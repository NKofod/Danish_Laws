Indholdsfortegnelse Indledning I det følgende beskrives, hvordan kommunerne kan forvalte bestemmelserne i  

 bistandslovens § 42 om hjælp til uddannelse og erhvervsmæssig optræning og  

 omskoling efter den ændring af bestemmelsen, som er gennemført ved lov nr.  

 938 af 23. december 1986 med virkning fra 1. juli 1987.
 En række nyere undersøgelser viser, at revalidering både samfundsøkonomisk  

 og menneskeligt er en god investering, også når den må foregå under  

 vanskelige vilkår.
 Vejledningen er derfor tænkt som et instrument for kommunerne med henblik  

 på den bedst mulige tilrettelæggelse af dette arbejde.
Social- og sundhedsforvaltningens generelle  

 opgaver forud for Almindelige bemærkninger 1. Revalidering består - kort beskrevet - i at en  

 person, hvis erhvervsevne er nedsat af fysisk, psykisk eller sociale årsager,  

 støttes i at kunne opnå et arbejde, han eller hun vil kunne passe og derved  

 få en acceptabel erhvervsmæssig tilværelse.
 En af forudsætningerne for en vellykket revalidering er, at  

 socialforvaltningen så tidligt som muligt får kendskab til behovet.
 Det forebyggende og opsøgende arbejde er derfor en vigtig faktor også i  

 revalideringsarbejdet.
Forebyggelse 2. Det forebyggende arbejde består bl.a. i en indsats  

 for at forbedre den generelle beskæftigelses- og uddannelsessituation i  

 kommunen.
 Det er derfor vigtigt at have en aktuel viden om erhvervs- og  

 uddannelsesbetingelser, om bolig- og trafikforhold og om miljø- og  

 sundhedsforhold.
 Som led i et forebyggende arbejde kan der også være brug for analyser af  

 befolkningssammensætningen i lokalområdet, ligesom det er væsentligt at få  

 belyst årsagerne til, at folk retter henvendelse til social- og  

 sundhedsforvaltningen.
 Jo større viden der er om disse forhold jo større er muligheden for at  

 imødekomme behov for særlige støtteordninger og sætte ind med målrettet  

 forebyggende virksomhed f.eks. i form af en samlet ungdomsrådgivning med tæt  

 kontakt til erhvervsvirksomheder i kommunen, forbedring af arbejdsmiljøet  

 gennem samarbejde med virksomheder, læge og bedriftssundhedstjeneste eller  

 forsøg på forbedring af erhvervsklimaet gennem erhvervskonsulenter eller ved  

 forskellige serviceordninger.
Særlig truede grupper 3. Nogle persongrupper er i en så udsat eller truet  

 helbredsmæssig og/eller social situation, at det må forudses, at der kan  

 opstå behov for bistand, herunder for en revalideringsindsats med hjælp efter  

 § 42.
 Som eksempel på sådanne persongrupper kan nævnes:
- personer med fysiske eller psykiske handicap, både unge og voksne,  

 herunder disses familier, - enlige forsørgere, hvis problemer ofte kan være, at de befinder sig i en  

 fastlåst social situation, - unge med dårlige skolekundskaber, - unge, der ikke er kommet i gang med uddannelse eller arbejde, - personer, der har været uden arbejde igennem længere tid, - personer med massive beskæftigelses- eller uddannelsesmæssige  

 vanskeligheder, - personer, der modtager sygedagpenge, og som ikke umiddelbart må antages  

 at kunne vende tilbage til deres hidtidige arbejde, - indvandrere og flygtninge, - personer med misbrugsproblemer og/eller kriminalitet, - personer, der i øvrigt lever under belastende sociale forhold.
Opsøgende arbejde 4. Den forebyggende indsats over for grupper af  

 personer med samme eller ensartede problemer kan bestå i:
- opsøgende gruppearbejde f.eks. over for enlige mødre, som derved kan  

 bringes til at opbygge indbyrdes sociale relationer, - miljøarbejde i nye eller belastede boligområder f.eks. over for unge med  

 trivselsproblemer, - udstationering af rådgivningsvirksomhed på arbejdspladser, i  

 fagforeninger, boligområder og lignende, - smidig informationsudveksling i social- og sundhedsforvaltningen med  

 andre medarbejdere, som via deres arbejde i kommunen tidligt får kendskab til  

 behov for bistand.
Rådgivning og vejledning.
Samarbejde med andre myndigheder m.v.
 5. Det sociale udvalg har ifølge bistandslovens § 28  

 pligt til at hjælpe alle, der har brug for det, med rådgivning og vejledning.
 Vejledningen kan i forbindelse med erhvervsmæssige vanskeligheder i nogle  

 tilfælde bestå blot i en henvisning til arbejdsformidlingskontoret, herunder  

 erhvervsvejledningen, ungdomsvejledningen eller en eventuel koordineret  

 ungdomsrådgivning.
 Social- og sundhedsforvaltningen må dog ofte gå mere aktivt ind i  

 vejledningen, bl.a. fordi der er brug for flere myndigheders medvirken, så  

 rådgivningen derfor må koordineres.
 Forvaltningen bliver herved for borgeren den myndighed, som i samarbejde  

 med ham eller hende kontakter de relevante parter i en  

 revalideringssituation.
 De forskellige former for samarbejdsaftaler med andre myndigheder m.v.,  

 jf. pkt. 28, bør revideres løbende i takt med udviklingen i området og i  

 overensstemmelse med parternes erfaringer.
Hvornår kan der ydes hjælp efter § 42? Generelle betingelser 6. Personer, der ønsker en uddannelse, omskoling eller  

 lignende, skal som udgangspunkt bruge de almindelige uddannelses- og  

 arbejdsmarkedsordninger, herunder de særlige beskæftigelsesfremmende  

 foranstaltninger.
 Nogle personer er eller kan risikere at komme i en særlig truet situation,  

 hvor det er nødvendigt med ekstra hjælp og støtte, hvis de i fremtiden skal  

 kunne forsørge sig selv og familien.
 Personer, der efter en konkret vurdering befinder sig i en sådan særlig  

 situation, kan få hjælp efter § 42, hvis der er en rimelig sandsynlighed for,  

 at denne hjælp vil kunne bringe dem ind i eller tilbage til en normal  

 erhvervsmæssig tilværelse eller bidrage til en væsentlig forbedring af deres  

 erhvervsmæssige situation.
 Årsagen til, at de ikke kan udnytte deres erhvervsevne uden at få denne  

 særlige hjælp, kan være såvel et fysisk eller psykisk handicap som en  

 fastlåst social situation, de ikke eller kun vanskeligt kan komme ud af ved  

 egen hjælp.
 Der skal altid foretages en samlet vurdering af den pågældendes og  

 familiens helbredsmæssige og sociale situation, herunder uddannelsesniveau og  

 tilknytning til arbejdsmarkedet.
De fysisk/psykiske faktorer 7. Vurderingen af, om en person som følge af et  

 fysisk/psykisk handicap har brug for hjælp efter § 42, foretages på grundlag  

 af fornødne helbredsmæssige oplysninger.
Det er ikke muligt at give en generel beskrivelse af, hvor omfattende det  

 fysisk/psykiske handicap skal være for at begrunde § 42-støtte.
Det afgørende  

 er, at den pågældende på grund af sine helbredsmæssige problemer sammenholdt  

 med sin sociale situation ikke kan leve op til vilkårene på det almindelige  

 arbejdsmarked eller fortsætte i sin hidtidige beskæftigelse.
 I nogle tilfælde kan ganske få oplysninger være tilstrækkelige til at  

 vurdere, om der er behov for § 42-hjælp, i andre vil det være nødvendigt med  

 mere uddybende f.eks. lægelige oplysninger, herunder om prognosen.
 Det er vigtigt, at der så tidligt som muligt i et sygdomsforløb tages  

 stilling til, om der kan blive brug for at tilbyde revalidering.
Den sociale faktor 8. Vurderingen af, om en person alene på grund af en  

 fastlåst social situation har brug for støtte, må tage sit udgangpunkt i den  

 enkeltes konkrete forhold.
Der skal her navnlig tages stilling til, om der er  

 tale om en så truet situation, at den pågældende ikke selv kan løse sine  

 problemer på en sådan måde, at han eller hun også på længere sigt vil kunne  

 opnå acceptable erhvervsmæssige vilkår for sig og sin familie.
Behovet for revalidering må overvejes så tidligt som muligt.
Erfaringerne  

 viser, at mulighederne for at gennemføre et revalideringsforløb falder  

 væsentligt, hvis en socialt belastende situation får lov til at fortsætte ud  

 over 6 måneder.
Særlige persongrupper Enlige forsørgere 9. Enlige forsørgere vil ofte befinde sig i en  

 fastlåst social situation, som kun ekstraordinære foranstaltninger kan hjælpe  

 dem ud af.
Unge enlige forsørgere, der modtager hjælp efter bistandslovens § 37, er  

 en særlig udsat gruppe.
Deres situation skal derfor altid undersøges  

 omhyggeligt, og det bør altid tages op til vurdering, om der skulle være  

 grundlag for at give hjælp til uddannelse eller lignende.
I nogle tilfælde er det dog oplagt, at tilbud om § 42-hjælp er overflødig.  

 Det gælder f.eks., hvis behovet for hjælp kun er kortvarigt, eller der  

 tidligere er givet et tilbud, som den pågældende ikke har ønsket og fortsat  

 ikke ønsker eller kan motiveres til at tage imod.
Man bør dog være opmærksom  

 på, hvad årsagen til den manglende motivation kan være.
 Hvis en enlig forsøger igennem længere tid har måttet klare sig  

 udelukkende med hjælp efter § 37, vil der være stor sandsynlighed for, at en  

 samlet vurdering af den pågældendes situation bør resultere i et tilbud om  

 hjælp efter § 42.
 Der er dog en række andre forhold, der kan have betydning ved vurderingen  

 af, om § 42-hjælp er påkrævet.
 Som typiske eksempler kan nævnes at den pågældende:
- bliver eneforsørger, før den erhvervsforberedende skolegang er  

 overstået, eller i en usædvanlig ung alder, - bliver eneforsørger efter at være kommet over den normale  

 uddannelsesalder, - bliver eneforsørger og befinder sig i et for alderen normalt  

 uddannelsesforløb, hvor der ikke kan opnås ordinær uddannelsesstøtte, - bliver eneforsørger under en uddannelse, der nærmer sig sin afslutning,  

 men ikke kan gøres færdig uden hjælp efter § 42, - bliver eneforsørger og herefter ikke kan magte et arbejde med skiftende  

 arbejdstider eller transportproblemer, - som eneforsørger er beskæftiget i et erhverv, hvor netop eneforsørgere  

 er hårdere ramt af arbejdsløshed end andre befolkningsgrupper.
De nævnte eksempler er ikke udtømmende.
Der vil være andre situationer,  

 hvor den enlige forsørger kan have brug for hjælp efter § 42 og dermed  

 mulighed for at kunne få en beskæftigelse, som kan give familien som helhed,  

 dvs. også børnene, rimelige og acceptable vilkår.
Det må her tages i  

 betragtning, at hverdagen kan være meget belastende for en enlig forsørger,  

 der er alene om at klare de sociale forpligtelser.
Arbejdsløse 10. En arbejdsløs, der modtager kontanthjælp efter  

 bistandslovens § 37, må først henvises til at benytte de uden for  

 bistandsloven gældende specielle støtteordninger, jf. pkt. 14.
 I nogle tilfælde kan der dog være brug for en ekstra støtte, for at den  

 arbejdsløse kan bringes ind i eller tilbage til en normal tilknytning til  

 arbejdsmarkedet.
Dette gælder navnlig unge arbejdsløse uden egentlig erhvervserfaring og  

 personer, der i længere tid har modtaget kontanthjælp.
I disse tilfælde bør  

 det undersøges, om der udover arbejdsmarkedsituationen kan ligge særlige  

 årsager til grund for arbejdsløsheden, f.eks. en utilstrækkelig  

 skoleuddannelse, alvorlige problemer i familien, dårlige boligforhold eller  

 generelt dårlige sociale forhold.
 Det afgørende er, at den arbejdsløse ikke umiddelbart kan få anvist  

 arbejde eller klare sig med en udenfor bistandsloven gældende støtteordning,  

 fordi han eller hun har brug for en særlig støtte under en tilvænnings- eller  

 optræningsperiode, inden han eller hun kan påtage sig og kan fastholde en  

 lønnet beskæftigelse.
Flygtninge og indvandrere 11. Flygtninge og indvandrere kan som andre få hjælp  

 efter bistandslovens § 42, hvis det efter en konkret vurdering af den  

 enkeltes situation viser sig at være nødvendigt at give denne ekstra hjælp,  

 for at den pågældende kan blive i stand til at forsørge sig selv og sin  

 familie, jf. punkterne 6-8. Kulturelle forhold er et væsentligt moment i  

 denne vurdering.
 En flygtning gennemløber typisk en 18-måneders integrationsperiode, hvor  

 flygtningehjælpen varetager den sociale bistand, herunder eventuel hjælp  

 efter § 42.
Undervisning af voksne indvandrere i dansk sprog og dansk kultur og  

 samfundsforhold er i første række en amtskommunal forpligtelse, jf. lov nr.  

 355 af 4. juli 1986 om undervisning af voksne indvandrere samt  

 Undervisningsministeriets bekendtgørelse af 4. juli 1986 med samme titel.
I  

 det omfang udgifterne i forbindelse med danskundervisning ikke dækkes af  

 amtskommunen, kan der ydes hjælp efter § 42, hvis den pågældende flygtning  

 opfylder betingelserne for at få en sådan hjælp.
Har en flygtning brug for hjælp efter § 42 udover integrationsperioden,  

 skal revalideringsplanen altid tilrettelægges i nøje samarbejde med social-  

 og sundhedsforvaltningen i opholdskommunen.
Dette er vigtigt, da en påbegyndt  

 revalidering bør videreføres og følges op af forvaltningen efter  

 integrationsperiodens udløb.
 En asylansøger, der gifter sig med en dansk statsborger, vil ligeledes  

 kunne få hjælp efter § 42, hvis den pågældende opfylder de almindelige  

 betingelser herfor.
Unge under 18 år 12. Der er ingen aldersmæssig begrænsning i  

 personkredsen.
 En ung under 18 år, der opfylder de almindelige betingelser vil således  

 principielt kunne få hjælp efter ophøret af den almindelige  

 undervisningspligt.
 Efter bistandslovens § 6 har forældre imidlertid forsørgelsespligt over  

 for det offentlige for deres børn under 18 år bortset fra de særlige  

 tilfælde, hvor forsørgelsespligten er ophørt:
- hvis barnet selv har fået forsørgelsespligt over for en ægtefælle eller  

 et barn, - hvor der må ydes en datter hjælp i forbindelse med svangerskab.
 I de tilfælde hvor forsørgelsespligten er ophørt, kan der altid ydes hjælp  

 efter § 42 til en ung under 18 år.
 Er forsørgelsespligten ikke ophørt, kan der ydes hjælp, hvis forældrenes  

 økonomiske eller andre forhold er af en sådan karakter, at det ikke er  

 rimeligt, at de selv yder denne støtte.
 Forældremyndighedens indehaver skal normalt være indforstået med  

 foranstaltningen.
 Bor den unge udenfor hjemmet, enten på uddannelsesstedet eller i eget  

 værelse, pensionat, kollegiebolig eller lignende, ydes hjælpen efter § 42,  

 hvis den pågældende ikke har brug for særlig socialpædagogisk støtte.
Opholder den unge sig derimod udenfor hjemmet, fordi han eller hun har  

 brug for socialpædagogisk bistand, er der tale om en hjælpeforanstaltning  

 efter bistandslovens kapitel 8, selv om foranstaltningen også omfatter  

 uddannelse eller oplæring.
Hjælpen til uddannelse ydes i disse tilfælde over  

 døgnforanstaltningens drift, jf.
Socialstyrelsens vejledning nr. 4 af 21.  

 november 1984 om forvaltningen af bistandslovens bestemmelser om  

 døgnforanstaltninger og privat familiepleje for børn og unge, især punkt 51,  

 sammenholdt med punkt 48.
 Skal hovedparten af hjælpen ydes, efter at den unge har forladt  

 døgnforanstaltningen, og er revalideringsmomentet det dominerende element i  

 bistanden, kan der dog også i disse tilfælde gives hjælp efter § 42, hvis det  

 sker som led i en udslusning.
Personer med helbredsbetinget førtidspension 13. Personer med helbredsbetinget førtidspension kan  

 få hjælp efter § 42, hvis det er nødvendigt for at kunne bedre eller bevare  

 en resterende erhvervsevne eller med henblik på en fuldstændig frigørelse fra  

 pensionen.
Pensionen kan gøres hvilende under revalideringsforsøget, jf. punkt 101 i  

 Sikringsstyrelsens vejledning af 5. september 1984 om social pension.
Dette  

 er normalt altid en forudsætning ved revalidering på det almindelige  

 arbejdsmarked med løn eller løntilskud, jf. pkt. 72.
 I andre tilfælde kan pensionsretten bestå selv under mere langvarige  

 revalideringer, hvis særlige forhold gør sig gældende, f.eks. hvor  

 helbredsforhold og prognose gør det usikkert, om pensionisten efter endt  

 revalidering også vil have rimelige erhvervsmuligheder.
Forholdet til andre støtteordninger Hjælp i tilslutning til Arbejdsministeriets og Undervisningsministeriets  

 beskæftigelses- og uddannelsestilbud 14. En række andre støtteordninger har samme  

 målsætning som en revalideringsindsats efter bistandslovens § 42.
 Det karakteristiske for de personer, der falder ind under § 42 er, at de  

 andre støtteordninger enten ikke kan anvendes eller ikke er tilstrækkelige  

 til at bringe dem ind i en acceptabel erhvervsmæssig situation.
 Hvis en person efter en konkret vurdering opfylder betingelserne for at få  

 hjælp efter § 42, må social- og sundhedsforvaltningen være opmærksom på, om  

 det vil være hensigtsmæssigt som led i revalideringsplanen at benytte  

 Arbejdsministeriets eller Undervisningsministeriets beskæftigelses- og  

 uddannelsestilbud.
 Der kan henvises til Socialstyrelsens vejledning om nye initiativer for  

 unge kontanthjælpsmodtagere under 30 år, hvor en række af de eksisterende  

 støtteordninger er anført.
 Særlige forhold gør sig gældende for de personer, der som langtidsledige  

 medlemmer af en arbejdsløshedskasse vælger at gå i gang med uddannelse og få  

 uddannelsesydelse efter Arbejdsministeriets bekendtgørelse om  

 uddannelsesydelse og iværksætterydelse til ledige i stedet for at fortsætte  

 med arbejdsløshedsdagpenge.
 I nogle tilfælde vil disse personer opfylde betingelserne for at få hjælp  

 efter § 42.
Træffes der beslutning om, at der udover uddannelsesydelse kan ydes hjælp  

 efter § 42, vil revalidenden, så længe han eller hun er berettiget til og  

 modtager uddannelsesydelse, bevare den normale tilknytning til sin  

 arbejdsløshedskasse.
Spørgsmålet om berettigelse til arbejdsløshedsdagpenge  

 afgøres efter de regler, der gælder for personer, der modtager  

 uddannelsesydelse.
 Skal uddannelsen fortsætte efter uddannelsesydelsens ophør og hjælpen  

 herefter udelukkende ydes efter § 42, vil revalidenden kunne bevare  

 medlemskabet af sin arbejdsløshedskasse, men vil i relation til  

 dagpengeberettigelse blive vurderet på samme måde som alle andre, der  

 modtager § 42-hjælp.
Flytning under revalideringsforløbet Flytning til en anden kommune 15. Hvis en revalidend og dennes familie flytter til  

 en anden kommune end den kommune, der har bevilget hjælp efter § 42, går  

 forpligtelsen til at yde bistand videre til den nye opholdskommune i henhold  

 til § 10.
 Er flytningen sket som led i den lagte erhvervsplan, kan den nye  

 opholdskommune kræve sin andel af udgifterne refunderet af den tidligere  

 opholdskommune efter § 11.
 Er bopælsskiftet ikke et led i den lagte erhvervsplan, bør de 2 kommuner  

 tage kontakt med hinanden, således at den lagte erhvervsplan kan fortsættes.  

 Der bør kun ske ændringer i forløbet, hvis omstændigheder i forbindelse med  

 flytningen har gjort uddannelsesplanen uhensigtsmæssig.
Hvad kan der ydes hjælp til? Almindelige bemærkninger 16. Personer, der er særligt truede, kan få hjælp til  

 specielle støttende aktiviteter, der er nødvendige, før en egentlig  

 erhvervsrettet revalideringsplan kan tilrettelægges.
 I øvrigt kan der ydes hjælp til enhver uddannelse, omskoling eller  

 erhvervsmæssig optræning, der skønnes at bidrage til, at revalidenden  

 fremtidig vil kunne klare sig selv og sørge for sin familie.
Uddannelser Uddannelse i det almindelige uddannelsessystem 17. Der kan ydes hjælp til bl.a.:
Kurser uden for det egentlige uddannelsessystem 18. Der kan ydes hjælp til Hvornår ydes hjælpen som lån? 19. Hjælp til de under punkt 17 f) nævnte uddannelser  

 ydes det første år af uddannelsen som tilskud, derefter dels som tilskud,  

 dels som et rentefrit lån, jf.
Socialministeriets bekendtgørelse om  

 uddannelseshjælp efter bistandslovens § 42 og pkt. 49 i denne vejledning.
I  

 alle andre tilfælde ydes hjælpen som tilskud.
En oversigt over de vigtigste  

 uddannelser, der hører under f), fremgår af listen i bilaget til denne  

 vejledning.
Revalidering på det almindelige arbejdsmarked Arbejdsprøvning 20. Der kan ydes hjælp under arbejdsprøvning på en  

 offentlig eller privat arbejdsplads.
Formålet med en arbejdsprøvning er at  

 vurdere, om revalidenden helbredsmæssigt og evnemæssigt kan optrænes eller  

 tillæres til at udføre det omhandlede arbejde.
Arbejdsprøvning vil derfor som  

 regel være af kortere varighed.
Faglig oplæring, arbejdsoptræning, omskoling 21. Der vil kunne ydes hjælp til en længerevarende  

 arbejdsoptræning eller tillæring, omskoling eller egentlig faglig oplæring på  

 en offentlig eller privat arbejdsplads.
Hjælpen kan i disse tilfælde ydes som  

 løn eller løntilskud, jf. punkterne 56-73.
Revalidering på revalideringsinstitution Anvendelse af de specielle revalideringsinstitutioner 22. I nogle tilfælde kan det være hensigtsmæssigt, at  

 arbejdsprøvning - -observation eller egentlig erhvervsoptræning foregår på en  

 revalideringsinstitution oprettet efter bistandslovens § 91.
 Der henvises herom til Socialministeriets cirkulære om institutioner under  

 amtskommunerne.
Uddannelse i udlandet 23. Hjælp under uddannelse i udlandet kan kun ydes i  

 ganske særlige tilfælde, hvor udlandsopholdet er af kortere varighed og et  

 nødvendigt led i en uddannelse, som er iværksat af social- og  

 sundhedsforvaltningen eller eventuelt af en anden offentlig myndighed.
Det er  

 en betingelse, at den pågældende er bosat her i landet på det tidspunkt, da  

 uddannelsen iværksættes, samt at socialforvaltningen kan følge  

 uddannelsesforløbet under udlandsopholdet.
Hvordan tilrettelægges en revalideringsplan Generelt Hvad er erhvervsmæssig revalidering? 24. Erhvervsmæssig revalidering består af en række  

 tilbud til personer, der er fysisk, psykisk eller socialt erhvervshæmmede,  

 med det formål at de på trods af deres erhvervshæmning bliver i stand til at  

 opnå og/eller fastholde et arbejde på det almindelige arbejdsmarked i  

 konkurrence med andre arbejdssøgende.
 Tilbuddene kan bestå af et eller flere af følgende elementer:
 - Rådgivning.
 - Direkte placering på arbejdsmarkedet (selektiv placering).
 - Arbejdsprøvning, arbejdsoptræning.
 - Faglig oplæring eller anden arbejdsmarkedsuddannelse.
 - Teoretisk uddannelse.
 - Hjælp til arbejdsredskaber.
 - Hjælp til selvstændig etablering m.v.
 På grundlag af sociale og helbredsmæssige oplysninger om den pågældendes  

 situation må der i hvert enkelt tilfælde tages stilling til, hvilke tilbud  

 der enkeltvis eller kombineret er bedst egnede til at løse det konkrete  

 erhvervsproblem.
Hvad forstås ved en revalideringsplan? 25. Revalidering er en proces med et langsigtet mål,  

 hvor det ikke altid vil være muligt at forudsige hele forløbet.
Et  

 revalideringsforløb kan være ganske enkelt og f.eks. blot bestå i  

 gennemførelse af en kompetencegivende uddannelse, og det kan være nok så  

 kompliceret og sammensat af en række tilbud, som f.eks. begynder med en  

 supplerende skolegang.
Ved revalideringsplanen forstås tilrettelæggelsen af dette  

 revalideringsforløb.
En sådan plan skal være fleksibel og kunne revideres  

 undervejs, hvis omstændighederne og hensynet til revalideringsformålet taler  

 for det.
Planen skal være realistisk, dvs. man må være opmærksom på, om den  

 beskæftigelse, der sigtes imod, også på længere sigt vil kunne bestrides med  

 det handicap, der har udløst revalideringstilbuddet.
Man må også være  

 opmærksom på ikke at yde hjælp til fag, der er uddøende på grund af den  

 tekniske udvikling, ændring i samfundsstrukturen m.v.
Arbejdsløshed indenfor  

 et bestemt fag udelukker derimod ikke generelt, at der kan ydes hjælp.
Revalidenden skal naturligvis være med i hele planlæningen og tage aktivt  

 del i tilrettelæggelsen af sin erhvervsmæssige fremtid.
Det er vigtigt, at  

 den pågældende bliver personlig engageret i revalideringen, også selv om hans  

 egne erhvervsønsker ikke kan imødekommes.
Planlægges et langvarigt revalideringsforløb, må man sikre sig, at både  

 revalidenden selv og en eventuel familie er motiverede for og indstillet på  

 at gennemføre dette.
I disse tilfælde vil der næsten altid være brug for stor  

 opbakning og støtte fra revalidendens familie.
Hvornår skal man begynde at overveje revalidering? 26. En af de vigtigste forudsætninger for en vellykket  

 revalidering er, at social- og sundhedsforvaltningen kommer i kontakt med  

 den, der har brug for hjælpen, på et så tidligt tidspunkt, at økonomiske,  

 sociale og eventuelt psykiske problemer ikke er blevet store og  

 uoverskuelige.
 I forbindelse med opfølgningen i kontanthjælpssager og sager om  

 sygedagpenge bør man altid være opmærksom på, om der er et  

 revalideringsbehov.
Det er hensigtsmæssigt at gå i gang med rådgivning og vejledning  

 sideløbende med og inden en sygebehandling er afsluttet.
I forbindelse hermed  

 kan der bl.a. stilles forslag til løsning af økonomiske og praktiske  

 problemer inden eller som led i planlægningen af den pågældendes  

 erhvervsmæssige fremtid.
Indsamling af oplysninger Samtale med ansøgeren 27. Den første samtale er som regel den vigtigste for  

 revalideringen.
Der bør derfor afsættes god tid, så samtalen kan foregå i en  

 rolig og tryg atmosfære, og så der fremfor alt er tid til at lytte.
I  

 samtalens løb indhentes de nødvendige sociale og helbredsmæssige oplysninger,  

 som skal bruges for at vurdere revalideringsbehovet:
- alder og familieforhold, herunder om der er specielle  

 børnepasningsproblemer, - skoleuddannelse, - tidligere, herunder eventuelt afbrudte, arbejdsforhold, - eventuelt tidligere revalideringsforsøg, - familiens økonomiske forhold, herunder formueforhold og eventuelle  

 gældsforpligtelser, - den pågældendes egne oplevelser af, hvilke skånehensyn der eventuelt  

 måtte være.
 Der bør lægges betydelig vægt på at finde frem til den pågældendes egne  

 interesser med hensyn til uddannelse eller erhverv.
 For at få det nødvendige overblik over erhvervsbegrænsningens karakter kan  

 der ofte være brug for en helbredsmæssig vurdering af skånehensyn m.v.
Samarbejde med andre myndigheder 28. For at kunne tilrettelægge en hensigtsmæssig  

 revalderingsplan vil det som regel være nødvendigt, at forvaltningen med  

 revalidendens samtykke samarbejder med andre myndigheder som f.eks.:
- arbejdsformidlingen, jf. bistandslovens § 30 og Socialministeriets  

 cirkulære af 18. november 1975 om samarbejde mellem de sociale myndigheder og  

 arbejdsformidlingen, - den kommunale beskæftigelsesordning, - ungdomsvejledningen, - lærere og skolevæsen, herunder skolepsykologisk kontor, - skolernes kuratorer (når det drejer sig om unge med svag begavelse eller  

 andre handicap), - undervisningsinstitutioner, - amtets socialcenter, jf. § 29, stk. 2, - de statslige specialkonsulenter for fysisk og psykisk handicappede, jf.  

 § 29, stk. 2, og Socialstyrelsens vejledning nr. 1 af 26. januar 1980, - social- og sundhedsforvaltningens eget udgående personale,  

 hjemmehjælpsområdet og hjemmesygeplejen, daginstitution og dagpleje samt  

 sundhedsplejen, - kommunens egne institutioner og kommunens erhvervsvirksomheder, - praktiserende læger og sygehusvæsen, - revalideringsinstitutioner.
Den individuelle revalideringsplan Vurdering af oplysningerne 29. Når man har fået samlet de nødvendige oplysninger,  

 og erhvervsbegrænsningen er tilstrækkelig belyst, kan man gå i gang med at  

 tilrettelægge den erhvervsrettede revalidering.
Udgangspunktet må så vidt  

 muligt være revalidendens erhvervsønske, hvis dette er realistisk og  

 tilgodeser revalideringsformålet.
Hvor vidtgående revalideringsplanen i øvrigt skal være, afhænger af  

 erhvervshæmningens sværhedsgrad set i relation til den pågældendes  

 individuelle forudsætninger.
Man skal med andre ord vurdere, hvor megen hjælp  

 netop denne revalidend skal have for at blive i stand til at klare sig på  

 arbejdsmarkedet og få en acceptabel tilværelse i konkurrence med andre  

 arbejdstagere.
 Hvis det er en akut fastlåst social situation, der har udløst §  

 42-hjælpen, vil der måske kun være brug for en begrænset indsats af  

 aktiverende karakter, før den pågældende uden vanskelighed kan gå ud på  

 arbejdsmarkedet eller eventuelt anvende det almindelige uddannelsessystem.
 Omvendt kan det ikke udelukkes, at f.eks. en enlig forsørger har brug for  

 en længerevarende støtte til omskoling eller uddannelse, før den pågældende  

 vil være i stand til at klare sin erhvervsmæssige tilværelse på en sådan  

 måde, at familien som helhed får rimelige vilkår.
De konkrete muligheder 30. I nogle tilfælde vil revalidendens uddannelses- og  

 beskæftigelsesmæssige forudsætninger, sammenholdt med alderen, bevirke, at  

 omskolings- og uddannelsesmulighederne er begrænsede.
Det vil i så fald være  

 mest hensigtsmæssigt umiddelbart at kontakte arbejdsformidlingen med henblik  

 på en vurdering af, om den pågældende kan placeres i et arbejdsforhold  

 (eventuelt efter en kortere arbejdsoptræning), i en såkaldt selektiv  

 placering, dvs. et arbejde, hvor der kan tages de nødvendige individuelle  

 skånehensyn.
I mange tilfælde er der imidlertid brug for en grundig erhvervsvejledning  

 for at finde frem til en uddannelse - teoretisk eller praktisk -, der under  

 hensyn til revalidendens alder, evner og personlige forudsætninger bedst  

 tilgodeser formålet.
Dette gælder navnlig hvis der er tale om mennesker med  

 en dårlig skoleuddannelse.
 Det er en forudsætning for at give støtte til en længerevarende  

 videregående uddannelse, at uddannelsen, alle forhold taget i betragtning, må  

 anses for at være en fornuftig og rimelig løsning på den pågældendes  

 erhvervsmæssige problem, og at den pågældendes interesser og evner i udpræget  

 grad taler for en sådan uddannelse.
 I forbindelse med tilrettelæggelse af revalideringsplanen er det vigtigt  

 at rådgive ikke blot om erhvervsmæssige problemer, men også om boligforhold,  

 børnepasningsproblemer, gældssanering m.v., så disse problemer ikke kommer  

 til at belaste revalideringsforløbet unødigt, jf. vedrørende hjælp til  

 gældssanering pkt. 23 i vejledning om kontanthjælp.
Det er også vigtigt, at revalidenden får en vis tryghed i  

 revalideringsforløbet og f.eks. ikke hvert halve år skal have taget stilling  

 til, om støtten kan forlænges.
Der bør fra begyndelsen gives tilsagn om  

 støtte til den samlede plan, som så eventuelt kan revideres undervejs.
 Revalidenden bør fra starten orienteres om, hvordan den økonomiske  

 situation er under revalideringen, samt i hvilket omfang en større eller  

 mindre del af hjælpen eventuelt skal tilbagebetales, og hvordan  

 tilbagebetalingsvilkårene i så fald vil være.
Støtte og opfølgning 31. Det er i mange tilfælde krævende at gå i gang med  

 og gennemføre en revalidering, ikke mindst når den pågældende har måttet  

 forlade sit tidligere erhverv på grund af sygdom eller ulykkestilfælde eller  

 har levet isoleret i længere tid.
 Revalidenden bør derfor altid følges under hele revalideringsforløbet,  

 dels for at sikre, at revalidenden følger - og kan følge -  

 revalideringsplanen på en tilfredsstillende måde, dels for at kunne give  

 støtte og vejledning, hvis der skulle blive brug for det.
Hvis revalidenden ønsker det, bør man også holde kontakt med ham eller  

 hende i en periode efter, at de har forladt systemet.
Antallet af  

 kontaktpersoner bør i øvrigt være så få og så stabile som muligt.
Økonomiske vilkår, når hjælpen udmåles  

 efter reglerne i § 42, stk. 2 Almindelige bemærkninger 32. Hjælpen til den uddannelsessøgende og dennes  

 familie udmåles som udgangspunkt efter principperne i bistandslovens  

 kontanthjælpsafsnit §§ 37 til 40.
 Reglerne om fradrag for indtægter og kravet til ægtefællen om at udnytte  

 sine arbejdsmuligheder gælder således også, når der ydes hjælp efter § 42.
 Ved beregning af hjælp til forsørgelse stilles revalidenden i et vist  

 omfang bedre end andre kontanthjælpsmodtagere, og der kan også anlægges en  

 lempeligere vurdering med hensyn til størrelsen af den formue, der kan  

 bevares, jf. § 39, stk. 1, og pkt. 15 i vejledningen om kontanthjælp.
Hjælpens udmåling Hjælp til forsørgelse 33. Der udmåles grundydelse, boligtillæg og  

 børnetillæg.
 Når der er truffet beslutning om revalidering ydes hjælpen efter § 42,  

 stk. 2., og beregningen af hjælpen afviger fra dette tidspunkt fra § 37 på  

 følgende områder:
- hjælpen til de i § 37, stk. 2, 2. punktum, nævnte unge beregnes med den  

 almindelige grundydelse, - grundydelsen nedsættes ikke efter bestemmelsen i § 37, stk. 2, 4.  

 punktum, om hjælp i mere end 9 måneder, jf. nærmere herom i pkt. 18 i  

 vejledningen om kontanthjælp, - bestemmelserne i § 37, stk. 5, om begrænsninger i den udmålte hjælp  

 gælder ikke.
 Er der iværksat en undersøgelse af om en person er berettiget til hjælp  

 efter § 42, og det må anses for overvejende sandsynligt, at undersøgelsen vil  

 resultere i en sådan hjælp, bør grundydelsen ikke nedsættes efter 9 måneder.  

 Er grundydelsen nedsat som følge af 9-månedersreglen, bør den i tilsvarende  

 situationer forhøjes til den almindelige grundydelse.
 Hvis revalidendens ægtefælle modtager kontanthjælp, udmåles hjælpen til  

 begge ægtefæller samlet efter § 42. Det vil sige, at hjælpen udmåles med den  

 almindelige grundydelse til begge ægtefæller, også selv om ægtefællen har  

 modtaget den lavere grundydelse efter særreglen for unge eller  

 9-månedersreglen.
Hjælp til uddannelsesudgifter 34. Der kan ydes hjælp til Hjælp til handicapbetingede udgifter 35. Herved forstås merudgifter under uddannelsen som  

 følge af et fysisk eller psykisk handicap, f.eks. sekretærbistand til blinde  

 og svagtsynede, tolkebistand til døve og tunghøre, personlig bistand til  

 personer med fysisk handicap, nødvendige hjælpemidler som ikke stilles til  

 rådighed af uddannelsesinstitutionen (f.eks. stol, skrivemaskine og lignende)  

 samt særlige befordringsudgifter med taxi eller personbil, hvor de  

 helbredsmæssige og geografiske forhold nødvendiggør dette.
 Sådanne udgifter forudsættes ikke afholdt af en eventuel  

 invaliditetsydelse.
Særlig om hjælp til terminsydelser 36. Hjælp til dækning af terminsudgifter skal altid  

 tilbagebetales, jf. bistandslovens § 25, nr. 2. Det tilbagebetalingspligtige  

 beløb vil blive forholdsmæssigt nedsat, hvis der sker fradrag i den udmålte §  

 42-hjælp.
Ferie 37. Personer, der får § 42-hjælp, får også denne hjælp  

 i ferieperioder, herunder sommerferie, hvor uddannelsesinstitutionerne er  

 lukket.
Fradrag i den udmålte hjælp Fradrag for indtægter 38. Revalidendens egen og en eventuel ægtefælles  

 indtægt skal som nævnt under punkt 32 fradrages i samme omfang, som hvis der  

 ydes almindelig kontanthjælp efter § 37, dvs. nettoindtægter efter fradrag  

 for skat og nødvendige udgifter til arbejdsredskaber og -beklædning samt til  

 transport.
Revalidendens og ægtefællens nettoindtægter fratrækkes som hovedregel i  

 den samlede hjælp.
I de tilfælde hvor hjælpen består af tilskud og lån skal  

 den støtte, revalidenden modtager i støtte fra Statens Uddannelsesstøtte og i  

 uddannelsesydelse efter Arbejdsministeriets regler dog fratrækkes i  

 tilskudsdelen og kan således ikke - som andre indtægter - nedbringe §  

 42-lånet, jf. om låneberegningen i punkt 50.
 Hvis grundydelsen reduceres, fordi modtageren af hjælp får fri kost under  

 ophold f.eks. på højskole eller lignende, bør man være opmærksom på, at den  

 reducerede grundydelse skal dække personlige fornødenheder, faste udgifter og  

 kost ved eventuelt besøg i hjemmet.
Fradrag for Statens Uddannelsesstøtte 39. Revalidenden skal udnytte sine eventuelle  

 muligheder for at få tilskud til uddannelsen fra Statens Uddannelsesstøtte,  

 men har ikke adgang til at optage lån herfra, når der samtidig ydes hjælp  

 efter § 42.
 Statens Uddannelsesstøtte ø B-skat skal trækkes fra i den del af §  

 42-hjælpen, der ydes som tilskud.
 Social- og sundhedsforvaltningen skal indberette til Statens  

 Uddannelsesstøtte, hvornår støtte efter § 42 påbegyndes eller ophører, med  

 oplysning om revalidendens navn, bopæl, cpr.nr., uddannelsesinstitution samt  

 eventuel uddannelsesretning.
 Ved førstegangsansøgninger fra modtageren af § 42-hjælpen giver Statens  

 Uddannelsesstøtte herefter kommunerne meddelelse om stipendiets størrelse,  

 udbetalingsterminer, støtteperiode og det pengeinstitut, hvortil stipendiet  

 anvises.
 Er revalidendens ægtefælle studerende, skal denne udnytte mulighederne  

 både for tilskud og lån fra Statens Uddannelsesstøtte.
I de tilfælde, hvor ægtefællen er studerende og modtager stipendier og lån  

 fra Statens Uddanelsesstøtte, skal hjælpen beregnes som til ægtepar, selv om  

 der ikke kan ydes hjælp til den studerendes ægtefælle, jf. bistandslovens §  

 40, stk. 2. Den del, ægtefællen vil kunne modtage i stipendier, statslån  

 eller statsgaranteret lån, skal normalt trækkes fra i den samlede hjælp.
Ved  

 beregning af fradragets størrelse skal der tages hensyn til de udgifter  

 ægtefællen har i forbindelse med uddannelsen herunder transportudgifter m.v.
Fradrag for ydelser efter andre støtteordninger 40. Hvis en person, der er berettiget til hjælp efter  

 § 42, som led i revalideringsplanen anvender beskæftigelses- eller  

 uddannelsestilbud i Arbejdsministeriets eller Undervisningsministeriets regi,  

 vil han eller hun få deltagergodtgørelse eller lignende efter de regler, der  

 gælder for disse kurser.
Deltagergodtgørelsen skal trækkes fra ved udmåling af hjælp efter § 42,  

 hvilket kan medføre, at der ikke kan komme § 42-hjælp til udbetaling.
Der  

 skal dog ses bort fra halvdelen af den godtgørelse, der udbetales under  

 deltagelse i produktionsskoler, EIFU-kurser og vejledningskurser, jf.  

 bistandslovens § 38, stk. 4.
 Uddannelsesydelse efter Arbejdsministeriets bekendtgørelse om  

 uddannelsesydelse og iværksætterydelse til ledige trækkes fra på samme måde  

 som Statens Uddannelsesstøtte, jf. pkt. 39.
 Modtager en revalidends ægtefælle uddannelsesydelse, trækkes den fra i den  

 samlede hjælp.
Fradrag for erstatningsydelser 41. Erstatning for varigt meen, indtægter, der  

 hidrører herfra og erstatninger, der er godtgørelse for ikke-økonomisk skade,  

 skal ikke fradrages i hjælp efter § 42, jf. bistandslovens § 38, stk. 3, 2.  

 punktum.
Dette gælder såvel erstatninger efter arbejdsskadeforsikringsloven  

 som erstatningsansvarsloven og anden tilsvarende lovgivning.
De øvrige ydelser - først og fremmest erstatning for erhvervsevnetab og  

 forsørgertabserstatning skal fratrækkes i den del af § 42-hjælpen, der  

 vedrører forsørgelsen.
Dette gælder, uanset om der er tale om løbende ydelser  

 eller indtægter fra en kapitaliseret erstatning.
 Den særlige omskolings- og revalideringsydelse, der fastsættes af  

 Sikringsstyrelsen i forbindelse med arbejdsskadeforsikringsloven, skal  

 fratrækkes på samme måde.
 For så vidt angår en erstatning efter lov om arbejdsskadeforsikring, vil  

 det af afgørelsen fremgå, hvor stor en del af erstatningen der dækker skader  

 af ikke-økonomisk art, dvs. er meenersatning.
 Med hensyn til erstatning efter loven om erstatning til ofre for  

 forbrydelser har sekretariatet for erstatningsnævnet erklæret sig villig til  

 efter anmodning fra socialforvaltningen i det enkelte tilfælde at orientere  

 forvaltningen om, hvilke bestanddele erstatningen består af.
 Ved erstatningsydelser fra private forsikringer bør det undersøges, om en  

 del af ydelserne kan betragtes som godtgørelse for ikke-økonomisk skade, dvs.  

 som meenerstatning, der er en godtgørelse for de forvoldte daglige gener i  

 skadelidtes livsførelse.
Den del af forsikringen, der herefter kan betragtes som erstatning for  

 ikke-økonomisk skade, skal ikke fradrages i § 42-hjælpen.
Den øvrige del  

 betragtes enten som indtægt, for så vidt der er tale om en løbende ydelse,  

 eller som formue.
 Erstatning for skader ved LSD-behandling og afkast heraf kan ikke medføre  

 nedsættelse af ydelser efter den sociale lovgivning, jf. § 2, stk. 2, i lov  

 nr. 219 af 23. april 1986 om erstatning for skader ved LSD-behandling.
Fradrag for sygedagpenge 42. Dagpengene skal normalt standses, når der  

 iværksættes revalidering, men kan bevares i indtil 2 måneder under en  

 arbejdsprøvning på en revalideringsinstitution eller på det almindelige  

 arbejdsmarked.
 Der henvises til Sikringsstyrelsens vejledning om opfølgning af sager om  

 dagpenge.
Fradrag for førtidspension 43. Under revalideringsforsøg kan pensionen gøres  

 hvilende, men den kan også bevares og eventuel suppleres med hjælp efter §  

 42, således at der foretages en sædvanlig udmåling af § 42-hjælpen inkl.  

 uddannelsesudgifter og handicapbetingede udgifter.
Pensionsbeløbet skal  

 herefter trækkes fra i den udmålte hjælp, dog skal invaliditetsbeløb aldrig  

 fratrækkes, jf. bistandslovens § 38, stk. 3, og pkt. 12 i vejledning om  

 kontanthjælp.
 Om pensionen skal bevares, må bero på en konkret vurdering såvel af  

 mulighederne for et positivt revalideringsforløb som af mulighederne for  

 efter endt uddannelse at opnå erhvervsarbejde.
Formuens betydning 44. Der kan anlægges en lempeligere vurdering med  

 hensyn til størrelsen af den formue, der kan bevares, jf. bistandslovens § 39  

 og pkt. 15 i vejledning om kontanthjælp, hvis det skønnes rimeligt og kan  

 have betydning for den pågældendes motivering for at gennemføre  

 revalideringen.
Det kan f.eks. være rimeligt med en sådan lempeligere  

 vurdering af en kapitaliseret erhvervsevnetabserstatning.
Hjælp i særlige tilfælde samtidig med § 42-hjælp Hjælp til enkeltudgifter og flytning 45. Personer, der modtager hjælp efter § 42, har på  

 samme betingelser som andre mulighed for at få hjælp til dækning af  

 enkeltudgifter og til flytning.
 Har udgifterne ingen forbindelse med uddannelsesplanen, afholdes de efter  

 § 46 eller § 47.
 Har udgifterne direkte forbindelse med uddannelsesplanen, skal de afholdes  

 efter § 42 som en uddannelsesudgift.
Hjælp i særlige tilfælde i øvrigt 46. Personer, der modtager hjælp efter § 42, kan  

 ligeledes samtidig få hjælp efter §§ 46 a-c og 48, hvis de opfylder  

 betingelserne herfor.
Skatteforhold Hvilken del af hjælpen medfører reduktion af personfradraget? 47. Hjælp udmålt efter § 42, stk. 2, er ikke  

 skattepligtig, men den del af hjælpen, der vedrører forsørgelsen, og som ydes  

 som tilskud, medfører nedsættelse af personfradraget ved beskatning af  

 modtagerens øvrige indkomst.
 Hjælp til dækning af uddannelsesudgifter og handicapbetingede udgifter,  

 jf. pkt. 34 og 35, medfører derimod ikke reduktion af personfradraget, se  

 beregningseksemplet i pkt. 50.
Restskat og overskydende skat i forbindelse med anden indtægt 48. Har modtageren af § 42-hjælp skattepligtige  

 indtægter, f.eks. stipendier fra S.U., bør forvaltningen vejlede den  

 pågældende om straks ved revalideringens begyndelse at kontakte  

 skattevæsenet, så restskatteproblemer så vidt muligt undgås.
Der kan ikke ydes direkte hjælp til betaling af eventuel opstået restskat,  

 men ved hjælpens udmåling skal der kun foretages fradrag for nettoindtægten,  

 dvs. bruttoindtægt ø A- og B-skat samt eventuel restskat, der forfalder til  

 betaling inden for de betalingsterminer, der er fastsat eller aftalt med  

 skattemyndighederne.
Revalidenden skal på det tidspunkt, hvor restskatten  

 forfalder til betaling, fortsat opfylde betingelsen for at få § 42-hjælp  

 eller eventuel almindelig kontanthjælp.
 Der vil ikke ved opgørelsen af den nettoindtægt, der skal fradrages, kunne  

 tages hensyn til skatterestancer, der er opstået ved, at de normale  

 betalingsterminer er overskredet.
En udbetaling af overskydende skat skal fradrages i § 42-hjælpen.
Hvis en  

 senere regulering af skatten medfører krav om hel eller delvis  

 tilbagebetaling af den overskydende skat, skal en tilsvarende del af det  

 beløb, som er trukket fra i § 42-hjælpen, udbetales til den pågældende.
Uddannelseshjælp ydet som lån (§ 42, stk. 4) Hvornår ydes hjælpen som lån? 49. I henhold til § 42, stk. 4, fastsætter  

 socialministeren regler for, hvornår hjælpen til den uddannelsessøgende og  

 dennes familie ydes som lån.
 I Socialministeriets bekendtgørelse om uddannelseshjælp efter  

 bistandslovens § 42 er herefter fastsat, at hjælp til erhvervsforberedende  

 uddannelser (herunder gymnasie-, HF- og HH-uddannelse), til elev-, lærlinge-  

 og dermed sidestillede uddannelser samt til korte og til korte videregående  

 uddannelser ydes som tilskud.
Hjælp under mellemlange og lange videregående uddannelser ydes i det  

 første år af den egentlige uddannelse som tilskud, derefter ydes normalt  

 halvdelen som et rentefrit lån.
Hvis den pågældende er begyndt på uddannelsen  

 uden hjælp, regnes tilskudsperiodens begyndelse fra første udbetaling af §  

 42-hjælp.
 Mellemlange og lange, videregående uddannelser er dem, der i det af  

 Undervisningsministeriet og Danmarks Statistik udarbejdede  

 klassifikationssystem henføres til niveau 6 eller derover.
 En liste over de vigtigste videregående uddannelser er medtaget som bilag  

 til denne vejledning.
 Er der tvivl om en uddannelse, kan man få vejledning i Socialstyrelsen.
Er revalidendens erhvervsmuligheder efter uddannelsens afslutning stærkt  

 begrænsede af særlige helbredsmæssige årsager, kan hjælpen ydes som tilskud i  

 videre omfang end halvdelen - eventuelt fuldt ud.
Det samme er tilfældet,  

 hvis hans eller hendes forhold er særlig vanskelige på grund af usædvanlig  

 store forsørgerbyrder.
 Bestemmelsen om hvornår hjælp til en uddannelse for en dels vedkommende  

 skal ydes som lån er nu blevet tydeliggjort og forenklet.
 De særlige regler for § 42-lån i forbindelse med støtte til en uddannelse  

 til fritidspædagog, børnehavepædagog og socialpædagog gælder fortsat, dvs. at  

 tilbagebetalingskrav for den del af lånet, som resterede pr. 7. juli 1986  

 skal frafaldes.
 Socialstyrelsens cirkulæreskrivelse nr. 546 af 6. december 1977 om, at  

 hjælpen normalt straks skal ydes som halvt lån, halvt tilskud, hvis en person  

 har påbegyndt en uddannelse på eget initiativ uden støtte og på  

 ansøgningstidspunktet har afsluttet første år af den egentlige uddannelse  

 blev ophævet med Socialministeriets cirkulære af 17. december 1986 om hjælp  

 efter bistandslovens § 42. I de tilfælde, hvor der før denne dato er truffet  

 beslutning om at yde hjælpen som halvt lån, halvt tilskud, skal hjælpen med  

 virkning fra 17. december 1986 og indtil der er forløbet et år fra  

 beslutningsdatoen ydes som fuldt tilskud.
Beregning af låneandelen 50. Ved beregning af låneandelen indgår grundydelsen  

 for den pågældende selv og en eventuel ægtefælle, boligtillæg og børnetillæg.
 Uddannelsesudgifter og hjælp til handicapbetingede merudgifter medregnes  

 ikke.
I den beregnede hjælp fratrækkes egne og ægtefælles nettoarbejdsindtægter  

 (dvs. efter fradrag af skat og transportudgifter i forbindelse med arbejde)  

 og - såfremt ægtefællen er studerende - den del af ægtefællens stipendier og  

 lån, som ikke er anvendt til hans eller hendes uddannelse.
Af det herved  

 fremkomne beløb er halvdelen tilskud og halvdelen lån.
 S.U.-støtten (nettobeløb - efter skat) til den pågældende selv, fratrækkes  

 i tilskudsdelen.
 Tilbagebetalingspligtig terminshjælp fradrages i lånedelen.
 Eksempel:
 Det bemærkes, at hjælp til uddannelsesudgifter og handicapbetingede  

 udgifter ikke er medtaget i regneeksemplet, da denne hjælp holdes helt  

 udenfor beregningen af den tilbagebetalingspligtige hjælp og af lån/tilskud.
 I forbindelse med tilrettelæggelse af revalideringsplanen og senest på det  

 tidspunkt, hvor der træffes beslutning om iværksættelse af revalidering skal  

 revalidenden orienteres om, i hvilket omfang hjælpen ydes med  

 tilbagebetalingspligt henholdsvis som lån.
 Revalidenden må underskrive en lånedeklaration vedrørende den del af  

 hjælpen, der ydes som lån.
Tilbagebetaling af uddannelseslån (§ 42, stk. 5-7) Hvornår indtræder tilbagebetalingspligten, fastsættelse af en  

 tilbagebetalingsordning 51. Tilbagebetalingspligten indtræder først ved  

 uddannelsens afslutning, selv om hjælpen er ophørt på et tidligere tidspunkt.
 Tilbagebetaling af krav efter § 25 (terminshjælp) sker efter reglerne i  

 Socialministeriets cirkulære om bistandslovens almindelige bestemmelser.
Lån ydet efter § 42, stk. 4, skal tilbagebetales ved en betalingsordning,  

 der fastsættes af det sociale udvalg efter forhandling med låntageren, jf. §  

 42, stk. 5. Når uddannelsen er afsluttet, beregnes lånet efter de i pkt. 50  

 anførte retningslinier.
Forvaltningen indkalder herefter låntageren til  

 forhandling og fastsættelse af en tilbagebetalingsordning.
 Er det ikke muligt at få en forhandling med låntageren, kan der  

 undtagelsesvis fastsættes en skønsmæssig afdragsordning, hvis det skønnes  

 rimeligt udfra de oplysninger, der foreligger om låntagerens økonomi.
Fastsættelse af afdrag 52. Afdragene på lånet fastsættes under hensyntagen  

 til låntagerens økonomiske forhold, herunder forsørgerforhold og eventuelle  

 merudgifter på grund af særlige helbredsmæssige forhold.
Lånet, der er rentefrit, skal normalt være afdraget over en 10-årig  

 periode.
De enkelte afdrag fastsættes dog sådan, at den, der skal betale  

 tilbage, kan udrede disse uden at komme til at mangle, hvad der må anses for  

 nødvendigt til eget eller familiens underhold.
Dette beløb kan ikke sættes  

 lavere end svarende til en kontanthjælpsudmåling med et efter  

 omstændighederne rimeligt tillæg.
Udgangspunktet for fastsættelse af afdrag er, at låntageren ved modtagelse  

 af uddannelseslån har påtaget sig en gældsforpligtelse, og at der skal  

 afsættes midler til betaling af denne gæld, inden han/hun påtager sig andre  

 gældsforpligtelser.
Dette udelukker dog ikke, at det i nogle tilfælde kan  

 være rimeligt at acceptere, at den pågældende optager lån f.eks. i  

 forbindelse med flytning til en bedre egnet bolig eller til en erhvervsmæssig  

 beskæftigelse.
 Ved beregning af afdrag bør der altid tages hensyn til følgende udgifter:
- almindeligt underhold (idet der tages hensyn til låntagerens aktuelle  

 forsørgerforpligtelser), - en rimelig bolig til låntageren og dennes eventuelle familie, - merudgifter som følge af fysisk/psykisk handicap, - nødvendige udgifter i forbindelse med indtægtens erhvervelse, f.eks.  

 udgiften til transport til og fra arbejde, faglige kontingenter og betaling  

 af daginstitutioner m.v.
Herudover bør der tages hensyn til låntagerens  

 økonomiske forpligtelser vedrørende S.U.-gæld/statsgaranteret lån og rimelige  

 afdragsforpligtelser vedrørende køb af nødvendige effekter.
Man bør tilstræbe, at der til enhver tid kan aftales et rimeligt månedligt  

 afdrag.
Der er dog grænser for, hvor små afdrag der kan fastsættes, uden at  

 det vil kunne betragtes som en omgåelse af bortfaldsreglen, jf. pkt. 54.
Hvis låntageren slet ikke kan betale afdrag uden at komme til at mangle  

 det nødvendige til sig og familien, vil der ikke være grundlag for at  

 gennemføre tilbagebetalingskravet, og der vil derfor ikke kunne fastsættes en  

 egentlig betalingsordning.
I disse tilfælde bør der være en rimelig jævnlig  

 kontakt med modtageren af lånet, bl.a. fordi kravet bortfalder, hvis  

 betalingshindringen varer i 5 år, jf. pkt. 54.
 Hvis låntagerens økonomiske forhold ændrer sig, efter at en  

 tilbagebetalingsordning er fastsat, så afdragene ikke kan betales, må man  

 forsøge at fastsætte en ny afdragsordning, som den pågældende kan overholde.
Låntageren bør altid ved den første aftale om en tilbagebetalingsordning  

 have besked om, at forvaltningen skal orienteres, både hvis de økonomiske  

 forhold forbedres, så der eventuelt skal aftales højere afdrag, og hvis de  

 forværres, så afdragsordningen ikke kan overholdes.
I sidstnævnte tilfælde er  

 det vigtigt, at låntageren orienterer forvaltningen, inden afdragene  

 forfalder.
Inddrivelse af forfaldne afdrag. (§ 42, stk. 6) 53. Afdrag, der forfalder efter 1. juli 1987, vil,  

 hvis de ikke betales rettidigt, kunne inddrives efter reglerne for  

 inddrivelse af personlige skatter, jf. § 42, stk. 6.
 Herudover kan inddrivelse ske efter de almindelige regler for inddrivelse  

 af gæld, dvs. ved civilretligt søgsmål, eller ved udlæg, såfremt det af  

 gældsbrevet fremgår, at det umiddelbart kan danne grundlag for inddrivelse  

 ved udlæg.
Bortfald. (§ 42, stk. 7) 54. Tilbagebetalingskrav efter bistandslovens § 25,  

 stk. 1 (terminshjælp), bortfalder efter § 27, stk. 4, når der er gået 5 år  

 efter hjælpens ophør, uden at der har været økonomisk mulighed for at  

 gennemføre kravet.
Tilbagebetalingskrav som følge af lån efter § 42, stk. 4, bortfalder, hvis  

 modtageren af lånet i en periode på 5 år ikke har haft økonomisk mulighed for  

 at betale afdrag på lånet.
Det vil sige 5 år efter betalingshindringens  

 opståen.
 Der er tale om en særlig bortfaldsfrist, der løber fra det tidspunkt, hvor  

 låntageren ikke kan betale selv mindre afdrag.
Fristen afbrydes, hvis der inden 5-års periodens udløb er fastsat, eller  

 det har været forsøgt at fastsætte en afdragsordning, som låntageren har  

 mulighed for at overholde.
Der vil blive tale om en ny 5-års periode, hvis  

 låntageren igen kommer i den situation, at han ikke kan betale.
 Fristen kan ikke forlænges i kraft af bestemmelser i anden lovgivning.
 Ved revalidendens død bortfalder eventuelle restancer på lån, hvis der  

 ikke er overskydende midler i boet til betaling af kravet.
Hjælp efter revalideringens afslutning 55. Hvis der i tilslutning til revalideringens  

 afslutning bliver behov for hjælp efter bistandsloven, udmåles hjælpen efter  

 reglen i § 37, stk. 2, 1. pkt.
 Ved fastsættelse af niveau og grænser for denne hjælp, jf. § 37, stk. 5,  

 må der tages udgangspunkt i den del af § 42-hjælpen, der har været udmålt til  

 forsørgelsen, forudsat at revalideringsforløbet har varet så længe, at den  

 pågældende med rimelighed har kunnet indrette sig på dette indtægtsniveau.
Hjælp ydet som løn eller løntilskud. (§ 42,  

 stk. 3) Generelt 56. Hvis revalideringen foregår i arbejdsforhold hos  

 private eller offentlige arbejdsgivere på det almindelige arbejdsmarked, kan  

 hjælpen udbetales som løn eller løntilskud, de såkaldte  

 »mindestelønsordninger«.
 Revalideringen kan bestå i en egentlig faglig uddannelse eller en  

 arbejdsoptræning af kortere eller længere varighed, en tillæring, oplæring  

 eller omskoling.
 Under arbejdsforholdet er løn- og arbejdsvilkår underkastet de sædvanlige  

 regler for arbejdsmarkedet med hensyn til arbejdsvilkår,  

 overenskomststigninger, ATP m.v., samt ferie- og sygdomsbestemmelser.
 Arbejdsforholdene skal etableres i samarbejde med de offentlige  

 arbejdsformidlingskontorer, og der kan eventuelt søges vejledning hos de  

 lokale arbejdsmarkedsmyndigheder.
 Ved oprettelsen må der søges fornøden tilslutning fra de lokale faglige  

 organisationer bl.a. således, at der ikke opstår spørgsmål om  

 konkurrenceforvridning og lignende.
Betingelser 57. Følgende betingelser skal være opfyldt:
 Ordningerne vil ligeledes kunne anvendes i en kort periode til personer,  

 der har afsluttet en uddannelse med støtte efter § 42 eller afsluttet anden  

 form for revalidering, hvis det er nødvendigt for at få et konkret  

 arbejdsforhold etableret på normale lønvilkår.
Hvilke arbejdspladser kan anvendes? 58. Ordninger med løn eller løntilskud kan etableres  

 på alle arbejdspladser, hvor der kan finde en egentlig erhvervsoptræning  

 eller -uddannelse sted.
Arbejdspladsen må kunne bedømme og udtale sig om  

 revalidendens arbejdsindsats og -muligheder.
 Det er ønskeligt at vælge en arbejdsplads, som har mulighed for at ansætte  

 den pågældende på normale vilkår efter revalideringens afslutning.
Hvordan fastsættes hjælpen? 59. Hjælpen udmåles således, at revalidenden får et  

 beløb til rådighed, som svarer til den sædvanlige begyndelsesløn inden for  

 det område, hvor oplæringen sker.
 Hvis den pågældende under optræningen arbejder på nedsat tid, jf. foran  

 under pkt. 57,2), bør lønnen reduceres i forhold til den nedsatte arbejdstid.  

 Lønnen kan dog aldrig være mindre end den hjælp, der kan ydes efter § 42,  

 stk. 2, jf. § 37, stk. 2.
 Ved beskæftigelse i private virksomheder svarer hjælpen til forskellen  

 mellem den løn, arbejdsgiveren afholder, og begyndelseslønnen inden for  

 området.
 Ved beskæftigelse hos en offentlig eller dermed sidestillet arbejdsgiver  

 kan hjælpen udgøre den fulde lønudgift.
Lønnens størrelse generelt 60. Aflønning sker normalt med den for vedkommende  

 fagområde til enhver tid gældende overenskomstmæssige begyndelsesløn.
Denne reguleres i forhold til aftalte overenskomster.
Der kan ikke ved  

 ansættelsen tages hensyn til tidligere erhvervet anciennitet.
 Er der tvivl om lønnens størrelse, forhandles spørgsmålet med de lokale  

 faglige organisationer.
 Er der inden for fagområdet flere mulige aflønninger, fastsættes lønnen  

 under hensyn til den form for fremtidig beskæftigelse, der konkret stiles  

 imod inden for det pågældende arbejde.
 Aflønningen under revalideringen bør ikke overstige den løn, den  

 pågældende kan forvente at få efter oplæringen.
Lønnens størrelse ved beskæftigelse hos private arbejdsgivere 61. Ved egentlige læreforhold betaler arbejdsgiveren  

 normalt en overenskomstsmæssig lærlinge- eller elevløn, og forskelsbeløbet  

 indtil den sædvanlige begyndelsesløn for faget afholdes efter § 42.
 Ved andre oplæringer eller arbejdsoptræninger betaler arbejdsgiveren en  

 arbejdsløn, der svarer til revalidendens arbejdsindsats, og forskelsbeløbet  

 indtil den for arbejdsområdet gældende begyndelsesløn afholdes efter § 42.
 Der er ikke fastsat nogen minimumsgrænse for arbejdsgiverens lønandel, men  

 det forudsættes, at løndelen stiger i takt med revalidendens forøgede  

 arbejdspræstation, således at lønsupplementet nedtrappes i løbet af  

 revalideringsperioden.
 Der kan dog træffes aftale om et fast løntilskud, hvis det f.eks. af  

 lokale årsager ellers ikke er muligt at etablere et arbejdsforhold.
 Hvis det efter omstændighederne skønnes rimeligt, at arbejdsgiveren i  

 begyndelsen ikke afholder nogen lønudgift, må denne periode betragtes som  

 arbejdsprøvning, og hjælpen skal derfor normalt udmåles efter § 42, stk. 2.  

 Kun undtagelsesvis vil der i en ganske kort begyndelsesperiode kunne afholdes  

 et beløb svarende til den fulde lønudgift.
Lønnens størrelse ved beskæftigelse hos offentlige arbejdsgivere 62. Ved beskæftigelse hos offentlige og dermed  

 sidestillede arbejdsgivere kan hjælpen svare til den fulde lønudgift, og der  

 bliver i så fald ikke tale om fastsættelse af en lønandel for arbejdsgiveren.
 Private organisationer med almene formål, f.eks. humanitære organisationer  

 samt koncessionerede selskaber, f.eks. telefon- og el-selskaber m.v.  

 ligestilles med offentlige arbejdsgivere.
 Der kan ikke etableres arbejdsforhold efter § 42 på  

 revalideringsinstitutioner, som er oprettet og drives efter reglerne i  

 bistandslovens §§ 91-95, medmindre det drejer sig om en arbejdsopgave, som  

 ikke udføres af institutionens klientel, f.eks. kontorarbejde i  

 institutionens administration.
Beskæftigelse i tilknytning til andre støtteordninger 63. Da bistandsloven er subsidiær i forhold til anden  

 lovgivning, bør det i forbindelse med overvejelser om § 42-støtte altid  

 undersøges, om en oplæring eller genoptræning vil kunne ske efter  

 Arbejdsministeriets eller Undervisningsministeriets regler.
Der vil kunne ydes hjælp efter § 42 - også som løn eller løntilskud - i  

 tilknytning til sådanne foranstaltninger, hvis de pågældende i øvrigt  

 opfylder betingelserne for at få § 42-hjælp.
Det vil sige, at det ud fra en  

 konkret vurdering er nødvendigt med en særlig indsats, for at den pågældende  

 igen skal kunne påtage sig og kunne fastholde en lønnet beskæftigelse.
Betydningen af indtægt og formue 64. Revalidendens og en eventuel ægtefælles indtægts-  

 og formueforhold er uden betydning, når hjælpen udbetales som løn eller  

 løntilskud.
 Modtager revalidenden ved arbejdsforholdets begyndelse sygedagpenge efter  

 dagpengeloven, skal udbetalingen af disse standses.
 Modtager den pågældende en løbende ydelse efter  

 arbejdsskadeforsikringsloven, skal Sikringstyrelsen orienteres om den  

 påbegyndte revalidering med henblik på en eventuel efterfølgende ændring  

 eller bortfald af den løbende ydelse.
Befordringsgodtgørelse og tilskud til dobbelt husførelse 65. Hvis forholdene taler for det, kan der ydes  

 godtgørelse til dækning af ekstraordinære udgifter til befordring mellem hjem  

 og arbejdsplads, dvs. i almindelighed forskellen mellem den faktiske udgift  

 og udgiften ved benyttelse af billigste offentlige befordringsmiddel.
 Kan revalidenden ikke benytte offentlige befordringsmidler af  

 helbredsmæssige eller geografiske grunde, kan der ydes tilskud til kørsel i  

 egen bil efter laveste sats i henhold til statens regler herom med fradrag af  

 en anslået udgift til den billigste offentlige befordring.
Ligger arbejdsstedet så langt fra revalidendens hjemsted, at den  

 pågældende må tage ophold uden for hjemmet, kan der ydes tilskud til  

 rejseudgifter m.v. ved arbejdsforholdets begyndelse og afslutning.
Der kan i  

 disse tilfælde ydes hjælp til dobbelt husførelse efter samme regler som  

 fastsat i § 16 i lov om arbejdsformidling og arbejdsløshedsforsikring, hvis  

 revalidendens ægtefælle og børn, som han er forpligtet til at forsørge,  

 bliver boende på hjemstedet.
Skat 66. Ydelserne er skattepligtig indkomst, og  

 revalidenden skal betale A-skat af hele beløbet, dvs. såvel af § 42-ydelsen  

 som den eventuelle løn, der afholdes af arbejdsgiveren.
Denne opgiver hele  

 det af ham udbetalte beløb inkl. feriepenge til skattevæsenet som A-indkomst  

 for revalidenden og tilbageholder kildeskat.
 Den § 42-ydelse (lønsupplement), som anvises til arbejdsgiveren, konteres  

 som hjælp til revalidenden, men opføres således, at det ikke påvirker  

 personfradraget.
 Udbetaler social- og sundhedsforvaltningen løn/løntilskud direkte til  

 revalidenden, afregner forvaltningen A-skat m.v.
Ferie 67. Ferielovens almindelig regler gælder for disse  

 arbejdsforhold med hensyn til feriegodtgørelse og ferie med løn.
Hjælpen  

 efter § 42, stk. 3, omfatter således feriegodtgørelse i forhold til ydelsens  

 andel af lønnen.
Eventuelle tvivlsspørgsmål om ferieregler rettes til:
Ferielovkontoret, Arbejdstilsynet, Kristineberg 6, 2100 København Ø, tlf. 01 29 62 11.
Sygdom 68. Arbejdsforholdet er omfattet af de til enhver tid  

 gældende regler for sygesikring, løn under sygdom eller sygedagpenge.
 Bestemmelserne i § 12 i lov om dagpenge ved sygdom eller fødsel vedrørende  

 arbejdsgiverens mulighed for fritagelse for dagpenge kan anvendes på disse  

 arbejdsforhold.
ATP, AUD 69. Revalidenden er stillet som andre lønmodtagere,  

 dvs. at eget bidrag til Arbejdsmarkedets Tillægspension og Arbejdsmarkedets  

 Uddannelsesfond bliver fratrukket ved lønudbetalingen.
 Arbejdsgiveren udreder sit bidrag med eventuel refusion svarende til  

 løntilskuddet.
Arbejdsskadeforsikring 70. Praktikanter og personer, der opholder sig på en  

 arbejdsplads under et uddannelsesforløb, vil være omfattet af  

 arbejdskadeforsikringsloven, hvis de direkte erstatter anden arbejdskaft  

 eller på anden måde rent faktisk bidrager til arbejdspladsens produktion i  

 ikke uvæsentligt omfang.
Personer, der under en arbejdsoptræning modtager løn eller løntilskud, vil  

 derfor normalt være omfattet af loven.
Arbejdsgiveren bør udtrykkelig gøres  

 opmærksom herpå.
Tvivlstilfælde forelægges for:
Sikringsstyrelsen, Arbejdsskadeforsikringen, Æbeløgade 1, 2100 København Ø, tlf. 01 29 95 33.
Arbejdsløshedsforsikring og arbejdsløshedsdagpenge 71. Kun hvis revalideringen gennemføres som et  

 læreforhold efter lærlingelovens regler, kan revalidenden optages i en  

 arbejdsløshedskasse efter reglerne i arbejdsløshedslovens § 54.
 Arbejdsoptræning i øvrigt betragtes ikke som arbejde i relation til  

 arbejdsløshedslovens §§ 41 og 55. Det betyder, at arbejdsforhold ikke  

 berettiger til optagelse i arbejdsløshedskasse eller giver ret til dagpenge  

 efter arbejdsløshedsloven.
Er revalidenden forud for § 42-arbejdsforholdet medlem af en  

 arbejdsløshedskasse, vil revalideringsperioden blive betragtet som en  

 »død« periode.
Dette vil sige, at den periode, inden for hvilken  

 der ifølge arbejdsløshedslovens § 55 skal dokumenteres arbejde, forlænges med  

 det tidsrum, der svarer til revalideringsperioden.
 Finder arbejdsoptræningen sted inden for et andet  

 arbejdsløshedskasseområde end revalidendens oprindelige, bør det i god tid  

 inden revalideringens afslutning afklares, om der skal ske overflytning til  

 en ny arbejdsløshedskasse.
 Får en revalidend, der er medlem af en arbejdsløshedskasse, ikke  

 beskæftigelse i umiddelbar tilknytning til optræningens afslutning, og har  

 den pågældende ikke opbrugt sin dagpengeret, vil spørgsmålet, om der vil  

 kunne udbetales arbejdsløshedsdagpenge, bero på arbejdsløshedskassens  

 konkrete vurdering af, om den pågældende kan anses for at stå til rådighed  

 for arbejdsmarkedet.
Ordninger med løn og løntilskud for personer med førtidspension 72. En af betingelserne for, at hjælpen kan ydes som  

 løn eller løntilskud, er, at det med rimelighed kan forventes, at den  

 pågældende efter revalideringens afslutning vil kunne påtage sig  

 beskæftigelse på normale lønvilkår.
 Etablering af ordning med løn eller løntilskud til en person, der modtager  

 førtidspension, forudsætter derfor normalt, dels at den pågældende erklærer  

 sig indforstået med, at udbetaling af pension stilles i bero fra den første  

 forfaldsdag for pensionen efter arbejdsforholdets begyndelse, dels at der  

 afsiges kendelse om, at pensionen fra dette tidspunkt skal være hvilende.
Det samme gælder, hvis der forud for revalideringen er ansøgt om, men ikke  

 tilkendt pension.
Det vil sige, at den pågældende må erklære sig indforstået  

 med, at en eventuel førtidspension, hvis den senere tilkendes, gøres hvilende  

 i revalideringsperioden.
 Forvaltningen skal i disse tilfælde sende en motiveret indstilling til  

 Revaliderings- og Pensionsnævnet om, at pensionen gøres hvilende, og vedlægge  

 revalidendens erklæring.
 Der kan ikke udbetales løn eller løntilskud samtidig med forskud på  

 førtidspension.
Hvis revalidenden opfylder pensionslovgivningens betingelser herfor, vil  

 der ved hvilende pension kunne tilkendes invaliditetsydelse, eventuelt med  

 bistandstillæg.
Disse ydelser udbetales ud over lønnen eller løntilskuddet.
Arbejdsforholdets varighed, ophør og afbrydelse 73. Varigheden af arbejdsforholdet må i hvert enkelt  

 tilfælde aftales med arbejdsgiveren og revalidenden.
 Varigheden afhænger af formålet med foranstaltningen.
 Ved elev- og lærlingeuddannelser vil det være den for faget fastsatte -  

 eventuelt afkortede - læretid, der bestemmer varigheden.
Ved andre foranstaltninger afhænger varigheden af revalidendens  

 individuelle forhold og forudsætninger.
Der kan være tale om en kort  

 genoptræningsperiode på f.eks. 3 måneder eller om oplæring, tillæring eller  

 omskoling af længere varighed, i almindelighed mellem 6 og 12 måneder, til  

 tider dog længere.
 Det kan i enkelte tilfælde være hensigtsmæssigt at aftale en kort periode  

 til at begynde med og senere forlænge den efter behov.
 Arbejdsforholdet må dog ikke udstrækkes ud over det tidspunkt, hvor det må  

 anses for godtgjort, at revalideringen er tilendebragt eller eventuelt ikke  

 vil kunne gennemføres.
Hvis revalidenden ikke følger oplæringen på tilfredsstillende måde, må  

 årsagen hertil nærmere undersøges.
Eventuelt må det overvejes, om der kan  

 etableres et andet og bedre egnet arbejdsforhold.
 Hvis forsømmelsen skyldes sygdom, må det overvejes, om der bør indgås en  

 aftale i henhold til dagpengelovens § 12, eller om arbejdsforholdet eventuelt  

 skal afbrydes og den pågældende måske henvises til at ansøge om  

 førtidspension.
Hvis den pågældende efter endt optræning ikke vil kunne ansættes på  

 normale vilkår på den arbejdsplads, hvor optræningen har fundet sted, må der  

 i god tid inden foranstaltningens afslutning søges tilvejebragt et  

 arbejdstilbud af tilsvarende karakter.
Kan et arbejdstilbud forventes at  

 foreligge i løbet af kort tid, vil arbejdsforholdet undtagelsesvis kunne  

 forlænges i en sådan kortere periode med støtte efter § 42, bl.a. for at  

 forebygge, at den pågældendes arbejdsevne påny forringes.
 Det skal understreges, at der ikke kan etableres varige arbejdsforhold med  

 hjemmel i § 42.
Beskyttet beskæftigelse 74. Viser det sig under arbejdsforholdet, at  

 revalidering ikke kan gennemføres fuldt ud, fordi den pågældendes arbejds- og  

 erhvervsevne ikke kan bringes på højde med andres ved tilvarende arbejde, er  

 der mulighed for at etablere varige arbejdsforhold i form af beskyttet  

 beskæftigelse i medfør af bistandslovens § 91, herunder individuel beskyttet  

 beskæftigelse efter de såkaldte 40/60- og trediedelsordninger.
Hjælp til anskaffelse af arbejdsredskaber  

 m.v. (§ 42, stk. 8) Hvornår kan der ydes hjælp? 75. Der kan ydes hjælp til anskaffelse af værktøj og  

 arbejdsmaskiner, når det er af afgørende betydning for en person med nedsat  

 erhvervsevne, dvs. at den pågældende derved kan opnå en væsentlig og varig  

 forbedring af sin erhvervsevne eller undgå, at erhvervsevnen nedsættes.
Behovet for hjælp kan være begrundet i fysiske, psykiske eller sociale  

 forhold.
Personkredsen er således den samme, som er omfattet af bestemmelsen  

 i § 42, stk. 1.
 Personer, der modtager helbredsbetinget førtidspension, kan også få hjælp  

 af denne karakter, hvis den resterende erhvervsevne derved kan blive bevaret  

 eller forbedret.
Betydningen af indtægt og formue 76. Hjælp til anskaffelse af arbejdsredskaber er som  

 regel eengangsydelser, der i nogle tilfælde gives som udlån.
 Ved bedømmelsen af ansøgerens økonomiske forhold kan der derfor anlægges  

 en betydelig lempeligere vurdering, end når der ydes en løbende økonomisk  

 hjælp efter § 42, stk. 2, jf. § 37.
 Der bør således altid anlægges en meget lempelig vurdering med hensyn til  

 størrelsen af den formue, der kan bevares.
 Ved vurderingen af indtægtsforholdene bør der lægges vægt på, om det vil  

 være for belastende for en i øvrigt rimelig økonomi, at den pågældende selv  

 afholder udgifterne.
Egentlige arbejdsredskaber 77. Hvis betingelserne for at få hjælp er opfyldt, kan  

 der i princippet ydes hjælp til alle former for værktøj og arbejdsmaskiner,  

 herunder særlige arbejdsstole.
 Som eksempler kan nævnes:
 - Håndværktøj og lignende vil altid kunne ydes, hvis det er en betingelse  

 for, at et arbejdsforhold kan etableres.
 - Mindre arbejdsmaskiner.
 - Særlige arbejdsstole.
Andre former for engangsydelser 78. Der kan udover egentlige arbejdsredskaber ydes  

 hjælp til mindre omfattende ændringer af arbejdspladser f.eks. håndgreb,  

 sænkning af gulv, udvidelse af døre, installation af ramper og lift m.m.
I en kortere periode vil der endvidere kunne ydes hjælp til dækning af  

 udgifter til transport til og fra arbejdsstedet, hvis forholdene taler  

 derfor.
Dette gælder også erhvervsnedsættelser af midlertidig karakter f.eks.  

 på grund af et brækket ben.
Hjælp til erhvervelse af kørekort ydes efter § 42, stk. 2, hvis det er som  

 et led i og en del af en erhvervsplan.
Er der udelukkende tale om at yde  

 hjælp til kørekort, f.eks. fordi det er nødvendigt for at kunne opnå eller  

 fastholde et bestemt arbejde, ydes hjælpen efter § 42, stk. 8.
Hvordan ydes hjælpen? 79. Værktøj, arbejdsmaskiner m.v., kan ydes som udlån,  

 der skal tilbageleveres, når den pågældende ikke længere har erhvervsmæssig  

 nytte af det, hvis man i det enkelte tilfælde skønner, at det vil være det  

 mest hensigtsmæssige.
Dette kan f.eks. være tilfældet, hvis der er tale om  

 meget kostbart værktøj, som vil kunne genbruges.
 Har arbejdsredskabet kun ringe økonomisk værdi, eller mener man, at det  

 ikke vil kunne genanvendes, kan hjælpen ydes som tilskud.
I nogle tilfælde kan det være hensigtsmæssigt at yde hjælpen som et  

 rentefrit lån til indkøb af det nødvendige arbejdsredskab.
Lånet bør - bl.a.  

 for at sikre modtageren af lånet mod kreditorforfølgning - sikres ved  

 underpant i den genstand, hvortil der er ydet lån.
Der bør i hvert enkelt  

 tilfælde tages stilling til om og hvordan lånet eventuelt kan nedskrives.
Afgrænsning til etableringshjælp 80. Der kan ydes hjælp til anskaffelse af  

 arbejdsredskaber til både lønarbejdere og selvstændigt erhvervsdrivende.  

 Grænsen mellem den hjælp til selvstændig etablering, der kan ydes efter § 42,  

 stk. 9, hvor afgørelsen træffes af revaliderings- og pensionsnævnet, og hjælp  

 til arbejdsmaskiner til selvstændige kan være flydende.
Består hjælpen alene i værktøj eller arbejdsmaskiner med henblik på støtte  

 til at fortsætte en igangværende virksomhed, betragtes hjælpen som et  

 arbejdsredskab.
Dette gælder også hvis der er tale om en nystartet  

 virksomhed, hvortil der i øvrigt ikke er ydet støtte efter bistandsloven.
 Hvis hjælpen foruden arbejdsmaskiner omfatter tilskud eller lån til  

 anskaffelse af varelager eller driftskapital, er der ligeledes tale om  

 etableringshjælp, og afgørelsen træffes i disse tilfælde af revaliderings- og  

 pensionsnævnet.
Afgrænsning til hjælpemidler efter bistandslovens § 58 81. Efter bistandslovens § 58 kan der ydes støtte til  

 hjælpemidler, der er nødvendige, for at den pågældende kan fungere og  

 herunder udøve et erhverv.
Det vil sige at et hjælpemiddel, der er en  

 forudsætning for, at den påpgældende overhovedet kan bestride et erhverv,  

 skal ydes efter bistandslovens § 58.
 Er der tale om et hjælpemiddel/arbejdsredskab, der er nødvendigt for at  

 den pågældende i forbindelse med en konkret arbejdsproces, skal det ydes  

 efter § 42, stk. 8.
Hjælp til selvstændig etablering. (§ 42,  

 stk. 9) Almindelige bemærkninger 82. I visse tilfælde vil personer, der opfylder  

 betingelserne for at få hjælp efter § 42, kunne få hjælp til at blive  

 etableret med en selvstændig virksomhed.
 Afgørelsen træffes af revaliderings- og pensionsnævnet efter indstilling  

 fra det sociale udvalg.
Hvornår kan der ydes hjælp? 83. Det er uhyre krævende at være selvstændig  

 erhvervsdrivende selv når de faglige og forretningsmæssige forudsætninger er  

 til stede.
Søger en person om hjælp til at starte sin egen virksomhed, må man  

 derfor nøje overveje, om det nu også er en fornuftig løsning på den  

 pågældendes erhvervsproblem.
Der må således tages stilling til:
 - om etablering af en sådan virksomhed alle forhold taget i betragtning  

 skønnes at være den bedste og en rimelig løsning på den pågældendes  

 erhvervsmæssige problem.
 - om den pågældende har de fornødne faglige og forretningsmæssige  

 forudsætninger for at drive en virksomhed på tilfredsstillende måde.
 - om han eller hun derved skønnes at blive i stand til at forsørge sig  

 selv og sin familie eller eventuelt få et ikke uvæsentligt supplement til en  

 pension.
 I forbindelse med undersøgelse af en etableringssag bør forvaltningen  

 indhente sagkyndig bistand til vurdering af driftsbudget og  

 investeringsplaner.
 Overvejes det at yde etableringshjælp, bør der i samarbejde med den  

 pågældende og eventuelle sagkyndige lægges en etableringsplan, herunder et  

 driftsbudget for det første år, således at man har et klart overblik over,  

 hvad der er behov for af værktøj, maskiner, inventar, anskaffelse af  

 materiale, varelager m.v.
Hvad kan der ydes hjælp til? 84. Der vil kunne ydes hjælp til det, som efter  

 etableringsplanen er nødvendigt for at få den nye virksomhed i gang.
 Som eksempler kan nævnes:
 Værktøj, herunder håndværktøj.
 Maskiner og lignende, nødvendigt inventar.
 Førsteanskaffelse af materialer.
 Køb af varelager.
 Betaling af eventuel good-will.
 Lejeudgifter.
 Beløb til rådighed til sikring af virkomhedens drift de første måneder,  

 herunder dækning af de faste udgifter.
 Herudover kan der i en kortere indkøringstid ydes hjælp til dækning af  

 underholdsudgifter, f.eks. med et anslået beløb.
Hvordan ydes hjælpen? 85. Hjælpen kan ydes som rentefrit lån, der i så fald  

 bør sikres ved tinglyst underpant i den genstand, til hvis anskaffelse lånet  

 er ydet, som udlån med ejendomsforbehold f.eks. værktøj, arbejdsmaskiner og  

 inventar, som skal tilbageleveres, når den pågældende ikke længere har  

 erhvervsmæssig nytte af det, eller som rent tilskud.
Opfølgning, henstand og eftergivelse 86. Social- og sundhedsforvaltningen bør navnlig i den  

 første tid følge forholdene nøje, f.eks. ved at få indsendt driftsregnskab og  

 status, i begyndelsen eventuelt kvartalsrapporter.
Viser det sig, at økonomien ikke er tilstrækkelig god, bør forvaltningen  

 sørge for en grundig vejledning af låntageren med henblik på eventuelle  

 ændringer i driften eller i den private økonomi.
Forvaltningen bør indhente  

 sagkyndig bistand til en sådan vurdering af økonomien og ved vejledning om  

 driften.
 Når driften af virksomheden forløber på en sådan måde, at låntagerens  

 økonomi skønnes at være tilfredsstillende, bør der tages stilling til, om den  

 pågældende kan begynde at afdrage på lånet, og om det fortsat er nødvendigt  

 med indsendelse af regnskab m.v.
 Hvis den pågældende ikke magter at drive virksomheden videre og måske må  

 henvises til at søge helbredsbetinget førtidspension, bør lånet eftergives.
Specielt om hjælp til anskaffelse af motorkøretøj 87. Der kan kun ydes hjælp til anskaffelse af et  

 motorkøretøj, der indgår som et sædvanligt led i den selvstændige virksomhed,  

 men der stilles ingen krav om funktionsnedsættelse, som når der ydes hjælp  

 efter bistandslovens § 58 til anskaffelse af bil.
 Typisk vil der være tale om en varevogn eller en hyrevogn, hvortil  

 udgiften afholdes over virksomhedens drift.
 Hjælpen ydes normalt som et rentefrit lån fastsat i forhold til den  

 samlede anskaffelsespris.
Lånet ydes som en eengangsforanstaltning, der skal afdrages fuldt ud.
Det  

 bør sikres ved tinglyst underpant i bilen.
 Der kan ikke ydes fritagelse for betaling af vægtafgift.
Forholdet til iværksætterydelse 88. Langtidsledige medlemmer af en  

 arbejdsløshedskasse, der ønsker at få iværksætterydelse efter  

 Arbejdsministeriets bekendtgørelse om uddannelsesydelse og iværksætterydelse  

 til ledige, kan, hvis de i øvrigt opfylder betingelserne for at få hjælp  

 efter § 42, få suppleret iværksætterydelsen med etableringshjælp efter § 42,  

 stk. 9.
Bestemmelser som vejledningen erstatter 89. Denne vejldning træder fra 1. juli 1987 i stedet  

 for Socialministeriets cirkulære af 17. december 1986 om hjælp efter  

 bistandslovens § 42, Socialministeriets vejledning af 17. december 1986 om  

 hjælp efter bistandslovens § 42 til enlige forsørgere samt Socialministeriets  

 vejledning af 24. juli 1986 om ændring af praksis ved støtte efter  

 bistandslovens § 42 til uddannelse til fritidspædagog, børnehavepædagog og  

 socialpædagog.
 Samtidig ophæves Socialstyrelsens cirkulæreskrivelse nr. 664 af 7. januar  

 1980 om anvendelse af bistandslovens §§ 42 og 37 i tilknytning til  

 foranstaltninger mod ungdomsarbejdsløsheden.
Socialministeriet, den 26. juni 1987 MIMI STILLING JAKOBSEN /I.
Langkilde Bilag Liste over videregående uddannelser Nedenfor bringes en vejledende liste over videregående uddannelser med  

 henblik på sondring mellem KORTE VIDEREGÅENDE og MELLEMLANGE og LANGE  

 VIDEREGÅENDE UDDANNELSER.
 Udgangspunktet er den klassifikation af uddannelser, som anvendes af  

 Undervisningsministeriet og Danmarks Statistik (DUN-oversigten), hvor KORTE  

 VIDEREGÅENDE UDDANNELSER henføres til niveau 5, medens MELLEMLANGE og LANGE  

 VIDEREGÅENDE UDDANNELSER er uddannelser på niveau 6-7, og niveau 8 omfatter  

 UDDANNELSER PÅ FORSKERNIVEAU.
