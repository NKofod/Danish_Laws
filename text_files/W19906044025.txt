Efter at have modtaget oplysning om, at K's ægtefælle efter  

 overdragelse af sin landejendom til en søn forventede at opnå gældssanering,  

 spærrede P K's indlånskonti, idet K kautionerede for ægtefællen.
Spærringen  

 tilsidesat.
Kendelse af 30. april 1990 i sag nr. 369/1989 (Kaution.
Opsigelse af  

 hovedforholdet på grund af anteciperet misligholdelse.).
Pengeinstituttet P modtog den 14. september 1989 en skrivelse fra en  

 landboforening repræsenterende klageren K's ægtefælle.
Skrivelsen angik  

 spørgsmålet om overdragelse af K's ægtefælles landejendom til en søn.
Det  

 anførtes i skrivelsen, at overdragelse af ejendommen til en indhentet  

 vurderingspris ikke ville give noget provenu til P, der havde et  

 ejerpantebrev i ejendommen.
I øvrigt oplystes, at K's ægtefælle efter salg af  

 ejendommen antoges at opfylde betingelserne for at opnå en gældssanering uden  

 afvikling af gælden, hvorfor det henstilles, at P gav saldokvittering.
 P opsagde samme dag K's ægtefælles engagement med P, ligesom P meddelte K,  

 som kautionerede for ægtefællens engagement, at P havde spærret K's  

 indlånskonti.
 K indbragte sagen for Ankenævnet med påstand om ophævelse af spærringen af  

 indlånskontiene og tilladelse til overflytning til andet pengeinstitut.
 P nedlagde påstand om frifindelse.
 Ankenævnet tog K's påstand til følge med følgende bemærkninger:
 »Indholdet af skrivelsen fra landboforeningen, der har karakter af en  

 forespørgsel eller et forhandlingsoplæg, berettigede ikke P til at anse K's  

 ægtefælles lån for misligholdt.
Erhvervslånet kunne herefter alene opsiges med 1 måneds varsel, og den  

 almindelige opsigelsesbestemmelse i kassekreditkontrakten må forstås med det  

 forbehold, at der skal indrømmes låntageren en efter omstændighederne rimelig  

 frist. Ægtefællens gæld var herefter ikke forfalden til betaling den 14.  

 september 1989, hvorfor heller ikke P's fordring mod K som kautionist var  

 forfalden.
P's spærring af K's indlånskonti var således uberettiget, og K må  

 derfor i overensstemmelse med sin påstand have krav på, at spærringen  

 ophæves, selv om forfaldstiden for P's fordring mod K efterfølgende måtte  

 være indtrådt.« P har i medfør af Ankenævnets vedtægters § 11, stk. 2, meddelt, at P ikke  

 ønsker at være bundet af kendelsen.
