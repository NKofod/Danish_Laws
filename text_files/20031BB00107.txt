Fremsat den 14. januar 2004 af  

 Bjarne Laustsen (S), Lene Garsdal (SF) og Line Barfod (EL) Forslag til folketingsbeslutning om bedre værktøjer i den arbejdsmiljøpolitiske indsats Folketinget opfordrer regeringen til inden den 1. juli 2004  

 at ændre arbejdsmiljølovens § 6 således, at arbejde for sikkerhed og sundhed  

 organiseres i virksomheder med 5 eller flere ansatte.
Bemærkninger til forslaget Forslaget er en uændret genfremsættelse af  

 beslutningsforslag nr.
B 172 fra folketingsåret 2002-03. Se Folketingstidende  

 2002-03, tillæg A side 7054 og 7055.
 Forslaget indebærer, at der vælges en  

 sikkerhedsrepræsentant og oprettes en sikkerhedsorganisation på alle  

 virksomheder med 5 eller flere ansatte.
Det er veldokumenteret, at mange mindre virksomheder har  

 betydelige arbejdsmiljøproblemer.
Omkring hver ottende anmeldte arbejdsulykke  

 (13 procent) finder sted på virksomheder med under 10 ansatte.
I 1999 blev  

 der  

 alene anmeldt 6.446 arbejdsulykker fra virksomheder med under 10 ansatte.
Hvis man ser på statistikken over anmeldte arbejdsulykker,  

 kan man se, at risikoen for at blive udsat for en arbejdsulykke er mindst  

 lige  

 så stor på virksomheder med under 10 ansatte som på virksomheder med 10-19  

 ansatte.
Hertil kommer, at meget tyder på, at arbejdspladser med  

 sikkerhedsorganisation  

 lever bedre op til pligten til at anmelde arbejdsulykker end virksomheder  

 uden  

 sikkerhedsorganisation.
Så måske er risikoen for en arbejdsulykke på en  

 virksomhed med under 10 ansatte tilmed større end risikoen for en ulykke på  

 en  

 virksomhed med 10-19 ansatte.
 Behovet for organisering af sikkerhedsarbejdet er således  

 mindst det samme på virksomheder med 5-9 ansatte som på virksomheder med  

 10-19  

 ansatte.
 Det er yderligere velkendt, at de helt små virksomheder  

 ofte mangler viden og ressourcer til at sikre udviklingen af et godt, sundt  

 og  

 sikkert arbejdsmiljø. Derfor er det vigtigt, at der på de små virksomheder  

 findes sikkerhedsledere og sikkerhedsrepræsentanter, der har et særligt  

 ansvar  

 for at forbedre arbejdsmiljøet.
For medarbejderne betyder organiseringen af  

 sikkerhedsarbejdet, at de som ansatte på små virksomheder får den samme ret  

 som  

 ansatte på større virksomheder til at blive hørt, når det drejer sig om  

 forbedring af arbejdsmiljøet.
Den medarbejder, der påtager sig et medansvar  

 for  

 at forbedre arbejdsmiljøet, bliver sikret en beskyttelse mod fyring, hvis der  

 opstår uenighed om arbejdsmiljøet.
Ved at virksomheden forpligtes til at organisere  

 sikkerhedsarbejdet, får ledere og sikkerhedsrepræsentanter på små  

 virksomheder  

 samtidig adgang til det arbejdsmiljøkursus, som alle sikkerhedsrepræsentanter  

 og arbejdsledere skal deltage i.
Herigennem får de ansatte og ledelsen på små  

 virksomheder tilført en viden om arbejdsmiljø, der kan bidrage til at udvikle  

 arbejdsmiljøet og forebygge nedslidning.
 Med organisering af sikkerhedsarbejdet på virksomheder med  

 5-9 ansatte får arbejdsgiveren bedre mulighed for at overholde  

 arbejdsmiljølovens bestemmelser om at udarbejde en arbejdspladsvurdering og i  

 forbindelse hermed inddrage medarbejderne, jf. arbejdsmiljølovens § 15 a,  

 stk.  

 3.
Skriftlig fremsættelse Bjarne Laustsen  

  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om bedre værktøjer i den arbejdsmiljøpolitiske indsats.
(Beslutningsforslag nr.
B 107).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
