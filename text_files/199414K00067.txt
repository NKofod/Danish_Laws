Nr BTL 67 Betænkning over Forslag til lov om ændring af lov om social pension, lov  

 om social bistand m.v. (Tillæg som følge af høj kommuneskat, forhøjelse af  

 fradragsbeløb for grundbeløb og pensionstillæg, ændret betaling for  

 midlertidig hjemmehjælp m.v.)   

 Nr L 67 1994-95, 1. samling Afgivet af Socialudvalget Afgivet: 19941206 Udvalget har behandlet lovforslaget i nogle møder og har herunder stillet spørgsmål til socialministeren, som denne har besvaret skriftligt.
 Herefter indstiller udvalget lovforslaget til vedtagelse  

 uændret.
 Et mindretal (Venstres og Det Konservative Folkepartis medlemmer af  

 udvalget) bemærker, at mindretallet støtter lovforslaget, der for en stor  

 dels vedkommende er en udmøntning af satspuljeaftalen, som formindsker  

 samspilsproblemet for såvel enlige som gifte førtids- og folkepensionister.
 Venstre og Det Konservative Folkeparti tager til efterretning, at  

 regeringen ønsker at kompensere en udvalgt gruppe af pensionister for den  

 skatteforhøjelse, en række af landets kommuner har gennemført, men vil  

 samtidig udtrykke principiel betænkelighed ved, at en bestemt  

 befolkningsgruppe undtages for virkningerne af den balance mellem kommunale  

 udgifter (serviceniveau) og indtægter, som fastlægges i hver enkelt kommune,  

 og som skatteprocenten er et udtryk for.
Et andet mindretal (Fremskridtspartiets medlem af udvalget) bemærker, at  

 mindretallet helst havde set, at folkepensionen var ens for alle uanset  

 indtægts- og formueforhold.
Det er helt urimeligt, at de, der har sparet lidt  

 sammen gennem livet, eller som fortsat yder en indsats i samfundet, skal  

 straffes for deres flid.
Lovforslaget lever ikke op til mindretallets ønsker,  

 men er dog et skridt i den rigtige retning, idet fradragsbeløbet forhøjes med  

 den følge, at pensionsmodtageren kan tjene lidt mere, før der sker fradrag i  

 pensionen.
Vedrørende betalingsreglerne forbeholder mindretallet sig retten til at  

 påpege og om muligt ændre betalingsreglerne, hvis det viser sig, at de af  

 socialministerens fastsatte bestemmelser ikke kommer til at fungere  

 hensigtsmæssigt.
Mindretallet er specielt bekymret for, om ministeren vil  

 inddrage lejeværdi i beregningen af indkomstgrundlaget.
Mindretallet har forståelse for og støtter lovforslagets del om, at  

 pensionister får kompensation for skattestigninger i kommunerne, hvis  

 skattestigningerne har et vist omfang.
Det skyldes ikke mindst, at  

 mindretallet finder, at folkepensionen burde være højere.
Mindretallet finder  

 dog, at det er uhensigtsmæssigt at indrette lovgivningen så deltaljeret og så  

 millimeterretfærdigt, som lovforslaget lægger op til.
Den nemmeste løsning  

 var at følge mindretallets tilkendegivelser om, at folkepensionen burde være  

 ens for alle uanset indtægts- og formueforhold, sammenholdt med en forhøjelse  

 af den skattefrie bundgrænse til 60.000 kr., så ville der ikke være behov for  

 nærværende lovforslag.
Et tredje mindretal (Enhedslistens medlem af udvalget) bemærker, at  

 Enhedslisten indstiller lovforslaget til vedtagelse, da lovforslaget sikrer  

 folkepensionister en kompensation i kommuner, hvor skattestigningerne har  

 været store.
Enhedslisten vil dog påpege, at Enhedslisten ikke finder det  

 godtgjort, at grupper på det tilsvarende økonomisk lave niveau som  

 folkepensionister ikke også er blevet ramt af skattestigningen.
På den  

 baggrund finder Enhedslisten det betænkeligt, at der for at efterregulere de  

 økonomiske konsekvenser af skattereformen alene udvælges en enkelt gruppe,  

 som man giver en kompensation.
Jørn Pedersen (S) Ritt Bjerregaard (S) Jan Petersen (S) Peder Sass (S)  

 Grete Schødts (S) Villy Søvndal (SF) fmd.
Dorit Myltoft (RV) Bruno Jerup  

 (EL) Sonja Albrink (CD) Erik Larsen (V) Else Winther Andersen (V) Flemming  

 Oppfeldt (V) Lars Løkke Rasmussen (V) Bendt Bendtsen (KF) Helge Adam Møller  

 (KF) Stefan G.
Rasmussen (KF) Tom Behnke (FP) nfmd.
