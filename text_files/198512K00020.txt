Nr LSF 20 Forslag til Lov om ændring af selskabsskatteloven (Udloddende  

 investeringsforeninger) Fremsat af Ministeren for skatter afgifter den 2. oktober 1985 § 1 I lov om indkomstbeskatning af aktieselskaber m.v., jfr.
lovbekendtgørelse nr. 512 af 31. oktober 1983, som ændret ved lov nr. 125 af 31. marts 1985, affattes § 1, stk. 1, nr. 5 a) således:
»5 a) investeringsforeninger, der udsteder omsættelige beviser for medlemmernes indskud, medmindre foreningen ifølge sine vedtægter er forpligtet til inden fristen for indgivelse af selvangivelse for det pågældende indkomstår at udlodde de i indkomståret:
a) indtjente renter og udbytter, b) realiserede kursgevinster på fordringer, hvor den pålydende rente ikke opfylder kravet til mindsterenten efter lov om skattemæssig behandling af gevinst og tab på fordringer og gæld, og c) realiserede fortjenester som omhandlet i aktieavancebeskatningslovens § 2, nedsat med eventuelle tab efter samme paragraf, samt realiserede fortjenester som omhandlet i aktieavancebeskatningslovens § 2 a.« § 2 Stk. 1. Loven har virkning fra og med indkomståret 1986.
Stk. 2. Loven finder ikke anvendelse på kursgevinster på fordringer, som er erhvervet før den 2. oktober 1985, medmindre der er tale om uforrentede, børsnoterede obligationer.
Loven finder heller ikke anvendelse på kursgevinster på fordringer i danske kroner, som er udstedt før den 2. oktober 1985, men erhvervet den 2. oktober 1985 eller senere, hvis gevinsten realiseres efter 31. december 1986.
Stk. 3. For uforrentede, børsnoterede obligationer, der er erhvervet før den 2. oktober 1985, finder loven ikke anvendelse på kursgevinster, der overstiger forskellen mellem afståelsessummen og fordringens værdi pr. 31. december 1985.
Stk. 4. Ved opgørelsen af den fortjeneste ved afståelse af aktier, som investeringsforeningen er forpligtet til at udlodde, træder for aktier, der er erhvervet før den 13. december 1985, kursværdien pr. 1. januar 1986 i stedet for den faktiske anskaffelsessum, medmindre denne er højere.
Oprindeligt fremsat lovforslag Blad nr 28 § 1 I lov om indkomstbeskatning af aktieselskaber m.v., jfr.
lovbekendtgørelse nr. 512 af 31. oktober 1983, som ændret ved lov nr. 125af 31. marts 1985, affattes § 1, stk. 1, nr. 5a) således:
»5a) investeringsforeninger, der udsteder omsættelige beviser for medlemmernes indskud, medmindre foreningen ifølge sine vedtægter er forpligtet til inden fristen for indgivelse af selvangivelse for det pågældende indkomstår at udlodde de i indkomståret indtjente renter og udbytter samt de realiserede kursgevinster på fordringer, hvor den pålydende rente ikke opfylder kravet til mindsterenten efter lov om skattemæssig behandling af gevinst og tab på fordringer og gæld.« § 2 Stk. 1. Loven har virkning fra og med skatteåret 1987-88.
Stk. 2. Loven finder anvendelse på kursgevinster, der realiseres på fordringer, som er erhvervet den 2. oktober 1985 eller senere.
BEMÆRKNINGER TIL LOVFORSLAGET Lovforslaget er et led i aftalen af den 19. juni 1985 mellem regeringspartierne (Det konservative Folkeparti, Venstre, Centrum-Demokraterne og Kristeligt Folkeparti), Socialdemokratiet og Det radikale Venstre om en skattereform.
Forslaget går ud på at inddrage investeringsforeninger, der udsteder omsættelige indskudsbeviser, under beskatning, medmindre investeringsforeningerne udlodder realiserede kursgevinster på fordringer, der ikke opfylder mindstekravet til den pålydende rente efter forslag til lov om skattemæssig behandling af gevinst og tab på fordringer og gæld.
Forslagene fremsættes samtidigt.
 Lov om indkomstbeskatning af aktieselskaber m.v.
(selskabsskatteloven) er senest ændret ved lov nr. 125af 31. marts 1985, jfr. folketingstidende 1984-85: sp. 8059, 8067, 8374, 8495, tillæg A, sp. 4199, tillæg B, sp. 1057, 1145 og tillæg C, sp. 301.
Efter gældende ret er investeringsforeninger, der udsteder omsættelige indskudsbeviser, selvstændigt skattepligtige, medmindre foreningerne udlodder indtjente renter og udbytter til medlemmerne (de såkaldte udloddende investeringsforeninger).
Investeringsforeningerne er derimod ikke skattepligtige af kursgevinster på fordringer, og skal derfor ikke udlodde disse for at kunne opretholde skattefrihed.
Udlodningskravet gælder således kun indtjente renter og udbytter.
De kursgevinster, som foreningerne konstaterer, giver sig udslag i værdistigning på indskudsbeviserne.
Skattemæssigt set bedømmes medlemmernes indskudsbeviser efter reglerne i aktieavancebeskatningsloven, hvilket kan indebære, at gevinsterne kan være skattefri efter 3 års ejertid.
Konsekvenserne af reglerne i selskabsskatteloven og aktieavancebeskatningsloven er, at der kan opsamles betydelige kursgevinster uden skattemæssige konsekvenser for foreningerne eller medlemmerne.
Forslaget til lov om skattemæssig behandling af gevinst og tab på fordringer og gæld skal bl.a. tilskynde til, at der fremover udstedes fordringer med en pålydende rente, der stort set svarer til en gennemsnitlig markedsrente.
Forslaget tilsigter at modvirke skattefri kursgevinster.
 Dette forslag foreslås i konsekvens heraf.
Investeringsforeningerne vil fortsat kunne opretholde deres skattefrihed i lighed med de hidtil gældende regler.
Investeringsforeningerne vil således fortsat være fritaget for skattepligt, såfremt de - udover renter og udbytter - udlodder realiserede kursgevinster på fordringer, der ikke opfylder mindstekravet til den pålydende rente.
Det samme gælder, hvis investeringsforeningerne alene erhverver fordringer, der opfylder mindstekravet til den pålydende rente.
Forslaget skal have virkning fra skatteåret 1987-88, og omfatter fordringer, der erhverves den 2. oktober 1985 eller senere.
Forslaget tilsigter at hindre de nævnte investeringsforeninger i at realisere kursgevinster på fordringer, der ikke opfylder kravet om en mindsterente i § 7 i forslag til lov om skattemæssig behandling af gevinst og tab på fordringer og gæld, uden at disse kursgevinster beskattes enten hos foreningen eller hos medlemmerne.
Det vil antagelig bevirke, at investeringsforeninger undlader at erhverve de omtalte fordringer, og lovforslaget formodes derfor hverken at medføre provenutab eller provenugevinst.
For så vidt angår de administrative konsekvenser af forslaget må det antages, at merudgiften herved ligger inden for det skøn, der er anslået i afsnit V under de almindelige bemærkninger til forslag til lov om skattemæssig behandling af gevinst og tab på fordringer og gæld.
BILAG I dette bilag er (markeret med --/ og /-- ) indsat den gældende formulering af de bestemmelser, der berøres af lovforslaget § 1 I lov om indkomstbeskatning af aktieselskaber m.v., jfr.
lovbekendtgørelse nr. 512 af 31. oktober 1983, som ændret ved lov nr. 125af 31. marts 1985, affattes § 1, stk. 1, nr. 5a) således:
»5a) investeringsforeninger, der udsteder omsættelige beviser for medlemmernes indskud, medmindre foreningen ifølge sine vedtægter er forpligtet til inden fristen for indgivelse af selvangivelse for det pågældende indkomstår at udlodde de i indkomståret indtjente renter og udbytter samt de realiserede kursgevinster på fordringer, hvor den pålydende rente ikke opfylder kravet til mindsterenten efter lov om skattemæssig behandling af gevinst og tab på fordringer og gæld.« --/ § 1. Skattepligt i henhold til denne lov påhviler her i landet  

 hjemmehørende: 5a) investeringsforeninger, der udsteder omsættelige beviser  

 for medlemmernes indskud, medmindre foreningen ifølge sine vedtægter er  

 forpligtet til inden fristen for indgivelse af selvangivelse for det  

 pågældende indkomstår at udlodde de i indkomståret indtjente renter og  

 udbytter.
