 I henhold til § 45, stk. 1, i kildeskatteloven, jfr. lovbekendtgørelse nr.  

 446 af 16. oktober 1980, bestemmes følgende:
 § 1.  Vederlag for arbejde som vikar efter en  

 vikarordning, der med henblik på gensidig bistand ved sygdom, ferie eller  

 lignende er etableret ved et samarbejde mellem ejere og/eller forpagtere af  

 jordbrugsbedrifter, anses ikke for A-indkomst, når vikarordningen opfylder  

 betingelserne for ydelse af tilskud fra staten, jfr. lov nr. 222 af 26. april  

 1973 og landbrugsministeriets bekendtgørelse nr. 13 af 10. januar 1979 om  

 støtte til modernisering af jordbrugsbedrifter samt landbrugsministeriets  

 regler af 16. januar 1975 vedrørende opnåelse af statstilskud ved etablering  

 af vikarordninger inden for jordbruget.
 § 2.  Bekendtgørelsen har virkning fra den 1. januar  

 1981. Samtidig ophæves finansministeriets bekendtgørelse nr. 268 af 23. juni  

 1972.
