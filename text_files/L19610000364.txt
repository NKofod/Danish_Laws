(Kulturaftalen med Polen) Ved kgl. resolution af 9. november 1960 har Danmark ratificeret ovennævnte  

 overenskomst, hvis tekst lyder som følger:
 Kulturoverenskomst mellem Kongeriget Danmark og Den polske Folkerepublik.
 Kongeriget Danmarks regering og Den polske Folkerepubliks regering har ud  

 fra ønsket om at fremme de kulturelle forbindelser mellem de to lande indgået  

 følgende overenskomst:
 Artikel 1.
 Formålet med denne overenskomst er at fremme den gensidige forståelse på  

 åndslivets område mellem det danske folk og det polske folk ved samarbejde  

 inden for undervisning, litteratur, kunst og videnskab.
 Artikel 2.
De kontraherende parter vil med henblik på at nå de i artikel 1 nævnte  

 mål, om muligt ved at yde stipendier, fremme udvekslingen af repræsentanter  

 fra institutioner og organisationer af undervisningsmæssig, videnskabelig og  

 kulturel art.
De vil endvidere opmuntre enhver form for kulturelle  

 manifestationer, som har tilknytning til det andet land.
 Artikel 3.
 Der skal i hvert af de to lande nedsættes en kommission med den opgave at  

 forelægge vedkommende lands regering forslag til gennemførelse af  

 bestemmelserne i artikel 1 og 2. Det andet lands diplomatiske repræsentant  

 kan indbyrdes til at deltage i kommissionens forhandlinger.
 Artikel 4.
 Denne overenskomst skal ratificeres, og udvekslingen af  

 ratifikationsinstrumenterne skal ske i Warszawa.
 Overenskomsten træder i kraft på dagen for ratifikationsinstrumenternes  

 udveksling.
 Efter en første gyldighedsperiode på 5 år kan denne overenskomst opsiges  

 af hver af parterne med 6 måneders varsel.
 Til bekræftelse heraf har de undertegnede af deres respektive regeringer i  

 dette øjemed behørigt bemyndigede underskrevet denne overenskomst.
 Udfærdiget i København den 8. juni 1960 i to eksemplarer på fransk.
 FOR KONGERIGET DANMARKS REGERING:
J.
O.
Krag.
FOR DEN POLSKE FOLKEREPUBLIKS REGERING:  A.
Rapacki.
Overenskomsten er i medfør af artikel 4 trådt i kraft ved ratifikationsinstrumenternes udveksling i Warszawa den 12. december 1960.
 Udenrigsministeriet, den 17. januar  

 1961.
J.
O.
Krag.
Bilag Resume Program for gennemførelsen af kulturoverenskomsten mellem Kongeriget  

 Danmark og Den Polske Folkerepublik i perioden 1. april 1985 - 31. marts 1988 I henhold til kulturaftalen med Polen af 8. juni 1960 er der efter  

 forhandlinger i Warszawa i dagene 4. - 6. december 1984 mellem en dansk og en  

 polsk delegation vedtaget et nyt samarbejdsprogram for perioden 1. april 1985  

 - 31. marts 1988.
 Programmet indeholder bestemmelser om en videreførelse af samarbejdet  

 mellem de to lande inden for uddannelse, videnskab og kultur, bl.a. ved  

 udveksling af stipendier og støtte til studie- og forskningsbesøg i de  

 respektive lande såvel som besøg af kunstnere og andre repræsentanter for  

 kulturlivet, udveksling af udstillinger m.v. samt samarbejde i øvrigt mellem  

 uddannelsesmæssige og kulturelle institutioner i de to lande.
 Den fulde ordlyd af programmet, som foreligger på engelsk, kan fås ved  

 henvendelse til Kulturministeriet eller Undervisningsministeriet.
