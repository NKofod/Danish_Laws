K - Arbejdsgiverkontrol K.1 Kontrolbeføjelser K.2 Myndighedsområde K.3 Afgørelse og klage Arbejdsgiverkontrollen omfatter administration og kontrol af  

 virksomhedernes indeholdelse af A-skat og lønmodtagerbidrag, af opgørelse og  

 beregning af arbejdsgiverbidrag samt indberetningspligt.
Arbejdsgiverkontrollen har til formål at sikre en korrekt afregning fra  

 virksomhederne af A-skat og AM-bidrag.
Kontrollen har endvidere til formål at  

 sikre, at indberetningspligterne er opfyldt på en måde, der kan give et  

 korrekt grundlag for de kommunale skatteforvaltningers ligning af  

 indkomstmodtagere.
 Kontrollen kan gennemføres på grundlag af indkaldt materiale eller ved et  

 besøg i virksomheden, eventuelt i forbindelse med andre kontroller, for  

 eksempel på moms-, told- og/eller skatteområdet.
K.1 Kontrolbeføjelser Skattemyndighedernes generelle kontrolbeføjelse fremgår af SKL § 6, jf.  

 lovbek. nr. 61 af 8. febr. 1996 med senere ændringer.
For en nærmere  

 beskrivelse henvises til LV A.L.3.
 Arbejdsgiverkontrollens beføjelser fremgår af KSL § 86, jf. lovbek. nr.  

 519 af 22. juni 1995 med senere ændringer, og AMFL § 14, jf. lovbek. nr. 738  

 af 9. sept. 1995 med senere ændringer.
 Kontrollen kan gennemføres ved besøg i virksomheden eller ved gennemgang  

 af indhentet regnskabsmateriale mv.
Regnskabsmateriale hos tredjemand Hvis regnskabsmaterialet beror hos tredjemand, har den  

 indeholdelsespligtige/bidragspligtige pligt til at fremskaffe materialet.  

 Hvis det ikke er muligt på grund af en tredjemands tilbageholdelsesret, kan  

 materialet kun anvendes efter aftale med tredjemanden, idet der ikke i KSL  

 eller AMFL er hjemmel til at kræve materialet udlånt.
 K.1.1 Regnskabsmateriale mv.
 Arbejdsgiverkontrollens adgang til den  

 indeholdelsespligtiges/bidragspligtiges materiale omfatter efter KSL § 86,  

 stk. 2 alt regnskabsmateriale og efter AMFL § 14, stk. 1 regnskabsmateriale  

 mv. om opgørelse af bidragsgrundlaget mv.
Regnskabsmateriale mv. omfatter også dokumenter af betydning for  

 kontrollen, herunder selskabers revisionsprotokol.
Udskrift af bestyrelsens  

 forhandlingsprotokol er ligeledes omfattet, i det omfang protokollen  

 indeholder oplysninger af betydning for kontrollen, f.eks. om bestyrelsens  

 kendskab til overtrædelser af lovgivningen på området.
Regnskabsmateriale mv. skal på arbejdsgiverkontrollens begæring indsendes  

 eller udleveres, jf.
KSL § 86, stk. 2 og AMFL § 14, stk. 3.
K.1.2 Kontrolbesøg Der er endvidere adgang til at foretage eftersyn af regnskabsmateriale mv.  

 hos den indeholdelsespligtige/bidragspligtige på dennes forretningsted, jf.  

 KSL § 86, stk. 2 og AMFL § 14, stk. 1. Hjemlerne er særbestemmelser, der ikke  

 er omfattet af retsplejeloven, og der kan derfor foretages eftersyn uden  

 retskendelse mod behørig legitimation (betingelsen om behørig legitimation er  

 kun eksplicit nævnt i AMFL § 14, stk. 1, men antages at gælde tilsvarende for  

 KSL § 86, stk. 2).
 Det er ikke i lovene eller deres motiver angivet, hvornår en kontrol på  

 stedet bør foretrækkes frem for en anmodning om indsendelse af  

 regnskabsmateriale mv.
 Kontrolhjemlerne stiller ikke krav om, at kontrolbesøg skal varsles, men  

 varsling bør i almindelighed ske ved forudgående skriftlig og/eller  

 telefonisk henvendelse til den indeholdelsespligtige og/eller bidragspligtige  

 (virksomhedens ejer eller daglige leder mv.).
 Uvarslet kontrolbesøg bør kun anvendes, hvis det ikke har været muligt at  

 opnå aftale om kontrolbesøget, eller hvis formålet med kontrolbesøget  

 undtagelsesvis menes at blive svækket ved et varsel.
 Selv om arbejdsgiverkontrollen ikke har behov for eller hjemmel til at  

 gennemgå beholdninger, udelukker det ikke en gennemgang af bilag, der  

 opbevares i kassen, for eksempel som en del af kassebeholdningen.
Der er ikke på forretningsstedet lokalemæssige restriktioner, hvis der i  

 lokalerne opbevares materiale af betydning for kontrollen.
Regnskabsmateriale  

 kan under kontrolbesøg imidlertid kun gennemgås, hvis den  

 indeholdelsespligtige på anmodning har fremlagt dette.
Indeholdelsespligtige og bidragspligtige skal efter AMFL § 14, stk. 2 yde  

 arbejdsgiverkontrollen hjælp ved eftersynet.
Der er ikke nogen tilsvarende  

 pligt efter KSL.
K.1.3 Tvangsmidler Hvis den indeholdelsespligtige/bidragspligtige eller dennes repræsentant  

 ikke har ønsket at give adgang til de relevante forretningslokaler eller  

 materiale af betydning for kontrollen, kan arbejdsgiverkontrollen ikke på  

 egen hånd eftersøge regnskabsmateriale.
Dagbøder iflg.
KSL § 86, stk. 3 For så vidt angår indeholdelsespligtige efter KSL kan adgangen til  

 eftersyn, fremlæggelse af dokumenter og indsendelse af regnskabsmateriale mv.  

 gennemtvinges ved daglige bøder (tvangsbøder), jf.
KSL § 86, stk. 3.
Tvangsbøder pålægges den indeholdelsespligtige.
For et selskab pålægges  

 tvangsbøder normalt dets direktør eller daglige leder.
Tvangsbøder opkræves  

 ved politiets foranstaltning og kan ved uerholdelighed kræves afsonet.
 Ikke betalte tvangsbøder bortfalder, når den indeholdelsespligtige giver  

 arbejdsgiverkontrollen adgang til eftersyn eller indsender det ønskede  

 regnskabsmateriale.
Politiets bistand iflg.
AMFL § 14, stk. 4 Hvis den indeholdelsespligtige/bidragspligtige efter AMFL nægter Told Skat  

 adgang til virksomheden, kan politiet yde bistand til gennemtvingelse af  

 adgangen, jf.
AMFL § 14, stk. 4.
Der kræves ikke retskendelse, da der er tale om en beføjelse uden for  

 retsplejeloven.
Politiet yder derfor kun bistand til overvindelse af  

 eventuelle fysiske hindringer for kontrollens gennemførelse, men ikke til  

 selve kontrollen som ved en ransagning efter retsplejelovens kapitel 73.
K.1.4 Oplysninger fra indkomstmodtager Efter KSL § 86, stk. 4 kan arbejdsgiverkontrollen hos modtagerne af  

 A-indkomst indhente oplysninger til brug for kontrollen.
 Bestemmelsen kan for eksempel anvendes for at konstatere omfanget af  

 lønudbetalinger og indeholdelser, hvis der er begrundet formodning om, at den  

 indeholdelsespligtiges regnskabsmateriale er mangelfuldt eller ikke kan  

 tilvejebringes.
 Oplysninger fra indkomstmodtagere kan imidlertid ikke gennemtvinges.
 Hvis indkomstmodtageren således ikke ønsker at medvirke, må oplysningerne  

 søges indhentet med hjælp fra den kommunale skatteforvaltning, der forestår  

 ligningen af indkomstmodtageren.
K.1.5 Underretning fra kommunale skatteforvaltninger De kommunale skatteforvaltninger skal, hvis de under den skattemæssige  

 kontrol bliver opmærksomme på forhold af betydning for kontrollen af bidrag  

 og bidragspligtige, underrette Told Skat herom, jf.
AMFL § 14, stk. 5.
K.2 Myndighedsområde Afgrænsningen af en forvaltningsmyndigheds kompetenceområde foretages ud  

 fra reglerne om den saglige og stedlige kompetencefordeling.
K.2.1 Saglig kompetence Reglerne om saglig kompetencefordelig bygger bl.a. på den forudsætning, at  

 visse forvaltningsmyndigheder i kraft af deres særlige sagkundskab og  

 opsamlede erfaring er særligt velegnede til at tage sig af bestemte  

 forvaltningsopgaver, herunder at træffe bestemte typer af afgørelser.
Den  

 saglige kompetencefordeling indeholder derfor en fordeling af opgaver mellem  

 forskellige myndigheder efter opgavernes art.
 Told- og skatteregionerne er efter henholdsvis KSL § 89 B og AMFL § 16,  

 stk. 1 bemyndiget til at træffe afgørelse som 1. instans om indeholdelse mv.  

 af A-skat og lønmodtagerbidrag og om betaling af arbejdsgiverbidrag, jf. § 2,  

 stk. 1 i bek. nr. 527 af 17. juni 1996 (udlægningsbekendtgørelsen).  

 Regionerne har således hver især den samme saglige kompetence på  

 arbejdsgiverkontrollens område.
K.2.2 Stedlig kompetence Reglerne om stedlig kompetence fordeler ensartede forvaltningsopgaver  

 mellem flere sideordnede forvaltningsmyndigheder, således at hver myndighed  

 får tildelt sit stedlige forretningsområde.
Efter SSL § 15, jf. lovbek. nr.  

 517 af 14. juni 1996 har skatteministeren fastsat landets inddeling i told-  

 og skatteregioner samt placeringen af regionale told- og skatteforvaltninger,  

 jf. bek. nr. 203 af 23. marts 1990.
En stedlig kompetenceregel kan være begrundet i en opfattelse af, at et  

 vist stedkendskab vil være nødvendigt ved varetagelsen af en bestemt opgave.  

 En stedlig kompetenceregel kan også være begrundet i hensynet til en rent  

 praktisk arbejdsdeling mellem sideordnede myndigheder.
Da der hverken i  

 loven, forarbejderne til loven eller i bekendtgørelsen er angivet særlige  

 hensyn som begrunder afgrænsningen af regionernes forretningsområder, må det  

 antages, at der alene er tale om en rent praktisk arbejdsdeling mellem  

 regionerne.
SE-registreret Fordelingen af opgaver på de enkelte myndigheders forretningsområder  

 foretages ud fra (sagernes) stedlige tilknytning, f.eks. en parts bopæl eller  

 en fast ejendoms beliggenhed.
På arbejdsgiverkontrollens område er den  

 enkelte regions opgaver afgrænset til de virksomheder mv., der er registreret  

 i SE-registret under det enkelte told- og skatteregionsnummer.
Se vedrørende  

 registrering afsnit E.
Ikke SE-registreret Som omtalt i afsnit K.1 udføres kontrolbeføjelserne efter bestemmelserne i  

 henholdsvis KSL § 86 og AMFL § 14. En region kan derfor gennemføre kontrol i  

 en indeholdelsespligtig virksomhed, selvom virksomheden ikke er registreret  

 som indeholdelses- eller indberetningspligtig hos Told Skat.
 Gennemførelsen af en sådan kontrol forudsætter, at regionen kan føre bevis  

 for, at virksomheden er indeholdelsespligtig og derfor burde være  

 registreret.
 Beviset herfor kan være lønsedler eller oplysninger fra indkomstmodtagere  

 om udbetalinger fra den pågældende virksomhed.
Tværregionalt Er der iværksat et kontroleftersyn, som medfører en gennemgang af  

 regnskabsmateriale, der findes inden for en anden regions forretningsområde,  

 kan kontrollen videreføres der.
 Kontrollen kan ligeledes udstrækkes til at omfatte en virksomhed mv., der  

 selv er SE-registreret som aktiv indeholdelsespligtig i en anden region.  

 Tværregional kontrol bør dog altid ske i samarbejde eller efter aftale med de  

 implicerede regioners arbejdsgiverkontrol.
Fællesafregning Ansvaret for arbejdsgiverkontrol vedrørende SE-numre, der er omfattet af  

 en tilladelse til fællesafregning, påhviler registreringsregionen for det  

 SE-nummer, hvorunder fællesafregningen sker.
Hvis det er nødvendigt, kan  

 regioner vedrørende de af fællesafregningen omfattede inaktive SE-numre  

 inddrages i kontrollen.
Dette gælder tilsvarende for virksomheder med  

 filialer.
K.2.3 Inkompetence Saglig inkompetence foreligger, hvor en forvaltningsmyndighed træffer  

 afgørelse vedrørende et anliggende, der efter sin art henhører under en anden  

 forvaltningsmyndighed.
Denne form for inkompetence vil som hovedregel  

 utvivlsomt medføre ugyldighed ifølge den forvaltningsretlige teori.
 Da told- og skatteregionerne på arbejdsgiverkontrollens område besidder  

 den samme saglige kompetence, vil en afgørelse truffet af en region  

 vedrørende en virksomhed, der er registreret i SE-registret under en anden  

 region, ikke medføre saglig inkompetence.
Derimod vil en afgørelse truffet af én region på en anden regions  

 vegne medføre stedlig inkompetence, da den som forvaltningsakt vil være et  

 indgreb i den anden regions stedlige forretningsområde.
Dette gælder ifølge  

 den forvaltningsretlige teori også, hvor den stedlige kompetenceregel - som  

 her - ikke kan opfattes som en garanti for afgørelsens lovlighed og  

 rigtighed, men alene som udtryk for en arbejdsdeling mellem sideordnede  

 forvaltningsmyndigheder.
 Told- og skatteregionerne kan derfor som anført i afsnit K.2.2 gennemføre  

 kontrolarbejdet hver for sig, i samarbejde eller efter aftale på tværs af  

 deres stedlige forretningsområder.
 Selve afgørelsen skal derimod træffes af den stedligt kompetente region,  

 selvom den stedlige kompetence udelukkende er baseret på en arbejdsdeling  

 mellem regionerne.
K.3 Afgørelse og klage Arbejdsgiverkontrol i virksomhederne samt anden sagsbehandling inden for  

 arbejdsgiverkontrollens område kan resultere i følgende typer af afgørelser:
 Der er i alle tilfælde tale om afgørelser, som er omfattet af  

 forvaltningslovens regler om partshøring, begrundelse og klagevejledning, jf.  

 lov nr. 571 af 19. dec. 1985, som ændret ved lov nr. 347 af 6. juni 1991. Se  

 afsnit K.3.1.
Arbejdsgiverkontrollens sagsbehandling kan endvidere bestå i besvarelse af  

 forespørgsler (dvs. vejledning) samt beslutninger om   

 videregivelse af kontroloplysninger til andre myndigheder (kommunale skatteforvaltninger, regioner), jf. afsnit K.3.1.3,   

 indhentning af yderligere oplysninger hos andre myndigheder eller  

 virksomheder, jf. myndighedens pligt til af egen drift at oplyse sagen  

 (officialmaksimen), og   

 vurdering af strafansvar, jf. afsnit M.
 Der er i disse tilfælde ikke tale om afgørelser i forvaltningslovens  

 forstand, men om processuelle beslutninger som led i sagens behandling.  

 Hverken vejledning eller processuelle beslutninger er derfor omfattet af  

 pligten til partshøring, begrundelse og klagevejledning.
K.3.1 Regionens afgørelse Arbejdsgiverkontrollens afgørelser om indeholdelse af A-skat er  

 opkrævningsmæssige afgørelser, der - bortset fra de tilfælde, hvor der er  

 grundlag for hæftelse - har fremtidig virkning.
Forhold, som told- og skatteregionerne opkrævningsmæssigt har taget  

 stilling til, skal derfor ligningsmæssigt bedømmes af de kommunale  

 skatteforvaltninger.
Hvis den kommunale skatteforvaltning kommer til et andet  

 resultat end told- og skatteregionen, er regionen som tilsynsmyndighed  

 forpligtet til at sikre, at der er tale om en ligningsmæssig korrekt  

 afgørelse.
Er det tilfældet, skal told- og skatteregionens afgørelse ændres.
K.3.1.1 Partshøring Der er ikke - hverken i KSL, SSL eller AMFL - fastsat særlige regler om  

 partshøring i forbindelse med arbejdsgiverkontrollens afgørelser om  

 indeholdelse af A-skat og/eller lønmodtagerbidrag.
Arbejdsgiverkontrollens  

 afgørelser er derfor omfattet af forvaltningsmyndighedernes almindelige pligt  

 til på eget initiativ at foretage partshøring, inden der træffes en  

 bebyrdende afgørelse, jf.
FVL §§ 19 og 20.
 FVL indeholder ikke en definition af partsbegrebet, men udtrykket skal  

 forstås i overensstemmelse med det almindelige forvaltningsretlige  

 partsbegreb, herunder den praksis, der har udviklet sig i tilknytning hertil.
Afgørelsens adressat, dvs. den person afgørelsen rettes til er herefter  

 utvivlsomt part.
Men også andre end adressaten kan være part.
Som part anses  

 personer iøvrigt, der har en væsentlig, direkte, individuel og retlig  

 interesse (af økonomisk eller personlig art) i sagens afgørelse og udfald.
Arbejdsgiveren er som afgørelsens adressat utvivlsomt part.
Det er dog  

 ofte indkomstmodtageren, der har den væsentligste interesse i sagen, f.eks.  

 når afgørelsen drejer sig om indkomstmodtagerens status som lønmodtager/  

 selvstændigt erhvervsdrivende, eller om hvorvidt en godtgørelse skal anses  

 for skattepligtig eller ej.
Den enkelte indkomstmodtager kan således - uanset om afgørelsen omfatter  

 få eller mange - have en klar direkte, retlig og individuel interesse i  

 sagens udfald.
Det må derfor i det aktuelle tilfælde bero på en konkret  

 vurdering, om der er tale om en eller flere parter.
Hvis en part i en sag ikke kan antages at være bekendt med, at told- og  

 skatteregionen er i besiddelse af bestemte oplysninger om sagens faktiske  

 omstændigheder, må der ikke træffes afgørelse, før parten er gjort bekendt  

 med oplysningerne og har haft mulighed for at komme med en udtalelse.
Dette  

 gælder dog kun, hvis oplysningerne er til ugunst for parten og af væsentlig  

 betydning for sagens afgørelse, jf.
FVL § 19, stk. 1.
 Der må derfor foretages en vurdering af, om parten/parterne i det aktuelle  

 tilfælde skal høres, før der træffes afgørelse.
 Hvis en indkomstmodtager anses for part og er uvidende om, at der ved  

 regionen verserer en sag, som påtænkes afgjort til ugunst for den pågældende,  

 må betingelserne for at foretage partshøring som hovedregel antages at være  

 tilstede.
K.3.1.2 Begrundelse og klage Arbejdsgiverkontrollens afgørelser er omfattet af de almindelige regler om  

 begrundelse, jf.
FVL §§ 22-24. Det betyder, at arbejdsgiverkontrollens  

 bebyrdende afgørelser skal ledsages af en begrundelse, jf.
FVL § 22.
 Kravene til begrundelsens indhold fremgår af FVL § 24. Begrundelsen skal  

 indeholde en henvisning til de retsregler, som afgørelsen er truffet efter,  

 og hvis afgørelsen beror på et administrativt skøn, skal begrundelsen  

 endvidere angive de hovedhensyn, der har været bestemmende for  

 skønsudøvelsen, jf.
FVL § 24, stk. 1. Begrundelsen skal om fornødent indeholde en kort  

 redegørelse for de faktiske omstændigheder, der er tillagt væsentlig  

 betydning for afgørelsen, jf.
FVL § 24, stk. 2. En sådan redegørelse vil  

 f.eks. være fornøden, når sagens faktum er omtvistet eller uklart.
 Manglende - eller utilstrækkelig - begrundelse kan medføre, at afgørelsen  

 efter omstændighederne bliver ugyldig.
Arbejdsgiverkontrollens afgørelser er ligeledes omfattet af de almindelige  

 regler om klagevejledning, jf.
FVL §§ 25 og 26.
Afgørelser, som kan påklages til anden forvaltningsmyndighed, jf. afsnit  

 K.3.3, skal indeholde en vejledning om klageadgang med oplysning om  

 klagemyndighed, fremgangsmåde ved indgivelse af klage samt tidsfrist.
Dette  

 gælder dog ikke, hvis afgørelsen fuldt ud giver den pågældende part medhold,  

 f.eks. i sager om registrering, hvor ansøgning om registrering meddeles  

 ubetinget, jf. afsnit E.2.
K.3.1.3 Tavshedspligt Ud over den almindelige tavshedspligt, som omfatter alle ansatte inden for  

 den offentlige forvaltning, jf.
FVL § 27, findes der på skatteområdet særlige  

 tavshedspligtsbestemmelser.
Skattemyndighederne skal efter disse bestemmelser iagttage ubetinget  

 tavshed over for uvedkommende om de skatte- eller indeholdelsespligtiges  

 økonomiske, erhvervsmæssige eller privatlivet vedrørende forhold, jf.
KSL §  

 87 og SL § 44. "Uvedkommende" fortolkes i denne forbindelse  

 restriktivt i forhold til private.
Dvs. at alle andre  

 private/ikke-forvaltningsmyndigheder end den, der har afgivet oplysningen, er  

 uvedkommende, jf. cirk. nr. 39. af 26. marts 1995.
Indkomstmodtager - arbejdsgiver Den enkelte indkomstmodtagers skatteforhold må derfor ikke drøftes med  

 arbejdsgiveren.
Afgørelser og sagsfremstillinger, der vedrører flere parter,  

 bør kun indeholde fortrolige oplysninger, som er af betydning for sagens  

 afgørelse.
I sager, hvor der er flere parter, skal der endvidere foretages en  

 vurdering af i hvilket omfang, der ved fremsendelse af afgørelse og  

 sagsfremstilling til den ene part skal fjernes eller bibeholdes evt.  

 fortrolige oplysninger om den anden part.
Vurderingen foretages efter reglerne om aktindsigt i tilsvarende  

 oplysninger, jf.
FVL § 15, stk. 1, hvorefter retten til aktindsigt kan  

 begrænses, i det omfang partens interesse i de pågældende oplysninger bør  

 vige for afgørende hensyn til andre private interesser.
Andre forvaltningsmyndigheder Videregivelse af fortrolige oplysninger til andre forvaltningsmyndigheder  

 - uopfordret eller efter anmodning - er omfattet af reglerne i FVL §§ 28-32.
Oplysninger, der er indhentet i forbindelse med arbejdsgiverkontrollen,  

 jf.
KSL § 86, kan således videregives til observation for den kommunale  

 skatteforvaltning, jf.
FVL § 28, stk. 3, hvorefter fortrolige oplysninger af  

 økonomisk og erhvervsmæssig art kan videregives til anden  

 forvaltningsmyndighed, når oplysningerne har væsentlig betydning for  

 myndighedens virksomhed eller for en afgørelse, myndigheden skal træffe.
 Arbejdsgiverkontrollen kan f.eks. under gennemgang af en  

 indeholdelsespligtigs regnskabsmateriale - med henblik på videregivelse til  

 den kommunale skatteforvaltning - notere sig navn, adresse og udbetalte beløb  

 for personer, som har modtaget ydelser fra den pågældende virksomhed.
K.3.2 Ligningsmyndighedens afgørelse Ved arbejdsgiverkontrollens afslutning skal der tages stilling til i  

 hvilket omfang, der er behov for videregivelse af kontroloplysninger til  

 andre myndigheder.
Kommunale skatteforvaltninger Medfører en arbejdsgiverkontrol, at der efterfølgende skal foretages  

 ændringer i virksomhedens angivelser og/eller ansattes skatteansættelser,  

 skal der udarbejdes et kontrolnotat/en kontrolrapport.
Kopi heraf skal  

 tilsendes virksomhedens slutligningskommune.
 Det præciseres, at de enkelte ansattes slutligningskommuner skal  

 orienteres i alle tilfælde, hvor en region i forbindelse med et  

 arbejdsgiverkontrolbesøg træffer afgørelser, der har betydning for ligningen  

 af de ansatte.
 I situationer, hvor en ansat i virksomheden slutlignes i en kommune uden  

 for regionens område, må bestemmelserne i SSL § 12 om ensartet ligning sikres  

 ved aftale mellem virksomhedens registreringsregion og den region, hvorunder  

 den ansattes slutligningskommune hører.
Andre myndigheder K.3.3 Klage Ved afgivelse af kontroloplysninger til andre regioner, kan den  

 udarbejdede kontrolrapport eventuelt vedlægges i kopi til en følgeskrivelse.
 Har arbejdsgiverkontrollen under et besøg i en virksomhed konstateret  

 forhold, som har betydning for alle regioner, rundsender regionen selv  

 oplysningerne og giver Told- og Skattestyrelsen meddelelse herom.
K.3.3.1 Udlægningsbekendtgørelsen I bek. nr. 527 af 17. juni 1996 (udlægningsbekendtgørelsen) har  

 skatteministeren i henhold til bl.a.
KSL § 89 B, AMFL § 16, stk. 1 - 3 og SKL  

 § 23 B fastsat regler om klage over afgørelser efter disse love, herunder  

 bemyndiget de lokale told- og skatteregioner til at træffe afgørelse som  

 første instans, jf. bek. nr. 527 af 17. juni 1996, § 2, stk. 1.
 Regionernes afgørelser kan påklages til Told- og Skattestyrelsen, jf. §  

 11, stk. 1 i bek. nr. 527 af 17. juni 1996 og afsnit K.3.3.2 - K.3.3.7  

 nedenfor.
 Hvis ikke andet er bestemt i loven, er fristen for klage til Told- og  

 Skattestyrelsen 3 måneder, jf. § 10 i bek. nr. 527 af 17. juni 1996.
I relation til AMFL afviger klagereglerne på visse punkter fra det her  

 beskrevne.
Om klage efter AMFL, se afsnit K.3.3.7.
I det følgende beskrives klagevejen for en række afgørelser som  

 arbejdsgiverkontrol typisk giver anledning til.
Opregningen er ikke  

 udtømmende.
K.3.3.2 Afgørelser vedrørende registrering Efter § 2, stk. 1 i bek. 527 af 17. juni 1996 har told- og  

 skatteregionerne kompetence til som første instans at træffe afgørelser om, Disse afgørelser kan påklages til Told- og Skattestyrelsen, jf. bek. nr.  

 527 af 17. juni 1996, § 11, stk. 1. Styrelsens afgørelse kan ikke indbringes  

 for anden administrativ myndighed, jf. samme bek. § 11, stk. 4.
K.3.3.3 Afgørelser vedrørende indeholdelse Efter § 2, stk. 1 i bek. 527 af 17. juni 1996 har told- og  

 skatteregionerne kompetence til som første instans at træffe afgørelser om, De her nævnte afgørelser vedrørende indeholdelse kan påklages til Told- og Skattestyrelsen, jf. bek. nr. 527 af 17. juni 1996, § 11, stk. 1.  

 Styrelsens afgørelse kan ikke indbringes for anden administrativ myndighed,  

 jf. samme bek. § 11, stk. 4.
 Pålægger regionen blot virksomheden fremover at udbetale skattefrie  

 godtgørelser i overensstemmelse med satserne, uden samtidig at træffe  

 afgørelse om indeholdelse af A-skat og lønmodtagerbidrag, er der ikke tale om  

 en afgørelse, og der er derfor ikke klageadgang til Told- og Skattestyelsen.
 Om klage over afgørelser, der træffes efter AMFL, se i øvrigt afsnit  

 K.3.3.7.
K.3.3.4 Afgørelser vedrørende angivelse og betaling Efter § 2, stk. 1 i bek. 527 af 17. juni 1996 har told- og  

 skatteregionerne kompetence til som første instans at træffe afgørelser om, Disse afgørelser kan påklages til Told- og Skattestyrelsen, jf. bek. nr.  

 527 af 17. juni 1996, § 11, stk. 1. Styrelsens afgørelse kan ikke indbringes  

 for anden administrativ myndighed, jf. samme bek. § 11, stk. 4.
K.3.3.5 Afgørelser vedrørende oplysningspligt Efter § 2, stk. 1 i bek. 527 af 17. juni 1996 har told- og  

 skatteregionerne kompetence til som første instans at træffe afgørelse om, at  

 en virksomhed er oplysningspligtig efter SKL §§ 7 og 7 A.
 En sådan afgørelse kan påklages til Told- og Skattestyrelsen, jf. bek. nr.  

 527 af 17. juni 1996, § 11, stk. 1. Styrelsens afgørelse kan ikke indbringes  

 for anden administrativ myndighed, jf. samme bek. § 11, stk. 4.
K.3.3.6 Afgørelser vedrørende hæftelse Efter § 2, stk. 1 i bek. 527 af 17. juni 1996 har told- og  

 skatteregionerne kompetence til som første instans at træffe afgørelser om Disse afgørelser kan påklages til Told- og Skattestyrelsen, jf. bek. nr.  

 527 af 17. juni 1996, § 11, stk. 1. Styrelsens afgørelse kan ikke indbringes  

 for anden administrativ myndighed, jf. samme bek. § 11, stk. 4.
K.3.3.7 Afgørelser efter AMFL Skatteministeren har i henhold til AMFL § 16, stk. 1 fastsat regler om  

 klage over afgørelser efter AMFL.
I bek. nr. 527 af 17. juni 1996, § 2, stk.  

 1 har skatteministeren bemyndiget told- og skatteregionerne til at træffe  

 afgørelse efter AMFL i første instans.
 Told- og skatteregionernes afgørelser kan påklages til Told- og  

 Skattestyrelsen, jf. bek. nr. 527 af 17. juni 1996, § 11, stk. 1. Styrelsens  

 afgørelse kan ikke påklages til anden administrativ myndighed, jf. samme bek.  

 § 11, stk. 4. Hvis ikke andet er bestemt i loven, er fristen for klage til  

 Told- og Skattestyrelsen 3 måneder, jf. § 10 i bek. nr. 527 af 17 juni 1996.
Dette gælder som udgangspunkt alle afgørelser regionerne træffer efter  

 AMFL, f.eks. afgørelser om pålæg om indeholdelse af lønmodtagerbidrag.
For  

 nogle afgørelser efter AMFL fraviges udgangspunktet imidlertid.
Disse  

 situationer er beskrevet i det følgende.
Bidragspligt og bidragsgrundlag Regionernes afgørelser om bidragspligt efter AMFL § 7, stk. 1, litra a, b,  

 d og § 7, stk. 2 og afgørelser om bidragsgrundlag efter AMFL §§ 8 og 9 kan i  

 overensstemmelse med det netop beskrevne udgangspunkt påklages til Told- og Skattestyrelsen.
Styrelsens afgørelse kan påklages til Ankenævnet for  

 Bidrag til Arbejdsmarkedsfondene, jf.
AMFL § 17, stk. 2. Fristen for klage  

 til Ankenævnet er 3 måneder efter, at der er truffet afgørelse, jf.
AMFL §  

 17, stk. 6.
Ankenævnets afgørelse kan ikke indbringes for anden administrativ  

 myndighed, jf.
AMFL § 17, stk. 2.
Fritagelse for og bortfald af bidragspligt Skatteministeren har i henhold til AMFL § 16, stk. 3 bemyndiget Den  

 Sociale Sikringsstyrelse (før 10. marts 1997, Direktoratet for Social Sikring og Bistand) til at træffe afgørelse i første instans efter AMFL § 7, stk. 4  

 om fritagelse for bidragspligt ved flytning inden for De Euroæiske  

 Fællesskaber, og efter AMFL § 7, stk. 5 om bortfald af bidragspligt i henhold  

 til mellemfolkelige aftaler om social sikring, jf. bek. nr. 527 af 17. juni  

 1996, § 6.
Sikringsstyrelsens afgørelse kan påklages til Ankenævnet for Bidrag til Arbejdsmarkedsfondene, jf. bek. nr. 527 af 17. juni 1996, § 13. Fristen  

 for klage til Ankenævnet er 3 måneder efter, at der er truffet afgørelse, jf.  

 AMFL § 17, stk. 6. Ankenævnets afgørelser kan ikke indbringes for anden  

 administrativ myndighed, jf.
AMFL § 17, stk. 2.
Honorarmodtagere og selvstændigt erhvervsdrivende Regionernes afgørelser efter AMFL § 7, stk. 1, litra c om  

 honorarmodtageres bidragspligt, og efter AMFL § 7, stk. 3 om selvstændigt  

 erhvervsdrivendes bidragspligt kan påklages til Landsskatteretten efter  

 reglerne i SSL kap. 3, jf.
AMFL § 17, stk. 7. Fristen for klage til  

 Landsskatteretten er 3 måneder efter modtagelsen af afgørelsen, jf.
AMFL §  

 17, stk. 7, der henviser til SSL § 25, stk. 1. Landsskatterettens afgørelse  

 kan ikke indbringes for anden administrativ myndighed.
 Se i øvrigt TfS 1996,340, hvor der er redegjort for baggrunden for  

 udformningen af klagereglerne i AMFL på dette punkt, og om fremgangsmåden ved  

 behandlingen af klager over bidragspligt efter lovens § 7, stk. 1, litra c og  

 § 7, stk. 3.
Domstolsprøvelse Sager om spørgsmål efter AMFL kan først indbringes for domstolene, når der  

 foreligger en endelig administrativ afgørelse eller den endelige  

 administrative instans har afvist at behandle sagen, jf.
AMFL § 17 A, stk. 3.  

 Den endelige administrative afgørelse truffet af henholdsvis Told- og  

 Skattestyrelsen, Ankenævnet for Bidrag til Arbejdsmarkedsfondene eller  

 Landsskatteretten skal indbringes for domstolene senest 3 måneder efter, at  

 der er truffet afgørelse eller sagen er afvist, jf.
AMFL § 17 A, stk. 4.
