 Justitsministeriet skal herved meddele, at grundlaget for ydelser til  

 lægdommere m.v. samt beskatning heraf for indkomståret 1987 er:
 Perioden 1. januar-30. november 1987:
 Justitsministeriets bekendtgørelse nr. 599 af 8. december 1977 om ændring  

 af bekendtgørelse om ydelser til lægdommere og vidner m.v., hvorefter der  

 tilkommer nævninger, domsmænd, sagkyndige retsmedlemmer og lægdommere i  

 boligretterne 330 kr. for hver dag og 66 kr. for hver nat, som de i anledning  

 af deres hverv må være bortrejst fra hjemmet.
 Perioden 1. december-31. december 1987:
 Justitsministeriets cirkulærskrivelse af 20. november 1987 (j.nr.  

 1983-1001-7) vedrørende ny bekendtgørelse om ydelser til lægdommere og vidner  

 m.v., hvorefter der tilkommer nævninger, domsmænd, sagkyndige retsmedlemmer  

 og lægdommere i boligretterne 600 kr. for hver dag og 120 kr. for hver nat,  

 som de i anledning af deres hverv må være bortrejst fra hjemmet.
Kildeskattedirektoratets skrivelse af 17. februar 1970 til  

 Justitsministeriet, hvorefter den faste godtgørelse på 330/600 kr. er  

 B-indkomst for modtageren.
Godtgørelsen på 66/120 kr. for fravær fra hjemmet  

 om natten er derimod ikke skattepligtig indkomst for modtagerem.
 I det omfang, den skattepligtige godtgørelse på 330/600 kr. om dagen  

 medgår til dækning af udgifterne ved bestridelsen af lægdommerhvervet, kan  

 udgifterne fradrages ved siden af det faste lønmodtagerfradrag.
 I indkomståret 1987 vil der uden dokumentation for udgifternes  

 størrelse kunne fradrages 150 kr. ved heldagsmøder og 75 kr. ved  

 halvdagsmøder.
 Fradrag herudover kan kun indrømmes efter dokumentation af samtlige  

 udgifter.
 P.M.V.
 E.B.
