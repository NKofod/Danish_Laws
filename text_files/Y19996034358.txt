 Ved  

 vurderingen af, hvorvidt et kommunalbestyrelsesmedlem er inhabilt i en sag af  

 generel karakter, må der således foretages en nærmere vurdering af, om der  

 foreligger en sådan helt særlig interesse af et væsentligt omfang, som må  

 anses  

 for uvedkommende, og som ud fra en generel vurdering vil kunne påvirke den  

 pågældendes stillingtagen i sagen.
 Et  

 forslag til en kommunes årsbudget regulerer samtlige kommunens aktiviteter,  

 og  

 der vil derfor som følge af årsbudgettets karakter kun undtagelsesvist kunne  

 foreligge tilfælde, hvor et kommunalbestyrelsesmedlem har en sådan særlig  

 interesse i budgetforslaget, at den pågældende vil være inhabil ved  

 behandlingen heraf.
Selv om  

 budgetforslaget behandles som én sag og derfor må betragtes som en helhed,  

 kan  

 et medlem dog være inhabilt ved behandlingen af enkelte dele af  

 budgetforslaget, såfremt disse gøres til genstand for særskilt (forhandling  

 og)  

 afstemning.
I de kommunale tilsynsmyndigheders praksis er det således  

 antaget,  

 at et medlem ved 2. behandlingen af et budgetforslag kan være inhabilt i  

 forbindelse med kommunalbestyrelsens forhandling og afstemning om  

 ændringsforslag, som det pågældende medlem har en særlig interesse i.
I den  

 konkrete sag var spørgsmålet, hvorvidt et kommunalbestyrelsesmedlem, der var  

 ansat i kommunen som afdelingsleder i socialforvaltningen, var inhabilt i  

 forbindelse med kommunalbestyrelsens behandling af socialudvalgets  

 budgetforslag for 1999 for hovedkonto 05 under et af kommunalbestyrelsen  

 afholdt budgetseminar.
Det pågældende kommunalbestyrelsesmedlem havde  

 udarbejdet udkastet til budgetforslag for hovedkonto 05 og forelagt  

 budgetudkastet i både social- og økonomiudvalget.
 Efter  

 Indenrigsministeriets opfattelse måtte en stillingtagen til, hvorvidt  

 kommunalbestyrelsesmedlemmet som følge af inhabilitet var afskåret fra at  

 deltage i budgetseminaret bero på, hvorvidt kommunalbestyrelsesmedlemmet  

 kunne  

 anses for at være inhabilt i forhold til kommunalbestyrelsens behandling af  

 årsbudgettet.
 Det kan  

 ikke i sig selv anses for tilstrækkeligt til at statuere inhabilitet på grund  

 af særlig personlig interesse, jf. forvaltningslovens § 3, stk.  

 1, at en sag  

 vedrører den forvaltningsgren eller den institution, hvor den pågældende er  

 ansat, eller at den pågældende må antages at have en almindelig faglig eller  

 fagpolitisk interesse i sagen.
En  

 kommunalt ansat, der afgiver indstilling i en sag til en kommunalbestyrelse,  

 som han er medlem af, er imidlertid i den situation, at han afgiver  

 indstilling  

 til sig selv.
Han vil samtidig over for kommunalbestyrelsen være tjenstlig  

 ansvarlig for indstillingen og vil typisk selv skulle stå for opfølgningen af  

 kommunalbestyrelsens beslutning.
Såfremt  

 det pågældende kommunalbestyrelsesmedlem deltager i kommunalbestyrelsens  

 behandling af sagen, vil der efter Indenrigsministeriets opfattelse generelt  

 være grund til at antage, at han vil være påvirket af den holdning, han  

 tidligere har indtaget som kommunalt ansat, og dermed ikke være uhildet i sin  

 stillingtagen som kommunalbestyrelsesmedlem.
Der vil derfor i sådanne  

 tilfælde  

 ofte foreligge omstændigheder, som er egnede til at vække tvivl om den  

 pågældende upartiskhed, således at den pågældende må antages at være inhabil  

 efter forvaltningslovens § 3, stk. 1, nr. 5.
 Uanset  

 at der herved på baggrund af kommunalbestyrelsesmedlemmets afgivelse af  

 indstilling vedrørende hovedkonto 05 forelå en inhabilitetsbegrundende  

 interesse i forhold til denne konto, fandt Indenrigsministeriet imidlertid  

 ikke, at den pågældende på dette grundlag havde haft en sådan ganske særlig  

 og  

 væsentlig interesse i kommunens årsbudget, at han i medfør af  

 forvaltningslovens § 3, stk. 1, nr. 5, måtte antages at være inhabil i  

 forbindelse med kommunalbestyrelsens behandling af budgetforslaget i sin  

 helhed.
 Indenrigsministeriet  

 lagde i denne forbindelse vægt på, at kommunalbestyrelsesmedlemmets interesse  

 i  

 sagens udfald som følge af dennes deltagelse i udarbejdelsen af forslaget til  

 årsbudgettet for så vidt angik hovedkonto 05  uanset denne interesse  

 gjorde  

 sig gældende i forhold til en væsentlig del af det samlede årsbudget   

 efter  

 ministeriets opfattelse ikke kunne anses for at være af en sådan styrke, at  

 denne interessekollision i almindelighed ville være egnet til at skabe tvivl  

 om, hvorvidt kommunalbestyrelsesmedlemmet på upartisk måde ville kunne tage  

 stilling til budgetforslaget i sin helhed.
Endvidere  

 udtalt, at ved kommunalbestyrelsens 1. behandling af budgetforslaget  

 undergives  

 budgetforslaget behandling i sin helhed, og der kan ikke i forbindelse hermed  

 træffes afgørelse om enkelte dele af budgetforslaget.
Det samme gælder ved  

 det  

 af kommunalbestyrelsen afholdte budgetseminar.
På den baggrund kunne det  

 forhold, at der ved behandlingen af budgetforslaget på budgetseminaret havde  

 været særskilt drøftelse af de enkelte områder eller konti, ikke efter  

 Indenrigsministeriets opfattelse bevirke, at der i forhold til disse dele af  

 det samlede budgetforslag, der er til forhandling, skulle foretages en  

 særskilt  

 habilitetsvurdering.
 Efter  

 Indenrigsministeriets opfattelse havde der således ikke været det fornødne  

 grundlag for at anse kommunalbestyrelsesmedlemmet for inhabilt ved  

 behandlingen  

 af dele af budgetforslaget på budgetseminariet.
(Indenrigsministeriets  

 brev af 7. december 1999 til et kommunalbestyrelsesmedlem  4.k.kt.  

 j.nr.  

 1999/1220/601-1) Udtalelse om  

    

 inhabilitet efter forvaltningslovens § 3, stk. 1, nr. 1 og nr. 5, for  

 kommunalbestyrelsesmedlemmer der er ansat i den kommunale forvaltning i  

 forbindelse med et byråds behandling af en kommunes årsbudget under et af  

 byrådet afholdt budgetseminar Ved brev af 28. marts 1999 har De klaget til  

 Indenrigsministeriet over en udtalelse af 15. januar 1999 fra Tilsynsrådet  

 for  

 Vejle Amt, hvori tilsynsrådet har tilkendegivet, at Brædstrup Byråd ikke har  

 truffet en ulovlig beslutning ved at erklære Dem inhabil i forbindelse med  

 byrådets behandling af dele af kommunens budgetforslag for 1999 under et af  

 byrådet afholdt budgetseminar.
 Uanset at der på baggrund af Deres afgivelse af indstilling  

 vedrørende budgettets hovedkonto 05 foreligger en inhabilitetsbegrundende  

 interesse i forhold til denne konto, finder Indenrigsministeriet ikke, at De  

 på  

 dette grundlag har haft en sådan ganske særlig og væsentlig interesse i  

 kommunens årsbudget, at De i medfør af forvaltningslovens § 3, stk. 1, nr. 5,  

 må antages at være inhabil i forbindelse med byrådets behandling af  

 budgetforslaget i sin helhed.
 Som sagen er oplyst, har Indenrigsministeriet ikke grundlag for  

 at antage, at der foreligger en inhabilitetsbegrundende interesse i forhold  

 til  

 hovedkonto 06. Det kan således allerede af denne grund ikke antages, at De  

 som  

 følge af en interesse i hovedkonto 06 var inhabil i medfør af  

 forvaltningslovens § 3, stk. 1, i forbindelse med byrådets behandling af  

 budgetforslaget i sin helhed.
 Det forhold, at der ved behandlingen af budgetforslaget på  

 budgetseminaret har været særskilt drøftelse af de enkelte områder eller  

 konti,  

 kan efter Indenrigsministeriets opfattelse ikke bevirke, at der i forhold til  

 disse dele af det samlede budgetforslag, der er til forhandling, skal  

 foretages  

 en særskilt habilitetsvurdering.
 Efter Indenrigsministeriets opfattelse har der således ikke  

 været det fornødne grundlag for at anse Dem for inhabil ved behandlingen af  

 dele af budgetforslaget på budgetseminariet.
Indenrigsministeriet har med kopi af dette brev underrettet  

 Tilsynsrådet for Vejle Amt om ministeriets retsopfattelse- Her følger en gennemgang af sagens baggrund og en nærmere begrundelse  

 for Indenrigsministeriets opfattelse.
 Sagens baggrund:
Ved brev af 11. september 1998 til Tilsynsrådet for Vejle Amt  

 klagede De over Brædstrup Byråds afgørelse af 25. august 1998 om at erklære  

 Dem  

 inhabil i forbindelse med byrådets behandling af socialudvalgets  

 budgetforslag  

 for 1999 for hovedkonto 05 under et af byrådet afholdt budgetseminar.
De var  

 derimod enig i byrådets afgørelse om, at De ikke kunne deltage i byrådets  

 behandling af de dele af hovedkonto 06, der vedrører rådhuset.
De oplyste i Deres klage til tilsynsrådet, at De hidtil havde  

 været ansat som souschef i socialforvaltningen, men at De fra 1. september  

 1998  

 ændrede stilling til afdelingsleder i socialforvaltningen, hvor Deres  

 hovedansvarsområde er socialforvaltningens økonomi, herunder budgetlægningen.  

 De oplyste videre i Deres klage, at spørgsmålet om Deres inhabilitet ikke  

 tidligere havde givet anledning til tvistigheder, men at et byrådsflertal nu  

 ville flytte grænsen for, hvad De kan deltage i.
Politisk uenighed om et  

 større  

 emne havde efter Deres opfattelse givetvis sat fokus på spørgsmålet om  

 inhabilitet.
De anførte desuden, at dette er utilfredsstillende for Dem selv  

 personligt men i endnu højere grad for de vælgere, De og Deres parti  

 repræsenterer, idet udelukkelsen omfatter et område, der anvender 45-50% af  

 bruttodriftsudgifterne på det skattefinansierede område.
I praksis gør  

 udelukkelsen det umuligt for Dem at deltage i debatten om det samlede budget.
 Baggrunden for byrådets beslutning om at erklære Dem inhabil  

 er, at De som souschef i socialforvaltningen havde udarbejdet oplæg til  

 socialudvalgets budgetforslag for hovedkonto 05, samt at De fremlagde dette  

 forslag mundtligt for socialudvalget.
De anførte i den forbindelse, at der er tale om et teknisk  

 tilrettet budgetforslag udarbejdet i overensstemmelse med  

 økonomiudvalgets  

 retningslinier.
De har således ikke indarbejdet eller udarbejdet forslag til  

 ny  

 drift eller anlæg, der ikke har baggrund i en byrådsbeslutning eller en  

 lovændring, men De har samlet de forslag, institutioner m.v. er fremkommet  

 med.  

 Socialudvalget har taget stilling til disse forslag, uden at der har  

 foreligget  

 nogen indstilling fra Dem.
Efterfølgende har De rettet oplægget til på  

 baggrund  

 af socialudvalgets beslutninger.
 De anførte endelig, at De ikke har nogen personlig og/eller  

 økonomisk interesse i budgetforslaget for hovedkonto 05.
 Brædstrup Byråd afgav i brev af 2. oktober 1998 til  

 Tilsynsrådet for Vejle Amt en udtalelse til sagen, hvori der bl.a. er anført  

 følgende:
Byrådet  

 besluttede i forbindelse med afholdelse af byrådsseminar, at Frants Arboe er  

 inhabil i forbindelse med behandling af socialforvaltnings budget konto 05 og  

 konto 06  rådhusets personale.
Begrundelsen herfor var, at Frants Arboe  

 selv  

 har stået for udfærdigelsen af socialforvaltningens budget, og fordi Frants  

 Arboe selv eller ansatte under ham, vil kunne blive berørt af en besparelse  

 på  

 konto 06. Kopi af denne beslutning er vedlagt.
 Byrådet  

 har i nærværende svarskrivelse lagt til grund, at der alene klages over, at  

 Frants Arboe er blevet erklæret inhabil i forbindelse med behandlingen af  

 socialforvaltningens budget konto 05.
 Frans  

 Arboe anfører herfor, at han ikke mener, at han har nogen personlig og/eller  

 økonomisk interesse i sagen.
 Byrådet  

 skal udtale følgende:
Spørgsmålet  

 om Frants Arboe inhabilitet er ikke opstået i forbindelse med politisk  

 uenighed.
Byrådet er igennem de senere år blevet mere bevidst om  

 inhabilitetsproblematikken, ikke mindst igennem det arbejde, der har været i  

 forbindelse med de nu gennemførte strukturændringer i forvaltningerne.
I sin  

 afgørelse har byrådet støttet sig til tilsynsrådets skrivelse af 2. februar  

 1998 og 5. august 1998, hvoraf fremgår, at et byrådsmedlem, hvis primære  

 ansvarsområde er socialforvaltningens økonomi, ikke kan deltage i byrådets  

 behandling af socialforvaltningens budget.
Frants Arboe er afdelingsleder i  

 social- og sundhedsforvaltningen og Frants Arboes hovedarbejdsområde er  

 socialforvaltningens økonomi, herunder budgetlægning.
 Byrådet  

 er enig i, at det er bestemmelserne om speciel inhabilitet der er gældende,  

 det  

 vi sige reglerne i styrelsesloven § 14 og forvaltningslovens § 3.
Styrelseslovens  

 § 14 angiver ikke, hvornår en interesse er af en sådan karakter, at et medlem  

 er udelukket fra at deltage i afgørelsen af en sag.
Det er forvaltningslovens  

 §  

 3 stk. 1 eller stk. 5, der regulerer dette forhold.
 I  

 tilfælde, hvor en kommunal ansat har deltaget i en indholdsmæssige del af en  

 sag, som forelægges byrådet, er det hovedreglen, at vedkommende er inhabil.  

 Begrundelsen herfor er blandt andet at sikre byrådets selvstyre ved at undgå  

 at  

 forvaltningen får uautoriseret indflydelse på beslutningsprocessen.
 Det  

 kan diskuteres hvorvidt en kommunalt ansat er inhabil i henhold til  

 forvaltningslovens § 3 stk. 1 eller 5, det afhænger af sagens karakter.
Frants  

 Arboe har udarbejdet budgettet.
Han anfører, at der alene er tale om en rent  

 teknisk bearbejdelse.
 Byrådet  

 er ikke enig heri.
Det  

 budget, Frants Arboe har taget udgangspunkt i, er et af centralforvaltningen  

 rent teknisk fremskrevet budget.
Frants Arboes opgave er at gennemgå dette,  

 og  

 tilpasse det i forhold til de faktiske forhold der gør sig gældende for de  

 enkelte områder under socialforvaltningen.
Frants Arboes foretager altså skøn  

 og vurderinger, ligesom han gennemgår hver enkelt konto kritisk.
Frants  

 Arboes  

 faglige viden udnyttes altså.
 Udarbejdelse  

 af budgettet for socialforvaltningen, er ikke et arbejde man umiddelbart vil  

 kunne sætte en anden person til.
 Det  

 kræver en faglig viden og et overblik.
 Frants  

 Arboe har som den ansvarlige sagsmedarbejder fra forvaltningen fremlagt  

 budgettet for byrådskollegaerne i såvel socialudvalget som økonomiudvalget.
 I en  

 sådan situation kan det være svært for byrådskollegaerne at afgøre, om Frants  

 Arboe udtaler sig som sagsmedarbejder eller som politiker.
 Det er  

 byrådets opfattelse, at der nemt opstår tvivl om Frants Arboes upartiskhed.  

 Det  

 giver mistillid til om beslutningen er truffet ud fra andre hensyn og  

 risikoen  

 for interessesammenfald er stor.
Der  

 henvises samtidig til indenrigsministeriet skrivelse af 6. maj 1988, hvori  

 statueres, at en leder af et genbrugscenter, som havde udarbejdet budgettet  

 blev anset for inhabil, medens souschefen, der ikke havde udarbejdet  

 budgettet  

 ikke blev anset for inhabil. I Tilsynsrådet for Vejle Amts udtalelse af 15. januar 1999 til  

 Dem er bl.a. anført følgende:
 Det  

 fremgår af den kommunale styrelseslov § 9a, at kommunalbestyrelsen kan træffe  

 beslutning om afholdelse af seminarer for kommunalbestyrelsens medlemmer  

 vedrørende kommunens budget eller andre kommunale anliggender af overordnet  

 betydning.
 På  

 seminarer kan der ikke træffes beslutninger.
 Af  

 betydning for besvarelsen af det rejste spørgsmål er navnlig  

 forvaltningslovens  

 § 3, stk. 1, nr. 1 (særlig personlig interesse) og nr. 5 (når der i øvrigt  

 foreligger omstændigheder, som er egnede til at vække tvivl om vedkommendes  

 upartiskhed). Endvidere § 3, stk. 2, hvorefter inhabilitet dog ikke  

 foreligger,  

 hvis der som følge af interessens karakter eller styrke, sagens karakter  

 eller  

 den pågældendes funktioner i forbindelse med sagsbehandlingen ikke kan  

 antages  

 at være fare for, at afgørelsen i sagen vil kunne blive påvirket af  

 uvedkommende hensyn.
Afgørelsen  

 af inhabilitetsspørgsmål beror på et skøn, hvor flere forskellige hensyn skal  

 afvejes.
Det antages, at et kommunalbestyrelsesmedlem er afskåret fra at  

 deltage i en sags behandling, hvis vedkommende har et sådant forhold til  

 sagen  

 eller dens parter, at det ud fra en generel vurdering er egnet til at vække  

 en  

 vis tvivl om, hvorvidt den pågældende vil kunne behandle sagen på upartisk  

 måde.
En beslutning om at anse et kommunalbestyrelsesmedlem for inhabilt  

 indebærer således ingen tilkendegivelse om, at det pågældende medlem konkret  

 må  

 antages at ville lægge vægt på usaglige hensyn.
I denne sammenhæng skal det  

 bemærkes, at formålet med inhabilitetsregler ikke alene er at sikre, at den  

 enkelte sag behandles korrekt, men også at der ikke skabes mistillid til den  

 offentlige forvaltning.
I  

 budgetseminaret blev drøftet socialudvalgets budgetforslag for hovedkonto 5,  

 hvilket budgetforslag i væsentlig omfang er udarbejdet af Dem.  

 Budgetforslaget  

 er udarbejdet med udgangspunkt i forvaltningens drift, men det må lægges til  

 grund, at der ved udarbejdelsen foretages en selvstændig og kritisk  

 vurdering,  

 og ikke alene en rent teknisk fremskrivning af tidligere budget.
Det må  

 lægges  

 til grund, at De har haft en væsentlig andel i socialforvaltningens bidrag  

 til  

 budgetforslaget.
 Tilsynsrådet  

 finder ikke at der foreligger en væsentlig personlig eller økonomisk  

 interesse,  

 der bevirker at De bliver inhabil efter forvaltningslovens § 3, stk. 1, nr.  

 1.
Der er  

 imidlertid grund til at antage ud fra en generel vurdering, at den  

 omstændighed, at De har haft en væsentlig andel i udarbejdelsen af  

 socialforvaltningens budgetforslag, og at De har forelagt forslaget mundtligt  

 for socialudvalget og økonomiudvalget, bevirker, at der foreligger  

 omstændigheder, der kan skabe tvivl, om De kan bevare Deres upartiskhed,  

 såfremt De deltog i drøftelserne af dette budgetforslag.
Der er efter  

 Tilsynsrådets opfattelse ikke tale om en så uvæsentlig interesse at  

 undtagelsesbestemmelsen i § 3, stk. 2 kan anvendes.
Tilsynsrådet  

 finder derfor ikke, at Byrådet har truffet en ulovlig beslutning ved at  

 erklære  

 Dem inhabil under drøftelse af socialforvaltningens budgetforslag under  

 budgetseminaret. I brev af 9. maj 1999 har Tilsynsrådet for Vejle Amt efter  

 anmodning fra Indenrigsministeriet afgivet udtalelse i sagen.
I Tilsynsrådet  

 for Vejle Amts udtalelse er blandt andet anført følgende:
   kan  

 oplyses, at Tilsynsrådet alene har taget stilling til inhabilitet i  

 forbindelse  

 med behandling af budgetforslag for hovedkonto 5. Tilsynsrådet kan henholde  

 sig  

 til sin udtalelse af 15.1.1999 om dette.
For så  

 vidt angår behandlingen af budgetforslag under hovedkonto 6 har Tilsynsrådet  

 ikke taget stilling til spørgsmålet om inhabilitet, idet Frants Arboe i sit  

 brev af 11.9.1998 til Tilsynsrådet oplyser, at han er enig med byrådet i, at  

 han ikke kan deltage i behandling af konkrete spørgsmål, der omhandler  

 rådhuset.
Byrådet oplyser i sit brev af 22.10.1998, at Frants Arboe eller  

 ansatte under ham ville kunne blive berørt af besparelser på konto 6.  

 Tilsynsrådet fandt derfor ikke anledning til at beskæftige sig med dette  

 spørgsmål.
På et  

 budgetseminar kan der ikke træffes afgørelser eller beslutninger, men der er  

 mødepligt, og Tilsynsrådet har derfor ment at reglerne om inhabilitet  

 omfatter  

 et budgetseminar. Indenrigsministeriets  

 udtalelse:
 De for hvert amt nedsatte tilsynsråd fører tilsyn med, at  

 kommunerne overholder lovgivningen, herunder offentligretlige  

 retsgrundsætninger, jf. § 61 i lov om kommunernes styrelse (lovbekendtgørelse  

 nr. 810 af 28. oktober 1999).
 Tilsynsrådene kan ikke tage stilling til, om kommunernes  

 sagsbehandling er rimelig eller hensigtsmæssig, eller til spørgsmål  

 vedrørende  

 skønsudøvelse, så længe skønnet udøves inden for de rammer, der er fastsat i  

 lovgivningen.
 Indenrigsministeriet er ikke almindelig klageinstans i forhold  

 til tilsynsrådene, men ministeriet fører tilsyn med, at tilsynsrådene ikke  

 tilsidesætter lovgivningen, og at tilsynsrådenes udtalelser ikke er udtryk  

 for  

 en urigtig retsopfattelse eller hviler på et urigtigt faktisk grundlag, jf. §  

 61 a i lov om kommunernes styrelse.
 § 9 a i lov om kommunernes styrelse er sålydende:
§ 9  

 a.
Kommunalbestyrelsen kan træffe beslutning om afholdelse af seminarer for  

 kommunalbestyrelsens medlemmer vedrørende kommunens årsbudget eller andre  

 kommunale anliggender af overordnet betydning.
Kommunalbestyrelsens  

 beslutning  

 herom skal så vidt muligt træffes i forbindelse med fastlæggelsen af  

 mødeplanen, jf. § 8, stk. 1.
 Stk.  

 2. Kommunalbestyrelsen kan tillade, at andre deltager i eller overværer  

 seminarer.
Stk.  

 3. På seminarer kan der ikke træffes beslutninger. § 3 i forvaltningsloven (lov nr. 571 af 19. december 1985 som  

 senest ændret ved lov nr. 347 af 6. juni 1991) er sålydende:
Den, der virker inden for den offentlige forvaltning, er  

 inhabil i forhold til en bestemt sag, hvis 1)  

 vedkommende selv har en særlig personlig eller økonomisk interesse i sagens  

 udfald eller er eller tidligere i samme sag har været repræsentant for nogen,  

 der har en sådan interesse, 5) der  

 i øvrigt foreligger omstændigheder, som er egnede til at vække tvivl om  

 vedkommendes upartiskhed.
 Stk.  

 2. Inhabilitet foreligger dog ikke, hvis der som følge af interessens  

 karakter  

 eller styrke, sagens karakter eller den pågældendes funktioner i forbindelse  

 med sagsbehandlingen ikke kan antages at være fare for, at afgørelsen i sagen  

 vil kunne blive påvirket af uvedkommende hensyn.
Stk.  

 3. Den, der er inhabil i forhold til en sag, må ikke træffe afgørelse,  

 deltage  

 i afgørelsen eller i øvrigt medvirke ved behandlingen af den pågældende  

 sag. Afgørelsen af inhabilitetsspørgsmål beror på et skøn, hvor  

 flere forskellige hensyn skal afvejes.
Det antages, at den pågældende er  

 afskåret fra at deltage i en sags behandling, hvis vedkommende har et sådant  

 forhold til sagen eller dens parter, at det ud fra en generel vurdering er  

 egnet til at vække tvivl om, hvorvidt den pågældende vil kunne behandle sagen  

 på upartisk måde.
En beslutning om at anse et kommunalbestyrelsesmedlem for  

 inhabilt indebærer således ingen tilkendegivelse om, at det pågældende medlem  

 konkret må antages at ville lægge vægt på usaglige hensyn.
I denne sammenhæng  

 skal det bemærkes, at formålet med inhabilitetsregler ikke alene er at sikre,  

 at den enkelte sag behandles korrekt, men også at der ikke skabes mistillid  

 til  

 den offentlige forvaltning.
 I overvejelserne bør dog tillige indgå, at der ikke i unødigt  

 omfang bør lægges hindringer i vejen for, at kommunalbestyrelsesmedlemmer kan  

 deltage i sagsbehandlingen i kommunalbestyrelsen og de stående udvalg.
 Spørgsmålet om, hvorvidt der foreligger inhabilitet, må  

 vurderes i forhold til den sag eller det dagsordenspunkt, der er til  

 behandling, og en konstatering af inhabilitet vil medføre, at den pågældende  

 er  

 afskåret fra at deltage i behandlingen af sagen eller dagsordenspunktet.
For så vidt angår afgørelser af generel karakter vil der i  

 almindelighed ikke være samme behov for at antage speciel inhabilitet som i  

 forhold til konkrete afgørelser.
Jo mere generel en sag er, desto mere særlig  

 og direkte må et kommunalbestyrelsesmedlems interesse i en sags udfald være,  

 for at der kan antages at foreligge inhabilitet.
 Der henvises til John Vogter, den kommenterede forvaltningslov,  

 1992, side 76 ff. og 102, Carl Aage Nørgaard og Jens Garde, Forvaltningsret,  

 Sagsbehandling, 1995, side 75 f. og 79, og den kommenterede kommunale  

 styrelseslov, 1996, side 87.
 Ved vurderingen af, hvorvidt et kommunalbestyrelsesmedlem er  

 inhabilt i en sag af generel karakter, må der således foretages en nærmere  

 vurdering af, om der foreligger en sådan helt særlig interesse af et  

 væsentligt  

 omfang, som må anses for uvedkommende, og som ud fra en generel vurdering vil  

 kunne påvirke den pågældendes stillingtagen i sagen.
 Forslaget til kommunens årsbudget regulerer samtlige kommunens  

 aktiviteter, og der vil derfor som følge af årsbudgettets karakter kun  

 undtagelsesvist kunne foreligge tilfælde, hvor et kommunalbestyrelsesmedlem  

 har  

 en sådan særlig interesse i budgetforslaget, at den pågældende vil være  

 inhabil  

 ved behandlingen heraf.
Selv om budgetforslaget behandles som én sag og derfor må  

 betragtes som en helhed, kan et medlem dog være inhabilt ved behandlingen af  

 enkelte dele af budgetforslaget, såfremt disse gøres til genstand for  

 særskilt  

 (forhandling og) afstemning.
I de kommunale tilsynsmyndigheders praksis er  

 det  

 således antaget, at et medlem ved 2. behandlingen af budgetforslaget kan være  

 inhabilt i forbindelse med kommunalbestyrelsens forhandling og afstemning om  

 ændringsforslag, som det pågældende medlem har en særlig interesse i.
 Den foreliggende sag vedrører Brædstrup Byråds beslutning om at  

 erklære Dem inhabil i forbindelse med byrådets drøftelse af socialudvalgets  

 budgetforslag for hovedkonto 05 under et af byrådet afholdt budgetseminar  

 forud  

 for byrådets behandling af årsbudgettet, jf. § 38 i lov om kommunernes  

 styrelse.
 En stillingtagen til, hvorvidt De som følge af inhabilitet har  

 været afskåret fra at deltage i budgetseminaret, må derfor efter  

 Indenrigsministeriets  

 opfattelse bero på, hvorvidt De kan anses for at være inhabil i forhold til  

 byrådets behandling af årsbudgettet.
 Det følger af bestemmelsen i forvaltningslovens § 3, stk. 1,  

 nr. 1, at et kommunalbestyrelsesmedlem, der selv har en særlig personlig  

 eller  

 økonomisk interesse i en sags udfald, vil være inhabilt ved  

 kommunalbestyrelsens behandling af sagen.
 Efter Indenrigsministeriets opfattelse kan det ikke i sig selv  

 anses for tilstrækkeligt til at statuere inhabilitet på grund af særlig  

 personlig  

 interesse, at en sag vedrører den forvaltningsgren eller den  

 institution, hvor  

 den pågældende er ansat, eller at den pågældende må antages at have en  

 almindelig faglig eller fagpolitisk interesse i sagen.
 Deres faglige og fagpolitiske interesse i hovedkonto 05 som  

 følge af, at De gør tjeneste i socialforvaltningen, indebærer derfor ikke i  

 sig  

 selv, at De i medfør af forvaltningslovens § 3, stk. 1, nr. 1, er inhabil i  

 forhold til byrådets behandling af årsbudgettet.
En kommunalt ansat, der afgiver indstilling i en sag til en  

 kommunalbestyrelse, som han er medlem af, er i den situation, at han afgiver  

 indstilling til sig selv.
Han vil samtidig over for kommunalbestyrelsen være  

 tjenstlig ansvarlig for indstillingen og vil typisk selv skulle stå for  

 opfølgningen  

 af kommunalbestyrelsens beslutning.
Såfremt det pågældende kommunalbestyrelsesmedlem deltager i  

 kommunalbestyrelsens behandling af sagen, vil der efter Indenrigsministeriets  

 opfattelse generelt være grund til at antage, at han vil være påvirket af den  

 holdning, han tidligere har indtaget som kommunalt ansat, og dermed ikke være  

 uhildet i sin stillingtagen som kommunalbestyrelsesmedlem.
Der vil derfor i  

 sådanne tilfælde ofte foreligge omstændigheder, som er egnede til at vække  

 tvivl om den pågældendes upartiskhed, således at den pågældende må antages at  

 være inhabil efter forvaltningslovens § 3, stk. 1, nr. 5.
 Der kan herved henvises til den kommenterede kommunale  

 styrelseslov, 1996, side 90.
De har udarbejdet udkastet til budgetforslag for hovedkonto 05  

 og forelagt budgetudkastet i både social- og økonomiudvalget.
De har herved  

 for  

 så vidt angår denne konto deltaget i udarbejdelsen af det forslag til  

 årsbudget, der er forelagt byrådet.
 Uanset at der herved på baggrund af Deres afgivelse af  

 indstilling vedrørende hovedkonto 05 foreligger en inhabilitetsbegrundende  

 interesse i forhold til denne konto, finder Indenrigsministeriet imidlertid  

 ikke, at De på dette grundlag har haft en sådan ganske særlig og væsentlig  

 interesse i kommunens årsbudget, at De i medfør af forvaltningslovens § 3,  

 stk.  

 1, nr. 5, må antages at være inhabil i forbindelse med byrådets behandling af  

 budgetforslaget i sin helhed.
 Indenrigsministeriet har i den forbindelse lagt vægt på, at  

 Deres interesse i sagens udfald som følge af Deres deltagelse i udarbejdelsen  

 af forslaget til årsbudget for så vidt angår hovedkonto 05  uanset  

 denne  

 interesse gør sig gældende i forhold til en væsentlig del af det samlede  

 årsbudget  efter ministeriets opfattelse ikke kan anses at være af en  

 sådan  

 styrke, at denne interessekollision i almindelighed vil være egnet til at  

 skabe  

 tvivl om, hvorvidt De på upartisk måde vil kunne tage stilling til  

 budgetforslaget i sin helhed.
 For så vidt angår Brædstrup Byråds beslutning om at erklære Dem  

 inhabil i forbindelse med byrådets drøftelse under budgetseminaret af  

 budgetforslaget for de dele af hovedkonto 06, der vedrører rådhusets  

 personale,  

 skal Indenrigsministeriet bemærke, at De selv har ment, at De var inhabil, og  

 at Deres klage til tilsynsrådet derfor ikke har omfattet dette spørgsmål.  

 Brædstrup Byråd har oplyst til tilsynsrådet, at De eller Deres underordnede  

 medarbejdere ville kunne blive berørt af en besparelse på denne konto.
 Tilsynsrådets sagsakter og de i øvrigt for Indenrigsministeriet  

 foreliggende sagsakter indeholder imidlertid ikke konkrete oplysninger om, at  

 budgetforslaget for hovedkonto 06 berører Deres ansættelsesforhold eller  

 arbejdsvilkår f.eks. som følge af personalemæssige ændringer, omorganisering  

 eller besparelser.
 Som sagen er oplyst, har Indenrigsministeriet således ikke  

 grundlag for at antage, at der foreligger en inhabilitetsbegrundende  

 interesse  

 i forhold til hovedkonto 06. Det kan således allerede af denne grund ikke  

 antages, at De som følge af en interesse i hovedkonto 06 var inhabil i medfør  

 af forvaltningslovens § 3, stk. 1, i forbindelse med byrådets behandling af  

 budgetforslaget i sin helhed.
Ved kommunalbestyrelsens 1. behandling af budgetforslaget  

 undergives budgetforslaget behandling i sin helhed, og der kan ikke i  

 forbindelse hermed træffes afgørelse om enkelte dele af budgetforslaget.
Det  

 samme gælder ved det af byrådet afholdte budgetseminar.
På den baggrund kan  

 det  

 forhold, at der ved behandlingen af budgetforslaget på budgetseminaret har  

 været særskilt drøftelse af de enkelte områder eller konti, ikke efter  

 Indenrigsministeriets opfattelse bevirke, at der i forhold til disse dele af  

 det samlede budgetforslag, der er til forhandling, skal foretages en særskilt  

 habilitetsvurdering.
 Efter Indenrigsministeriets opfattelse har der således ikke  

 været det fornødne grundlag for at anse Dem for inhabil ved behandlingen af  

 dele af budgetforslaget på budgetseminaret.
Indenrigsministeriet har med kopi af dette brev underrettet  

 Tilsynsrådet for Vejle Amt om ministeriets retsopfattelse.
Endvidere er en  

 kopi  

 af dette brev sendt til Brædstrup Byråd.
