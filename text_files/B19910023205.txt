(Opholdsafgift) I medfør af § 23, stk. 2 i lov nr. 431 af 13. juni 1990 om gymnasiet m.v., fastsættes:
§ 1.  Betalingen for elevers ophold på offentlige  

 kostafdelinger ved gymnasieskoler påhviler forældrene.
Betalingen for den  

 enkelte elev beregnes under hensyn til elevens og forældrenes økonomiske  

 forhold.
Stk. 2.  Betalingen påhviler også forældrene efter  

 elevens fyldte 18. år.
Er forældrene døde, påhviler betalingen eleven.
 Stk. 3.  Statens betaling for elever fra Grønland, der  

 opholder sig på kostafdelinger på foranledning af Grønlands Hjemmestyre, og  

 kommunernes betaling for elever, der opholder sig på kostafdelinger efter de  

 sociale myndigheders henstilling, beregnes på samme grundlag som forældrenes  

 betaling.
§ 2.  Den årlige betaling (opholdsafgiften) forfalder  

 i 10 månedlige rater, første gang den 1. august.
Såfremt opholdet på  

 kostafdelingen ikke strækker sig over hele skoleåret, men afbrydes inden 1.  

 maj, nedsættes antallet af månedlige rater forholdsmæssigt.
§ 3.  Opholdsafgiften for den enkelte elev bestemmes  

 på grundlag af en pointberegning over elevens og dennes forældres  

 dokumenterede indkomstgrundlag, jf. § 4, opgjort på grundlag af indkomsten  

 for det andet kalenderår forud for det kalenderår, hvori skoleåret begynder.  

 Bilag 1 indeholder en skala med pointberegning over indkomstgrundlag.
Bilag 2  

 indeholder en skala over opholdsafgiften og de dertil svarende pointtal, jf.  

 § 6.
 § 4.  Indkomstgrundlaget, jf. § 3, består af personlig  

 indkomst med tillæg af positiv kapitalindkomst, der anvendes til beregning af  

 6 pct.-indkomstskat efter personskattelovens § 8 før det deri nævnte  

 bundfradrag.
 Stk. 2.  Til det efter stk. 1 opgjorte grundlag lægges  

 et beregnet formueafkast, der opgøres som afkastsatsen efter  

 virksomhedsskattelovens § 9 for det år, der ligger til grund for  

 indkomstgrundlaget, ganget summen af følgende beløb:
Stk. 3.  Formueafkastet beregnes af den  

 formueskattepligtige værdi ved udgangen af det indkomstår, der ligger til  

 grund for opgørelsen af indkomstgrundlaget.
Er den efter stk. 2 opgjorte  

 formue negativ, fragår den i den anden ægtefælles formue opgjort efter stk.  

 2, før det beregnede formueafkast opgøres.
Det er en forudsætning, at  

 ægtefællerne er samlevende ved indkomstårets udløb, jf. kildeskattelovens §  

 4. Er den opgjorte formue herefter negativ, sættes den til 0.
Stk. 4.  I det formueafkast, der beregnes efter stk. 2  

 og 3, fradrages det faktiske afkast.
Er det faktiske afkast negativt, sættes  

 det til 0. Er en ægtefælles faktiske afkast negativt, fragår det dog i den  

 anden ægtefælles positive faktiske afkast.
Det er en forudsætning, at  

 ægtefællerne er samlevende ved indkomståret udløb, jf. kildeskattelovens § 4.  

 Det faktiske afkast består af summen af:
Stk. 5.  Hvis fradraget for det faktiske afkast efter  

 stk. 4 er større end det beregnede formueafkast efter stk. 2 og 3, sættes det  

 beregnede formueafkast til 0. Er en ægtefælles faktiske afkast større end det  

 beregnede formueafkast, overføres det overskydende beløb dog til den anden  

 ægtefælle.
Det er en forudsætning, at ægtefællerne er samlevende ved  

 indkomstårets udløb, jf. kildeskattelovens § 4.
Stk. 6.  Det beregnede formueafkast med fradrag af det  

 faktiske afkast reduceres yderligere med negativ kapitalindkomst.
Beløbet kan  

 ikke reduceres til mindre end 0. En resterende negativ kapitalindkomst kan  

 dog overføres til den anden ægtefælle.
Det er en forudsætning, at  

 ægtefællerne er samlevende ved indkomstårets udløb, jf. kildeskattelovens §  

 4.
 Stk. 7.  Skatteministeren stiller oplysninger til  

 rådighed til brug for opgørelse af indkomstgrundlaget, jf. stk. 1-6.
Stk. 8.  Skatteministeren træffer bestemmelse om, hvilke  

 myndigheder der skal opgøre indkomstgrundlaget.
Skatteministeren kan  

 fastsætte regler om adgangen til at påklage afgørelser om indkomstgrundlaget,  

 jf. stk. 1-6.
 § 5.  Inden pointberegningen fradrages i elevens  

 indkomstgrundlag renter af beløb opsparet i henhold til lov om  

 uddannelsesopsparing.
 Stk. 2.  Inden pointberegningen fradrages i forældrenes  

 indkomstgrundlag et beløb, der fremgår af bilag 1, for hver af forældrenes  

 øvrige børn, der ved skoleårets begyndelse ikke er fyldt 18.
§ 6.  Pointtallet for en elev er det antal point, der  

 svarer til elevens eget indkomstgrundlag, sammenlagt med det antal point, der  

 svarer til § 7.  Opholdsafgiften for en elev, som selv og/eller  

 hvis forældre var bosat i Grønland og ikke var skattepligtige i Danmark i det  

 indkomstår, der ligger til grund for beregningen af indkomstgrundlaget ved  

 skoleårets begyndelse, beregnes på grundlag af dokumenterede oplysninger om  

 elevens og/eller forældrenes økonomiske forhold, f.eks. bruttoindkomst, i  

 nævnte indkomstår.
 Stk. 2.  Opholdsafgiften for en elev, som selv og/eller  

 hvis forældre var bosat i udlandet og ikke eller kun for en del af deres  

 indtægter var skattepligtige i Danmark i det indkomstår, der ligger til grund  

 for beregningen af indkomstgrundlaget ved skoleårets begyndelse, beregnes på  

 grundlag af dokumenterede oplysninger om elevens og/eller forældrenes  

 økonomiske forhold, f.eks. bruttoindkomst, i kalenderåret forud for  

 skoleårets begyndelse.
 Stk. 3.  Bestemmelserne om pointberegning og pointtal i  

 §§ 3, 5 og 6 finder tilsvarende anvendelse.
 Stk. 4.  Foreligger der ikke tilstrækkelige oplysninger  

 om indtægtsforholdene, betales den højeste opholdsafgift.
 § 8.  Opholdsafgiften kan ved skoleårets begyndelse  

 eller senere efter ansøgning nedsættes af den amtskommune, hvori  

 kostafdelingen er beliggende, og for så vidt angår kostafdelingen ved Sorø  

 Akademis Skole af Undervisnings- og Forskningsministeriet.
 Stk. 2.  Nedsættelse kan ske, hvis det dokumenteres, at  

 indkomsten på grund af længerevarende arbejdsløshed, langvarig sygdom,  

 konkurs, betalingsstandsning, overgang til pension eller efterløn eller andre  

 særlige forhold er faldet væsentlig i forhold til den indkomst, som indgår i  

 indkomstgrundlaget.
 Stk. 3.  Opholdsafgiften nedsættes for den del af  

 skoleåret, der ligger efter tidspunktet for indkomstnedgangen og beregnes på  

 grundlag af indkomstoplysningerne efter principperne om dannelsen af  

 indkomstgrundlaget, jf. § 4, stk. 1. Formueændringer giver i almindelighed  

 ikke anledning til ændringer i grundlaget for opholdsafgiftens beregning.
 § 9.  Til brug ved indhentning af oplysninger om  

 indkomstgrundlaget til beregning af opholdsafgiften oplyses elevens og  

 forældrenes navne, adresser og cpr. nr.
 Stk. 2.  Skolen indhenter oplysninger om  

 indkomstgrundlaget, jf. § 4, for eleven og forældrene i Told- og  

 Skattestyrelsen.
 Stk. 3.  I forbindelse med meddelelsen om  

 opholdsafgiften underretter skolen om, på hvilket indkomstgrundlag  

 opholdsafgiften er beregnet.
 § 10.  Bekendtgørelsen træder i kraft den 1. maj 1991  

 og har virkning fra 1. august 1991.
 Stk. 2.  Bekendtgørelse nr. 312 af 16. maj 1989 ophæves.
Undervisnings- og Forskningsministeriet,  

 den 9. april 1991 Bertel Haarder / Hanne Baumann Bilag 1 Pointberegning over indkomstgrundlag 1991, jf. § 3.
 + 1 point for hver fulde 1640 kr. udover de 336210 kr.
 Reduktion i indkomstgrundlag, jf. § 5, stk. 2, for søskende: 18.602 kr.
