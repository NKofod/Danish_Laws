 VI MARGRETHE DEN ANDEN, af Guds Nåde Danmarks Dronning,  

 gør vitterligt: I medfør af §§ 2, 3 og 5 i lov nr. 817 af 21. december 1988,  

 anordner vi herved følgende:
§ 1.  Der udmøntes skillemønt lydende på 20 kroner og  

 10 kroner af aluminiumsbronze (92 vægtdele kobber, 6 vægtdele aluminium og 2 vægtdele nikkel) og af følgende størrelse og vægt:
 20 kronen:
 Skillemønterne skal have følgende præg:
 20 kronen:
 På forsiden:
Hendes Majestæt Dronningens profilportræt, langs randen en ring og inden  

 for denne: MARGRETHE II DANMARKS DRONNING.
Mellem II og DANMARKS er indskudt  

 møntmærket, et hjerte.
Forneden udmøntningsårstallet.
Over  

 udmøntningsårstallet navnebogstaver for direktøren for møntproduktionen og  

 medaljøren.
Til højre for årstallet navnebogstav for tegneren.
 På bagsiden:
I midten tre løver og ni hjerter omgivet af en cirkelformet ramme under en  

 krone.
Forneden 20 KRONER.
Mellem kronen foroven og værdiangivelsen forneden  

 en ornamentik.
 Møntens rand præges med afbrudt rifling.
 10 kronen:
 På forsiden:
Hendes Majestæt Dronningens profilportræt, langs randen en ring og inden  

 for denne: MARGRETHE II DANMARKS DRONNING.
Mellem II og DANMARKS er indskudt  

 møntmærket, et hjerte.
Forneden udmøntningsårstallet.
Over  

 udmøntningsårstallet navnebogstaver for direktøren for møntproduktionen og  

 medaljøren.
Til højre for årstallet navnebogstav for tegneren.
 På bagsiden:
I midten tre løver og ni hjerter omgivet af en cirkelformet ramme under en  

 krone.
Forneden 10 KRONER.
Mellem kronen foroven og værdiangivelsen forneden  

 en ornamentik.
 Mønten præges med glat rand.
 § 2.  Der udmøntes skillemønt lydende på 5 kroner og 1  

 krone af kobbernikkel (75 vægtdele kobber og 25 vægtdele nikkel) og af  

 følgende størrelse og vægt:
 Skillemønterne skal have følgende præg:
 5-kronen:
 På forsiden:
Hendes Majestæt Dronningens navnetræk gengivet tre gange knyttet sammen af  

 tre kroner.
I midten et hul med diameter 5,5 mm, der kantes af en ring.
Over  

 de to øvrige navnetræk er angivet møntmærket, et hjerte.
Under navnetrækket  

 udmøntningsårstallet.
Til venstre herfor navnebogstaver for direktøren for  

 møntproduktionen og til højre for medaljøren og tegneren.
 Langs randen en ring.
 På bagsiden:
I midten et hul omgivet af en ring og uden om denne en ornamentik.
Foroven  

 5 KRONER.
Forneden DANMARK.
Mellem 5 KRONER og DANMARK i begge sider et  

 hjerte.
Langs randen en ring.
 Mønten præges med riflet rand.
 1-kronen:
 På forsiden:
Hendes Majestæt Dronningens profilportræt, langs randen en ring og inden  

 for denne: MARGRETHE II DANMARKS DRONNING.
Forneden navnebogstaver for  

 direktøren for møntproduktionen, møntmærket og medaljørens navnebogstav.
 På bagsiden:
Det store rigsvåben; under dette værdiangivelsen: 1 KRONE.
På begge sider  

 af våbnet udmøntningsårstallet.
 Mønten præges med riflet rand.
 § 3.  Der udmøntes skillemønt lydende på 50 øre og 25  

 øre af tinbronze (97 vægtdele kobber, 2,5 vægtdele zink og 0,5 vægtdele tin)  

 og af følgende størrelse og vægt:
 50 øren:
 Skillemønterne skal have følgende præg:
 50 øren:
 På forsiden:
Centralt placeret krone, langs randen en ring og langs denne og under  

 kronen: DANMARK.
Foroven udmøntningsårstallet.
Til højre tegnerens  

 navnebogstav.
 På bagsiden:
Centralt placeret tallet 50. Langs randen fire flige jævnt fordelt på en  

 ring.
Mellem denne og tallet foroven et hjerte, forneden ØRE, og derunder  

 møntmærket, et hjerte, omgivet af til venstre navnebogstaver for direktøren  

 for møntproduktionen, og til højre for medaljøren.
 Mønten præges med glat rand.
 25 øren:
 På forsiden:
Centralt placeret krone, langs randen en ring og langs denne og under  

 kronen: DANMARK.
Foroven udmøntningstallet.
Til højre tegnerens navnebogstav.
 På bagsiden:
Centralt placeret tallet 25. Langs randen fire flige jævnt fordelt på en  

 ring.
Mellem denne og tallet foroven et hjerte, forneden ØRE og derunder  

 møntmærket, et hjerte, omgivet af til venstre navnebogstaver for direktøren  

 for møntproduktionen og til højre for medaljøren.
 Mønten præges med glat rand.
 § 4.  Fra og med 1. juli 1989 ophørte 5- og  

 10-øremønterne med at være gyldige som betalingsmidler, dog ikke i forhold  

 til statens kasser og Danmarks Nationalbank.
 § 5.  Anordning nr. 139 af 8. marts 1989 ophæves pr.  

 1. november 1989.
 § 6.  Ved betaling i dansk mønt af et ørebeløb, som  

 ikke er deleligt med 25, afrundes dette fra og med 1. juli 1989 til det  

 nærmeste beløb, der kan deles med 25, medmindre andet er aftalt.
Givet på Amalienborg, den 31. oktober  

 1989 Under Vor Kongelige Hånd og Segl MARGRETHE R.
