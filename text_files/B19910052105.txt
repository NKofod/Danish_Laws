I henhold til § 91, stk. 8 i lov om arbejdsformidling og  

 arbejdsløshedsforsikring m.v. fastsættes efter forhandling med  

 Landsarbejdsnævnet følgende regler om dokumentation ved udbetaling til arbejdsløshedskassemedlemmer, der overgår fra sygedagpenge til arbejdsløshedsdagpenge.
 § 1.  Ved udbetaling af arbejdsløshedsdagpenge til  

 medlemmer, som overgår fra sygedagpenge til arbejdsløshedsdagpenge, skal  

 arbejdsløshedskassen sikre sig dokumentation for, at  

 sygedagpengeudbetalingerne er ophørt.
 § 2.  Dokumentationen skal foreligge i forbindelse med  

 den første udbetaling af arbejdsløshedsdagpenge efter, at raskmelding har  

 fundet sted.
Stk. 2.  Hvis det ikke, på grund af det tidsrum der går  

 fra raskmelding finder sted, til dagpengeopgørelsen udstedes, har været  

 muligt at fremskaffe dokumentation for at sygedagpengeudbetalingerne er  

 ophørt, kan arbejdsløshedskassen, udbetale dagpenge på grundlag af medlemmets  

 tro- og loveerklæring.
Dokumentationen skal dog foreligge senest i  

 forbindelse med den følgende dagpengeudbetaling.
 § 3.  Der udarbejdes en vejledning til  

 bekendtgørelsen.
 § 4.  Bekendtgørelsen træder i kraft den 1. oktober  

 1991.
