 I henhold til § 2, stk. 7, i lov nr. 648 af 19. december 1975 om ændring  

 af ligningsloven som ændret ved lov nr. 246 af 8. juni 1979 bestemmes  

 følgende:
 § 1.  Valutakursgevinst og -tab skal opgøres med  

 udgangspunkt i valutakursen på det tidspunkt, da lånet blev optaget eller  

 ydet.
Stk. 2.  Valutakursgevinst og -tab anses for konstateret  

 i forbindelse med betaling af afdrag eller indfrielse af lånet, medmindre den  

 skattepligtige medregner løbende mellemværender i udenlandsk mønt til  

 dagskursen på statustidspunktet.
I disse tilfælde anses gevinst og tab for  

 konstateret på statustidspunktet.
 § 2.  Renteforskellen skal kun beregnes fra og med 1.  

 januar 1976.
 Stk. 2.  Renteforskellen skal alene opgøres ved lån  

 optaget i udlandet og ikke ved lån ydet til udlandet.
 Stk. 3.  Renteforskellen beregnes for hvert lån for sig  

 som forskellen mellem et rentebeløb svarende til en forrentning på 16 pct.  

 p.a. og den erlagte rente (incl. kreditrisikotillæg og garantiprovision).  

 Renten på 16 pct. p.a. beregnes på grundlag af den til enhver tid værende  

 restgæld omregnet til danske kroner efter den valutakurs, der gjaldt på det  

 tidspunkt, da lånet blev hjemtaget.
 Stk. 4.  Hvis den erlagte rente er større end et beløb  

 svarende til de i stk. 3 nævnte 16 pct. p.a., kan det overskydende beløb ikke  

 bringes til fradrag ved indkomstopgørelsen.
 Stk. 5.  Reglerne om beregning og beskatning af en  

 eventuel renteforskel berører ikke den almindelige regel i statsskattelovens  

 § 6 om fradrag for renteudgifter.
 § 3.  Den skattepligtige skal føre et saldoregnskab  

 over kursgevinst, kurstab og renteforskelsbeløb.
Stk. 2.  Den skattepligtige skal ikke i noget indkomstår  

 indtægtsføre et større nettobeløb i selvangivelsen end summen af de  

 nettofradrag, han har foretaget for tidligere indkomstår.
Et eventuelt  

 overskydende indtægtsbeløb overføres til saldokontoen og modregnes forlods i  

 det (de) følgende års kurstab.
Konstateres der i forbindelse med den endelige  

 afvikling af lånene en nettogevinst, kommer denne ikke til beskatning.
 § 4.  Bekendtgørelsen har virkning fra og med  

 bekendtgørelsen i Lovtidende.
