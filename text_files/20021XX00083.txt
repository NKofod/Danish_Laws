Skriftlig fremsættelse (15. november  

 2002) Indenrigs- og sundhedsministeren Herved tillader jeg mig for Folketinget at  

 fremsætte:
 Forslag til lov om regulering af statstilskuddet til  

 amtskommuner ved ændringer i den amtskommunale udskrivningsprocent.
(Lovforslag nr.
L 92).
 Formålet med dette lovforslag er at  

 understøtte aftalesystemet mellem staten og amtskommunerne.  

 Lovforslaget skal medvirke til at sikre, at amtskommunerne overholder  

 skattestoppet.
 Amtskommunernes budgetvedtagelse for 2003 har vist, at  

 udskrivningsprocenten for amtskommunerne under ét for 2003 er steget  

 på trods af regeringens aftale med Amtsrådsforeningen om  

 uændret beskatning for 2003. På den baggrund er det regeringens  

 opfattelse, at det kollektive aftalesystem ikke i sig selv er  

 tilstrækkeligt til at sikre, at de amtskommunale skatter ikke  

 stiger.
 Forslaget indebærer, at hvis amtskommunerne under  

 ét hæver skatten, får regeringen mulighed for at inddrage  

 merprovenuet fra den amtskommunale skattestigning.
Inddragelsen af merprovenuet vil ske dels som  

 målrettede nedsættelser af tilskuddet til de amtskommuner, der  

 har sat skatten op, og dels gennem en reduktion af det samlede amtskommunale  

 bloktilskud.
Konkret indebærer lovforslaget, at de amtskommuner, der  

 sætter skatten op, vil få inddraget 50 procent af det ekstra  

 skatteprovenu i to år.
Omvendt vil de amtskommuner, der sætter  

 skatten ned, blive kompenseret for 50 procent af provenutabet i en periode  

 på to år.
Den resterende del af merprovenuet inddrages gennem en  

 permanent reduktion af det amtskommunale bloktilskud.
Bestemmelserne i denne lov skal sættes i kraft i de  

 tilfælde, hvor regeringen har konstateret, at amtskommunerne under  

 ét har hævet skatten.
Det giver mulighed for, at lade disse  

 bestemmelser medvirke aktivt i sammenhæng med aftalesystemet.
Regeringen agter at gennemføre en tilsvarende  

 neutralisering over for kommunerne ved et eventuelt fremtidigt brud på  

 skattestoppet.
Regeringen vil i givet fald søge tilslutning til at  

 udvide den permanente hjemmel til at inddrage et merprovenu til også at  

 omfatte den primærkommunale sektor.
Regeringens skattestop indebærer, at eventuelle  

 stigninger i den kommunale beskatning vil blive neutraliseret gennem  

 tilsvarende nedsættelser af den statslige beskatning.
Lovforslaget  

 indebærer, at statens provenutab som følge af neutraliseringen  

 af de amtskommunale skattestigninger skal bæres af amtskommunerne.
 Idet jeg i øvrigt henviser til lovforslaget med  

 bemærkninger, tillader jeg mig at anbefale forslaget til hurtig og  

 velvillig behandling i det høje Ting.
