Teknisk forskrift om transport af farligt gods  

 i skibe (Ændring af IMDG-koden) I medfør af § 2, stk. 5, § 4, § 7, stk. 1, § 11, stk. 2, § 23a og §  

 28 i lov om skibes sikkerhed m.v., jf. lovbekendtgørelse nr. 594 af  

 26. juni 1996, som senest ændret ved lov nr. 311 af 3. juni 1998 og  

 efter bemyndigelse i bekendt-gørelse nr. 694 af 17. august 1995 og  

 efter forhandling med Miljøministeren fastsættes:
 § 1. Farligt gods skal transporteres som  

 foreskrevet i »International Maritime Dangerous Goods Code«, Amdt. 28/96, som  

 ændret ved Amdt. 29/98 (IMDG-koden).
 § 2. Overtrædelse af denne forskrift  

 straffes med bøde, hæfte eller fængsel i indtil 1  

 år.
 Stk. 2. Straffen kan stige til hæfte eller  

 fængsel i indtil 2 år, hvis overtrædelsen er begået  

 forsætligt eller ved grov uagtsomhed.
Stk. 3. Ved straffens udmåling efter stk. 1 og 2  

 skal det betragtes som en skærpende omstændighed, 1)	at der ved overtrædelsen er sket skade på liv eller  

 helbred eller fremkaldt fare herfor, 2)	at der tidligere er afgivet påbud efter § 15 i lov om skibes  

 sikkerhed m.v. for samme eller tilsvarende forhold, eller, 3)	at der ved overtrædelsen opnået eller tilsigtet en  

 økonomisk fordel for den pågældende selv eller andre.
 Stk. 4. Det skal betragtes som en særlig  

 skærpende omstændighed, at der for unge under 18 år er sket  

 skade på liv eller helbred eller fremkaldt fare herfor, jf. stk. 3 nr.  

 1.
 Stk. 5. Sker der ikke konfiskation af udbytte, som er  

 opnået ved overtrædelsen, skal der ved udmåling af  

 bøde, herunder tillægsbøde, tages særligt hensyn  

 til størrelsen af en opnået eller tilsigtet økonomisk  

 fordel.
 Stk. 6. Der kan pålægges selskaber m.v.  

 (juridiske personer) strafansvar efter straffelovens 5. kapitel.
 § 3. Forskriften træder i kraft den 1. januar 1999.
 Stk. 2. I perioden frem til den 1. juli 1999 kan farligt  

 gods fortsat transporteres i henhold til IMDG-koden Amdt. 28/96.
 Stk. 3. Teknisk forskrift nr. 10 af 5. december 1996 om transport  

 af farligt gods i skibe (Ændring af IMDG-koden) ophæves.
