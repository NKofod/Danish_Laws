En samboende ansøger med to mindreårige børn, som modtog hjælp efter  

 bistandslovens § 37, fandtes berettiget til hjælp efter lovens § 40, stk. 1,  

 til isættelse af ruder samt reparation af gulv i pågældendes bolig.
Derimod  

 fandt Ankestyrelsen ikke tilstrækkeligt grundlag for at yde hjælp til  

 indlæggelse af el og vand i boligen.
Da ansøgeren midlertidigt havde modtaget  

 støtte fra en legatfond til betaling af isættelsen af ruder, forudsattes det,  

 at den udmålte hjælp til isættelse af ruder blev indbetalt til fonden (* 1) REDEGØRELSE FOR SAGEN:
En samboende ansøger, der modtog hjælp efter bistandslovens § 37, søgte  

 socialforvaltningen om hjælp til isættelse af nye vinduesruder og på lidt  

 længere sigt hjælp til en anden bolig.
Ansøgerens samlever modtog mellemste  

 førtidspension.
Parret havde 2 børn på henholdsvis 5 år og 1 1/2 år.
Om  

 familiens boligforhold var det oplyst, at boligen, der var liggende i et  

 kollektivt boliganlæg, var meget dårlig, idet der manglede vinduer i boligen,  

 og der var ikke indlagt vand eller el.
Boligen var i øvrigt fugtig og plaget  

 af rotter.
Udgiften til den ansøgte reparation var anslået til ca. 4.000 kr.  

 Ansøgeren har efterfølgende søgt om kontanthjælp til istandsættelse af gulve  

 i boligen, (reparation af huller) samt indlæggelse af el og vand.
Over for  

 socialforvaltningen har ansøgeren senere oplyst, at familien primært ønskede  

 at blive boende i den nuværende bolig.
 AFGØRELSEN, DER KLAGES OVER:
Socialforvaltningen fandt ikke, at der som rimeligt begrundede  

 enkeltudgifter i henhold til bistandslovens § 40, stk. 1, normalt kunne ydes  

 hjælp til istandsættelser eller egentlige bygningsforbedringer af boliger.  

 Forvaltningen fastholdt derfor det tidligere givne afslag på hjælp til  

 udskiftning af ruder på grund af vinduernes tilstand og hjælp til reparation  

 af vinduerne.
Socialforvaltningen fandt heller ikke grundlag for yde  

 kontanthjælp til reparation af gulve og indlæggelse af el og vand i familiens  

 bolig.
 KLAGEN TIL ANKESTYRELSEN:
 I anken anførtes det, at familiens boligforhold var så dårlige, at  

 børnenes sundhedstilstand var truet, og at der derfor burde ydes hjælp også  

 under hensyn til det ringe beløb, der var tale om.
 LOVGRUNDLAG:
 Lov om social bistand, § 40, stk. 1.
 ANKESTYRELSENS AFGØRELSE:
 Efter oplysningerne om familiens social forhold, herunder at der er to  

 mindreårige børn i hjemmet, og familiens boligforhold, fandt Ankestyrelsen,  

 at ansøgeren i henhold til bistandslovens § 40, stk. 1, var berettiget til  

 den ansøgte hjælp til isættelse af ruder samt reparation af gulv i familiens  

 bolig.
 Ankestyrelsen fandt ikke tilstrækkeligt grundlag for at yde hjælp til  

 indlæggelse af el og vand.
 Da en legatfond havde ydet midlertidig hjælp til isættelse af ruder,  

 forudsatte Ankestyrelsen, at den udmålte hjælp til isættelse af ruder blev  

 indbetalt til fonden.
 (* 1) Se endvidere SM O-1-84 og SM O-2-84 om støtte fra legatfond.
