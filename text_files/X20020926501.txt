Selvstændigt erhvervsdrivendes fradrag  

 for indskud på pensionsordning - pensionsbeskatningslovens § 15 A  

 medarbejdende ægtefælle Spørgsmål Vil A  kunne få fradrag for indskud på en pensionsordning i  

 medfør af pensionsbeskatningslovens § 15A, såfremt indskuddet  

 består i hendes andel af avancen ved et salg af en  

 landbrugsbedrift? Svar Ja, hvis de øvrige betingelser i pensionsbeskatningslovens § 15A er  

 opfyldt.
Beskrivelse af de faktiske forhold Pensionsbeskatningslovens § 15A er en ny regel, som første gang  

 får virkning for indkomståret 2001. Reglen bestemmer, at  

 personer, der i forbindelse med afståelse af deres  

 erhvervsmæssige virksomhed eller en andel af denne opnår en  

 skattepligtig fortjeneste, kan indskyde fortjenesten på en  

 pensionsordning og derved få fradragsret for det indskudte  

 beløb.
Bestemmelsen har til formål at indføre en særlig adgang  

 for personer over 55 år, der har drevet selvstændig virksomhed i  

 mindst 10 år, til at oprette pensionsordninger i forbindelse med  

 virksomhedsophør.
Disse personer står ved erhvervsvirksomhedens  

 ophør typisk dels med en skattepligtig fortjeneste hidrørende  

 fra virksomheden, dels med en meget begrænset eller helt manglende  

 pensionsopsparing.
 Bestemmelsen går ud på at tillade en nærmere  

 afgrænset persongruppe at anvende et beløb svarende til den  

 skattepligtige fortjeneste ved afståelse af virksomhed, dog maks. 2.  

 mio kr. (2001-niveau) til at oprette pensionsordninger med løbende  

 udbetalinger og ratepensionsordninger efter særlige beskatningsregler,  

 der tilgodeser de pågældendes særlige situation.
 Ved salg af en virksomhed, der har været drevet i personligt regi,  

 opgøres beløbet på grundlag af de skattepligtige  

 gevinster, der opnås ved salg af virksomhedens aktiver, såsom  

 driftsmidler, goodwill og andre immaterielle aktiver, fast ejendom og  

 værdipapirer, med fradrag af tab.
A  har i perioden 1981 til 1998 været medarbejdende  

 ægtefælle i ægtefællens virksomhed.
Hun modtog ikke  

 løn herfor, men fik overført en andel af overskuddet i henhold  

 til kildeskattelovens § 25A og tidligere kildeskattelovens § 37A.
Den 1. januar 1999 blev halvdelen af ægtefællens virksomhed  

 overdraget til en søn, og virksomheden blev videreført som  

 interessentskab med faren og sønnen som interessenter.
A blev ansat  

 som lønmodtager i interessentskabet.
Den 1. marts 1996  erhvervede A sammen med broderen B en landbrugsbedrift  

 på 88 hektar.
De driver landbruget som et interessentskab.
På  

 grund af sygdom agter de at afhænde landbrugsbedriften i 2002.
A mener, at hun opfylder kravene for at kunne foretage en  

 pensionsindbetaling efter pensionsbeskatningslovens § 15 A, når  

 landbrugsbedriften sælges.
Begrundelsen herfor er, at hun vil  

 være fyldt 55 år, og at hun har arbejdet som selvstændig i  

 mindst 10 år henset til, at hendes periode som medarbejdende  

 ægtefælle sammenlagt med perioden som selvstændig  

 overstiger 10 år.
Den skatteansættende myndigheds udtalelse Skatteforvaltningen i kommunen har ikke haft bemærkninger til  

 sagen.
Styrelsens indstilling og begrundelse Efter det oplyste bliver den landbrugsbedrift, som A ejer halvdelen af,  

  drevet som en selvstændig erhvervsvirksomhed i interessentskabsform.  

 Salget af hendes andel af landbrugsbedriften må således kunne  

 betegnes som en afståelse af hendes erhvervsmæssige  

 virksomhed.
Det er en betingelse for at oprette en ophørspension efter  

 pensionsbeskatningslovens § 15A, at personen har drevet selvstændig  

 virksomhed eller virksomhed i aktie- eller anpartsselskabsform, hvor personen  

 har været hovedaktionær.
Virksomheden skal være drevet i en  

 periode på mindst 10 år forud for det indkomstår, hvor  

 ordningen oprettes.
Der stilles ikke krav om, at det skal have drejet sig om  

  samme virksomhed i hele 10-års perioden.
A  har i perioden 1981 til  

 1998 været medarbejdende ægtefælle i  

 ægtefællens virksomhed.
I denne periode fik hun overført  

 overskud i henhold til kildeskattelovens § 25 A.Ved overførsel af en  

 overskudsandel til en medarbejdende ægtefælle betragtes den  

 overførte overskudsandel som indtjent ved selvstændig  

 erhvervsvirksomhed.
Desuden har hun sammen med broderen B drevet en  

 landbrugsbedrift på 88 hektar som et interessentskab siden 1. marts  

 1996. Styrelsen finder derfor, at hun opfylder kravet om, at personen har  

 drevet selvstændig virksomhed i en periode på mindst 10 år  

 forud for det indkomstår, hvor ordningen oprettes.
 Styrelsen finder på denne baggrund, at A  kan indskyde sin del af  

 avancen fra  et salg af landbrugsbedriften som et fradragsberettiget indskud  

 på en pensionsordning i medfør af pensionsbeskatningslovens §  

 15A.
Det forudsættes, at A  udfylder erklæring i medfør af  

 pensionsbeskatningslovens § 15 A, stk. 8, jf. § 14 i bekendtgørelse om  

 beskatningen af pensionsordninger (blanket nr. 02.032 eller 02.033). Det  

 forudsættes endvidere, at de øvrige betingelser for at kunne  

 få fradrag efter pensionsbeskatningslovens § 15 A er opfyldt.
Disse  

  øvrige betingelser for at få fradrag fremgår af  

 blanketten.
 Ligningsrådet tiltrådte  indstillingen.
