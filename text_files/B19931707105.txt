 I medfør af § 52, § 148 og § 149, stk. 10, i lov om luftfart, jf.  

 lovbekendtgørelse nr. 408 af 11. september 1985, som ændret ved lov nr. 837  

 af 18. december 1991, fastsætter Statens Luftfartsvæsen herved efter  

 bemyndigelse fra Trafikministeriet, jf. bekendtgørelse nr. 170 af 28. april  

 1985 om specifikationer for flyvepladser, § 1, følgende:
1. Referencedokumenter 1.1 Annex 14 til Chicago-konventionen, Aerodromes, Volume I, seneste  

 udgave.
 1.2 Ministeriet for Offentlige Arbejders bekendtgørelse nr. 321 af 16.  

 juni 1985 vedrørende ordensreglement for flyvepladser.
 1.3 BL 3-1, Bestemmelser om etablering af offentlige VMC-flyvepladser,  

 seneste udgave.
 1.4 BL 3-3, Radionavigations- og radiolandingshjælpemidler på jorden,  

 seneste udgave.
 1.5 BL 3-4, Rekordering af talekommunikation, seneste udgave.
 1.6 BL 3-6, Tankning af luftfartøjer m.m., seneste udgave.
 1.7 BL 3-9, Bestemmelser om brand- og redningstjeneste, seneste udgave.
 1.8 BL 3-15, Trafik- og Kommunikationsministeriets bekendtgørelse nr. 864  

 af 19. december 1988 om forebyggelse af forbrydelser mod luftfartens  

 sikkerhed.
 1.9 BL 3-18, Flyvepladsledelse på godkendte flyvepladser, seneste udgave.
 1.10 BL 3-24, Etablering af lufttrafiktjeneste, seneste udgave.
 1.11 BL 3-32, Radiokommunikationsanlæg på jorden, seneste udgave.
 1.12 BL 3-33, Bestemmelser om rekordering af data, seneste udgave.
 1.13 BL 3-34, Bestemmelser om etablering af vejrobservationstjeneste,  

 seneste udgave.
 1.14 BL 3-37, Bestemmelser om etablering af meteorologisk tjeneste,  

 seneste udgave.
 1.15 Gebyrreglementet for Statens Luftfartsvæsen, seneste udgave.
2. Definitioner Flyveplads (Aerodrome):
 Et bestemt område på land eller vand (omfattende bygninger, installationer  

 og udstyr) beregnet til anvendelse helt eller delvis ved landing, start og  

 manøvrering af luftfartøjer.
 Instrumentvejrforhold (Instrument meteorological conditions -  

 IMC):
 Vejrforhold, udtrykt i værdier for sigtbarhed, afstand fra skyer og  

 skydækkehøjde, der er mindre end de minima, der er fastsat for visuelle  

 vejrforhold.
 Visuelle vejrforhold (Visual meteorological conditions - VMC):
 Vejrforhold, udtrykt i værdier for sigtbarhed, afstand fra skyer og  

 skydækkehøjde, der er lig med eller større end fastsatte minima.
3. Generelt 3.1 Anvendelsesområde Denne BL fastsætter bestemmelser om etablering af offentlige  

 IMC-flyvepladser.
 Anm.: Hvis der på en godkendt flyveplads ud over de godkendte baner  

 ønskes anvendt særlige områder til operationer med helikoptere, skal disse  

 områder godkendes i overensstemmelse med de bestemmelser, der er gældende  

 herfor, eller efter normer, der i hvert enkelt tilfælde vil blive fastsat af  

 Statens Luftfartsvæsen.
3.2 Ansvar Ansvaret for, at en flyveplads etableres, ændres, sikres og forsynes med  

 udstyr i overensstemmelse med de bestemmelser, der er fastsat i denne BL,  

 påhviler den, der har fået tilladelse til at drive pladsen, i det følgende  

 kaldet koncessionshaveren, jf.
BL 3-18.
3.3 Etableringstilladelse 3.3.1 Til at etablere en offentlig flyveplads i henhold til denne BL  

 kræves tilladelse af Trafikministeriet.
 Anm.: Det påhviler den, der ønsker at etablere en offentlig  

 flyveplads, at indhente fornødne tilladelser i medfør af anden lovgivning,  

 såsom miljøbeskyttelseslovgivningen, naturbeskyttelseslovgivningen og  

 planlægningslovgivningen, og for internationale flyvepladser fornødne  

 tilladelser fra politi- og toldmyndighederne m.v.
3.3.2 Ansøgning om tilladelse til etablering af en offentlig flyveplads  

 skal stiles til Trafikministeriet og indsendes til Statens Luftfartsvæsen  

 samt være Statens Luftfartsvæsen i hænde senest 12 måneder, før flyvepladsen  

 ønskes taget i brug.
Ansøgningen skal være vedlagt følgende:
a.
Et kort i målestoksforholdet 1:50.000 med angivelse af flyvepladsens  

 beliggenhed og de hindringsfri flader.
b.
Oplysning om arten og omfanget af den forventede trafik.
c.
Oplysning om flyvepladsens forventede åbningstid og tjenestetid.
d.
En erklæring om, at der i forbindelse med ovennævnte er taget hensyn  

 til 1. pladsens topografi, luftfartshindringer på og i nærheden af pladsen, 2. vejrforholdene og den fremherskende vindretning, 3. forekomsten af restriktionsområder, fareområder,  

 forbudte områder, bebyggede områder, specielt i de beregnede ind- og  

 udflyvningsområder, og områder med risiko for fuglekollisioner, 4. eventuelle problemer med støjgener for eksisterende  

 og planlagte bebyggelser i nærheden af pladsen eller i ind- og  

 udflyvningsområderne, 5. mulighederne for at installere visuelle og  

 ikke-visuelle hjælpemidler på og ved pladsen, 6. afstanden til nærliggende flyvepladser og 7. fremtidige udbygningsmuligheder.
3.3.3 Etableringstilladelse vil kun kunne forventes givet, hvis det  

 nødvendige luftrum til start- og landingsprocedurer er disponibelt, herunder  

 at det trafikinformationsluftrum eller det kontrollerede luftrum, der er  

 krævet i tilknytning til etablering af lufttrafiktjeneste, vil kunne  

 etableres.
Etableringstilladelse gives med gyldighed indtil videre.
 3.3.3.1 Hvis en etableringstilladelse ikke er udnyttet inden 2 år efter,  

 at en tilladelse er meddelt, bortfalder den dog.
3.4 Projektgodkendelse 3.4.1 Før anlægsaktiviteter påbegyndes med henblik på etablering eller  

 ændring af en flyveplads, skal projektet for arbejdet være godkendt af  

 Statens Luftfartsvæsen, og der skal foreligge en etableringstilladelse, jf.  

 pkt. 3.3.
 3.4.2 Ansøgning om projektgodkendelse skal være Statens Luftfartsvæsen i  

 hænde senest 3 måneder, før anlægsaktiviteter ønskes påbegyndt, og være  

 vedlagt følgende:
a.
Dokumentation for ejerforholdet samt oplysning om servitutter og  

 tingbogsnoteringer eller tilsvarende vedrørende de hindringsbegrænsende  

 flader.
b.
Kort i målestoksforholdet 1:50.000, der viser placering og dimensioner  

 af flyvepladsens anlæg og udstyr, samt oplysning om flyvepladsens  

 referencepunkt og højde over havet og øvrige data for flyvepladsen, der  

 kræves af Statens Luftfartsvæsen.
c.
Situationsplan i målestoksforholdet 1:5.000, der viser placering og  

 dimensioner af flyvepladsens anlæg og udstyr.
d.
Målsatte tegninger og beskrivelse af flyvepladsens udstyr.
e.
Afmærknings- og bemalingsplan.
f.
Minimumsgebyr, hvis størrelse meddeles af Statens Luftfartsvæsen.
3.5 Teknisk godkendelse 3.5.1 Før en flyveplads tages i brug, skal den være teknisk godkendt af  

 Statens Luftfartsvæsen.
 3.5.2 Betingelser for teknisk godkendelse af projekter vedrørende  

 flyvepladser til beflyvning under instrumentvejrforhold (IMC) fastsættes af  

 Statens Luftfartsvæsen i henhold til Annex 14, Volume I.
 3.5.2.1 Bestemmelserne i BL 3-1 om VMC-flyvepladser skal være opfyldt.
3.5.3 Godkendelsen meddeles i form af et godkendelsesbevis med gyldighed  

 indtil videre.
Statens Luftfartsvæsen kan dog i særlige tilfælde give den  

 tekniske godkendelse på bestemt tid.
3.5.4 Ansøgning om teknisk godkendelse skal vedlægges driftshåndbog, jf.  

 BL 3-18, og udkast til flyvepladsreglement, jf.
Ministeriet for Offentlige  

 Arbejders bekendtgørelse nr. 321 af 16. juni 1985 vedrørende ordensreglement  

 for flyvepladser, § 12, stk. 1.
 3.5.5 Bortset fra ændringer i serviceområdet skal ændringer af en  

 flyveplads, der berører dennes trafikområde, navigations- og lyssystemer,  

 flyvepladsens tjenester eller de hindringsfri flader godkendes af Statens  

 Luftfartsvæsen.
 3.5.5.1 Projekter til nyopførelse eller udvidelse af terminalbygninger,  

 hvis budgetterede udgifter overstiger 791.673 kr. (byggeindeks 128 pr. 1.  

 april 1992) og baneforlængelser/baneforstærkninger skal indsendes til Statens  

 Luftfartsvæsen til forelæggelse for Trafikministeriet.
3.5.5.2 Arbejdsaktiviteter som følge af de ændringer, der er nævnt i pkt.  

 3.5.5, må ikke iværksættes, før godkendelsen foreligger, jf.
BL 3-12.
3.6 Koncession til drift af flyveplads 3.6.1 Før driften af en flyveplads begyndes, skal der af Statens  

 Luftfartsvæsen være udstedt en koncession.
3.6.2 Koncession kan udstedes, når a. der foreligger etableringstilladelse, jf. pkt. 3.3.1, b. der foreligger teknisk godkendelse, jf. pkt. 3.5.1, c. der er etableret de tjenester, der er nævnt i afsnit 5, og d. når en foreskrevet sikkerhedsplan, jf. pkt. 5.8, er godkendt.
 3.6.3 Koncession gives på bestemt tid og kan gøres afhængig af yderligere  

 vilkår, hvis dette skønnes påkrævet.
 3.6.3.1 Ansøgning om forlængelse af koncessionen indsendes til Statens  

 Luftfartsvæsen senest en måned før koncessionens udløb.
4. Udstyr Etablering af anlæg og udstyr vil kunne forventes godkendt af Statens  

 Luftfartsvæsen, hvis bestemmelserne for pågældende form for anlæg/udstyr er  

 opfyldt i overensstemmelse med nedenstående:
a.
Radionavigations- og radiolandingshjælpemiddel, jf.
BL 3-3.
b.
Rekorderingsanlæg, jf.
BL 3-4.
c.
Tankningsanlæg, jf.
BL 3-6.
d.
Radiokommunikationsanlæg, jf.
BL 3-32.
e.
Datarekorderingsanlæg, jf.
BL 3-33.
f.
Vejrobservationsudstyr, jf.
BL 3-34.
g.
Meteorologisk udstyr, jf.
BL 3-37.
5. Tjenester 5.1 På en flyveplads skal der etableres de tjenester, der er nævnt i dette  

 afsnit.
5.2 Der skal etableres flyvepladsledelse, jf.
BL 3-18.
5.3 Der skal ydes flyvepladstjeneste, jf.
BL 3-1, bilag 1.
5.4 Der skal etableres lufttrafiktjeneste, jf.
BL 3-24.
 5.5 Der skal etableres brand- og redningstjeneste, når dette kræves i  

 henhold til BL 3-9.
5.6 Der skal etableres vejrobservationstjeneste, jf.
BL 3-34.
 5.7 Der skal etableres meteorologisk tjenste, når dette kræves i henhold  

 til BL 3-37.
 5.8 Der skal udarbejdes en sikkerhedsplan, når dette kræves i henhold til  

 BL 3-15.
6. Tilbagekaldelse Koncessionen vil blive tilbagekaldt, hvis a. koncessionshaver anmoder derom, b. der under udøvelsen af den koncessionerede virksomhed finder væsentlig  

 tilsidesættelse sted af bestemmelserne i denne BL eller af i øvrigt gældende  

 love, bestemmelser eller vilkår for virksomheden, c. betingelserne for opnåelse af koncession eller teknisk godkendelse ikke  

 længere er opfyldt, og forholdet ikke bliver rettet inden for en frist, der  

 fastsættes af Statens Luftfartsvæsen, eller d. det må antages, at koncessionshaver ikke er i stand til behørigt at  

 opretholde den tilladte virksomhed.
7. Afgifter 7.1 Afgifter for benyttelse af en flyveplads skal godkendes af  

 Trafikministeriet.
 7.2 Ansøgning om tilladelse til at opkræve afgifter i henhold til pkt. 7.1  

 skal stiles til Trafikministeriet og indsendes til Statens Luftfartsvæsen.
8. Gebyr For godkendelse betales et gebyr i henhold til gebyrreglementet for  

 Statens Luftfartsvæsen, der til enhver tid er gældende.
Der vil herudover af  

 Statens Luftfartsvæsen blive opkrævet årsafgift i henhold til nævnte  

 reglement.
9. Dispensation Statens Luftfartsvæsen kan i ganske særlige tilfælde dispensere fra  

 bestemmelserne i denne BL, når det skønnes foreneligt med de hensyn, der  

 ligger til grund for de pågældende bestemmelser.
10. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Trafikministeriet.
11. Straf 11.1 Med bøde straffes den, der etablerer, ændrer, sikrer, driver eller  

 forsyner en flyveplads med udstyr i strid med bestemmelserne i denne BL.
 11.2 På samme måde straffes den, der overtræder vilkår, der er fastsat  

 efter pkt. 3.6.3, eller undlader at efterkomme påbud udstedt i henhold til  

 pkt. 3.5.2.
 11.3 Er overtrædelsen begået af et aktieselskab, andelsselskab eller  

 lignende, kan der pålægges selskabet som sådant bødeansvar i medfør af  

 luftfartslovens § 149, stk. 14.
12. Ikrafttræden 12.1 Denne BL træder i kraft den 1. juni 1993.
 12.2 Samtidig ophæves BL 3-2, 1. udgave af 1. december 1963.
