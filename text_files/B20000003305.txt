Bekendtgørelse om videregivelse af  

 oplysninger fra Lægemiddelstyrelsens  

 Lægemiddelstatistikregister I medfør af § 11, stk. 3, i lov om apoteksvirksomhed, jf.  

 lovbekendtgørelse nr. 657 af 28. juli 1995, som ændret ved lov  

 nr. 1042 af 23. december 1998, fastsættes:
§ 1. Lægemiddelstyrelsen kan til  

 amtskommunerne og Københavns og Frederiksberg kommuner videregive  

 oplysninger fra Lægemiddelstatistikregisteret om lægers og  

 tandlægers ordination af lægemidler.
Oplysningerne må kun  

 videregives med henblik på at fremme rationel  

 lægemiddelanvendelse eller med henblik på vurdering af  

 hensigtsmæssigheden af konkrete receptudstederes ordinationer.
 Stk. 2. Receptudstederne kan identificeres ved CPR-nummer,  

 ydernummer eller på lignende entydig måde.
 § 2. Lægemiddelstyrelsen kan til  

 Sundhedsstyrelsen videregive oplysninger fra  

 Lægemiddelstatistikregisteret om lægers og tandlægers  

 ordination af lægemidler.
 Stk. 2. Oplysninger, der identificerer receptudstederne ved  

 CPR-nummer, ydernummer eller på lignende entydig måde, må  

 kun videregives med henblik på vurdering af hensigtsmæssigheden  

 af konkrete receptudstederes ordinationer.
§ 3. Lægemiddelstyrelsen kan til Ministeriet  

 for Fødevarer, Landbrug og Fiskeri videregive oplysninger fra  

 Lægemiddelstatistikregisteret om dyrlægers ordination af  

 lægemidler.
Oplysninger må kun videregives med henblik på  

 at indgå i et register over anvendelse, udlevering og ordinering af  

 veterinærlægemidler.
 Stk. 2. Dyrlægerne kan identificeres ved CPR-nummer,  

 autorisationsnummer eller på lignende entydig måde.
§ 4. Lægemiddelstyrelsen kan til andre  

 offentlige myndigheder videregive oplysninger fra  

 Lægemiddelstatistikregisteret om læger, tandlæger og  

 dyrlægers ordination af lægemidler.
Oplysningerne må kun  

 videregives, hvis ganske særlige hensyn taler for det, og disse hensyn  

 vejer væsentligt tungere end hensynet til receptudstederen.
 Stk. 2. Receptudstederen kan identificeres ved CPR-nummer,  

 ydernummer, autorisationsnummer eller på lignende entydig  

 måde.
 § 5. Lægemiddelstyrelsen kan til  

 receptudstedere videregive oplysninger fra  

 Lægemiddelstatistikregisteret om de pågældendes egne  

 ordinationer af lægemidler.
 § 6. Bekendtgørelsen træder i kraft  

 den 7. februar 2000.
 Stk. 2. Adgangen til at videregive oplysninger efter  

 §§ 1-5 omfatter alle data i Lægemiddelstatistikregisteret,  

 herunder data indberettet til registeret før ikrafttrædelsen af  

 denne bekendtgørelse.
