Finanstilsynet har meddelt en sparekasse tilladelse til erhvervelse af  

 aktier i moderselskabet (holding). Det er en betingelse, at sparekassen  

 foretager fradrag i kernekapitalen for beholdningen jf. § 21a, stk. 3 Tilsynets skrivelse af 1. februar 1991 til direktionen for en sparekasse  

 A/S:
 »I skrivelse af 28. december 1990 har sparekassen ansøgt om  

 tilladelse til at erhverve/foretage belåning af aktier i sparekassens  

 moderselskab, et holdingselskab A/S.
Tilsynet skal i denne anledning give tilladelse til, at sparekassen  

 erhverver aktier i holdingselskabet.
Det forudsættes, at bestemmelsen i  

 aktieselskabslovens § 48, stk. 6, overholdes.
Det er endvidere en betingelse,  

 at sparekassen, ved opgørelsen af den ansvarlige kapital i henhold til bank-  

 og sparekasselovens § 21a, fradrager beholdningen af aktier i  

 holdingselskabet i kernekapitalen i overensstemmelse med bestemmelsen i §  

 21a, stk. 3, om fradrag for egne aktier.
