 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
Forsvarets formål og opgaver § 1 .  Det militære forsvar skal bidrage til at fremme  

 fred og sikkerhed.
Stk. 2 .  Forsvaret udgør et væsentligt  

 sikkerhedspolitisk middel og har til formål Stk. 3 .  Dansk forsvar skal på mandat af FN eller CSCE  

 med militære midler, direkte eller stillet til rådighed gennem NATO, kunne  

 bidrage til løsning af konfliktforebyggende, fredsbevarende, fredsskabende,  

 humanitære og andre lignende opgaver.
Stk. 4 .  Forsvaret skal som en integreret del af NATO Stk. 5 .  Forsvaret skal råde over styrker af alle tre  

 værn, hvis størrelse, kampkraft, udholdenhed, mobilitet og fleksibilitet gør  

 det muligt at løse de i stk. 3 og 4 nævnte opgaver.
 Forsvarets organisation m.v.
 § 2 .  Forsvarsministeren er højeste ansvarlige  

 myndighed for det militære forsvar.
 § 3 .  Forsvarsministeren fastsætter størrelsen,  

 sammensætningen og organisationen af hæren, søværnet og flyvevåbnet, herunder  

 styrker m.v. til løsning af internationale opgaver, samt af organer til  

 støtte for forsvaret.
 § 4 .  Forsvarschefen har under ansvar over for  

 forsvarsministeren kommandoen over hæren, søværnet og flyvevåbnet samt  

 organer til støtte for forsvaret.
Stk. 2 .  Forsvarsstaben bistår forsvarschefen ved  

 løsning af de opgaver, der påhviler denne.
Chefen for Forsvarsstaben er  

 stedfortræder for forsvarschefen.
 Stk. 3 .  Forsvarschefen og Forsvarsstaben udgør  

 Forsvarskommandoen.
 § 5 .  Forsvarschefen kan efter bemyndigelse fra  

 forsvarsministeren delegere dele af sin kommando over militære styrker m.v.,  

 der indsættes til løsning af opgaver under FN og CSCE, jf. § 1, stk. 3, til  

 chefen for den pågældende internationale styrke eller mission.
 Stk. 2 .  Forsvarschefen kan efter bemyndigelse fra  

 forsvarsministeren delegere dele af sin kommando over militære styrker m.v.,  

 der indsættes til løsning af opgaver i NATO-regi, jf. § 1, stk. 4, til NATO's  

 øverstkommanderende for Den Fælles Forsvarsstyrke i Europa (SACEUR) eller til  

 NATO's øverstkommanderende for De Fælles Forsvarsstyrker i Atlantområdet  

 (SACLANT).
 Stk. 3 .  Forsvarschefen kan efter bemyndigelse fra  

 forsvarsministeren delegere dele af sin kommando over de militære styrker til  

 chefen for Forsvarets Operative Styrker.
 § 6 .  Private sammenslutninger af personer, der  

 organiseres, uddannes eller udrustes til militær virksomhed, må ikke  

 oprettes.
§ 7 .  Under krig eller andre ekstraordinære forhold  

 kan forsvarsministeren Stk. 2 .  Under de forhold, der er nævnt i stk. 1, skal  

 borgerne mod fuld erstatning stille deres ejendom til rådighed for landets  

 forsvar efter regler, der fastsættes af forsvarsministeren.
Erstatningen  

 fastsættes efter tilsvarende regler, som er indeholdt i beredskabsloven.
 § 8 .  Overtrædelse af § 6 straffes efter  

 straffelovens § 114, stk. 2.
 Stk. 2 .  I forskrifter, der udfærdiges i medfør af § 7,  

 stk. 1, nr. 2 og 3, kan fastsættes straf af bøde, hæfte eller under skærpende  

 omstændigheder fængsel indtil 3 år for overtrædelse af bestemmelserne i  

 forskrifterne.
 Stk. 3 .  Den, der undlader at efterkomme forbud eller  

 påbud udstedt i medfør af § 7, stk. 1, nr. 2 eller 3, straffes med bøde,  

 hæfte eller under skærpende omstændigheder fængsel indtil 3 år.
Stk. 4 .  Er en overtrædelse begået af et selskab, en  

 forening, en selvejende institution, en fond eller lignende, kan der pålægges  

 den juridiske person som sådan bødeansvar.
Er overtrædelsen begået af staten,  

 en kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 bødeansvar.
 Ikrafttrædelsesbestemmelser m.v.
 § 9 .  Loven træder i kraft den 1. januar 1994.
 Stk. 2 .  Lov om forsvarets organisation m.v., jf.  

 lovbekendtgørelse nr. 825 af 7. december 1990, ophæves.
Givet på Christiansborg Slot, den 8.  

 december 1993 Under Vor Kongelige Hånd og Segl I Dronningens Navn:
