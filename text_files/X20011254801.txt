Under arbejdets udførelse var indklagede utilfreds med klagerens  

 arbejde og bemanding.
Som følge heraf entrerede indklagede med andre  

 tagdækkere der gjorde klagerens arbejde færdigt.
 Klageren har nedlagt påstand om, at indklagede ikke har været  

 berettiget til at sætte andre håndværkere til at  

 færdiggøre entreprisen.
Voldgiftsretten udtaler, at indklagedes ophævelse af  

 entreprisekontrakten er sket uden at det er godtgjort at ophævelsen er  

 berettiget.
Indklagede burde for at sikre sig bevis have foranlediget en  

 registreringsforretning foretaget.
 Da der ikke i sagen er oplysninger der kan erstatte en  

 registreringsforretning, tages klagerens påstand til  

 følge.
 Voldgiftssag afgjort af Voldgiftsnævnet  

 for Bygge- og Anlægsvirksomhed.
 Vedrører AB 92 § 44.
Denne sag er ved klageskrift modtaget den 23. februar 1999  

 indbragt for Voldgiftsnævnet for Bygge- og Anlægsvirksomhed, der  

 i medfør af "Regler for behandling af sager ved Voldgiftsretten  

 for bygge- og anlægsvirksomhed" har nedsat en voldgiftsret  

 bestående af civilingeniør Sv.
Aa.
Jensen, direktør Leif  

 Egeskjold og landsdommer Niels Johan Petersen, sidstnævnte som rettens  

 formand.
 Klageren har nedlagt påstand om, at indklagede skal  

 betale 398.687,50 kr. inkl. moms   subsidiært et mindre beløb  

 med procesrente af 184.937,50 fra den 21. januar 1998, af 56.250,00 fra den  

 21. februar 1998 og af 157.500,00 fra den 21. marts 1998, subsidiært at  

 det samlede beløb forrentes med procesrente fra klageskriftets  

 indgivelse den 23. februar 1999, alt til betaling sker.
 Indklagede har påstået frifindelse,  

 subsidiært mod betaling af et mindre beløb.
Den 30. oktober 1997 accepterede indklagede klagerens  

 tilbud om levering af tagmonteringsarbejde på nyt kraftvarmeværk,  

 i alt 815 m² for en samlet entreprisesum af 325.000 kr. + moms eller i alt  

 406.250 kr.
Tagisolering og gips skulle leveres af indklagede, hvorimod  

 klageren skulle levere under- og overpap samt 25 ovenlys.
 Arbejdet begyndte omkring 1. december 1997. Der opstod  

 problemer for indklagede med levering af aftalte materialer, og klagerens  

 bemanding af pladsen var nogle dage tilsyneladende ikke  

 tilfredsstillende.
 Den 15. december 1997 sendte indklagede følgende  

 fax til klageren:
 "Efter som indklagede ikke har modtaget accept  

 på ovennævnte sag, men I er opstartet, betragter vi som  

 accepteret.
 Det er utilfredsstillende, at der ikke har været  

 mandskab i dag mandag den 15. december, og ser ingen grund til at betale  

 weekend tillæg for det udførte arbejde, da det kunne have  

 været udført d.d.
Der skal være mandskab i morgen.
De skal være  

 færdig med Turbine/Generator, kedelafsnit og kølegård til  

 den 24. december 1997." Den 29. december 1997 sendte indklagede følgende  

 telefax til klageren:
"Vi har konstateret d.d. at der ikke er  

 tagdækkere på ovennævnte sag.
Jeg er blevet nød til  

 at sætte andre tagdækkere på opgaven på DIN  

 regning." Denne fax blev fulgt op af endnu en fax fra indklagede den  

 2. januar 1998.:
 "Vi har dags dato endnu en gang konstateret, at De  

 ikke har været på pladsen, endsige udført det arbejde, som  

 vi har aftalt.
 Såfremt turbinetag med videre ikke er færdigt  

 inden mandag morgen, forbeholder vi os ret til omgående for Deres  

 regning at færdiggøre entreprisen.
 Vi gør endvidere opmærksom på, at det  

 arbejde De p.t. har udført, er under al kritik; f.eks. er isolering  

 uafdækket og ovenlys ikke inddækket.
 Der ligger affald, som kan blæse omkring og  

 forårsage skade andre steder.
Endvidere konstaterer vi, at plastaffald m.m. gemmes under  

 tagisolering i trapezbølgerne.
Dette er helt uacceptabelt, og De  

 lovede selv på mødet i mandags, at dette IKKE ville  

 forekomme.
Vi synes at dette er et dårligt tegn på et  

 fremtidigt samarbejde, og De anmodes kraftigt om at få rettet  

 ovennævnte inden kommende mandag, og at De fremover fører et  

 bedre tilsyn med Deres medarbejdere." Den 6. januar 1998 havde indklagede tabt  

 tålmodigheden og sendte følgende fax til klageren:
"Vi har d.d. konstateret, at der ikke er  

 tagdækkere på ovennævnte sag.
Jeg har entreret med andre  

 tagdækkere, som færdiggør kølegård,  

 luftgård og mellembygning.
 Jeg mener, at ledelsen fra Jeres side har været  

 under al kritik.
 Tagdækningen er ringe udført, der mangler  

 kanter, trekantlister, brønde og generel oprydning.
." Indklagede rettede samme dag en forespørgsel pr.  

 fax til Voldgiftsnævnet for bygge- og anlægsvirksomhed for at  

 "igangsætte en voldgiftssag i.h.t.
AB 92 § 45 på firma:  

 Klageren". Denne henvendelse blev ikke fulgt op fra indklagedes  

 side.
Der er af klageren fremlagt nogle referater   udarbejdet  

 af klageren   fra fire "entreprenørmøder", der skal  

 være afholdt i tiden 8. januar til 27. januar 1998.  

 Mødereferaterne, der nærmest fremstår som  

 byggemødereferater, angiver, at møderne er holdt mellem  

 indklagedes byggeleder og direktør hos klageren.
Indklagede har  

 bestridt at have modtaget disse referater, endsige deltaget i  

 møderne.
 Det fremgår af fremlagte fakturaer, at indklagede  

 fra ca. 8-10. januar 1998 antog fremmede håndværkere til at  

 færdiggøre klagerens arbejde.
 Klagerens krav er opgjort således:
Fakturaer for udført arbejde inkl. moms 400.250,00 med fradrag af modtaget a conto inkl. moms 1.562,50 Samlet krav 398.687,50 Indklagede har opgjort sit krav ekskl. moms  

 således:
Aftalt entreprisesum 325.000,00 Afholdte udgifter til færdiggørelse ved  

 fremmed entreprenør 141.308,50 Afholdte materialeudgifter, der henhører under  

 entreprisen 34.127,37 Ekstra stilladsleje 67.334,40 Udgift til kraner og bortskaffelse af affald 68.973,90 Udgift til styring af færdiggørelsen 15.000,00 Sikkerhedsstillelse 10% af aftalt entreprisesum 32.500,00 Saldo indklagede til gode 34.244,17 Der er afgivet forklaring af direktør hos klageren  

 og af indklagedes byggeleder.
Direktør hos klageren har bl.a. forklaret,  

 at de materialer, som indklagede skulle levere, kom gradvis i klatter, senest  

 medio januar 1998. selv om der var tale om tagmaterialer, blev de i strid med  

 sædvane leveret på jorden, således at klageren måtte  

 fremskaffe en mobil kran.
De tidsfrister, som indklagede fastsatte var helt  

 urealistiske.
Der blev afholdt ugentlige entreprenørmøder fra  

 den 7. januar 1998. han har ikke aftalt med indklagede, at der skulle  

 sættes andre end klagerens egne folk ind på pladsen.
Indklagedes byggeleder har bl.a. forklaret, at  

 indklagede ikke havde sjak nok til at udføre tagarbejdet.
Af hensyn  

 til leveringen havde indklagede bestilt tagdækningsmaterialer.
Man  

 endte med at antage klageren som underentreprenør.
Det var af hensyn  

 til kraftvarmen vigtigt, at der var tæt tag inden jul, men han forstod  

 på klageren, at man godt kunne klare opgaven.
Ovenlys alene, der skulle  

 leveres af klageren, har formentlig kostet ca. 75.000 kr.
Tagarbejdet  

 begyndte ifølge byggemødereferaterne den 1. december 1997.  

 Klageren havde ikke folk nok på pladsen på grund af arbejde  

 på nogle andre haller.
Vidnet talte med direktøren hos klager  

 efter afsendelsen af faxen den 15. december 1997, men det kom der ikke meget  

 ud af.
Formentlig den 29. december 1997 satte han et af sine egne tagsjak  

 på 2 mand i gang på taget.
Han fortalte klagers direktør  

 herom, og de aftalte, at der på denne baggrund skulle gives et fradrag,  

 men det skete ikke.
Klageren reagerede ikke på modtagelsen af faxen af  

 2. januar 1998.
klageren har til støtte for sin påstand  

 nærmere anført, at den tidsplan, der var fastsat, ikke kunne  

 holde, allerede fordi indklagede ikke sørgede for, at de  

 nødvendige materialer var rettidigt til stede på byggepladsen.  

 Klageren har opfyldt alle forpligtelser fuldt ud og mangelfrit.
Derfor har  

 indklagede ikke været berettiget til at sætte andre  

 håndværkere til at færdiggøre entreprisen.
Det er i  

 hvert tilfælde ikke ved stadeopgørelsen fastslået, at der  

 skulle være mangel, eller at byggeriet ikke var færdiggjort.
Indklagede har til støtte for sin  

 frifindelsespåstand nærmere anført, at klageren ikke har  

 overholdt tidsplanen og ikke har mandet op, trods anmodning.
Det er ikke  

 korrekt, at de materialer, som indklagede skulle levere, ikke var rettidigt  

 til stede.
Klageren har derfor været berettiget efter påkrav til  

 at lade entreprisen færdiggøre ved andre håndværkere  

 for klagerens regning.
 Voldgiftsretten skal udtale:
Ophævelse af entreprisekontrakten er foretaget af  

 indklagede, uden at det dog overfor voldgiftsretten er godtgjort, at  

 ophævelsen har været berettiget.
Efter AB 92 § 44 er det  

 således indklagede, der for at sikre sig bevis, burde have foranlediget  

 registreringsforretning foretaget.
Der foreligger ikke i sagen oplysninger, der kan erstatte  

 oplysningerne i en registreringsforretning.
Af de fremlagte  

 byggemødereferater fremgår, at klagerens arbejde ikke var  

 så langt fremme, som forventet, men hertil skal bemærkes, at  

 klageren ikke deltog i byggemøderne.
 Efter de afgivne forklaringer og det i øvrigt  

 foreliggende materiale finder voldgiftsretten, at klageren  

 skønsmæssigt har udført arbejde for 250.000 kr. udover de  

 1.562,50 kr., der allerede er betalt.
 I dette omfang tages klagerens påstand til  

 følge.
 Thi bestemmes:
 Indklagede skal inden 14 dage til klageren betale 250.000 kr. med  

 procesrente fra den 23. februar 1999.
 Inden samme frist skal indklagede til klageren betale voldgiftssagens  

 omkostninger med 20.000 kr.
 De omkostninger, der har været forbundne med voldgiftsrettens  

 behandling af sagen, skal inden samme frist betales af klageren med 1/3 og  

 indklagede 2/3 efter særskilt opgørelse.
