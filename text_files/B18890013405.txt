Politireglement for Svendborg Havnespor Til Sikkerhed for Færdselen og til Opretholdelse af Orden paa Svendborg  

 Havnespor, hvorved forstaas samtlige de fra Jernbanens Grund ned til Havnen  

 og paa dennes Grund gaaende Spor, fastsætter Ministeriet herved følgende  

 reglementariske Bestemmelser.
§ 1 For Befordringen paa Svendborg Havnespor gjælde i Almindelighed de i  

 sydfynske Jernbanes Politireglement af 14de Oktober 1875, jfr.  

 Politireglement af 24de Juli 1872, givne Bestemmelser, for saavidt de efter  

 Forholdene kunne finde Anvendelse her og ikke ere modificerede ved de  

 efterfølgende Forskrifter i nærværende Reglement.
§ 2 Det overlades til Jernbanebestyrelsen under dens Ansvar at regulere  

 Befordringen paa Havnesporet efter Forholdene og Trafikkens Fordringer og  

 navnlig at afgjøre, hvorvidt der i hvert enkelt Tilfælde som Trækkraft paa  

 Havnesporet skal anvendes Lokomotiv~ eller Hestekraft.
§ 3 Naar Lokomotiv benyttes, skal der paa samme være anbragt en Metalklokke,  

 ligesom i ethvert Fald den i § 4 nedenfor nævnte Betjent skal være forsynet  

 med en Klokke.
Med den sidste Klokke skal der ringes uafbrudt, saalænge  

 Lokomotiv eller Vogntog bevæge sig paa Havnesporet, med Lokomotivets Klokke  

 derimod kun, naar Toget passerer offentlige eller private Overkjørsler eller  

 Overgange over Sporene, eller naar Fare for Ulykke befrygtes.
§ 4 Saavel foran enkelte Lokomotiver som foran Vogntog, der fremføres paa  

 Havnesporet skal der gaa en af Banens Betjente ringende med en Klokke og i  

 Mørke desuden forsynet med en tændt Haandsignallanterne.
§ 5 Kjørselen paa Havnesporet skal i det Hele foregaa med tilbørlig  

 Forsigtighed efter Forholdene, og naar Noget maatte indtræffe, der lader  

 befrygte Fare for Ulykke, skal der særlig allarmeres ved Klokkeringning og  

 Piben i Lokomotivfløjten eller i en af Banepersonalets Signalpiber, idet  

 Vogntoget og Lokomotivet i saa Fald, om fornødent, hurtigst muligt skal  

 bringes til Standsning.
 I andre Tilfælde maa Damppiben ikke benyttes paa Havnesporet.
 Enkelte Lokomotiver samt hele Vogntog, hvadenten de fremføres ved  

 Lokomotiv- eller Hestekraft, maa ikke kjøre med større Hastighed, end at den  

 i § 4 nævnte Betjent kan gaa foran.
§ 6 Vogntog paa Havnesporet maa i Regelen ikke bestaa af over fem Vogne,  

 hvoraf mindst en skal have en betjent Bremse.
Under Rangeringen maa det dog  

 være tilladt at flytte saamange Vogne, som Maskinen kan skyde frem eller  

 tilbage.
§ 7 Indfyringen i Lokomotivet skal ske med Kokes eller Waleskul og i ethvert  

 Fald saaledes, at der udvikles saa lidt Røg som muligt.
Udblæsning af Damp og  

 Vand gjennem Ventiler og Cylinderhaner skal saa meget som muligt undgaas og  

 maa aldrig finde Sted i Nærheden af offentlige Overkjørsler over Sporet,  

 eller hvor der er stærk Frekvents, f.Ex. paa Dampskibsbroen.
§ 8 Naar der paa Havnesporet henstaar Jernbanevogne, som ikke ere under Paa-  

 eller Aflæsning, kan Havnebestyrelsen efter forudgaaet Varsel til  

 Jernbanebestyrelsen for Banens Regning lade dem føre til Side, forsaavidt de  

 efter dens Skjøn ere til Hinder for Losning og Ladning af Fartøjer eller til  

 væsentlig Ulempe for Færdselen ved Havnen.
§ 9 Frem- og Tilbageførelsen af Jernbanevogne til eller fra Havnesporene samt  

 Bevægelserne paa disse skulle foretages af og under Ledelse af Jernbanens  

 Funktionærer dog med den af § 8 foran følgende Modifikation, og saaledes, at  

 Forsendere eller Modtagere, til hvis Disposition der stilles Jernbanevogne  

 paa Havnesporene eller deres Folk skulle være berettigede til paa selve  

 Havnesporene at sætte disse Vogne i Bevægelse, dog kun forsaavidt angaar  

 saadanne mindre Bevægelser, som Losning og Ladning uomgængeligt kræve og kun  

 i det Tilfælde, at ingen Jernbanefunktionær er eller hurtigt kan komme  

 tilstede.
De Personer, hvem det i Henhold hertil tillades at bevæge Vognene,  

 have at iagttage den af Færdselsredskabernes Beskaffenhed følgende fornødne  

 Omhu og Forsigtighed ved, forinden Vognene sættes i Bevægelse, at forvisse  

 sig om, at Sporet, hvorover Vognene skulle føres, er frit for Vejfarende  

 eller andre Hindringer, samt at der ikke findes Personer eller andre  

 Hindringer i farlig Nærhed af Sporet, ved under Bevægelsen at ledsage  

 Vognene, saaledes at disse i paakommende Tilfælde hurtigt kunne bringes til  

 Standsning, samt ved, naar Vognene ere bragte til deres Bestemmelsessted, at  

 sørge for, at de standses fuldstændigt og yderligere sikkres ved Bremsning  

 eller ved Anbringelse af Stoppekiler, Klodser eller deslige under Hjulene.  

 Bevægelsen af Vognene maa endelig foretages saaledes, at ikke andre paa  

 Sporet henstaaende Vogne derved sættes i ukontrolleret Bevægelse.
§ 10 Banen er underkastet de almindelige Havnereglementer og Banens  

 Funktionærer pligtige at rette sig efter de Anvisninger, som af vedkommende  

 Havnefoged i Ordenens Interesse maatte blive givne; men Havnebestyrelsen har  

 at give Havnefogden Paalæg om at vise Banen al den Imødekommen, som lader sig  

 forene med de gjældende Forskrifter og Bestemmelser.
§ 11 Særlige Forskrifter for Publikum.
 Naar Togets Ankomst signaliseres, skulle alle Fodgængere, Ryttere,  

 almindelige Kjøretøier og Kreaturdrifter uvægerlig og uopholdelig vige Sporet  

 og holde sig i mindst 4 Fods Afstand fra samme.
§ 12 Overtrædelser af de i dette Reglement indeholdte Forskrifter ville  

 paadrage de Vedkommende Straf efter Reglerne i Forordningen af 5te Mai 1847  

 samt andre Retsbestemmelser som derpaa maatte være anvendelige.
 Indenrigsministeriet, den 30te Oktober  

 1889.
Ingerslev \ Jacoby.
