Bekendtgørelse om gebyrer m.v. inden  

 for metrologiområdet I medfør af § 10, stk. 1, § 13 og § 16, stk. 4 i lov om  

 erhvervsfremme, jf. lovbekendtgørelse nr. 1088 af 29. november 2000,  

 fastsættes:
 § 1. Erhvervsfremme Styrelsen vil for sine ydelser  

 i forbindelse med administrationen af bestemmelserne på  

 metrologiområdet beregne sig gebyrer m.v.
 Stk. 2. Betalingspligten påhviler den, der  

 ansøger om typegodkendelse, godkendelse af kontrolsystemer m.v.
 Stk. 3. Gebyr for ansøgning om godkendelse m.v.  

 herunder ansøgning om fornyelse, gyldighedsforlængelse,  

 ændring eller tillægsgodkendelser skal betales, selv om  

 sagsbehandlingen fører til afslag på ansøgning.
 § 2. Bestemmelser om beregning af gebyrer m.v.  

 inden for metrologiområdet er fastsat i § 3.
 Stk. 2. Bestemmelser om ansøgning og vilkår  

 for godkendelse m.v. er fastsat i følgende  

 bekendtgørelser:
 1)	Bekendtgørelse om gasmålere.
 2)	Bekendtgørelse om fjernvarmemålere.
 3)	Bekendtgørelse om vægte og lodder.
 4)	Bekendtgørelse om volumenmålere og  

 længdemål.
 5)	Bekendtgørelser om "e" og "3"  

 mærkningsordningen.
 6)	Bekendtgørelse om EØF-typegodkendelse og  

  verifikation.
 7)	Bekendtgørelse om elmålere.
 8)	Bekendtgørelse om varmefordelingsmålere.
 9)	Bekendtgørelse om vandmålere.
 § 3. Der beregnes et grundgebyr for  

 typegodkendelser.
Stk. 2. Grundgebyret udgør kr. 2.700,00 og  

 dækker sagsbehandling af ukomplicerede typegodkendelser individuelle  

 typegodkendelser og tillægsgodkendelser, samt  

 gyldighedsforlængelser.
Hertil kommer omkostningerne ved eksternt  

 laboratorium.
Stk. 3. Ved mere komplicerede sager beregnes tillige  

 medgået tid til sagsbehandling med en timesats på kr. 850,00 for  

 hver påbegyndt time.
Denne takst gælder også for behandling  

 af ansøgninger om typegodkendelser på områder, hvor der  

 ikke er krav om typegodkendelser samt for  

 OIML-overensstemmelsescertifikater.
 § 4. Bekendtgørelsen træder i kraft  

 den 1. oktober 2001.
 Stk. 2. Samtidig ophæves bekendtgørelse nr.  

 2 af 7. januar 1997.
 Stk. 3. Bekendtgørelsen finder anvendelse på  

 ansøgninger m.v., der modtages efter bekendtgørelsens  

 ikrafttræden.
