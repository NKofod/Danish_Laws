§ 1 I bekendtgørelse nr. 657 af 17. december 1984 om benyttelse af  

 Postvæsenet, som ændret ved bekendtgørelse nr. 106 af 2. marts 1986,  

 bekendtgørelse nr. 363 af 2. juni 1986 og bekendtgørelse nr. 922 af 10.  

 december 1987, foretages følgende ændringer:
 1. Efter § 5  indsættes:
»§ 5a.
P&T er berettiget til at indgå aftaler med tredjemand om  

 udførelse af postgiroforretninger.
Stk. 2.  De nærmere regler for indgåelse af aftaler i  

 henhold til stk. 1 fastsættes af P&T.« 2. § 9  affattes således:
 »§ 9.  P&T fastsætter nærmere regler for  

 afsenders og modtagers rådighedsret.
 Stk. 2.  P&T er berettiget til at tilbageføre beløb,  

 der er fejlagtigt posteret.
Stk. 3.  P&T er berettiget til at indgå aftaler med  

 tredjemand om tilbageføring af beløb i henhold til stk. 2.« 3. § 13  affattes således:
 »§ 13.  Hvis kontoen misbruges af kontohaveren,  

 er postgirokontoret berettiget til at ophæve den.
 Stk. 2.  P&T fastsætter nærmere regler for, under  

 hvilke forudsætninger en kontohaver periodevis efter forudgående aftale kan  

 overtrække sin postgirokonto.
 Stk. 3.  P&T fastsætter nærmere regler for  

 gennemførelse af betalingstransaktioner ved manglende dækning på en  

 postgirokonto i situationer, der ikke er omfattet af stk. 2.
 Stk. 4.  Det i stk. 3 anførte medfører ingen  

 begrænsninger med hensyn til postgirokontorets ret i henhold til stk. 1.
Stk. 5.  Med henblik på at holde P&T skadesløs i  

 økonomisk henseende for følgerne af misbrug af en postgirokonto, herunder de  

 i stk. 3 nævnte dispositioner, fastsætter P&T nærmere regler om bl.a.  

 dækning af rentetab og administrationsomkostninger m.v.« § 2 Bekendtgørelsen træder i kraft den 1. december 1988.
