 Generelt.
§ 1.  Finansministeriet har ved cirkulære af  

 30.november 1979 fastsat regler for boligtjenestetelefoner m.v.
Cirkulæret  

 vedlægges.
 Endvidere vedlægges seneste cirkulære om regulering af betalingssatserne.
 Bestemmelser for Forsvarsministeriets område.
 § 2.  I tilslutning til ovennævnte cirkulære af  

 30.november 1979 bemærkes følgende vedrørende forvaltningen af  

 boligtjenestetelefoner inden for Forsvarsministeriets område:
 Fællesbestemmelser.
 § 3.  Ved boligtjenestetelefon forstås en telefon, der  

 permanent er opstillet i en bolig, når brugeren i henhold til herfor gældende  

 norm eller anden gyldig bestemmelse modtager vederlag for  

 boligtjenestetelefon.
Stk.2.  Boligtjenestetelefon etableres så vidt muligt  

 under anvendelse af telefon i privat abonnement.
Har brugeren ikke privat  

 telefon, vil der kunne foretages nyoprettelse af telefon ved vedkommende  

 myndigheds foranstaltning og i myndighedens navn, idet telefonselskabet  

 anmodes om at sende løbende telefonregninger til brugeren.
Telefonen vil  

 herunder normalt være at oprette som telefon med selvstændig ledning til  

 offentlig central, også selv om telefonen etableres i en bolig, der er  

 beliggende på eller i umiddelbar tilslutning til et militært etablissement  

 med selvstændig omstillingsbord.
Boligtjenestetelefon optages i navnebog som  

 for privat abonnement.
 Stk.3.  Boligtjenestetelefon vil ikke kunne etableres i  

 kvarter eller i lukaf på militært etablissement.
 Tildeling.
§ 4.  Boligtjenestetelefon kan tildeles personel, som  

 det af beredskabsmæssige og lignende tjenstlige forhold er absolut påkrævet  

 at kunne opkalde tjenstligt uden for normal tjenestetid, eller som af hensyn  

 til udførelsen af pålagte tjenestepligter jævnligt og i større omfang må  

 foretage tjenstlige telefonopkald fra bopælen.
Endvidere kan  

 boligtjenestetelefon tildeles personel, der indgår i tilkaldevagtordninger,  

 der træder i stedet for vagtordninger, der medfører konstant ophold på  

 tjenestestedet.
 Stk.2.  Følgende kriterier lægges således til grund for  

 tildeling af boligtjenestetelefoner:
 Personel, som det af beredskabsmæssige årsager er absolut påkrævet at  

 kunne tilkalde uden for normal tjenestetid.
 Personel, der uden for normal tjenestetid indgår i en af en foresat  

 kommandomyndighed fastlagt eller godkendt tilkaldevagtordning efter en  

 roste/tørn, der træder i stedet for en vagtordning, der medfører konstant  

 ophold på tjenestestedet.
 Personel, som ved stillingsbeskrivelse eller særlige tjenestepligter, som  

 er godkendt af en foresat kommandomyndihged, er pålagt opgaver, som  

 uomgængeligt nødvendigt kræver, at det kan opkaldes telefonisk i hjemmet,  

 eller jævnligt og i større omfang må foretage tjenstlige telefonopkald fra  

 bopælen.
Stk.3.  Samboende kan kun få een telefon godkendt som  

 boligtjenestetelefon.
Begge kan dog få refunderet samtaleafgifter efter de  

 herfor gældende regler.
 § 5.  Den til enhver tid gældende tildeling af  

 boligtjenestetelefoner fastsættes inden for Forsvarsministeriets område  

 således:
a.
Forsvarsministeriet efter særlig bestemmelse.
b.
Forsvarskommandoen med underlagte myndigheder efter Forsvarskommandoens  

 bestemmelse.
 c. Øvrige direkte under Forsvarsministeriet henhørende myndigheder,  

 institutioner, virksomheder m.v. af den pågældende myndighed inden for dens  

 ansvarsområde.
 § 6.  Tvivlsspørgsmål vedrørende kriterier for  

 tildeling samt forslag til større principielle ændringer i den gældende  

 tildeling forelægges Forsvarsministeriet til afgørelse.
 Administration.
 § 7.  Administrationen af forsvarets  

 boligtjenestetelefoner varetages af respektive myndigheder, der skal føre  

 kontrol med, at kun hertil berettiget personel har boligtjenestetelefon til  

 rådighed.
 § 8.  Ved personskifte i forbindelse med  

 tjenestestillinger, hvortil boligtjenestetelefon er normeret, skal  

 myndigheden - såfremt telefon i privat abonnement ikke vil kunne anvendes -  

 udnytte eventuelle eksisterende telefonabonnementer ved myndigheder, jf. § 3,  

 stk.2. Henvendelser om oprettelse, flytning og nedtagning m.v. af telefoner i  

 abonnement ved en myndighed rettes af denne direkte til pågældende  

 teleadministation, jf. dog § 10, stk.3.
 § 9.  Vederlag for boligtjenestetelefon ydes efter  

 reglerne i Finansministeriets cirkulære af 30.november 1979, § 3 om  

 »Almindelig godtgørelse«, med mindre der af Forsvarsministeriet  

 efter herom modtaget indstilling, bilagt fornøden dokumentation for  

 telefoneringsudgifterne, i særlige tilfælde er truffet anden bestemmelse.  

 Vederlaget udbetales kvartalsvis forud, jf. dog § 10, stk.2.
 Forhold som bruger.
 § 10.  Uanset abonnementsforholdet vil  

 abonnementsregninger m.v. tilgå brugeren direkte fra den pågældende  

 teleadministration og betales af brugeren normalt direkte til denne.
 Stk.2.  Første udbetaling af vederlag for  

 boligtjenestetelefon vil dog først kunne finde sted efter forelæggelse af  

 fornøden dokumentation af, at telefon er oprettet, samt at den er oprettet i  

 brugerens navn.
Stk.3.  Eventuelle henvendelser til teleadministrationen  

 vedrørende telefonens drift (anmodning om fejlretning m.v.) sker direkte fra  

 brugeren, med mindre det drejer sig om foranstaltninger, der kan medføre  

 udgifter for forsvaret.
I sådanne tilfælde henvender brugeren sig til  

 myndigheden.
 Stk.4.  Brugeren har pligt til at underrette myndigheden  

 om alle forhold, der kan få indvirkning på udbetaling af vederlaget for  

 boligtjenestetelefonen.
 Stk.5.  Behørig forsikring af boligtjenestetelefoner  

 påhviler brugeren.
 § 11.  Kundgørelse for Forsvaret B.7-1981 ophæves.
 P.M.V.
 E.B.
