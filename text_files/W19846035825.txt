En elev var uden at give meddelelse udeblevet fra skoleundervisning i  

 2 tilfælde og ligeledes i 2 tilfælde udeblevet fra sit arbejde.
En  

 bortvisning var herefter berettiget.
 Udskrift af protokol for nævnet til behandling af tvistigheder mellem  

 efg-elever og praktikvirksomheder.
 Mandag den 30. april 1984 afholdtes møde i sag nr. 19/1983: Efg-elev A mod  

 A/S B (engroshandelsfaget).
 Klageren, A mødte ledsaget af C, Handels- og Kontorfunktionærernes  

 forbund, x-by afd. og sekretær D, Handels- og Kontorfunktionærernes forbund.
 Indklagede var repræsenteret ved filialchef E og ledsaget af F, Dansk  

 Arbejdsgiverforening.
 Klageren påstod erstatning for forspildt uddannelsestid, 27.000 kr.
 Indklagede påstod frifindelse, subsidiært erstatning med et mindre beløb.
 Parterne afgav forklaring.
Tvistighedsnævnet afsagde sålydende KENDELSE: Efter bevisførelsen for nævnet må det lægges til grund, at  

 efg-eleven den 3. og 4. marts 1983 udeblev fra skolen uden meddelelse, samt  

 at han den 3. og 6. juni 1983 udeblev fra sit arbejde uden at give  

 meddelelse.
Herefter findes arbejdsgiverens ophævelse af uddannelsesaftalen  

 den 8. juni 1983 at have været berettiget.
 Herefter vil indklagedes frifindelsespåstand være at tage til følge.
 THI BESTEMMES:
 Indklagede A/S B frifindes for det af A rejste erstatningskrav.
