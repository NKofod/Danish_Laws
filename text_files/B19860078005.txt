 I henhold til § 79, stk. 2, i lov om arbejdsformidling og  

 arbejdsløshedsforsikring m.v., jf. lovbekendtgørelse nr. 615 af 12. september  

 1986 fastsættes:
Forskud § 1.  Staten kan yde forskud til en  

 arbejdsløshedskasse, der ikke råder over tilstrækkelige midler til løbende at  

 afholde udgifterne til dagpenge m.v.
 Stk. 2.  Forskuddet kan ikke overstige  

 arbejdsløshedskassens behov for midler til betaling af dagpenge, efterløn og  

 feriedagpenge m.v. og kan højst svare til arbejdsløshedskassens  

 nettoudbetalinger.
 § 2.  Det er en betingelse for, at der kan ydes  

 forskud, at dagpenge, efterløn og feriedagpenge m.v. udbetales på grundlag af  

 EDB-behandlet materiale via postgiro til det enkelte medlems konto i et  

 pengeinstitut eller i postgirokontoret.
 Stk. 2.  En arbejdsløshedskasses udbetalinger skal ske  

 via et centralt udbetalingssystem.
§ 3.  Postgirokontoret rekvirerer på  

 arbejdsløshedskassens vegne forskudsmidlerne i Danmarks Nationalbank tidligst  

 2 bankdage før udbetaling af dagpenge m.v. til medlemmerne.
Forskud til  

 udbetaling af dagpenge, feriedagpenge, uddannelsesydelse og iværksætterydelse  

 kan højst rekvireres to gange om ugen.
Forskud til udbetaling af efterløn kan  

 højst rekvireres een gang om ugen.
§ 4.  Forskudsmidlerne skal placeres på særskilte  

 postgirokonti for henholdsvis dagpenge, feriedagpenge, efterløn,  

 uddannelsesydelse og iværksætterydelse.
Disse konti må ikke anvendes til  

 andre formål.
 Stk. 2.  Beløb, der skal tilbageholdes for medlemmer med  

 henblik på viderebetaling til kommuner m.v., skal fra arbejdsløshedskassens  

 postgirokonti overføres direkte til kreditor.
Refusion § 5.  Til en arbejdsløshedskasse, der ikke opfylder  

 betingelserne i §§ 2-4, refunderer staten udgifter, som er dokumenteret  

 afholdt til dagpenge m.v.
Refusionen kan udbetales månedsvis som  

 acontorefusion.
 Stk. 2.  Refusionen kan højst svare til  

 arbejdsløshedskassens nettoudbetalinger.
 § 6.  Arbejdsløshedskassen rekvirerer een gang om  

 måneden via Direktoratet for Arbejdsløshedsforsikringen refusionsmidlerne i  

 Danmarks Nationalbank, som overfører dem til arbejdsløshedskassens  

 pengeinstitut.
 Stk. 2.  Anmodning om acontorefusion af EDB-behandlede  

 manuelle udbetalinger kan dog fremsendes til postgirokontoret sammen med  

 anmodning om forskud, jf. § 3.
 Stk. 3.  Anmodning om acontorefusion af dokumenterede  

 reguleringer og manuelle udbetalinger, der ikke er EDB-behandlede, opsamles  

 og fremsendes månedsvis til postgirokontoret.
 Stk. 4.  Renter, der påløber fra refusionsdagen,  

 tilfalder arbejdsløshedskassen.
Kildeskat § 7.  Arbejdsløshedskassen skal afregne skat af  

 dagpenge m.v. til Statsskattedirektoratet i henhold til kildeskattelovens  

 bestemmelser.
 Stk. 2.  Efter skriftlig anmodning fra  

 arbejdsløshedskassen til Danmarks Nationalbank overføres skatten på  

 forfaldsdagen fra Direktoratet for Arbejdsløshedsforsikringens konto i  

 Danmarks Nationalbank til Statsskattedirektoratets konto samme sted.
Sikkerhed § 8.  Arbejdsløshedskassen er ansvarlig for, at  

 udbetalingen af dagpenge m.v. administreres under fornøden hensyntagen til  

 sikkerheden i forbindelse med afleveringen af data til postgirokontoret.
Vejledning § 9.  Der udarbejdes en vejledning til  

 bekendtgørelsen.
Ikrafttræden § 10.  Bekendtgørelsen træder i kraft den 1. januar  

 1987. Samtidig ophæves Direktoratet for Arbejdsløshedsforsikringens  

 bekendtgørelse nr. 360 af 22. juli 1985, og følgende rundskrivelser falder  

 bort:
 F-AK-NR. 3/83 af 20. oktober 1983:
 Vedrørende indbetaling af kildeskat efter omlægning af  

 forskudsudbetalingen til dagpenge, efterløn og feriedagpenge.
 F-AK-NR. 11/84 af 20. juni 1984:
 Vedrørende anmodning om overførsel af kildeskat via Danmarks Nationalbank.
 F-AK-NR. 12/84 af 25. juni 1984:
 Vedrørende arbejdsløshedskassernes forsikringsformuer.
 F-AK-NR. 15/84 af 10. september 1984:
 Vedrørende indbetaling af kildeskat.
 F-AK-NR. 7/85 af 25. januar 1985:
 Vedrørende kommunetilbageholdelser og lignende samt indbetaling af  

 renteindtægt af forskudskonti.
 F-AK-NR. 6/85 af 25. januar 1985:
 Vedrørende indbetaling af medlemsbidrag, renteindtægter samt afdrag på  

 tilbagebetalingskrav.
 F-AK-NR. 12/85 af 12. marts 1985:
 Vedrørende forrentning af forskudsmidlerne.
 F-AK-NR. 25/85 af 1. august 1985:
 Vedrørende rentetilskrivning på arbejdsløshedskassernes forskudskonti.
 F-AK-NR. 26/85 af 5. august 1985:
 Vedrørende »Bekendtgørelse om udbetaling af forskud og acontorefusion  

 til de statsanerkendte arbejdsløshedskasser«.
 F-AK-NR. 30/85 af 9. september 1985:
 Vedrørende indbetaling af kildeskat.
 F-AK-NR. 31/85 af 11. september 1985:
 Vedrørende forrentning af statens forskudsmidler til dagpenge m.v.
 F-AK-NR. 37/85 af 17. oktober 1985:
 Vedrørende forretningsgang ved arbejdsløshedskassernes indbetaling til  

 Direktoratet for Arbejdsløshedsforsikringens konti i Danmarks Nationalbank.
 F-AK-NR. 43/85 af 18. december 1985:
 Vedrørende arbejdsløshedskassernes rekvisition af midler fra direktoratets  

 konto i Danmarks Nationalbank.
