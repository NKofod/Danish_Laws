Betænkning afgivet af  

 Arbejdsmarkedsudvalget den 9. maj 2001 Betænkning over Forslag til lov om ændring af lov om  

 arbejdsløshedsforsikring m.v., lov om børnepasningsorlov og lov  

 om befordringsrabat til efterlønsmodtagere m.fl.
(Ændringer som følge af  

 førtidspensionsreformen, selvstændig bibeskæftigelse i  

 efterlønsperioden, børnepasningsorlov til modtagere af  

 ledighedsydelse m.v.) [af arbejdsministeren (Ove Hygum)] 1. Ændringsforslag Arbejdsministeren har stillet 1 ændringsforslag til  

 lovforslaget.
2. Udvalgsarbejdet Lovforslaget blev fremsat den 29. marts 2001 og var til 1.  

 behandling den 19. april 2001. Lovforslaget blev efter 1. behandling henvist  

 til behandling i Arbejdsmarkedsudvalget.
Møder Udvalget har behandlet lovforslaget i 4 møder.
Høring Lovforslaget blev efter fremsættelsen sendt i  

 høring i Landsarbejdsrådets Arbejdsudvalg.
Arbejdsministeren  

 sendte den 17. april 2001 de indkomne høringssvar til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra A-kassen for Selvstændige Erhvervsdrivende  

 og Danmarks Vindmølleforening.
Arbejdsministeren har over for udvalget  

 kommenteret disse henvendelser.
Spørgsmål Udvalget har stillet 2 spørgsmål til  

 arbejdsministeren til skriftlig besvarelse, som denne har besvaret.
3. Indstillinger og politiske bemærkninger Udvalget indstiller lovforslaget til vedtagelse  

med det stillede ændringsforslag.
 Enhedslistens medlem af udvalget støtter en  

 vedtagelse af lovforslaget, da der er tale om en række mindre  

 forbedringer i lovforslagets enkelte elementer.
På ét punkt mener Enhedslisten dog, at  

 forslaget er mangelfuldt.
Det drejer sig om ansatte i fleksjobs rettigheder i  

 forhold til dagpengesystemet.
Problemet udspringer af, at  

 førtidspensionsreformen ikke medførte fulde, normale  

 dagpengerettigheder for personer, der visiteres til et fleksjob.
I  

 forlængelse af dette løser lovforslaget ikke det problem, at  

 personer, der går fra et fleksjob til et ordinært job, skal  

 arbejde ordinært i 1924 timer for at opnå ret til dagpenge og  

 således betragtes som nyindmeldt i a-kassen.
Da de personer, der  

 overgår fra fleksjob til ordinært arbejde, samtidig mister retten  

 til ledighedsydelse, risikerer de at stå helt uden dækning ved  

 arbejdsløshed i tilfælde af, at de mister jobbet inden for det  

 første år.
Dermed stilles de ringere end f.eks. personer, som  

 fortsætter i fleksjob.
 Enhedslisten vil i næste folketingsår arbejde  

 for forbedrede dagpengerettigheder for ansatte i fleksjob med  

 målsætningen om fuld og normal dagpengeret som et minimum for at  

 sikre en løsning af det omtalte samspilsproblem.
 Demokratisk Folkeparti var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	arbejdsministeren, tiltrådt af udvalget:
Til § 1 1) Efter nr. 29 indsættes som nyt nummer:
» [Konsekvensændring] Bemærkninger Til nr. 1 Ændringsforslaget er en konsekvensændring som  

 følge af den under § 1, nr. 28, foreslåede ændring af  

 arbejdsløshedsforsikringslovens § 88.
Poul Erik Dyrlund (S)  

  Ole Vagn Christensen (S)  Carsten Hansen (S)  

  Bjarne Laustsen (S) fmd.  

  Anne-Marie Meldgaard (S)  Ole Sohn (SF) nfmd.  

 Susanne Clemensen (CD)  Anders Samuelsen (RV)  

  Jette Gottlieb (EL)  Charlotte Antonsen (V)  

  Eva Kjer Hansen (V)  Ulla Tørnæs (V)  

  Jens Vibjerg (V) Knud Erik Kirkegaard (KF)  

  Pia Christmas-Møller (KF)  Klaus Kjær (DF)  

  Ole M.
Nielsen (KRF) Demokratisk Folkeparti havde ikke medlemmer i  

 udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 17 ** Kristeligt Folkeparti (KRF) 4 Socialistisk Folkeparti (SF) 13 Demokratisk Folkeparti (DMF) 1 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for partierne (UP) 6 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 216 Bilagsnr.
