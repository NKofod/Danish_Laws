Nr BTB 108 Betænkning over Forslag til folketingsbeslutning om ændring af  

 forretningsorden for Folketinget   

 Nr B 108 1996-97, 1. samling Afgivet af Udvalget for Forretningsordenen Afgivet: 19970521 Præsidiet påbegyndte i sommeren 1996 en gennemgang af Tingets arbejdsgange med udgangspunkt i Folketingets forretningsorden.
I marts måned 1997 forelagde Præsidiet et notat herom for Udvalget for Forretningsordenen, hvorefter Præsidiets medlemmer på baggrund af drøftelserne i udvalget fremsatte det her omhandlede beslutningsforslag med en række forslag til ændringer og præciseringer på de områder, hvortil der var konstateret bred tilslutning i udvalget.
Udvalget har efter 1. behandling af beslutningsforslaget den 8. april 1997  

 behandlet dette i en række møder og har herunder modtaget forskellige notater  

 fra henholdsvis Lovsekretariatet og Udvalgsafdelingen.
Et af disse er optrykt  

 som bilag til betænkningen sammen med en henvendelse fra Finansudvalget.
I udvalgets drøftelser er også indgået forslag, der ikke kunne samle  

 tilstrækkelig bred tilslutning i udvalget under de foreløbige drøftelser i  

 marts måned, samt helt nye emner.
For en række spørgsmåls vedkommende er  

 drøftelserne resulteret i, at der er fremsat forskellige ændringsforslag af  

 mindretal.
For disse ændringsforslags vedkommende henvises til de ledsagende  

 bemærkninger.
Endelig har udvalget stillet et ændringsforslag af teknisk  

 karakter.
 Om udvalgets drøftelser skal i øvrigt bemærkes:
1) 1. behandling af finanslovforslaget i august/september Udvalget har modtaget en skrivelse af 23. april 1997 fra Finansudvalget  

 vedrørende Præsidiets forslag om at indkalde til et særligt møde i  

 Folketinget kort tid efter fremsættelsen af finanslovforslaget med henblik på  

 at gennemføre en 1. behandling heraf.
Skrivelsen er optrykt som bilag til  

 betænkningen.
Udvalget kan tilslutte sig Præsidiets forslag om gennemførelse af en  

 indledende finanslovbehandling i september måned.
Af hensyn til den praktiske  

 tilrettelæggelse vil ordningen dog først skulle træde i kraft næste år i  

 forbindelse med behandling af finanslovforslaget for 1999.
Udvalget er enig med Finansudvalget i, at det pågældende møde forbeholdes  

 finanslovbehandlingen, og at 1. behandling af det genfremsatte  

 finanslovforslag i oktober måned bør finde sted i forbindelse med  

 åbningsdebatten.
Udvalget har endvidere noteret sig Finansudvalgets  

 synspunkter med hensyn til tidspunktet for 1. behandlingen i september måned.
2) Planlægningen af folketingsarbejdet Udvalget kan tilslutte sig Præsidiets tilkendegivelser i forslagets  

 almindelige bemærkninger om at planlægningen af Folketingets møder sker med  

 udgangspunkt i følgende retningslinjer:
 - Det henstilles fortsat til statsministeren, at fremsættelse af  

 regeringsforslag, der skal gennemføres det pågældende folketingsår, sker så  

 tidligt som muligt i folketingsåret.
 - Det henstilles endvidere til statsministeren, at der tidligst muligt  

 gives Folketinget en orientering om det forventede tidspunkt for de  

 fremsættelser, der ikke sker inden for de første uger af folketingsåret.
 - Det tilsigtes fremover, at 1. behandling af forslag normalt først finder  

 sted i den 2. uge efter fremsættelsen.
 - Der tilsigtes fortsat at skulle forløbe 5-6 dage mellem  

 betænkningsafgivelse og 2. behandling.
 Siden midten af 1980'erne er det på møder mellem statsministeren,  

 Præsidiet og gruppeformændene umiddelbart forud for folketingsårets  

 begyndelse aftalt, at forslag, der ønskes gennemført det pågældende  

 folketingsår, det være sig regeringsforslag eller private forslag, skal være  

 fremsat senest inden udløbet af uge 3 eller 4 i januar.
Udvalget er bekendt med, at det herudover på gruppeformandsmødet i oktober  

 1995 blev aftalt, at halvdelen af det bebudede lovstof fremover skal  

 fremsættes i oktober og i første halvdel af november, at den anden  

 halvdel skal fremsættes kontinuerligt hurtigst muligt inden fristens udløb,  

 og at antallet af lovforslag, der fremsættes efter udløbet af den  

 aftalte frist, skal reduceres mest muligt.
Forsinkede fremsættelser, der ikke  

 er varslede inden fristens udløb, skal derudover - f.eks. i  

 fremsættelsestalen - indeholde en begrundelse for forsinkelsen.
Udvalget støtter disse ønsker om at skabe såvel større spredning på  

 arbejdet inden for et folketingsår som bedre tid til forberedelse af de  

 enkelte behandlinger.
Udvalget må dog konstatere, at der sker en så stor  

 fravigelse af fristen i januar, at den har mistet sin betydning.
Fristen for  

 fremsættelse af forslag, der ønskes gennemført det pågældende folketingsår,  

 bør derfor ændres til 1. april.
Hvis forslag fremsættes senere, skal der i  

 fremsættelsestalen anføres en begrundelse for det sene tidspunkt, herunder en  

 tilkendegivelse af, om forslaget ønskes gennemført inden sommeren.
Med  

 udsættelsen af fristen er det så meget desto vigtigere, at forslagene  

 fremsættes kontinuerligt fra folketingsårets begyndelse.
 For at understrege den forpligtelse, som påhviler både Folketingets  

 medlemmer og regeringen, til at sørge for, at forslag fremsættes så tidligt,  

 at Folketinget får en rimelig behandlingstid, ønsker et flertal i udvalget,  

 at der indføres bestemmelser om principper for planlægningen i  

 forretningsordenen og har derfor stillet ændringsforslag herom.
Herudover opfordrer Udvalget for Forretningsordenen statsministeren til i  

 begyndelsen af december, februar, marts og april at fremsende en redegørelse  

 til Udvalget for Forretningsordenen om status for afviklingen af regeringens  

 lovgivningsprogram.
Redegørelsen bør indeholde løbende opdaterede oplysninger  

 om forventet fremsættelsestidspunkt for resterende forslag og resterende  

 ministerredegørelser.
Redegørelsen i april bør indeholde oplysninger om  

 eventuelle forsinkede fremsættelser.
Redegørelserne fra statsministeren skal  

 sammen med en oversigt fra Folketingets formand over private forslag og  

 forespørgsler danne grundlag for drøftelser i Udvalget for Forretningsordenen  

 over afviklingen af det parlamentariske arbejde.
Udvalget finder anledning til at understrege, at ønskerne om at fordele  

 folketingsarbejdet mere hensigtsmæssigt over hele folketingsåret også  

 omfatter initiativer i form af private forslag og forespørgsler.
Udvalget  

 skal specielt henstille, at medlemmerne udviser tilbageholdenhed med hensyn  

 til at anmelde forespørgsler i slutningen af folketingsåret.
3) Udvalgenes behandling af lov- og beslutningsforslag Udvalget for Forretningsordenen har i forbindelse med drøftelsen af  

 planlægningen af folketingsarbejdet også drøftet udvalgenes arbejde med lov-  

 og beslutningsforslag.
Udvalget bemærker i den forbindelse, at de enkelte udvalg naturligvis har  

 ansvaret for, at der foretages en kvalitativt forsvarlig behandling af  

 forslagene, og at der afsættes den fornødne tid hertil.
Det henstilles til  

 udvalgene at være opmærksom på, at ethvert udvalg har mulighed for at  

 beslutte, at et forslag ikke færdigbehandles med afgivelse af betænkning  

 inden mødeperiodens ophør, hvis udvalget finder, at der ikke har været  

 mulighed for at gennemføre en forsvarlig behandling.
Konsekvensen heraf er,  

 at forslaget bortfalder ved folketingsårets udgang og må genfremsættes,  

 såfremt det fortsat ønskes gennemført.
Udvalget for Forretningsordenen henstiller endvidere til de enkelte udvalg  

 at overveje, om udvalgsbehandlingen af lov- og beslutningsforslag i højere  

 grad kan struktureres.
I forbindelse med den første gennemgang af forslag i  

 udvalget kunne man eksempelvis drøfte tilrettelæggelsen af arbejdet med  

 forslaget, f.eks. således at udvalget fastsatte en frist for indledende  

 spørgsmål og en frist for ministerens besvarelse heraf, hvorefter udvalgets  

 afsluttende arbejde - supplerende spørgsmål og svar, eventuelle afklarende  

 samråd og ændringsforslag samt afgivelse af betænkning - kunne foregå i en  

 mere koncentreret form.
Navnlig ved større eller komplicerede forslag kunne  

 udvalgene endvidere i forbindelse med den første gennemgang af forslaget  

 drøfte f.eks.:
- behovet for en teknisk gennemgang af forslaget, - om der er hovedemner i forslaget, der ønskes særligt belyst, - behovet for at bede om kommentarer til forslaget fra myndigheder,  

 organisationer eller andre særligt sagkyndige eller for at invitere disse til  

 et møde, - om der skal afholdes en høring eller lignende.
Udvalgenes muligheder for at tilrettelægge en hensigtsmæssig og forsvarlig  

 behandling af lov- og beslutningsforslag påvirkes i høj grad af den takt,  

 hvori ministrene besvarer udvalgenes spørgsmål.
Udvalget henstiller derfor  

 til regeringen, at ministrene besvarer udvalgenes spørgsmål inden for  

 rimelige frister.
4) Korte bemærkninger Beslutningsforslagets § 1, nr. 22 og 23, angår taletiden under korte  

 bemærkninger.
Udvalget har bemærket, at Præsidiet herudover har  

 tilkendegivet, at man vil administrere ordningen således - at korte bemærkninger - i overensstemmelse med den oprindelige tanke -  

 alene må rettes mod den seneste ordførers indlæg, idet dog også en ministers  

 indlæg i sekvensen af korte bemærkninger kan omtales, jf. nedenfor.
- at der normalt ikke tillades mere end 3 »runder« korte  

 bemærkninger efter et ordførerindlæg, dvs. at ordføreren har fået ordet 3  

 gange til replicerende korte bemærkninger, - at ministre, der undtagelsesvis finder det nødvendigt at få ordet under  

 en sådan sekvens af korte bemærkninger, normalt må afvente deres tur i  

 talerrækken, og kun, hvor de udtrykkeligt markerer ønske om andet, vil få  

 fortrinsstilling i rækkefølgen af korte bemærkninger.
 Udvalget kan tilslutte sig, at ordningen fremover praktiseres på den  

 nævnte måde, idet man - ud over en passende stram mødeledelse - også lægger  

 vægt på, at der udvises den fornødne fleksibilitet.
Indstillinger Et mindretal (Socialdemokratiets og Det Radikale Venstres medlemmer af  

 udvalget) udtaler:
Den 20. marts 1997 fremsatte Præsidiet en lang række forslag til ændringer  

 i Folketingets forretningsorden.
Hensigten var at skabe en vis tiltrængt  

 modernisering af nogle arbejdsgange, som vanemæssigt har været videreført,  

 selv om deres oprindelige formål har fortabt sig gennem årene.
Hensigten var  

 desuden at få skabt grundlag for mere og bedre debat i Folketingssalen.  

 Hensigten var endelig at skabe sådanne organisatoriske rammer, at  

 Folketingets centrale arbejde - lovgivningsarbejdet - kunne sikres de bedst  

 mulige vilkår.
Mange af disse hensigter bliver opfyldt med gennemførelsen af  

 de forslag, som indeholdes i B 108.
Mere og bedre debat i Folketingssalen har været genstand for intens  

 drøftelse i Udvalget for Forretningsordenen.
Som udvalgsarbejdet er forløbet,  

 har det ikke vist sig muligt at skabe flertal for en tematisk debattime forud  

 for spørgetiden om onsdagen.
Tilkendegivelser fra Folketingets partier har  

 vist, at alene Socialdemokratiet, Det Radikale Venstre, Centrum-demokraterne  

 og Enhedslisten, som præsenterede ideen allerede under 1. behandlingen, ville  

 kunne støtte denne nyskabelse med en gennemtænkt balance mellem aktualitet og  

 kvalitet.
Resultatet er blevet et flertal for et andet forslag - en uforberedt  

 spørgetime - som selvfølgelig skaber mere debat, men næppe sandsynligt en  

 bedre debat.
Opbygningen er den enkle, at man i god tid kender svareren.
Kort  

 tid før kender man så spørgeren.
Og endelig, når de to mødes i salen, så får  

 andre end spørgeren lejlighed til at kende spørgsmålet.
Spørgetimen kan  

 forventes at udvikle sig til en debat, der appellerer til den mere  

 sensationelle og overfladiske side af den politiske debat og formidling.  

 Trist, at denne appel skal blæses fra Folketingssalen.
Udvalget for Forretningsordenen har også drøftet mulighederne for at åbne  

 dørene i udvalgene under samråd og ved modtagelse af deputationer.
Der vil  

 med de nye ændringer i forretningsordenen skabes flere veje til at føre  

 væsentlige debatter fra udvalgene over i Folketingssalen.
Der eksisterer  

 allerede på nuværende tidspunkt en adgang til at etablere høringer i  

 udvalgenes regi.
En ordning, som endnu kun er i sin begynderfase, idet det  

 langtfra er alle udvalg, der har fundet gode løsninger på gennemførelse af  

 sådanne høringer.
Disse to nyere initiativer med henblik på en øget  

 inddragelse af offentligheden bør der arbejdes videre med, før der etableres  

 endnu nogle nye arbejdsformer.
De to nyere initiativer har den klare fordel,  

 at der er mulighed for inddragelse af flere end udvalgets medlemmer i  

 debatten i salen, hvor alle de fysiske faciliteter i øvrigt er etableret, og  

 at der er mulighed for at inddrage sagkyndige udefra i forbindelse med  

 høringerne, der således får etableret en meget nyttig berøringsflade mellem  

 fagligt sagkyndige og politisk sagkyndige.
Udvalget for Forretningsordenen har endelig debatteret tilrettelæggelsen  

 af arbejdet i Folketinget.
I det fælles betænkningsbidrag er der en række  

 nyttige tilretninger af procedurer og kontante anbefalinger til regering,  

 udvalg og os selv som medlemmer.
Flere medlemmer har dog benyttet lejligheden  

 til at problematisere lovgivningsarbejdet, hvilket jo altid er en  

 »bestseller« forud for afslutningen af samlingen.
Det slår aldrig  

 fejl.
I år ligger der ganske rigtigt en lang række sager til færdigbehandling i  

 de sidste uger af samlingen.
Men modsat det indtryk, der ønskes efterladt i  

 offentligheden, er det ikke slutspurten fra regeringen, der adskiller sig fra  

 sidste år.
Det var Folketingets eget arbejdstempo, der gik helt i bund i  

 løbet af foråret.
 En sammenligning med sidste år af antallet af regeringsforslag, der i  

 midten af maj lå til færdigbehandling i udvalgene, giver den interessante  

 oplysning, at det er sager, der blev 1. behandlet i salen i februar, marts og  

 første del af april, altså for mere end en måned siden eller endnu længere  

 tilbage, der gør forskellen, sammen med et nyligt teleforlig.
På det tilsvarende tidspunkt sidste år lå der 1 regeringsforslag fra  

 februar i udvalgene.
I år lå der 13. Sidste år havde vi 2 martsforslag, men i  

 år hele 11. Sidste år havde udvalgene i midten af maj gjort rent bord for  

 forslag fra første halvdel af april.
I år lå der 14. Sidste år på tilsvarende  

 tidspunkt var alle regeringsforslag fra de to en halv måned i 1995 behandlet  

 af udvalgene på nær 3. I år er tallet 38! Det er ikke lovsjusk.
Det er sindigt arbejde.
Det kan sikkert gøres bedre  

 rent tempomæssigt.
Det er i hvert fald sket før.
Men vi plejer at skulle  

 kæmpe til sidste sekund for at få de sværere sager på plads.
Det er den  

 menneskelige og politiske natur.
Således også i år med bistandslovene,  

 konkurrenceloven, vejaftalen, loven om kunstig befrugtning, læreruddannelsen,  

 byfornyelsesloven og altså telelovgivningen.
For anden halvdel af april ser situationen nogenlunde ens ud de to år.  

 Sidste år i midten af maj var der 17 regeringsforslag, der var 1. behandlet i  

 anden halvdel af april i udvalgene.
I år var der 22. Majforslagene når i år  

 op på 20, hvilket er netop de 9 flere, der udgøres af teleforliget.  

 Teleforliget er forhandlet intenst med næsten alle partier, således at de 9  

 lovforslag gik i salen med en opbakning fra regeringspartierne og alle andre  

 partier bortset fra Fremskridtspartiet, Enhedslisten og Dansk Folkeparti.
Et par andre områder påkalder sig også interesse, når talen falder på  

 Folketingets arbejde.
Sidste år blev der i april og maj fremsat 15  

 beslutningsforslag fra oppositionen.
I år er dette tal foreløbig nået op på  

 37! Det hensigtsmæssige heri må hver enkelt forslagsstiller afgøre med sig  

 selv.
Men det ville blot være rimeligt, om forslagsstillere så lod være med  

 at rase over Folketingets arbejdsbyrde.
Afslutningsugen bærer selvfølgelig præg af disse forslag, som er fremsat i  

 april og maj.
Således er 63 pct. af de regeringsforslag, som er programsat  

 til færdigbehandling, fremsat i april og maj.
Oppositionens tilsvarende tal  

 er 60 pct.
Sidste år var det tilsvarende tal for regeringsforslag 71 pct. og  

 oppositionens tal 27 pct.
Man kan altså sige, at regeringen holder sig  

 nogenlunde og knapt på niveauet sidste år, men forslagene fra oppositionen er  

 kommet senere i år end sidste år.
Det andet interessante område er årets forespørgsler.
Sidste år nåede vi  

 op på 52. Da var det rekord. 5 af dem blev anmeldt i april og maj.
I år er vi  

 foreløbig nået op på 70, og 13 af dem er anmeldt i april og den første  

 halvdel af maj.
 For overskuelighedens skyld opstilles oplysningerne i skemaform:
* for 1996-97 er tallene opgjort pr. 12. maj med forbehold for  

 optællingsfejl.
Som en urimelig kommentar til disse tal og til drøftelserne i  

 udvalget af ønsket om mere og bedre debat i salen er der fremsat et  

 ændringsforslag, der skal gøre det muligt for 17 medlemmer at anmode om, at  

 forslag fremsat senere end 1. april ikke bringes til 1. behandling, medmindre  

 et flertal i Folketinget har stemt for at fremme forslaget til 1. behandling.
Der savnes ganske en eksemplificering af, hvilke forslag der tænkes på -  

 eventuelt konkretiseret for 1997. Hvis reglen havde været gældende i år,  

 hvilke forslag havde man da ønsket at hindre debat om? Bistandslovgivningen,  

 teleforliget, miljø- og trafikpakken eller andre forslag? Den form for undertrykkelse af debatten i salen samler desværre flertal,  

 således som betænkningen er afgivet.
Det forekommer tankeløst og er et nyt  

 bidrag til omsvøbsdepartementer, som de øvrige forslag ellers netop søger at  

 reducere.
Grundlovens § 41, stk. 1, der sikrer, at ethvert medlem af Folketinget er  

 berettiget til at fremsætte forslag til love eller andre beslutninger,  

 udhules, hvis et tilfældigt flertal kan hindre, at forslaget bliver behandlet  

 i Folketinget.
Dette ønsker mindretallet ikke.
Debatten i Folketinget er et  

 meget centralt led i det danske demokrati.
 Derimod ønsker mindretallet at være med til at understrege, som det også  

 fremgår af det fælles betænkningsbidrag, at det bliver velbegrundet og  

 behersket, hvad der fremsættes af forslag efter den 1. april, ligesom vi  

 ønsker, at der holdes igen med anmeldelse af forespørgsler på dette sene  

 tidspunkt af året.
 Et mindretal (Venstres og Det Konservative Folkepartis medlemmer af  

 udvalget) indstiller beslutningsforslaget til vedtagelse med de af  

 mindretallet under nr. 1 og 2, 5-7, 14, 16 og 17 stillede ændringsforslag.  

 Mindretallet vil stemme imod de øvrige ændringsforslag.
 Mindretallet ønsker at udtrykke kritik af den måde, regeringen betjener  

 Folketinget på.
En meget stor part af lovforslagene er ikke mindst i det seneste  

 folketingsår fremsat så sent, at det er helt umuligt at give lovforslagene en  

 forsvarlig behandling i udvalgene.
Dertil kommer, at flere ministre har været  

 meget længe om at afgive svar på de af udvalgene stillede spørgsmål, og at  

 flere svar forekommer aldeles utilstrækkelige.
Mindretallet finder, at der er behov for en reform af Folketingets  

 arbejde.
Mindretallet deler dermed Præsidiets ønsker om at skabe såvel større  

 spredning i arbejdet inden for et folketingsår som bedre tid til forberedelse  

 af de enkelte behandlinger.
Mindretallet finder imidlertid, at der bør  

 arbejdes videre med henblik på at styrke Folketingets muligheder for selv at  

 tilrettelægge arbejdet.
 Også efter Præsidiets seneste tilkendegivelser vil en minister kunne være  

 sikker på at få sit lovforslag sat på dagsordenen ret hurtigt efter  

 fremsættelsen uanset fremsættelsestidspunkt.
 Dertil kommer, at udvalgene indretter dagsorden og betænkningsafgivelse  

 efter, om ministrene har svaret på de stillede spørgsmål.
Dette betyder, at det i alt for høj grad er regeringen, der styrer  

 Folketingets arbejde.
Det bør være omvendt.
Såfremt ministre ikke kan eller  

 vil afgive svar på egne lovforslag inden for rimelige frister, bør ministre  

 heller ikke kunne påregne at få deres forslag igennem.
Der er således talrige  

 eksempler på, at spørgsmål, der stilles kort tid efter et forslags  

 fremsættelse, først besvares efter flere måneders forløb.
Dette betyder en  

 helt urimelig ophobning af udvalgenes arbejde i slutningen af folketingsåret,  

 uanset at lovforslagene er fremsat tidligt i samlingen.
 Mindretallet skal stærkt opfordre Præsidiet til at arbejde videre med  

 denne problemstilling og i næste samling drøfte forskellige forslag til  

 løsningsmodeller med Udvalget for Forretningsordenen.
 Mindretallet skal endelig give udtryk for, at man er uenig i det  

 synspunkt, der er kommet til udtryk i forslagets bemærkning om, at  

 Folketinget bør tilstræbe overensstemmelse mellem udvalgenes sagsområder og  

 ministeriernes.
 Ligesom det efter grundlovens § 14 er statsministerens suveræne afgørelse,  

 hvorledes forretningerne fordeles mellem ministrene, er det Folketingets  

 suveræne afgørelse, hvorledes sagsområderne fordeles mellem udvalgene.
 Et andet mindretal (Socialdemokratiets medlemmer af udvalget)  

 indstiller beslutningsforslaget til vedtagelse med de under nr. 8-13,  

 15 og 16 stillede ændringsforslag.
 Et tredje mindretal (Socialistisk Folkepartis medlemmer af  

 udvalget) indstiller beslutningsforslaget til vedtagelse med de under  

 nr. 3-7 og 14-16 stillede ændringsforslag.
 Et fjerde mindretal (Det Radikale Venstres medlemmer af udvalget)  

 indstiller beslutningsforslaget til vedtagelse med de under nr. 8-13  

 og 16 stillede ændringsforslag.
 Et femte mindretal (Fremskridtspartiets medlem af udvalget)  

 indstiller beslutningsforslaget til vedtagelse med de under nr. 3-7,  

 14 og 16 stillede ændringsforslag.
 Et sjette mindretal (Centrum-Demokraternes medlem af udvalget)  

 indstiller beslutningsforslaget til vedtagelse med de under nr. 1 og  

 2, 8-13, 16 og 17 stillede ændringsforslag.
Ændringsforslag Til § 1Af et mindretal (V, KF og CD):
 1) Nr. 2 affattes således:
 »2. § 7, stk. 1, affattes således:
 »Stk. 1. Ved begyndelsen af hver folketingssamling (jf. § 2,  

 stk. 2) nedsættes følgende stående udvalg:
 1) Udvalget for Forretningsordenen.
 2) Udvalget til Valgs Prøvelse.
 3) Arbejdsmarkedsudvalget .
 4) Boligudvalget .
5) Det Energipolitiske Udvalg 6) Erhvervsudvalget .
 7) Europaudvalget .
 8) Finansudvalget .
 9) Forskningsudvalget .
 10) Forsvarsudvalget .
 11) Indfødsretsudvalget .
 12) Kirkeudvalget .
 13) Kommunaludvalget .
 14) Kulturudvalget .
 15) Miljø- og Planlægningsudvalget.
 16) Det Politisk-Økonomiske Udvalg .
 17) Retsudvalget .
 18) Skatteudvalget .
 19) Socialudvalget .
 20) Sundhedsudvalget .
 21) Trafikudvalget .
 22) Uddannelsesudvalget .
 23) Udenrigsudvalget .
24) Udvalget for Fødevarer, Landbrug og Fiskeri .«» 2) Nr. 5 udgår.
 Af et mindretal (SF og FP):
 Principalt:
 3) Efter nr. 8 indsættes som nye numre:
 »01. I § 8, stk. 5, udgår 2. pkt.
 02. I § 8 indsættes efter stk. 5 som nye stykker:
»Stk. 01. Forhandlinger i et udvalg foregår for lukkede døre.  

 Offentligheden har dog adgang til et udvalgs møde under samråd med ministre  

 og under modtagelse af deputationer, medmindre udvalget beslutter andet.
Når  

 offentligheden har adgang til et udvalgsmøde, må der ikke gives eller  

 henvises til oplysninger, der efter lov eller anden gyldig bestemmelse er  

 fortrolige.
Folketingets Præsidium kan fastsætte nærmere regler om  

 administrationen af offentlighedens adgang til udvalgenes møder, herunder at  

 offentlighedens adgang kan begrænses til adgang for pressen.
Stk. 02. Deltagerne i et udvalgsmøde må ikke videregive  

 oplysninger om forhandlingerne til offentligheden, medmindre udvalget har  

 besluttet andet.
Der kan dog frit refereres fra de dele af et udvalgsmøde,  

 som offentligheden har haft adgang til.«» Subsidiært:
 4) Efter nr. 8 indsættes som nye numre:
 »03. I § 8, stk. 5, udgår 2. pkt.
 04. I § 8 indsættes efter stk. 5 som nye stykker:
»Stk. 01. Møder i et udvalg foregår for lukkede døre.  

 Udvalget kan dog træffe beslutning om at give offentligheden adgang til et  

 udvalgsmøde eller dele af dette.
Hvis offentligheden har adgang til et  

 udvalgsmøde, må der ikke gives eller henvises til oplysninger, der efter lov  

 eller anden gyldig bestemmelse er fortrolige.
Folketingets Præsidium kan  

 fastsætte nærmere regler om administrationen af offentlighedens adgang til  

 udvalgenes møder, herunder at offentlighedens adgang kan begrænses til adgang  

 for pressen.
Stk. 02. Deltagerne i et udvalgsmøde må ikke videregive  

 oplysninger om forhandlingerne til offentligheden, medmindre udvalget har  

 besluttet andet.
Hvis offentligheden har haft adgang til et udvalgsmøde, kan  

 der dog frit refereres fra de dele af udvalgsmødet, som offentligheden har  

 haft adgang til.«» Af et mindretal (V, KF og FP), tiltrådt af et mindretal  

 (SF):
 5) Efter nr. 13 indsættes som nyt nummer:
 »05. Efter § 10, stk. 2, indsættes som nyt stykke:
»Stk. 3. Af hensyn til planlægningen af lovgivningsarbejdet  

 bør hovedparten af de lovforslag, regeringen påtænker at fremsætte i løbet af  

 folketingsåret, fremsættes ved folketingsårets begyndelse.
Lovforslag bør  

 normalt fremsættes senest 1. april, for at de kan påregnes gennemført i det  

 pågældende folketingsår.« Stk. 3 bliver herefter stk. 4.' 6) Efter nr. 13 indsættes som nyt nummer:
»06. I § 11, stk. 1, 1. pkt., indsættes efter »2  

 dage efter« ordene: »og bør ikke finde sted før 5 dage  

 efter«.' 7) Efter nr. 13 indsættes som nyt nummer:
 »07. I § 11, stk. 1, indsættes efter 3. pkt. som nye  

 punktummer:
»Hvis et lovforslag fremsættes efter 1. april, jf. § 10, stk. 3, skal  

 der, såfremt 17 medlemmer forlanger det, foretages afstemning om, hvorvidt 1.  

 behandling kan finde sted.
Forud for en sådan afstemning kan formanden sætte  

 spørgsmålet til særskilt forhandling med taletid efter reglerne for korte  

 bemærkninger.«» Af et mindretal (S, RV og CD):
 8) Efter nr. 19 indsættes som nyt nummer:
 »08. I § 20, stk. 2, udgår sidste punktum, og i  

 stedet indsættes:
»Spørgsmålet besvares skriftligt, medmindre spørgeren udbeder sig et  

 mundtligt svar.
Spørgeren kan anmode om, at et spørgsmål til mundtlig  

 besvarelse indgår i debattimen, jf. stk. 10.«» 9) Efter nr. 19 indsættes som nyt nummer:
» 09. I § 20, stk. 4, ændres »6-8« til:  

 »9-12«.' 10) Efter nr. 19 indsættes som nyt nummer:
 » 010. Efter § 20, stk. 5, indsættes som nye stykker:
 »Stk. 6. Har spørgeren anmodet om, at et spørgsmål indgår i  

 debattimen, jf. stk. 10, optages dette på en særskilt liste, der omfatter  

 alle sådanne spørgsmål modtaget af Lovsekretariatet senest kl. 10.00 den  

 tredje søgnedag forinden Tingets førstkommende debattime.
Stk. 7. Formanden eller den, formanden bemyndiger hertil, afholder  

 umiddelbart efter den i stk. 6 nævnte frist et møde, hvori der udvælges  

 spørgsmål fra den i samme stykke nævnte liste til den førstkommende  

 debattime, eller hvori det konstateres, at der ikke er velegnede spørgsmål  

 til afholdelse af en debattime.
I mødet deltager gruppeformændene for de i  

 Folketinget repræsenterede partier eller dem, disse måtte bemyndige hertil.  

 Der træffes afgørelser på grundlag af det antal mandater, hver deltager  

 repræsenterer i Folketinget.
Der kan udvælges flere spørgsmål om samme tema,  

 der i givet fald besvares under et.
Spørgsmål, der ikke udvælges, overgår til  

 mundtlig besvarelse i den førstkommende spørgetid.
Stk. 8. Statsministeren orienteres senest kl. 13.00 samme dag om  

 det eller de valgte spørgsmål.
Statsministeren afgør, hvor mange og hvilke  

 ministre der skal deltage i debattimen.« Stk. 6 bliver herefter stk. 9.' 11) Efter nr. 19 indsættes som nyt nummer:
 »011. § 20, stk. 6, der bliver stk. 9, affattes  

 således:
»Stk. 9. Spørgsmål i såvel debattimen som spørgetiden kan,  

 uanset om det er ledsaget af en skriftlig begrundelse, i debattime eller  

 spørgetid begrundes af spørgeren.
Taletiden er i så fald 1 minut for hver  

 spørger.«» 12) Efter nr. 19 indsættes som nyt nummer:
 »012. Efter § 20, stk. 6, der bliver til stk. 9, indsættes  

 som nyt stykke:
»Stk. 10. Spørgsmål i debattimen besvares af en eller flere  

 ministre.
Ministeren (ministrene) kan anvende i alt 10 minutter til den  

 indledende besvarelse.
Efter den indledende besvarelse kan spørgeren  

 (spørgerne) hver få ordet 1 gang med henblik på at stille supplerende  

 spørgsmål til ministeren (ministrene). Når ministeren (ministrene) har  

 besvaret de supplerende spørgsmål, kan også andre medlemmer få ordet i  

 debatten.
Taletiden for spørgere og andre medlemmer er 2 minutter.
Taletiden  

 for ministre er efter den indledende besvarelse 3 minutter for hver gang, de  

 tildeles ordet.
Beslutning kan ikke træffes.
Formanden bestemmer, hvornår  

 debattimen afsluttes.
Den må ikke vare længere end en time.« Stk. 7-9 bliver herefter stk. 11-13.' 13) Efter nr. 19 indsættes som nyt nummer:
 »013. I § 20, stk. 7, der bliver stk. 11, indsættes i  

1. pkt. efter »Ved besvarelsen af spørgsmålet« ordene:  

 »i spørgetiden«.
Stk. 8 og 9 bliver herefter til stk. 12 og 13.' Af et flertal (V, KF, SF og FP):
 14) Efter nr. 19 indsættes som nyt nummer:
 »014. I § 20 indsættes efter stk. 9 som nye stykker:
»Stk. 10. Umiddelbart forud for spørgetiden, jf. stk. 5,  

 afholdes normalt en spørgetime, hvor medlemmer af Folketinget kan stille  

 spørgsmål til vedkommende minister til umiddelbar mundtlig besvarelse.
Senest  

 kl. 12 to søgnedage forud for spørgetimen (lørdag ikke medregnet) oplyser  

 statsministeren, hvilke ministre der deltager i spørgetimen, hvilket  

 Folketingets formand meddeler medlemmerne.
Medlemmer, der ønsker at stille  

 spørgsmål, meddeler dette til Lovsekretariatet senest 3 timer før  

 spørgetimens start.
Formanden afgør, hvilke medlemmer der kan stille  

 spørgsmål, og i hvilken rækkefølge.
Stk. 11. Et spørgsmål i spørgetimen skal være kort og bestemt  

 affattet og skal sammen med eventuel begrundelse kunne stilles inden for en  

 taletid på 1 minut.
Et medlem kan ikke stille mere end et hovedspørgsmål.  

 Ministerens besvarelse må ikke overstige 2 minutter.
Efter ministerens  

 besvarelse kan spørgeren få ordet 1 gang a 1 minut.
Andre medlemmer kan få  

 ordet om det rejste emne 1 gang a 1 minuts varighed.
Ministeren kan, såfremt  

 det ønskes, få ordet efter hvert indlæg fra et medlem i op til 1 minut.
En  

 minister kan erklære, at ministeren ikke ønsker at besvare spørgsmålet.
Et  

 hovedspørgsmål med eventuelle tillægsspørgsmål og besvarelser bør ikke  

 overstige 15 minutter.
Formanden bestemmer, hvornår spørgetimen skal være  

 afsluttet.
Den må ikke vare længere end en time.« Af et mindretal (S og SF):
 15) Efter nr. 20 indsættes som nyt nummer:
 » 015. § 26, 3. pkt., affattes således:
»Medlemmerne (bortset fra ministrene) benævnes ved navn (for- og  

 efternavn) uden titel, men kan også benævnes hr. eller fru med tilføjelse af  

 navn uden titel.«» Af udvalget :
 16) I den under nr. 25 foreslåede ændring af bilaget  

 ændres » Forhandling af debatter » til: »  

Gennemførelse af debatter ».
 Til § 2Af et mindretal (V, KF og CD):
 17) § 2 affattes således:
»§ 2 Folketingsbeslutningen træder i kraft fra begyndelsen af  

 folketingsåret 1997-98.« Bemærkninger Til nr. 1, 2 og 17 Ændringsforslag nr. 1 indebærer, at den i  

 beslutningsforslaget foreslåede sammenlægning af Det Energipolitiske Udvalg  

 og Miljø- og Planlægningsudvalget ikke gennemføres. Ændringsforslag nr. 2 og  

 17 er en konsekvens heraf.
Til nr. 3 Hovedindholdet i ændringsforslaget er, at der gives  

 offentligheden adgang til udvalgenes møder under samråd med ministre og under  

 modtagelse af deputationer.
De øvrige dele af udvalgenes møder vil fortsat  

 skulle foregå for lukkede døre.
Udvalget vil dog konkret kunne beslutte, at  

 et samråd eller en modtagelse af en deputation skal foregå for lukkede døre,  

 f.eks. hvis et samråd har karakter af politiske drøftelser, eller hvis en  

 deputation ønsker det.
Endvidere vil der frit kunne refereres fra de dele af  

 et udvalgsmøde, som offentligheden har adgang til.
 De øvrige dele af udvalgenes møder, f.eks. politiske forhandlinger i  

 forbindelse med afgivelse af betænkning, vil efter ændringsforslaget fortsat  

 forgå for lukkede døre.
Offentligheden har allerede efter Folketingets regler om  

 dokumentoffentlighed mulighed for at få baggrundsmateriale fra  

 udvalgsmøderne, f.eks. ministerens talepapir til brug for et samråd eller en  

 skriftlig henvendelse fra en deputation.
Desuden refereres der i dag i noget  

 videre omfang end tidligere fra udvalgsmøderne, ikke mindst i de uformelle  

 pressemøder, der ofte finder sted efter et vigtigt udvalgsmøde.
 Tendensen går i retning af større offentlighed, og mulighederne for at  

 følge det arbejde, der udføres i Folketingets udvalg, bør derfor også  

 forbedres.
Af praktiske grunde vil de elektroniske medier dog næppe kunne få adgang  

 til udvalgsmøderne, og der vil i udvalgenes sædvanlige mødelokaler kun være  

 et begrænset antal tilhørerpladser.
Hvis et udvalg anser behandlingen af en  

 sag for så væsentlig, at offentligheden i videre omfang skal have mulighed  

 for at være til stede, kan udvalget beslutte dette og henlægge sit møde til  

 et af Folketingets større mødelokaler.
 Det foreslås, at Folketingets Præsidium udarbejder nærmere regler om  

 administrationen af offentlighedens adgang til udvalgenes møder.
Under et udvalgsmøde, som offentligheden har adgang til, må der ikke gives  

 eller henvises til oplysninger, der efter lov eller anden gyldig bestemmelse  

 er fortrolige.
Udtrykket »oplysninger, der efter lov eller anden gyldig  

 bestemmelse er fortrolige« svarer til udtrykket i straffelovens § 152 og  

 skal afgrænses på samme måde.
 Et udvalg kan som nævnt beslutte, at offentligheden ikke skal have adgang  

 til at overvære et samråd eller modtagelsen af en deputation.
Ved samråd vil den, der står bag samrådsspørgsmålet, kunne tilkendegive,  

 på hvilken måde samrådet ønskes gennemført.
Også en minister vil over for  

 udvalget inden samrådets begyndelse kunne tilkendegive, om oplysninger mest  

 hensigtsmæssigt vil kunne gives for åbne eller lukkede døre, men det er  

 udvalget, der i givet fald træffer beslutning herom.
Gennemføres et samråd  

 for åbne døre, får det den konsekvens, at der under samrådet ikke må gives  

 fortrolige oplysninger.
 Tilkendegiver en deputation ønske om, at et foretræde skal foregå bag  

 lukkede døre, vil det være naturligt, at udvalget følger et sådant ønske.
 Ændringforslaget giver adgang til, at der frit kan refereres fra de dele  

 af et udvalgsmøde, som offentligheden har haft adgang til.
 For så vidt angår den lukkede del af udvalgenes møder, må udvalgets  

 medlemmer og stedfortrædere og andre, der overværer mødet, ikke videregive  

 oplysninger om forhandlingerne til offentligheden, medmindre udvalget har  

 besluttet andet.
I modsætning til den nugældende bestemmelse i forretningsordenens § 8,  

 stk. 5, 2. pkt., omfatter bestemmelsen alene videregivelse af oplysninger om  

forhandlinger i udvalget.
Faktuelle oplysninger, som er kommet frem  

 under et udvalgsmøde, kan således videregives, medmindre der er tale om  

 fortrolige oplysninger.
Det forudsættes dog i overensstemmelse med tidligere  

 praksis, at udvalgsmedlemmerne normalt vil kunne referere de førte  

 forhandlinger i deres respektive partigrupper, når disse skal tage stilling  

 til de forskellige forslag, og at et udvalgsmedlem over for offentligheden  

 kan redegøre for de synspunkter, som vedkommende selv har gjort gældende i  

 udvalget, blot andres synspunkter ikke refereres.
 Har forhandlinger været ført om sager, hvis fortrolige behandling er  

 særlig lovhjemlet, kan adgangen til at videregive oplysninger dog være  

 yderligere begrænset, og selv gengivelse på gruppemøder kan være udelukket.
Forretningsordenens eneste sanktionsbestemmelse, § 29, angår handlinger i  

 forbindelse med forhandlingerne i salen og skriftlige indlæg i forslag og  

 betænkninger.
I Folketinget kan overtrædelse af fortrolighedsprincippet  

 således alene medføre en påtale fra Folketingets formand under Tingets  

 forhandlinger, f.eks. hvis udvalgsforhandlinger refereres.
Folketingets  

 formand eller Præsidiet vil desuden ved behandling af eventuelle  

 forelæggelser af sager om overtrædelse af referatforbudet kunne udtale sig om  

 de generelle principper herom.
 Den foreslåede bestemmelse om forbud mod videregivelse af oplysninger om  

 forhandlinger i et udvalg må i sig selv alene anses for en ordensforskrift.  

 Overtrædelse heraf foreslås ikke særskilt sanktioneret ud over muligheden for  

 påtale, hvis overtrædelse sker i Tinget, jf. forretningsordenens § 29.
 Såfremt der ved videregivelse af oplysninger fra et udvalgsmøde samtidig  

 er tale om videregivelse af oplysninger, der efter lov eller anden gyldig  

 bestemmelse er fortrolige, vil overtrædelsen kunne sanktioneres ved påtale  

 efter straffelovens § 152 eller efter særlovgivningen.
 Til nr. 4 Efter ændringsforslaget er udgangspunktet fortsat, at udvalgenes  

 møder holdes for lukkede døre, og at der ikke må refereres fra  

 forhandlingerne i et udvalgsmøde.
 Ændringsforslaget giver dog hvert udvalg mulighed for at træffe beslutning  

 om at give offentligheden adgang til et udvalgsmøde eller til bestemte dele  

 af udvalgsmødet.
Bestemmelsen kan praktiseres således, at et udvalg i en bestemt sag  

 beslutter, at offentligheden skal have adgang til udvalgets møde.
Praksis kan  

 også udvikle sig således, at et udvalg (efterhånden) beslutter, at  

 offentligheden skal have adgang til visse punkter på udvalgets dagsorden,  

 f.eks. samråd med ministre og modtagelse af deputationer, medmindre det i den  

 konkrete sag skønnes mest hensigtsmæssigt, at behandlingen foregår for  

 lukkede døre.
 Det er hvert udvalg, der ved almindelig flertalsafgørelse træffer  

 beslutning om, hvorvidt offentligheden skal have adgang til udvalgets møde  

 eller dele heraf.
 I Sverige foregår udvalgsmøderne som udgangspunkt bag lukkede døre, men et  

 udvalg kan beslutte, at et udvalgsmøde helt eller delvis skal være  

 offentligt, når det drejer sig om at indhente oplysninger.
I Norge foregår udvalgsmøder for lukkede døre.
Der er imidlertid etableret  

 en prøveordning, hvorefter et udvalg kan beslutte, at møder, hvor udvalget  

 modtager mundtlige forklaringer fra personer, som udvalget selv anmoder om at  

 møde, eller som anmoder om at forelægge oplysninger for udvalget (såkaldte  

 høringer), holdes for åbne døre.
 Den foreslåede ændring ville give mulighed for at indføre en tilsvarende  

 ordning.
 Der henvises i øvrigt til bemærkningerne til ændringsforslag nr. 3 om den  

 praktiske tilrettelæggelse af offentlighedens overværelse af et udvalgsmøde  

 og om videregivelse af oplysninger fra udvalgsmøder.
Til nr. 5-7 Ændringsforslagene indbærer, at dele af den aftale, der er  

 indgået mellem regeringen og Folketinget om principper for planlægning af  

 lovgivningsarbejdet, optages i forretningsordenen.
Formålet hermed er i  

 højere grad at forpligte både Folketingets medlemmer og regeringen.
Ad nr. 5 Efter ændringsforslaget bør hovedparten af de lovforslag, regeringen  

 varsler i sin åbningsredegørelse, fremsættes ved folketingsårets begyndelse.  

 Bestemmelsen indebærer desuden, at regeringen og Folketingets medlemmer  

 normalt bør have fremsat sine lovforslag senest 1. april, for at de kan  

 påregnes gennemført i det pågældende folketingsår.
Hidtil er der hvert år  

 blevet aftalt en tilsvarende frist på et møde mellem statsministeren,  

 Præsidiet og gruppeformændene umiddelbart forud for folketingsårets  

 begyndelse.
I de seneste år har fristen været den sidste mødedag i uge 3  

 eller uge 4 i januar.
I praksis har det vist sig, at fristen ligger så  

 tidligt, at det ikke er realistisk at overholde den.
Ved at flytte fristen og  

 samtidig optage den i forretningsordenen understreges det, at Folketinget  

 skal have tidsmæssig mulighed for at gennemføre en forsvarlig behandling af  

 lovforslag.
Ad nr. 6 Det foreslås, at 1. behandling af lovforslag normalt først bør finde sted  

 i den 2. uge efter fremsættelsen.
Bestemmelsen svarer til den praksis, som  

 allerede tilstræbes ved mødeplanlægningen.
Ad nr. 7 Hvis et lovforslag fremsættes efter 1. april, kan et mindretal på 17  

 medlemmer efter ændringsforslaget begære, at der foretages en afstemning om,  

 hvorvidt 1. behandling af lovforslaget kan finde sted.
Formålet med  

 bestemmelsen er at give et mindretal mulighed for at få konstateret, om der  

 er et flertal for at behandle lovforslaget, uanset at det fremsættes så sent,  

 at Folketingets mulighed for at foretage en forsvarlig behandling af  

 lovforslaget dermed forringes.
Anmodning om en afstemning bør fremsættes over for formanden på et tidligt  

 tidspunkt efter fremsættelsen med henblik på, at spørgsmålet kan sættes på  

 dagsordenen som særskilt dagsordenspunkt en mødedag, hvor der i forvejen er  

 afstemninger.
Der kræves alene almindeligt flertal for at vedtage at  

 gennemføre 1. behandlingen og ikke et kvalificeret flertal på 3/4 af de  

 stemmende, som det er tilfældet ved fravigelse af forretningsordenen.
Forud for en afstemning kan formanden tillade en kort debat om, hvorvidt  

 1. behandling skal foretages.
Bestemmelsen giver samme debatmulighed som i  

 tilfælde, hvor der er uenighed om, hvorvidt et forslag skal henvises til et  

 udvalg, jf. forretningsordenens § 9, stk. 2.
Beslutningsforslag De foreslåede ændringer omfatter både lov- og beslutningsforslag, idet  

 fremsættelse og 1. behandling af beslutningsforslag sker efter reglerne om  

 fremsættelse og 1. behandling af lovforslag, jf. forretningsordenens § 17.  

 Beslutningsforslag, der fremkommer som indstillinger fra udvalg, vil dog, som  

 § 17 er formuleret, ikke være omfattet af de foreslåede ændringer i  

 forretningsordenens §§ 10 og 11, men det anses heller ikke for  

 hensigtsmæssigt at lade denne type beslutningsforslag være omfattet af  

 bestemmelserne.
 Til nr. 8-13 Der er med disse forslag lagt op til en ny form for aktuel  

 debat, der ud over at være aktuel tillige kan være rimeligt forberedt.
Debattimen er formet for at skabe en levende debat i Folketingssalen om  

 politiske spørgsmål af stor aktualitet og om de politiske holdninger til  

 spørgsmålene.
Der skal så vidt muligt ikke stilles spørgsmål med henblik på  

 afklaring af tekniske forhold eller af sagsbehandlingsdetaljer.
Hertil er en  

 række af forretningsordenens øvrige instrumenter både mere velegnede og  

 afprøvede.
Debattimen tilrettelægges således, at det vil være kendt om fredagen i  

 almindelige uger, hvad der vil være emne for den aktuelle debattime den  

 følgende onsdag.
På udvælgelsesmødet om fredagen vil der kunne vælges flere  

 med hinanden beslægtede spørgsmål, således at der kan skabes en aktuel debat  

 om et emne, hvor flere medlemmer/partier har præsenteret deres vinkel på det  

 pågældende emne.
Der vil også kunne forekomme tilfælde, hvor der enten ikke  

 er indkommet spørgsmål til debattimen, eller hvor de indkomne spørgsmål ikke  

 synes velegnede som grundlag for gennemførelsen af en debattime.
Statsministeren påregnes naturligvis at være lydhør over for ønsker fra  

 Folketinget i forhold til udvælgelse af de ministre, der skal møde til  

 debattimen.
Det må dog i almindelighed forventes, at statsministeren vælger  

 ministre, der har en særlig tilknytning til den aktuelle debat om  

 spørgsmålet.
Statsministeren forventes at indgå blandt ministrene i de  

 tilfælde, hvor der er tale om statsministerens ressort eller om koordinerende  

 spørgsmål.
På det tidspunkt af debattimen, hvor medlemmer ud over spørgere og  

 ministre kan få ordet, vil formanden så vidt muligt skulle veksle mellem  

 medlemmer fra forskellige partigrupper.
Der bør tages hensyn til muligheden  

 for såvel ministre som øvrige medlemmer for at besvare direkte spørgsmål  

 stillet under debatten.
 Til nr. 14 Forslaget er inspireret af den norske ordning og er udtryk for  

 forslagsstillernes ønske om at få en mere levende og aktuel debat med vægt på  

 det politiske.
Det forudsættes, at formanden i sin tilrettelæggelse af spørgetimen  

 fordeler retten til at stille spørgsmål på en sådan måde, at alle partier og  

 enkeltpersoner over en periode stilles lige.
Med fristen for at melde sig vil  

 formanden tre timer inden spørgetiden have alle navne på alle interesserede  

 »hovedspørgere« og vil kunne udarbejde en prioriteret liste over  

 disse.
 Statsministeren afgør, hvilke ministre der skal møde til spørgetimen, dog  

 forudsættes det, at statsministeren vil være lydhør over for Folketinget.
 Da spørgetimen etableres for at give Folketinget en mulighed for at drøfte  

 helt aktuelle politiske emner, forudsættes det, at statsministeren vælger  

 ministre, der netop på det pågældende tidspunkt er i focus i den politiske  

 debat.
Det har været anført, at ministre ikke uden embedsmændenes forberedelse af  

 svar vil være i stand til at give korrekte svar under det sædvanlige  

 ministeransvar.
Forslagsstillerne understreger, at spørgetimen ikke tænkes  

 anvendt til tekniske spørgsmål og svar.
 Alt for mange svar er i dag netop alt for tekniske, medens det kan være  

 vanskeligt at få noget indtryk af, om ministrene har klare politiske  

 holdninger til aktuelle spørgsmål.
En politiker må selv være i stand til at udtrykke, hvad han eller hun  

 mener, og spørgetimen skal netop anvendes til at give Folketinget mulighed  

 for her og nu at få afprøvet ministrenes politiske holdninger og mål i  

 aktuelle spørgsmål.
Det er derfor helt op til ministrene, om de vil begive  

 sig ud i teknisk detaljerede svar.
 Til nr. 15 Den foreslåede ændring indebærer, at det ikke længere er  

 obligatorisk at benævne medlemmerne hr. og fru under forhandlingerne, samt at  

 medlemmerne - som det er fast praksis i dag - skal omtales ved både for- og  

 efternavn.
 Forslaget indebærer ingen ændring af reglen i § 26, 4. pkt., om benævnelse  

 af ministre.
 Til nr. 16 Ændringen er redaktionel.
Erling Olsen (S) fmd.
Ivar Hansen (V) nfmd.
Henning Grove (KF)  

 Margrete Auken (SF) Elisabeth Arnold (RV) Pia Gjellerup (S) Ove Fich (S)  

 Torben Lund (S) Grete Schødts (S) Helge Mortensen (S) Kjeld Rahbæk Møller  

 (SF) Steen Gade (SF) Jørgen Estrup (RV) Arne Melchior (CD) Birthe Rønn  

 Hornbech (V) Christian Mejdahl (V) Inge Dahl-Sørensen (V) Hans Christian  

 Schmidt (V) Hans Engell (KF) Niels Ahlmann-Ohlsen (KF) Kirsten Jacobsen (FP) Enhedslisten og Dansk Folkeparti havde ikke medlemmer i udvalget FINANSUDVALGETBilag 1 Folketingets formand Hr.
Erling Olsen Her Den 23. april 1997 Kære Erling Finansudvalget har fortsat drøftelsen af den ved beslutningsforslag B 108  

 foreslåede ordning, hvorefter der indkaldes til et særligt møde i Folketinget  

 kort tid efter fremsættelsen af fiananslovforslaget med henblik på at  

 gennemføre en 1. behandling heraf.
 Udvalget finder, at afgørelsen af, om en sådan ordning skal indføres, må  

 træffes af partierne og det samlede Folketing i forbindelse med behandlingen  

 af B 108.
 Såfremt en sådan ordning måtte blive indført, finder et flertal  

 (Socialdemokratiets, Socialistisk Folkepartis, Fremskridtspartiets og  

 Centrum-Demokraternes medlemmer af udvalget), at ordningen bør have virkning  

 fra og med indeværende folketingsår.
 Et mindretal i Finansudvalget (Venstres, Det Konservative Folkepartis og  

 Det Radikale Venstres medlemmer) finder, at den i givet fald bør have  

 virkning fra og med folketingsåret 1997-98 som foreslået i B 108.
Udvalget finder endvidere, at der bør være en rimelig tid for medlemmerne  

 til at sætte sig ind i forslaget til finanslov.
Da finanslovforslaget efter  

 grundloven senest skal fremsættes den 31. august, kunne der f.eks. indføres  

 en regel, hvorefter 1. behandling skulle finde sted den førstkommende tirsdag  

 eller torsdag efter den 5. september.
 Udvalget finder det endvidere vigtigt med henblik på at sikre formålet med  

 det påtænkte møde, at det i givet fald skulle forbeholdes  

 finanslovsbehandlingen, således at behandling af lovforslag eller forslag til  

 folketingsbeslutning, forespørgsler m.m. ikke ville kunne foretages ved denne  

 lejlighed.
For så vidt angår 1. behandling af det genfremsatte finanslovforslag  

 finder Finansudvalget, at denne passende kunne foretages umiddelbart efter  

 folketingsårets begyndelse.
I lighed med, hvad der tidligere i en årrække var  

 praksis, kunne 1. behandling af finanslovforslaget finde sted sammen med  

 forhandlingen om statsministerens åbningsredegørelse som et selvstændigt  

 punkt på dagsordenen, men således at den efterfølgende sag, 1. behandling af  

 forslag til finanslov, kunne omtales under åbningsdebatten.
Med venlig hilsen Peter Duetoft Udvalgsafdelingen Bilag 2 Den 15. april 1997 SKITSE for afholdelse af offentlige udvalgsmøder som indledning til  

 folketingsåret Emnet for de offentlige møder Folketingsåret indledes med statsministerens åbningsredegørelse og  

 åbningsdebatten herom.
 På tilsvarende måde kan et udvalg beslutte at indlede folketingsåret med  

 en offentlig debat mellem udvalget og ressortministeren om de politiske  

 hovedemner inden for udvalgets emneområde.
Den nærmere tilrettelæggelse af et sådant udvalgsmøde besluttes i  

 udvalget, men hovedideen bør være at drøfte f.eks. retspolitiske eller  

 socialpolitiske emner, uden at udvalg eller ministeren er begrænset af de  

 konkrete initiativer, der er omtalt i lovkataloget.
Ministerens  

 hovedindsatsområder inden for administrationen af gældende lovgivning eller  

 forslag om kulegravning af et emneområde med henblik på større lovreformer  

 kunne f.eks. drøftes.
Praktisk tilrettelæggelse af møderne Af hensyn til den praktiske afvikling af møderne bør hvert udvalg f.eks. i  

 slutningen af august måned tilkendegive, om det ønsker at afholde et sådant  

 møde, og der bør også være visse fælles rammer for afviklingen af denne type  

 møder.
Offentlighedens adgang Pressen, herunder tv og radio, skal have adgang til sådanne møder, således  

 at debatten kan nå ud til en stor kreds.
Tidspunkt for de offentlige møder Møderne bør afvikles i den 2. mødeuge, så de ligger efter åbningsdebatten  

 og typisk før den mødefri uge.
Det må afklares, om der kan afholdes møde samtidigt.
For møder på samme  

 tid taler, at flere udvalg kan få lejlighed til at holde denne type møde  

 inden for en kort tidsperiode.
Imod samtidige møder taler problemer med  

 medlemssammenfald, som især vil give de mindre partier vanskeligheder.
 Da der må formodes ikke at være afstemninger i den 2. mødeuge, kan møderne  

 afvikles.
tirsdag kl. 13-15 onsdag kl. 10-12 onsdag kl. 13-15 torsdag kl. 10-12 torsdag kl. 13-15 Det skønnes ikke at være hensigtsmæssigt at inddrage tirsdag formiddag,  

 hvor der ofte er vigtige gruppemøder.
Hvilke udvalg skal deltage Med de foreslåede mødetidspunkter og eventuelt 2 møder samtidigt vil 10  

 udvalg kunne deltage.
Viser flere udvalg end 10 interesse for at afholde  

 denne type møder, kan der enten afholdes møder mandag og fredag, eller der  

 kan afholdes møder i den 3. mødeuge.
Hvilke lokaler kan benyttes Værelse 1-133 (repræsentationslokalet) og værelse 2-133 (Europaudvalgets  

 mødelokale) skønnes bedst egnede.
Derudover kan værelse 2-080  

 (Skatteudvalgets og Boligudvalgets mødelokale) og Proviant D anvendes.
 Der skal være mikrofoner ved hver plads af hensyn til tilhørere og  

 således, at debatten optages på bånd med mulighed for at udarbejde referat af  

 mødet.
Referat Debatten optages på bånd, således at medarbejdere ved Folketingstidende  

 kan udarbejde et referat af debatten svarende til referater fra  

 forhandlingerne i salen.
Et foreløbigt referat vil kunne være udarbejdet i  

 løbet af en uge, hvorefter referatet godkendes af udvalg og minister og gøres  

 tilgængeligt for offentligheden.
Referatet vil på samme måde som øvrige  

 udvalgsbilag kunne lægges ud på Folketingets WEB på Internettet.
Proceduren Af hensyn til afvikling af mødet inden for en begrænset tidsramme og lige  

 muligheder for alle partier for at komme til orde bør der fastsættes  

 taletidsregler.
Der foreslås 2 modeller med henholdsvis 1 og 2 talerunder.  

 Der er ikke i nogen af modellerne åbnet mulighed for korte bemærkninger.  

 Efter begge modeller vil mødet vare ca. 2 timer.
Model 1 Mødet ledes af udvalgsformanden.
 Ministeren får som den første ordet i 20 minutter for at redegøre for  

 hovedindsatsområder i det kommende år.
Herefter får en ordfører fra hvert parti ordet i 10 minutter for at  

 redegøre for sit partis holdninger og eventuelt kommentere ministerens  

 redegørelse.
Eventuelt kan flere medlemmer dele taletiden.
 Herefter afrunder formanden mødet.
Model 2 Mødet ledes af udvalgsformanden.
 Ministeren får som den første ordet i 15 minutter for at redegøre for  

 hovedindsatsområder i det kommende år.
Herefter får en ordfører fra hvert parti ordet i 5 minutter for at  

 redegøre for sit partis holdninger og eventuelt kommentere ministerens  

 redegørelse.
Eventuelt kan flere medlemmer dele taletiden.
 I 2. runde får ministeren ordet i 10 minutter, og hvert parti får ordet i  

 5 minutter.
 Herefter afrunder formanden mødet.
Ændringsforslag Af Jette Gottlieb (EL) og Søren Søndergaard (EL):
 Til § 1 18) Nr. 18 affattes således:
 »18. § 19, stk. 5, 5. pkt., affattes således:
»Beslutning i forbindelse med forhandlingen kan kun træffes efter  

 reglerne i § 24.«» 19) Det under nr. 19 foreslåede § 19, stk. 8, udgår.
 Stk. 9 bliver herefter stk. 8.
 Principalt:
 20) Efter nr. 19 indsættes som nyt nummer:
 »016. I § 24 affattes stk. 1, 1. pkt., således:
»Under en forhandling om en forespørgsel samt under forhandling om en  

 redegørelse kan der fremsættes et begrundet forslag til vedtagelse  

 .«» Subsidiært:
 21) Efter nr. 19 indsættes som nyt nummer:
 »017. I § 24 affattes stk. 1, 1. pkt., således:
»Under en forhandling om en forespørgsel samt under forhandling om en  

 redegørelse kan der fremsættes et begrundet forslag om overgang til næste  

 sag på dagsordenen (motiveret dagsorden) .«» Bemærkninger Til nr. 18-21 Almindelig mulighed for at træffe beslutninger i forbindelse  

 med en redegørelsesdebat (dvs. åbningsredegørelsen, EU-redegørelser i henhold  

 til § 19, stk. 6-9, og redegørelser i øvrigt).
 Opstillingen af forslaget til ændring af § 24, stk. 1, i et principalt og  

 subsidiært ændringsforslag skyldes forslagsstillerens samtidig stillede  

 ændringsforslag nr. 22.
Ændringsforslag Af Jette Gottlieb (EL) og Søren Søndergaard (EL):
 Til § 1 22) Efter nr. 19 indsættes som nyt nummer:
»018. I § 24 ændres i stk. 1, 1. pkt., »  

forslag om overgang til næste sag på dagsordenen (motiveret  

 dagsorden)» til: »forslag til vedtagelse«, og i stk. 3,  

 1. pkt., ændres »forslag om motiveret dagsorden« til:  

 »forslag til vedtagelse« (2 gange).' 23) Efter nr. 19 indsættes som nyt nummer:
 »019. I § 24 affattes stk. 2 således:
»Stk. 2. Til forslag til vedtagelse kan der ikke stilles  

 ændringsforslag.
Besluttes et forslag til vedtagelse, bortfalder de øvrige  

 forslag til vedtagelse, som der ikke på daværende tidspunkt er stemt  

 om.«» Bemærkninger Til nr. 22 og 23 Ved forslagene ændres betegnelsen »forslag om  

 overgang til næste sag på dagsordenen (motiveret dagsorden)» til:  

 »forslag til vedtagelse«.
I det nuværende navn er indbygget den ret  

 væsentlige konsekvens, at der kun kan vedtages et forslag.
Tinget skal  

 umiddelbart herefter overgå til næste sag på dagsordenen med den virkning, at  

 andre fremsatte forslag bortfalder.
Da der ikke med en navneændring ønskes en  

 ændring af denne praksis, foreslås indsat et nyt punktum i § 24, stk. 2.
Der er ikke med ændringen af navnet »motiveret dagsorden« ønsket  

 en ændring i, hvad der kan vedtages i denne form.
Der er alene tale om en  

 sproglig nydannelse uden konsekvenser for det i statsretten drøftede spørgmål  

 om folketingsbeslutningers virkninger.
I det omfang Folketinget i dag vil  

 kunne træffe beslutning med retlige konsekvenser i henhold til grundloven  

 (f.eks. om mistillid til en minister), eller i henhold til forretningsordenen  

 (f.eks. om nedsættelse af et udvalg til undersøgelse af en særlig sag) i form  

 af en motiveret dagsorden, vil dette fortsat kunne ske ved en vedtagelse.
