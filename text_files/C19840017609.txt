§ 1 I tilknytning til direktoratet for de videregående uddannelser nedsættes  

 et fagligt landsudvalg for følgende 4 uddannelsesområder:
 1. De humanistiske fag og pædagogik samt teologien.
 2. De samfundsvidenskabelige fag, herunder de sociale  

 uddannelser, samt psykologi.
 3. De sundhedsvidenskabelige fag, herunder  

 lægevidenskaben, odontologien, farmacien og veterinærvidenskaben.
 4. De naturvidenskabelige fag.
 Stk. 2.  I tvivlstilfælde afgør direktoratet under  

 hvilket af de faglige landsudvalg en uddannelse, et fag eller en speciel sag  

 henhører.
§ 2 Hvert af de faglige landsudvalg består af formanden, næstformanden og  

 normalt indtil 14 andre.
Stk. 2.  Formanden, næstformanden og de øvrige medlemmer  

 udpeges af undervisningsministeren for 3 år ad gangen.
Beskikkelsesperioderne  

 skal være forskudt i forhold til hinanden, således at halvdelen af  

 medlemmernes beskikkelsesperiode udløber midt i beskikkelsesperioden for den  

 anden halvel.
Stk. 3.  Udvalgene sammensættes således, at læreres,  

 studerendes, færdiguddannedes og aftageres synspunkter om uddannelserne  

 bliver repræsenteret i udvalgene.
Med henblik herpå indhenter direktoratet  

 for de videregående uddannelser forslag om medlemskab fra rektorkollegiet,  

 planlægningsrådet for forskningen og andre offentlige organer samt relevante  

 private aftagere.
 Stk. 4.  Genbeskikkelse kan finde sted.
§ 3 Direktoratet for de videregående uddannelser varetager  

 sekretariatsopgaverne for de faglige landsudvalg.
 Stk. 2.  Direktøren samt en af denne udpeget  

 repræsentant for direktoratet er berettiget til at deltage i udvalgenes  

 møder.
§ 4 De faglige landsudvalg har til opgave at rådgive undervisningsministeriet  

 i spørgsmål af betydning for uddannelserne inden for direktoratet for de  

 videregående uddannelsers område og i spørgsmål af betydning for  

 koordineringen af disse uddannelser med undervisningen inden for andre  

 uddannelsesområder.
Udvalgene afgiver udtalelse om sager, der forelægges dem  

 af undervisningsministeriet, men kan også på eget initiativ tage sager af  

 generel karakter op over for ministeriet.
Rådgivningen skal især vedrøre  

 spørgsmål, hvis løsning kræver, at de behandles i en landsomfattende  

 sammenhæng, men kan dog også omfatte andre sager.
Sager, der efter deres  

 karakter kræver hurtig afgørelse, bør normalt ikke forelægges udvalgene.
Stk. 2.  Udvalgene kan inddrage de berørte  

 institutioners synspunkter i deres behandling af sagerne.
Udvalgene kan  

 anmode direktoratet om at indhente oplysninger eller udtalelser fra de  

 pågældende institutioner eller kan selv indhente sådant materiale efter  

 aftale med direktoratet.
 Stk. 3.  Som grundlag for deres virksomhed skal  

 udvalgene følge uddannelserne og udviklingen på arbejdsmarkedet.
Stk. 4.  Udtalelser fra udvalgene afgives til  

 direktoratet for de videregående uddannelser, som efter sagens karakter enten  

 lader udtalelserne indgå i direktoratets egen sagsbehandling eller  

 viderebefordrer dem til anden instans.
Direktoratet sender normalt kopi af de  

 afgivne udtalelser til de specielt berørte uddannelsesinstitutioner til  

 orientering.
§ 5 Formanden sammenkalder det faglige landsudvalg så ofte, der er behov for  

 det.
Der skal dog altid indkaldes til møde, når 1/3 af medlemmerne anmoder  

 formanden om det.
 Stk. 2.  Formanden leder møderne.
Stk. 3.  Der indkaldes til møder med sædvanligvis mindst  

 8 dages varsel.
Med samme frist udsendes dagsorden.
 Stk. 4.  Næstformanden varetager formandens opgaver  

 under dennes forfald.
§ 6 Et udvalg er beslutningsdygtigt, når mindst halvdelen af medlemmerne er  

 til stede.
 Stk. 2.  Hvis der er delte meninger i et udvalg om et  

 spørgsmål, skal alle opfattelser komme til udtryk i udvalgets udtalelse.
 Stk. 3.  Spørgsmål, der ikke har været optaget på  

 dagsordenen, kan kun drøftes, hvis formanden og de fremmødte er enige om det.  

 Om sådanne spørgsmål kan der kun afgives udtalelse, hvis de øvrige medlemmer  

 har haft lejlighed til at udtale sig.
§ 7 Et fagligt landsudvalg kan nedsætte underudvalg eller arbejdsgrupper af  

 sine egne medlemmer, og 2 eller flere udvalg kan nedsætte fællesudvalg til  

 behandling af sager af fælles interesse.
 Stk. 2.  Et fagligt landsudvalg kan efter aftale med  

 direktoratet for de videregående uddannelser tilkalde sagkyndige udefra.
§ 8 Det påhviler formanden for hvert landsudvalg at påse, at udgifterne i  

 forbindelse med udvalgsarbejdet holdes inden for den bevillingsramme, der  

 årligt afsættes af ministeriet til vedkommende landsudvalg.
§ 9 Direktoratet kan rådføre sig med formændene for landsudvalgene om løbende  

 sager.
§ 10 Formændene udgør sammen med formanden for rådet for ingeniøruddannelserne  

 et formandskollegium til drøftelse af og rådgivning om sager af fælles  

 interesse.
 § 11.  Vedtægten af 25. august 1975 med senere  

 ændringer ophæves.
 Direktoratet for de videregående  

 uddannelser, den 9. november 1984.
