(Til engelsklærerne ved kurser til AF.) Foranlediget af et stort antal henvendelser fra kolleger vil vi gerne  

 præcisere og uddybe, hvad der står i undervisningsvejledningen om den  

 obligatoriske laboratorielæsning på tilvalgsniveauet (Vejledning og  

 retningslinjer for HF-undervisningen, Direktoratet for gymnasieskolerne og  

 HF, 1974, side 73/74).
Laboratorielæsningen bygger på det arbejde med håndbogsbenyttelse, som  

 undervisningsvejledningen beskriver.
Det forudsættes således, at de  

 studerende har stiftet bekendtskab med den relevante del af bibliotekets  

 håndbogssamling, og at de har fået en vis øvelse i at arbejde med forskellige  

 typer af opslagsværker.
 Et typisk laboratoriearbejde vil rumme tre faser.
 I den første fase vælges en egnet tekst (tekstuddrag), hvortil der  

 udarbejdes et sæt arbejdsopgaver af tre typer:
Anden fase er det egentlige laboratoriearbejde, hvor de studerende på egen  

 hånd arbejder med løsning af de stillede opgaver.
Eleverne kan arbejde  

 individuelt eller i grupper.
Læreren spiller en tilbagetrukket rolle: han  

 observerer at arbejdet forløber planmæssigt, sikrer sig at eleverne ikke  

 kører fast, og står til disposition med råd og vejledning.
I tredje fase, efterbehandlingsfasen, sker der en fremlæggelse og  

 drøftelse af de opnåede resultater.
Formen kan variere og bestå i f.eks. en  

 mundtlig klassedrøftelse eller skriftlige rapporter til læreren, evt. en  

 kombination af disse.
Under afviklingen af denne fase er det vigtigt at  

 erindre, at ikke mindre end 40 af de 50 sider laboratoriemæssigt læst stof  

 indgår i eksamenspensum på lige fod med andet intensivt stof.
Det er således  

 vigtigt, at den studerende, der til eksamen trækker sit spørgsmål indenfor  

 disse 40 sider, er lige så godt stillet som den studerende, der trækker sit  

 spørgsmål i det øvrige pensum.
I fortsættelse af den gradvise indføring i den laboratoriemæssige  

 arbejdsform vil det nok være hensigtsmæssigt, om denne særlige læsemåde  

 spredes over flere semestre afvekslende med andre læsemåder.
Eksempelvis vil  

 et kapitel af en roman eller en scene i et drama kunne læses  

 laboratoriemæssigt, mens resten af værket behandles med anvendelse af  

 forskellige intensive og ekstensive læsemåder.
Det er altså ikke nødvendigvis  

 sådan, at laboratoriearbejdet afvikles samlet i en enkelt periode og f.eks.  

 udgår en enkelt tema- eller emnekreds.
På tilsvarende måde er der intet i den laboratoriemæssige læsemåde som  

 sådan, der tilsiger en individualisering i tekstvalget.
Det særlige element  

 af individualisering, som laboratoriearbejdet rummer, ligger i den anden fase  

 og er der uafhængigt af, om teksterne er fælles for hele holdet eller ej.
En  

 eventuel individualisering i tekstvalg bør imidlertid normalt ikke formindske  

 den vægt, hvormed første og tredje fase indgår i arbejdet.
Uanet arbejdets organisering i den enkelte klasse er det af betydning, at  

 der i de 50 sider laboratorielæsning indgår forskellige genrer.
Begrundelsen  

 er, at der på denne måde bidrages til bredden i det spektrum af håndbøger,  

 som må inddrages i arbejdet, idet ikke alle genrer stiller samme krav til  

 håndbogsopslag.
Da arbejdet består i, at de studerende benytter bibliotekets  

 håndbogssamling til at udarbejde egne noter, må de tekster, som lægges til  

 grund, principielt være ukommenterede.
Undtagelsesvis vil en annoteret tekst  

 kunne inddrages (f.eks. hvis den af indholdsmæssige grund dårligt kan  

 undværes i en given sammenhæng); men i så fald er der en betingelse, at der  

 kan stilles opgaver, hvis løsning rækker videre end bogens noteapparat.
