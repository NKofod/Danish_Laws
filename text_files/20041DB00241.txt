Betænkning afgivet af Trafikudvalget den 16. december 2004 Betænkning over Forslag til folketingsbeslutning om kommunal  

 adgang til at indføre  

  

 trafikbetalingssystemer [af Morten Homann (SF) m.fl.] 1. Udvalgsarbejdet Beslutningsforslaget blev fremsat den 7. oktober 2004 og var til  

 1. behandling den 18. november 2004. Beslutningsforslaget blev efter 1.  

 behandling henvist til behandling i Trafikudvalget.
Møder Udvalget har behandlet beslutningsforslaget i 2 møder.
Spørgsmål Udvalget har stillet 3 spørgsmål til trafikministeren til  

 skriftlig besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i  

 udvalget (V, S, DF og KF) indstiller forslaget til folketingsbeslutning til  

  

 forkastelse.
Venstres og Det  

 Konservative Folkepartis medlemmer af udvalget noterer, at et  

 vejafgiftssystem  

 som det foreslåede, hvor provenuet anvendes til finansiering af lokal  

 udbygning  

 af den kollektive trafik, vil forøge det samlede afgiftstryk på bilisterne.  

 Det  

 er ikke regeringens politik.
De danske bilister betaler allerede i dag meget  

 store beløb i skatter og afgifter, og det vil derfor være urimeligt at påføre  

 dem yderligere byrder.
Venstre og Det Konservative Folkeparti kan derfor ikke  

 støtte beslutningsforslaget.
 Et  

  

 mindretal  

  

 i  

 udvalget (SF, RV og EL) indstiller forslaget til folketingsbeslutning til  

  

 vedtagelse  

 uændret.
Enhedslistens medlem af  

 udvalget bemærker, at det fremsatte beslutningsforslag ligger i tråd med  

 Enhedslistens beslutningsforslag nr.
B 160 om bompenge i Århus og København,  

 folketingsåret  

 2000-01 (Se Folketingstidende 2000-01, forhandlingerne side 7163 og 9280,  

 tillæg  

 A side 6838 og 6842 samt tillæg B side 1592). Da Enhedslistens  

 beslutningsforslag blev behandlet i Folketinget, fik det kun støtte fra  

 Socialistisk  

 Folkeparti.
I dag ser det lidt anderledes ud; bl.a. finder tanken om, at der  

 er  

 behov for systemer, der reelt kan regulere trafikken støtte hos flere af de  

 lokale politikere.
Siden Folketinget sidst debatterede betalingssystemer, har  

 adskillige byer i Europa overhalet de store danske byer og fået noget  

 positivt  

 ud af det: færre biler i byen, bedre fremkommelighed for biler og kollektiv  

 trafik  

 og nogle steder også flere ressourcer til den kollektive trafik, som jo skal  

 forbedres for at give de forhenværende bilister et godt transporttilbud.
Regeringen har valgt at  

 lancere et kommende metroringbyggeri, som var det løsningen på de problemer,  

 den store pendlertrafik giver i hovedstadsområdet.
Det er også givet, at det  

 vil blive mere tillokkende for en række bilpendlere at benytte tog og metro,  

 hvis cityringen bliver anlagt, men at tro, at det kan løse køproblemerne på  

 indfaldsvejene til København, er skudt forbi.
Her er brug for et incitament  

 til  

 at bruge de kollektive forbindelser, og der er brug for flere kollektive  

 forbindelser ind og ud af byen til at klare disse problemer.
Regeringen tror,  

 at det hjælper at udvide motorvejene omkring København.
Det gør det muligvis  

 også på de pågældende strækninger, men det går galt, når bilisterne når den  

 tætte by.
Her kan man ikke udvide vejene, og her starter køerne.
Regeringen afviser  

 forslaget med, at bilisterne er pålagt for høje afgifter.
Bilafgifterne er  

 imidlertid ikke steget i en årrække, tværtimod, og alt imens prisen for at  

 benytte den kollektive trafik er steget voldsomt, er prisniveauet for benzin  

 stort set ikke ændret.
Derfor holder betragtningerne om de jagede bilister  

 ikke.
 Kristendemokraterne, Tjóðveldisflokkurin, Inuit Ataqatigiit og  

 Siumut var på tidspunktet for betænkningens afgivelse ikke repræsenteret med  

 medlemmer i udvalget og havde dermed ikke adgang til at komme med  

 indstillinger  

 eller politiske udtalelser i betænkningen.
 En oversigt over Folketingets sammensætning er optrykt i  

 betænkningen.
Sven Buhrkall (V)   

 Svend Heiselberg (V)   

 Peter Christensen (V)   

 Flemming Damgaard Larsen (V)   

 Karsten Nonbo (V)   

 Poul Fischer (DF)   

 Peter Skaarup (DF)  

  

  nfmd.  

  

 Kaj Ikast (KF)  

  

  fmd.  

  

 Helge Adam Møller (KF)   

 Helge Mortensen (S)   

 Jytte Wittrock (S)   

 Klaus Hækkerup (S)   

 Peder Sass (S)   

 Poul Andersen (S)   

 Poul Henrik Hedeboe (SF)   

 Martin Lidegaard (RV)   

 Keld Albrechtsen (EL) Kristendemokraterne, Tjóðveldisflokkurin, Inuit  

 Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 54 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 3 * Heraf  

 1 medlem valgt på Færøerne Bilag 1 Oversigt over bilag vedrørende B 2 Bilagsnr.
Titel 1 Udkast til tidsplan for udvalgets behandling af  

 beslutningsforslaget 2 Tidsplan for udvalgets behandling af beslutningsforslaget 3 1. udkast til betænkning Oversigt over spørgsmål og svar vedrørende B 2 Spm.nr.
