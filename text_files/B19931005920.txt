 I medfør af § 2, stk. 5, § 4, § 7, stk. 1, § 11, stk. 2, § 23 a og § 28 i  

 lov om skibes sikkerhed m.v., jf. lovbekendtgørelse nr. 400 af 18. juni 1993,  

 efter bemyndigelse i bekendtgørelse nr. 570 af 26. september 1988 og efter  

 forhandling med miljøministeren fastsættes:
 § 1.  Som et alternativ til bestemmelserne i  

 »International Maritime Dangerous Goods Code« (IMDG-koden) kan  

 transport af farligt gods med ro/ro-skibe i dansk indenrigs fart samt i  

 østersøområdet (farvandet syd for linien Skagen-Lysekil) foretages efter  

 bestemmelserne i »Memorandum om transport af farligt gods med  

 ro/ro-skibe i østersøområdet«, revideret i København den 25.-27. august  

 1993, jf. dog stk. 2.
 Stk. 2.  For ro/ro-skibe under 300 BRT i indenrigsfart  

 skal Søfartsstyrelsen i hvert enkelt tilfælde vurdere det pågældende skibs  

 konstruktion, fartsområde m.v. forinden tilladelse til transport af farligt  

 gods meddeles.
Stk. 3.  Det i stk. 1 nævnte memorandum udgives som en  

 særlig publikation, som på titelbladet er benævnt »Memorandum om  

 transport af farligt gods med ro/ro-skibe i østersøområdet«, 6. udgave,  

 1993. Publikationen har bognummer ISBN 87-7790-022-7 og forhandles af Iver C.  

 Weilbach & Co.
A/S, Toldbodgade 35, 1253 København K, tlf. 33 13 59 27.
 § 2.  Et eksemplar af det i stk. 1. nævnte memorandum  

 skal findes om bord i skibe, der transporterer farligt gods efter dette  

 memorandum.
 § 3.  Overtrædelse af §§ 5-9 i det i § 1 nævnte  

 memorandum straffes med bøde eller hæfte.
 § 4.  Forskriften træder i kraft den 1. december 1993.
 Stk. 2.  Teknisk forskrift nr. 2 af 30. juni 1992 om  

 transport af farligt gods i henhold til »Memorandum om transport af  

 farligt gods med ro/ro-skibe i østersøområdet« ophæves.
 Stk. 3.  For gods, der er pakket, stuvet, deklareret og  

 mærket efter det hidtil gældende memorandum og afsendt inden den 1. december  

 1993, kan de hidtil gældende regler fortsat anvendes indtil transporten er  

 tilendebragt.
Søfartsstyrelsen, den 5. november 1993 Hans Christensen /Arne Thykjær Christiansen Bemærkninger til tekniske forskrift nr. 11 af 5. november 1993 Forskriftens formål er at ikraftsætte den udgave af »Memorandum om  

 transport af farligt gods med ro/ro-skibe i østersøområdet« -  

 almindeligvis omtalt som »Østersøaftalen« eller  

 »Memorandum« - som blev vedtaget i København den 10. januar 1992  

 med de ændringer, der blev vedtaget i Norrkøping den 27. august 1993.
Ud over at der er foretaget konsekvensændringer som følge af ændringerne i  

 RID/ADR, herunder tilføjelse af eksplosivernes forenelighedsgruppe L, - er § 5 ændret således, at den også omfatter emballeret farligt gods, - er der sket en skærpelse af stuvningsforskrifterne for eksplosiver for  

 at bringe dem i overensstemmelse med IMDG-koden.
 Adskillelsesgraden i plan 4 for eksplosiverne i VI imod VI (den ny  

 forenelighedsgruppe L) er 4, fordi IMDG-koden kun tillader sammenstuvning af  

 gods i forenelighedsgruppe L med andet gods i gruppe L, når det er af samme  

 type.
