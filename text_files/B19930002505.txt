 I medfør af § 1, stk. 4, i lov om offentlig sygesikring, jf.  

 lovbekendtgørelse nr. 490 af 21. juli 1986, som ændret senest ved lov nr.  

 1024 af 19. december 1992, fastsættes følgende:
 § 1.  Personer, der har bopæl på Færøerne eller i  

 Grønland, har under midlertidigt ophold her i landet ret til lovens ydelser i  

 tilfælde af pludselig opstået eller forværret sygdom, ulykkestilfælde o.lign.
Stk. 2.  Opholder de pågældende sig her i landet på  

 skoleophold eller i uddannelsesøjemed, har de dog ret til lovens ydelser på  

 samme vilkår, som gælder for personer, der har bopæl her i landet.
De  

 forsynes med et særligt legitimationsbevis for ret til sygesikringslovens  

 ydelser.
Anmodning om udstedelse af særligt legitimationsbevis rettes til  

 opholdskommunen her i landet.
Stk. 3.  Det er en betingelse for retten til lovens  

 ydelser, at personer med bopæl på Færøerne har ret til ydelser fra en færøsk  

 sygekasse.
Børn under 16 år med bopæl på Færøerne skal være omfattet af  

 forældrenes medlemskab.
For personer med bopæl i Grønland er det en  

 betingelse, at de er berettiget til ydelser i medfør af Grønlands  

 Hjemmestyres landstingsforordning om sundhedsvæsenets ydelser m.v.
§ 2.  Til medlemmer af færøsk sygekasse gruppe A gives  

 behandling m.v. på samme vilkår som for gruppe 1-sikrede.
Til medlemmer af  

 færøsk sygekasse gruppe B gives behandling m.v. på samme vilkår som for  

 gruppe 2-sikrede.
 Stk. 2.  Til personer fra Grønland gives behandling m.v.  

 på samme vilkår som for gruppe 1-sikrede.
Stk. 3.  Afregning af udgifter til behandling m.v.  

 finder sted efter samme regler, som gælder for herboende gruppe 1- og gruppe  

 2-sikrede.
Hvis patienten selv har afholdt udgifter til den ydede behandling  

 m.v., udbetales tilskud af opholdskommunen ved aflevering af kvitteret  

 regning.
§ 3.  Behandling m.v. ydes ikke udover det tidspunkt,  

 hvor den pågældendes tilstand tillader rejse tilbage til Færøerne eller  

 Grønland.
Behandling bør dog ikke nægtes, når det under hensyn til de  

 foreliggende omstændigheder ikke skønnes rimeligt at henvise pågældende til  

 behandling på Færøerne eller i Grønland.
 § 4.  Bekendtgørelsen træder i kraft den 1. februar  

 1993.
 Stk. 2.  Samtidig ophæves bekendtgørelse nr. 118 af 17.  

 marts 1976.
Sundhedsministeriet, den 21. januar 1993 P.
M.
V.
