Skriftlig fremsættelse (7. december  

 2000) Trafikministeren (Jacob Buksti):
 Herved tillader jeg mig for Folketinget at  

 fremsætte:
 Forslag til lov om ændring af lov om luftfart.  

 (Obligatorisk rapporteringssystem m.v.).
(Lovforslag nr.
L 128).
Det overordnede formål med lovforslaget er at  

 øge luftfartssikkerheden.
Lovforslaget består af to  

 elementer:
 For det første indeholder lovforslaget en  

 bemyndigelse for trafikministeren til at indføre et obligatorisk  

 rapporteringssystem om mindre driftsforstyrrelser af betydning for  

 flyvesikkerheden med henblik på at inddrage disse oplysninger i det  

 forebyggende arbejde og begrænse antallet af tilfælde, der  

 resulterer i flyvehavarier.
Det forebyggende flyvesikkerhedsmæssige arbejde har  

 generelt såvel i Danmark som i udlandet været baseret på  

 undersøgelse og analyse af omstændighederne ved indtrufne  

 havarier og alvorlige hændelser.
Som følge af beregninger  

 baseret på en forholdsvis høj vækst i luftfarten og en  

 uændret havarirate skønnes det, at der om 10 15 år vil  

 indtræffe ét alvorligt havari i den tunge erhvervsmæssige  

 luftfart om ugen på verdensplan.
Der har internationalt været  

 enighed om, at dette er uacceptabelt, og at havariraten derfor måtte  

 søges nedbragt.
Den internationale civile luftfartsorganisation ICAO  

 (International Civil Aviation Organisation) har derfor i længere tid  

 arbejdet med at videreudvikle det forebyggende flyvesikkerhedsmæssige  

 arbejde med henblik på, at der indsamles oplysninger om og foretages  

 analyse af enhver driftsforstyrrelse eller andre irregulære forhold af  

 betydning for flyvesikkerheden.
Det vil herved blive muligt at identificere  

 eventuelle tendenser på det flyvesikkerhedsmæssige område,  

 og myndighederne vil få mulighed for at iværksætte  

 forebyggende foranstaltninger, før eventuelle havarier  

 indtræffer.
 Endvidere har Den Europæiske Organisation for  

 Luftfartens Sikkerhed, Eurocontrol, i 1999 besluttet, at medlemsstaterne skal  

 indføre systemer til rapportering af tekniske og menneskelige  

 fejlfunktioner i luftfartstjenesterne omfattende bl.a. flyveledelse.
 For at opnå en høj indrapporteringsprocent er  

 det vigtigt, at den person, der skal indrapportere om forholdet, har tillid  

 til, at de indrapporterede oplysninger ikke anvendes til at  

 iværksætte sanktioner mod den pågældende og ikke vil  

 kunne komme til offentlighedens kundskab.
Det foreslås derfor, at den person, der har  

 foretaget indrapportering i overensstemmelse med de foreslåede regler,  

 ikke vil kunne straffes efter luftfartslovgivningen for de  

 pågældende forhold.
Endvidere foreslås, at Statens  

 Luftfartsvæsen bliver underlagt tavshedspligt efter straffelovens  

 regler om de oplysninger der indrapporteres med den virkning, at der ikke vil  

 kunne gives offentligheden adgang til indsigt heri.
For det andet indeholder lovforslaget en bemyndigelse for  

 trafikministeren til at fastsætte regler om, at der kun til personer,  

 der er godkendt af politiet, kan udstedes en adgangshjemmel gældende  

 generelt for en lufthavns afspærrede område.
Formålet med  

 forslaget er at forbedre sikkerheden for så vidt angår  

 forebyggelse af forbrydelser mod luftfartens sikkerhed, og forslaget skal  

 sikre, at Danmark lever op til de anbefalinger, der er vedtaget af den  

 europæiske luftfartsorganisation ECAC (European Civil Aviation  

 Conference).
En konsekvens af en manglende godkendelse til et generelt  

 adgangskort vil ikke nødvendigvis være, at den  

 pågældende person slet ikke kan få adgang til lufthavnens  

 afspærrede område.
Det vil i sådanne tilfælde  

 være nødvendigt, at lufthavnen afgør, under hvilke  

 betingelser en begrænset adgang eventuelt kan gives.
Det kan dog ikke  

 udelukkes, at en person, der efter politiets vurdering ikke kan godkendes,  

 på baggrund af de konkrete forhold, herunder arbejdets karakter, ikke  

 vil blive ansat, eller at et eksisterende ansættelsesforhold må  

 bringes til ophør.
En sådan konsekvens kan være  

 nødvendig for at opnå den tilsigtede forbedring af  

 sikkerheden.
 Idet jeg i øvrigt henviser til bemærkningerne  

 til lovforslaget, tillader jeg mig at anbefale lovforslaget til det  

 høje Tings velvillige behandling.
