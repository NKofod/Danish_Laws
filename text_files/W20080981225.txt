Fristoverskridelse Arbejdsmiljøklagenævnet har på møde den 29. april 2008 taget stilling til om Deres klage skal behandles.
Nævnet traf følgende A F G Ø R E L S E Arbejdsmiljøklagenævnet vil behandle klagen over Arbejdstilsynets afgørelse af 19. december 2007.
B E G RU N D E L S E Det fremgår af arbejdsmiljølovens § 81, stk. 1, at klager over Arbejdstilsynets afgørelser efter loven kan påklages til Arbejdsmiljøklagenævnet inden 4 uger efter, at afgørelsen er meddelt den pågældende.
 Udkastet til påbudet har en klagevejledning, hvoraf det fremgår, at Arbejdstilsynets afgørelse kan indbringes for Arbejdsmiljøklagenævnet inden 4 uger.
 Arbejdstilsynet afgav påbud om brug af autoriseret arbejdsmiljørådgiver til at nedsætte støjbelastning i forbindelse med ringning og kimning den 19. december 2007.
 XXX klager i brev af 26. februar 2008 over Arbejdstilsynets afgørelse af 19. december 2007. Klagen er derfor som udgangspunkt modtaget efter klagefristens udløb.
Nævnet finder dog, at Arbejdstilsynet i forbindelse med menighedsrådets tilbagemelding af 17. januar 2008 på påbudet af 19. december 2007 burde have rettet henvendelse og gjort opmærksom på, at der var tale om et rådgivningspåbud, og at påbudet om at nedsætte støjbelastningen i forbindelse med ringning og kimning kun kunne løses under medvirken af en autoriseret arbejdsmiljørådgiver.
Arbejdstilsynet burde således have undersøgt om menighedsrådet ønskede at klage over påbudet om autoriseret arbejdsmiljørådgiver.
 Nævnet finder derfor efter omstændighederne, at der er klaget rettidigt.
Nævnet har derfor på mødet behandlet menighedsrådets klage.
Der henvises til j.nr.
O P L Y S N I N G E R N E I S A G E N Sagen er afgjort på grundlag af de akter, som klagenævnet har modtaget fra Arbejdstilsynet.
På klagenævnets vegne Kopi til Arbejdstilsynet sikkerhedsrepræsentanten/de ansatte De kan læse om afgørelsens retlige grundlag på de følgende sider.
1. Regler § 81. Klage over en afgørelse truffet af Arbejdstilsynet i henhold til denne lov, jf. dog stk. 6, kan indbringes for Arbejdsmiljøklagenævnet inden fire uger efter, at afgørelsen er meddelt den pågældende.
Stk. 2. Klagen sendes til Arbejdstilsynet.
Hvis Arbejdstilsynet fastholder afgørelsen, videresendes klagen til behandling i Arbejdsmiljøklagenævnet.
Stk. 3. Rettidig klage har opsættende virkning, indtil Arbejdsmiljøklagenævnets afgørelse foreligger, eller nævnet bestemmer andet.
Klager over afgørelser om forhold efter § 77, stk. 1, som skal bringes i orden straks, samt afgørelser efter § 77, stk. 2 og 3, har ikke opsættende virkning.
 Stk. 4. Når særlige grunde taler derfor, kan Arbejdsmiljøklagenævnet behandle en klage og tillægge denne opsættende virkning, selv om klagen ikke er fremkommet rettidigt.
 Stk. 5. Afgørelser truffet af Arbejdsmiljøklagenævnet kan ikke indbringes for anden administrativ myndighed.
