 I medfør af § 20, stk. 1 og 3, § 22, stk. 2 og 3, § 23, § 24, stk. 2, §  

 29, § 30, § 31, stk. 1, § 34, stk. 2 og 3, § 35, stk. 2 og 3, § 36, § 43, §  

 44, § 45, stk. 1, § 46, § 56, stk. 2 og § 61 i lov nr. 212 af 23. maj 1979 om  

 kemiske stoffer og produkter, som ændret ved lov nr. 68 af 20. februar 1980,  

 fastsættes:
Bekendtgørelsens område § 1.  Denne bekendtgørelse omfatter bekæmpelsesmidler,  

 der skal godkendes efter kapitel 7, jfr. bilag 1, i lov om kemiske stoffer og  

 produkter.
 Stk. 2.  Bekæmpelsesmidler, der forhandles mellem  

 producenter og importører eller mellem producenter indbyrdes, omfattes ikke  

 af bekendtgørelsen, jfr. dog § 15.
Godkendelse § 2.  Bekæmpelsesmidler skal før salg, import eller  

 anvendelse være godkendt af miljøstyrelsen.
Godkendelsen kan meddeles på  

 nærmere fastsatte vilkår.
Stk. 2.  Ansøgning om godkendelse indsendes af  

 producenten eller importøren til miljøstyrelsen på et særligt  

 ansøgningsskema.
Ansøgningen skal indeholde de i bilag 4 udbedte oplysninger.
Stk. 3.  Inden salg skal prøver af det rene virksomme  

 stof og det tekniske virksomme stof i den renhedsgrad, der anvendes ved  

 formuleringen, samt prøve af det formulerede middel indsendes til  

 kemikaliekontrollen.
Miljøstyrelsen kan dog kræve de nævnte prøver indsendt  

 inden godkendelsen.
 § 3.  Miljøstyrelsen kan ved godkendelsen bestemme, at  

 forskrifter for anvendelse og opbevaring af det godkendte bekæmpelsesmiddel  

 bekendtgøres ved gengivelse på emballagen.
Klassificering § 4.  Farlige bekæmpelsesmidler klassificeres af  

 miljøstyrelsen i følgende fareklasser med tilhørende faresymboler:
 Stk. 2.  Kriterier for indplacering i fareklasserne  

 meget giftig, giftig og sundhedsskadelig er anført i bilag 3. Indplacering i  

 de øvrige fareklasser sker i overensstemmelse med miljøministeriets  

 bekendtgørelse nr. 408 af 17. september 1980 om klassificering, emballering  

 og mærkning m.v.
Emballering § 5.  Bekæmpelsesmidler må kun sælges, såfremt den  

 anvendte emballage opfylder følgende krav:
 Stk. 2.  Emballagen skal af producenter eller importører  

 være forseglet på en sådan måde, at denne forsegling ødelægges endeligt ved  

 den første åbning af emballagen.
 Stk. 3.  Miljøstyrelsen kan i særlige tilfælde bestemme,  

 at prøver af salgsemballagen inden godkendelsen skal indsendes til  

 kemikaliekontrollen.
Mærkning § 6.  Emballagen skal være forsynet med en etiket med  

 følgende angivelser: 1) midlets handelsnavn, 2) navn og adresse på  

 indehaveren af godkendelsen, 3) angivelse af midlets art efterfulgt af  

 produktets registreringsnummer samt sætningen: »Omfattet af  

 miljøministeriets bekendtgørelse om bekæmpelsesmidler«, 4) navnene på og  

 indholdet af virksomme stoffer i midlet angivet særskilt for hvert virksomt  

 stof - i vægtprocent for bekæmpelsesmidler, der er faste stoffer, aerosoler,  

 flygtige væsker (kogepunkt maks. 50 grader C) eller tyktflydende væsker  

 (nedre grænse 1 Pa. s. ved 20 grader C), - i vægtprocent og i g/l ved 20 grader C for andre væsker, - i rumfangsprocent for luftarter, - i g/enhed for imprægnerede genstande, 5) navnet på alle meget giftige,  

 giftige, sundhedsskadelige og ætsende stoffer, som ud over de virksomme  

 stoffer forekommer i midlet i en koncentration, der overstiger 0,2 pct. for  

 meget giftige og giftige stoffer, 5 pct. for sundhedsskadelige stoffer og 5  

 pct. for ætsende stoffer.
Hvis der i midlet indgår opløsningsmidler, kan  

 andre koncentrationsgrænser dog lægges til grund efter miljøstyrelsens  

 nærmere bestemmelse, 6) midlets nettoindhold, 7) partiets fabrikationsnummer  

 eller -dato, 8) eventuel holdbarhedsangivelse, 9) fareklasse(r), jfr. § 4,  

 stk. 1, og faresymbol(er) som angivet i bilag 1, såfremt midlet er omfattet  

 af § 4, stk. 1, nr. 1-9, Stk. 2.  De i stk. 1, nr. 4 og 5 nævnte angivelser skal  

 være i overensstemmelse med nomenklaturen i bilag 6 til miljøministeriets  

 bekendtgørelse nr. 408 af 17. september 1980 om klassificering, emballering  

 og mærkning m.v., eller, såfremt stoffet ikke er optaget på listen, i  

 overensstemmelse med en af miljøstyrelsen anerkendt nomenklatur.
 Stk. 3.  De i stk. 1, nr. 10, 11 og 13 nævnte angivelser  

 fastsættes af miljøstyrelsen i forbindelse med godkendelsen.
§ 7.  Faresymbolerne skal trykkes med sort på  

 orangegul baggrund.
Hvert symbol skal optage mindst 1/10 af etikettens  

 overflade.
Fareklassen skal angives under symbolet.
§ 8.  Etiketten skal være så stor, at de i § 6, stk.  

 1, nævnte angivelser kan anføres tydeligt.
Den skal mindst have følgende  

 format:
§ 9.  Etiketten skal fastgøres på emballagen, således  

 at teksten kan læses vandret, når emballagen er anbragt på sædvanlig måde.  

 Etiketten skal med hele sin overflade være fastklæbet på den emballage, som  

 umiddelbart indeholder midlet, og på en sådan måde, at den forbliver på  

 emballagen, indtil midlet er opbrugt.
Såfremt midlet sælges i dobbelt  

 salgsemballage, skal begge emballagens dele være forsynet med de krævede  

 angivelser.
§ 10.  Etikettens tekst skal være affattet på dansk.  

 Etikettens - eller i de i § 11 nævnte tilfælde emballagens - farve og  

 udseende skal sikre, at faresymbolet og dets orangegule baggrund træder klart  

 frem.
Teksten skal være let læselig og må ikke let kunne udviskes.
 § 11.  En etiket er ikke påkrævet, når angivelserne er  

 tydeligt anført på selve emballagen i overensstemmelse med de foranstående  

 regler.
§ 12.  Foruden den i §§ 6-11 omhandlede etiket skal  

 bekæmpelsesmidler være forsynet med brugsanvisning.
Bestemmelserne i §§ 9-11  

 finder tilsvarende anvendelse for brugsanvisningen.
 § 13.  Forinden salg skal etiketten og  

 brugsanvisningen godkendes af kemikaliekontrollen.
 § 14.  Når en transportemballage omslutter en eller  

 flere indvendige emballager, der er mærket i overensstemmelse med  

 bekendtgørelsen, anses kravene til mærkning for opfyldt, såfremt  

 transportemballagen som minimum er mærket i overensstemmelse med de  

 internationale bestemmelser om transport af farlige stoffer samt de i § 6,  

 stk. 1, nr. 1, 7, 10 og 12 omhandlede angivelser.
§ 15.  De i § 1, stk. 2 nævnte bekæmpelsesmidler skal  

 tydeligt være mærket med navn og pct. af virksomt stof, angivet særskilt for  

 hvert stof, producentens eller importørens navn og adresse samt følgende  

 tekst: »Må ikke udleveres til forbrugere.
Kun til viderefabrikation  

 (ompakning)».
Midlerne skal desuden mærkes efter reglerne i  

 miljøministeriets bekendtgørelse nr. 408 af 17. september 1980 om  

 klassificering, emballering og mærkning m.v.
 Salg m.v.
§ 16.  Meget giftige bekæmpelsesmidler må kun sælges  

 af Stk. 2.  Meget giftige bekæmpelsesmidler må kun sælges  

 til og kun købes af den i stk. 1, nr. 2 nævnte samt den, der i medfør af §  

 24, stk. 1, nr. 1 har fået særlig tilladelse til at anvende disse midler.  

 Forhandleren har pligt til at sikre sig, at køberen er berettiget til at købe  

 meget giftige bekæmpelsesmidler.
Salg til brugere må kun finde sted mod  

 forevisning af legitimation udstedt af kemikaliekontrollen i forbindelse med  

 den i § 24, stk. 1, nr. 1, nævnte tilladelse og mod egenhændig kvittering fra  

 køberen.
§ 17.  Enhver, der sælger meget giftige  

 bekæmpelsesmidler, skal føre bog over ethvert køb og salg af disse midler.  

 Bogføringen skal foretages straks efter, at dispositionen har fundet sted,  

 med angivelse af dato, køberens navn og adresse, midlernes handelsnavn samt  

 antal og størrelse af pakningerne.
Såfremt salg sker til brugere, skal  

 endvidere anføres løbenummeret på den i § 16, stk. 2, nævnte legitimation.
Stk. 2.  Bogføringen skal i øvrigt ske på en sådan måde,  

 at forhandlerens beholdning af disse midler til enhver tid klart fremgår af  

 bogen eller af en specificeret udskrift af forhandlerens normale bogholderi,  

 der kan godkendes af kemikaliekontrollen.
Bogen med bilag skal efter at være  

 udskrevet opbevares i 5 år.
§ 18.  Giftige bekæmpelsesmidler må kun sælges af Stk. 2.  Giftige bekæmpelsesmidler må kun sælges til og  

 kun købes af de i stk. 1, nr. 2 og 3 samt § 25, stk. 1, nr. 1-3 nævnte.  

 Forhandleren har pligt til at sikre sig, at køberen er berettiget til at købe  

 giftige bekæmpelsesmidler.
 § 19.  Bekæmpelsesmidler må kun sælges i den ubrudte  

 originalpakning, hvori varen er leveret fra producent eller importør.
 Stk. 2.  Åbnede originalpakninger af bekæmpelsesmidler  

 må ikke forefindes i forretningslokaler, lagerlokaler og andre lokaler, hvor  

 bekæmpelsesmidler opbevares med henblik på salg, jfr. dog stk. 3.
 Stk. 3.  Bestemmelsen i stk. 2 gælder ikke for  

 indehaveren af godkendelsen for det pågældende middel.
 § 20.  Bestemmelserne i § 25 og § 26, stk. 3 i lov om  

 kemiske stoffer og produkter gælder ikke for bekæmpelsesmidler omfattet af  

 denne bekendtgørelse.
Opbevaring § 21.  Meget giftige og giftige bekæmpelsesmidler skal  

 overalt opbevares forsvarligt, under lås, utilgængeligt for børn og ikke  

 sammen med eller i nærheden af levnedsmidler, foderstoffer, lægemidler og  

 lignende.
Stk. 2.  Producenter, importører og forhandlere skal  

 opbevare meget giftige og giftige bekæmpelsesmidler i særskilt og aflåset  

 skab eller rum (aflukke), der tydeligt er mærket med advarselstavle som  

 angivet i bilag 2. I et sådant giftskab eller giftrum må ikke anbringes andet  

 end meget giftige og giftige kemiske stoffer og produkter, herunder  

 bekæmpelsesmidler.
Under et giftskab må ikke anbringes varer.
Stk. 3.  Den i stk. 2 omhandlede advarselstavle trykkes  

 med sort kant på gul baggrund.
Den gule baggrund skal dække mindst 50 pct. af  

 tavlens overflade.
Tavlens tre sider skal hver være mindst 16 cm.
Under  

 tavlen skal anføres ordene »giftige stoffer«.
 § 22.  Andre bekæmpelsesmidler end de i § 21 nævnte  

 skal overalt opbevares forsvarligt, utilgængeligt for børn og ikke sammen med  

 eller i nærheden af levnedsmidler, foderstoffer, lægemidler og lignende.
 Stk. 2.  Forhandlere skal opbevare sundhedsskadelige og  

 ætsende bekæmpelsesmidler således, at kunder ikke har direkte adgang til  

 midlerne.
 § 23.  Rester af bekæmpelsesmidler samt tom brugt  

 emballage er omfattet af bestemmelserne i § 21, stk. 1 og § 22, stk. 1.
 Stk. 2.  Brugere må kun opbevare bekæmpelsesmidler i den  

 oprindelige emballage.
 Stk. 3.  De af bekæmpelsesmidler tilberedte  

 sprøjtevæsker og lignende må ikke efterlades uden tilsyn.
Anvendelse § 24.  Meget giftige bekæmpelsesmidler må kun anvendes  

 af Stk. 2.  Den i stk. 1, nr. 1 nævnte tilladelse gives på  

 nærmere fastsatte vilkår og er betinget af, at vedkommende har gennemgået et  

 af miljøstyrelsen foranstaltet eller anerkendt giftkursus.
Tilladelsen kan  

 tilbagekaldes af kemikaliekontrollen.
 Stk. 3.  Miljøstyrelsen kan fastsætte nærmere regler for  

 anvendelse af grupper af meget giftige bekæmpelsesmidler.
§ 25.  Giftige bekæmpelsesmidler må kun anvendes af § 26.  Meget giftige og giftige bekæmpelsesmidler må  

 ikke anvendes i private haver, i de for publikum tilgængelige områder af  

 offentlige parker og lignende eller til behandling af beplantninger i skel  

 mod offentlige veje eller private haver.
 Stk. 2.  Undtaget fra bestemmelsen i stk. 1 er  

 anvendelse af meget giftige og giftige midler til bekæmpelse af mosegrise og  

 muldvarpe under forudsætning af, at bekæmpelsen udføres af personer, der har  

 kemikaliekontrollens tilladelse til at anvende meget giftige  

 bekæmpelsesmidler.
 § 27.  Såfremt bekæmpelse udføres for andre, skal  

 disse inden behandlingen underrettes om eventuel behandlingsfrist samt  

 eventuel fare for menneskers og dyrs sundhed af den, der udfører bekæmpelsen.
Privat afprøvning § 28.  Ved privat afprøvning forstås undersøgelser af  

 bekæmpelsesmidlers anvendelighed foretaget uden for laboratorium af andre end  

 landbrugsministeriets forsøgsinstitutioner eller institutioner autoriseret af  

 statens tekniske prøvenævn.
 § 29.  Uanset bekendtgørelsens øvrige bestemmelser kan  

 miljøstyrelsen tillade, at bekæmpelsesmidler anvendes til privat afprøvning.  

 Midlerne skal i så fald udleveres vederlagsfrit.
 Stk. 2.  Ansøgning herom indsendes af producenten eller  

 importøren til miljøstyrelsen på et særligt ansøgningsskema og skal indeholde  

 følgende oplysninger:
 Stk. 3.  Miljøstyrelsen kan kræve yderligere oplysninger  

 og fastsætte nærmere vilkår for afprøvningen.
Særlige bestemmelser § 30.  Bekæmpelsesmidler skal være således  

 fremstillet, at de virksomme stoffer i midlet er ensartet fordelt eller  

 fordeler sig ensartet ved omrystning eller omrøring.
Såfremt omrystning eller  

 omrøring er nødvendig, skal dette være angivet på etiketten eller emballagen.
 § 31.  Af hensyn til fabrikations- og  

 analyseusikkerhed tillades følgende tolerancer for virksomme stoffer:
 Angiven vægtprocent af Tolerancer.
 virksomt stof i midlet.
 Stk. 2.  Miljøstyrelsen kan ved godkendelsen af det  

 enkelte middel fastsætte andre tolerancer.
§ 32.  Den, der har fået miljøstyrelsens godkendelse  

 for et bekæmpelsesmiddel, skal føre regnskab over virksomhedens omsætning af  

 hvert bekæmpelsesmiddel for sig efter forskrifter fastsat af  

 kemikaliekontrollen.
Regnskabet skal bl.a. indeholde oplysning om den solgte  

 mængde og dennes værdi.
 Stk. 2.  Regnskabet skal føres måned for måned for hvert  

 enkelt middel og pakningsstørrelse i en form, som kan godkendes af  

 kemikaliekontrollen. Årsopgørelsen til kemikaliekontrollen, jfr. § 34, stk.  

 2, skal påtegnes af en statsautoriseret eller registreret revisor, medmindre  

 kemikaliekontrollen i det enkelte tilfælde meddeler fritagelse for  

 revisorattestation.
§ 33.  Annoncer, brochurer, etiketter m.v. må ikke  

 indeholde urigtige eller vildledende oplysninger.
Det er ikke tilladt at  

 reklamere med, at et bekæmpelsesmiddel er »ugiftigt«,  

 »miljøvenligt« eller lignende.
 Stk. 2.  Det er forbudt at reklamere med, at et  

 bekæmpelsesmiddel indeholder eller har virkning som plantenæringsstof.
Afgifter § 34.  Den, der har fået miljøstyrelsens godkendelse  

 af et bekæmpelsesmiddel, skal for hver godkendelse betale For hvert middel kan de i nr. 1 og 2 omhandlede afgifter i et kalenderår  

 ikke overstige 60.000 kr.
 Stk. 2.  Senest den 1. februar hvert år skal indehaveren  

 af godkendelsen til kemikaliekontrollen indsende en årsopgørelse for det  

 umiddelbart foregående kalenderår efter kemikaliekontrollens nærmere  

 anvisning.
Stk. 3.  De i stk. 1 omhandlede afgifter forfalder til  

 betaling 1. marts og skal indbetales til kemikaliekontrollen inden 1. april.  

 Afgifter, der indbetales efter denne dato, forrentes med 2 pct. pr. påbegyndt  

 måned fra forfaldsdagen at regne.
Afgifterne er tillagt udpantningsret.
 § 35.  Den, der har fået tilladelse til forhandling af  

 meget giftige bekæmpelsesmidler, og den, der har fået tilladelse til  

 forhandling af giftige bekæmpelsesmidler, skal for hvert udsalgssted,  

 tilladelsen omfatter, betale en afgift på 250 kr. for det pågældende  

 kalenderår.
Stk. 2.  De i stk. 1 omhandlede afgifter forfalder til  

 betaling 1. januar og skal indbetales til kemikaliekontrollen inden 1.  

 februar i det pågældende kalenderår.
Afgifter, der indbetales efter denne  

 dato, forrentes med 2 pct. pr. påbegyndt måned fra forfaldsdagen at regne.
 Stk. 3.  For tilladelser, der udstedes efter 1. juli,  

 betales 125 kr. for det pågældende kalenderår.
 § 36.  Såfremt indehaveren af en godkendelse af et  

 bekæmpelsesmiddel eller indehaveren af en tilladelse til salg af meget  

 giftige eller giftige bekæmpelsesmidler inden 1. februar anmoder  

 kemikaliekontrollen om, at godkendelsen eller tilladelsen tilbagekaldes,  

 betales afgift for det påbegyndte kalenderår kun, såfremt salg finder sted i  

 det pågældende kalenderår.
Myndighederne Klage og dispensation § 37.  Tilsyn og kontrol med overholdelse af reglerne  

 i bekendtgørelsen udøves af kemikaliekontrollen.
 Stk. 2.  Kommunalbestyrelsen bistår kemikaliekontrollen  

 ved tilsyn og kontrol med overholdelsen af mærknings- og opbevaringsreglerne  

 hos detailhandlere og lignende.
 § 38.  I spørgsmål om bekæmpelsesmidler bistås  

 miljøstyrelsen af et af ministeren nedsat bekæmpelsesmiddelråd.
 Stk. 2.  Landbrugsministeriets forsøgsinstitutioner  

 bistår miljøstyrelsen ved vurderingen af bekæmpelsesmidlers effektivitet.
 § 39.  Miljøstyrelsen kan i særlige tilfælde tillade,  

 at reglerne i denne bekendtgørelse fraviges.
§ 40.  Kemikaliekontrollens afgørelser efter § 13, §  

 16, stk. 1, nr. 2, § 17, stk. 2, § 18, stk. 1, nr. 3, § 24, stk. 1, nr. 1 og  

 stk. 3 og § 32, stk. 2 i denne bekendtgørelse samt afgørelser efter § 48 i  

 lov om kemiske stoffer og produkter kan inden fire uger fra den dag,  

 afgørelsen er meddelt den pågældende, påklages til miljøstyrelsen.
Eventuel  

 klage indgives til kemikaliekontrollen.
Stk. 2.  Kommunalbestyrelsens afgørelser efter § 48 i  

 lov om kemiske stoffer og produkter kan inden fire uger fra den dag,  

 afgørelsen er meddelt den pågældende, påklages til miljøstyrelsen.
Eventuel  

 klage indgives til kommunalbestyrelsen.
Stk. 3.  Miljøstyrelsens afgørelser efter § 2, stk. 1,  

 kan inden fire uger fra den dag, afgørelsen er meddelt den pågældende,  

 påklages til miljøankenævnet.
Eventuel klage indgives til miljøankenævnet.
 Stk. 4.  Miljøstyrelsen har den endelige administrative  

 afgørelse i sager, der ikke kan indbringes for miljøankenævnet.
Straf § 41.  Med mindre højere straf er forskyldt efter den  

 øvrige lovgivning, straffes med bøde, hæfte eller fængsel i indtil 1 år den,  

 der Stk. 2.  For overtrædelse af § 2, stk. 1, § 5, stk. 1 og  

 2, § 9, §§ 13-19 og §§ 21-22 kan der pålægges en producent, importør eller  

 virksomheds ejer eller bruger bødeansvar, selv om lovovertrædelsen ikke kan  

 tilregnes denne som forsætlig eller uagtsom.
For sådant bødeansvar fastsættes  

 ingen forvandlingsstraf.
 Stk. 3.  For overtrædelser, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
Ikrafttrædelses- og overgangsbestemmelser § 42.  Bekendtgørelsen træder i kraft den 1. oktober  

 1980. Samtidig ophæves landbrugsministeriets bekendtgørelse nr. 289 af 25.  

 september 1961 om midler til bekæmpelse af plantesygdomme, ukrudt og visse  

 skadedyr samt om midler til regulering af plantevækst med senere ændringer,  

 dog undtaget § 30 a (flysprøjtning) og § 32 (bimærke). Bekendtgørelsens  

 afsnit IX (afgifter) ophæves dog først 31. december 1980. Endvidere ophæves §  

 4 i miljøministeriets bekendtgørelse nr. 178 af 29. marts 1974 om henlæggelse  

 af opgaver og beføjelser til miljøstyrelsen.
§ 43.  Regler, der er fastsat af giftnævnet i henhold  

 til de i § 42 nævnte bekendtgørelser forbliver i kraft, indtil de afløses af  

 regler fastsat i henhold til denne eller anden bekendtgørelse.
Overtrædelse  

 af sådanne regler straffes efter hidtil gældende regler.
Stk. 2.  Afgørelser truffet efter de regler, der er  

 nævnt i § 42 og stk. 1, bevarer deres gyldighed, indtil der efter denne eller  

 anden bekendtgørelse eller efter regler fastsat i henhold til denne eller  

 anden bekendtgørelse træffes ny afgørelse.
Overtrædelse af sådanne afgørelser  

 straffes efter de hidtil gældende regler.
§ 44.  Giftnævnets klassificeringer af  

 bekæmpelsesmidler bevarer deres gyldighed indtil 1. januar 1986. Efter denne  

 dato må bekæmpelsesmidler kun sælges af producenter og importører, såfremt de  

 er godkendt af miljøstyrelsen.
Der betales afgift efter reglerne i denne  

 bekendtgørelse fra 1. januar 1981.
 Stk. 2.  Uanset bestemmelsen i stk. 1 kan miljøstyrelsen  

 ændre vilkårene for gældende klassificeringer og i særlige tilfælde kræve  

 midlerne godkendt efter bestemmelserne i denne bekendtgørelse.
§ 45.  Bekæmpelsesmidler i fareklasserne X, A, B og C,  

 der er mærket efter de hidtil gældende regler, må sælges af producenter og  

 importører indtil 1. januar 1983. Efter denne dato skal de før salg fra  

 producenten eller importøren være forsynet med en etiket, der er i  

 overensstemmelse med reglerne i denne bekendtgørelse.
Etiketten skal forinden  

 salg godkendes af kemikaliekontrollen.
§ 46.  Tilladelse til forhandling af bekæmpelsesmidler  

 i fareklasserne X og A bevarer deres gyldighed indtil 1. januar 1986.  

 Tilladelse til forhandling af X-midler gælder endvidere for forhandling af  

 meget giftige bekæmpelsesmidler, og tilladelse til forhandling af A-midler  

 gælder for forhandling af giftige bekæmpelsesmidler.
Der betales afgift efter  

 reglerne i denne bekendtgørelse fra 1. januar 1981.
Stk. 2.  Bekæmpelsesmidler i fareklasse B kan sælges  

 uden særlig tilladelse efter ikrafttræden af denne bekendtgørelse.
De skal  

 dog opbevares i giftskab.
§ 47.  Tilladelse til anvendelse af bekæmpelsesmidler  

 i fareklasse X bevarer deres gyldighed indtil udløbet af den i tilladelsen  

 angivne tidsfrist.
Tilladelsen gælder også for anvendelse af meget giftige  

 bekæmpelsesmidler, der alene indeholder de virksomme stoffer, som tilladelsen  

 omfatter.
 § 48.  Bekæmpelsesmidler, der ikke er omfattet af de i  

 § 42 omhandlede bekendtgørelser, må af importører og producenter sælges  

 indtil 1. januar 1982 uden miljøstyrelsens godkendelse, såfremt ansøgning om  

 godkendelse er miljøstyrelsen i hænde senest 1. januar 1981.
 Stk. 2.  De i stk. 1 omhandlede bekæmpelsesmidler er  

 afgiftspligtige fra 1. januar 1981.
 Miljøministeriet, den 17. september  

 1980.
Erik Holst / Anne Birte Boeck Bilag 1 FAREKLASSER OG FARESYMBOLER Bilag 2 ADVARSELSTAVLE Advarselstavle til giftskab eller giftrum, jfr. § 21, stk. 2 og 3.
Bilag 3 Stk. 1.  Bekæmpelsesmidler klassificeres af  

 miljøstyrelsen ved bestemmelse af midlets akutte toksicitet udtrykt ved den  

 hos rotten konstaterede LD50-værdi.
1. for faste stoffer (med undtagelse af lokkemidler og  

 bekæmpelsesmidler i form af tabletter) 5 mg/kg legemsvægt og derunder:  

 »meget giftig«, over 5, men højst 50 mg/kg legemsvægt:  

 »giftig«, over 50, men højst 500 mg/kg legemsvægt:  

 »sundhedsskadelig«, 2. for væsker (samt lokkemidler og bekæmpelsesmidler i  

 form af tabletter) 25 mg/kg legemsvægt og derunder: »meget giftig«,  

 over 25, men højst 200 mg/kg legemsvægt: »giftig«, over 200, men  

 højst 2.000 mg/kg legemsvægt: »sundhedsskadelig«.
0,5 mg/l luft og derunder: »meget giftig«, over 0,5 mg/l luft, men højst 2 mg/l luft: »giftig«, over 2 mg/l luft, men højst 20 mg/l luft: »sundhedsskadelig«.
For pulverformige bekæmpelsesmidler, hvor partikeldiameter af  

 hovedfraktionen ikke overstiger 50 mikron, bestemmes værdierne ved  

 inhalationsprøver.
Når disse bekæmpelsesmidler i forvejen er markedsført  

 eller er ved at blive godkendt på tidspunktet for ikrafttræden af denne  

 bekendtgørelse, kan de dog klassificeres efter de bestemmelser, der gælder  

 for de ovenfor under litra a omhandlede bekæmpelsesmidler i flydende form.
1. for faste stoffer (med undtagelse af lokkemidler og  

 bekæmpelsesmidler i form af tabletter) 10 mg/kg legemsvægt og derunder:  

 »meget giftig«, over 10, men højst 100 mg/kg legemsvægt:  

 »giftig«, over 100, men højst 1.000 mg/kg legemsvægt:  

 »sundhedsskadelig«, 2. for væsker (samt lokkemidler og bekæmpelsesmidler i  

 form af tabletter) 50 mg/kg legemsvægt og derunder: »meget giftig«,  

 over 50, men højst 400 mg/kg legemsvægt: »giftig«, over 400, men  

 højst 4.000 mg/kg legemsvægt: »sundhedsskadelig«.
 De foreskrevne prøver skal gennemføres i henhold til internationalt  

 anerkendte metoder.
Stk. 2.  Uanset stk. 1 kan miljøstyrelsen klassificere  

 bekæmpelsesmidler på grundlag af beregning, Der må i så fald være begrundet sandsynlighed for, at den på grundlag af  

 beregning opnåede klassificering ikke afviger væsentligt fra den, der ville  

 blive resultatet ved gennemførelse af de i stk. 1 omhandlede forsøg.
 Såfremt midlet kun indeholder et virksomt stof, anvendes ved beregning  

 følgende formel:
(L x 100/C) = A hvor L = LD50 af det virksomme stof ved oral tilførsel hos rotten C = koncentrationen af det virksomme stof i vægtprocent A = den værdi, der skal lægges til grund for klassificeringen af  

 bekæmpelsesmidlet i overensstemmelse med stk. 1, litra a.
 Såfremt midlet indeholder to eller flere virksomme stoffer, kan  

 tilsvarende beregningsmetode anvendes.
 Stk. 3.  Der kan lægges yderligere toksikologiske data  

 til grund for klassificeringen af bekæmpelsesmidlet, når:
 Hvis det derimod kan påvises, at et bekæmpelsesmiddel er mindre giftigt  

 eller sundhedsskadeligt, end det skulle forventes i betragtning af  

 toksiciteten af dets bestanddele, tages der ved klassificeringen også hensyn  

 hertil.
Bilag 4 Bilag 4 består af:
 Bilag 4.1. Oplysnings- og undersøgelseskrav ved godkendelse af et  

 bekæmpelsesmiddel.
 Bilag 4.2. Ansøgningsskema (oplysninger om det formulerede middel).
 Bilag 4.3. Bilag til ansøgningsskema (oplysninger om det virksomme stof).
Bilag 4.1 Oplysnings- og undersøgelseskrav ved ansøgning om godkendelse af et  

 bekæmpelsesmiddel En ansøgning om godkendelse af et bekæmpelsesmiddel består af et  

 ansøgningsskema med oplysninger om det formulerede middel, bilagsskema(er)  

 med oplysninger om de(t) virksomme stof(fer) samt andre relevante bilag.  

 Ansøgnings- og bilagsskemaer skal indsendes i 3 eksemplarer.
De nedenfor anførte oplysnings- og undersøgelseskrav er udgangspunkt for  

 vurdering af ansøgningen.
Miljøstyrelsen kan herudover kræve yderligere  

 oplysninger, ligesom miljøstyrelsen kan kræve, at ansøgeren foretager eller  

 lader foretage yderligere undersøgelser.
 Miljøstyrelsen kan i særlige tilfælde tillade, at en eller flere af de  

 udbedte oplysninger udelades.
1. Såfremt der ansøges om godkendelse af et  

 bekæmpelsesmiddel, der indeholder et eller flere virksomme stoffer, der ikke  

 findes i bekæmpelsesmidler klassificeret af giftnævnet og solgt her i landet  

 eller importeret her til landet før 1. oktober 1980, kræves af hver ansøger  

 alle oplysninger om såvel det formulerede middel som det virksomme stof,  

 medmindre ansøgeren kan godtgøre, at visse oplysninger under hensyn til den  

 påtænkte anvendelse er uden relevans.
Godkendelsen kan af miljøstyrelsen  

 gøres tidsbegrænset.
 2. Såfremt der ansøges om godkendelse af et  

 bekæmpelsesmiddel, hvor det eller de virksomme stoffer indgår i  

 bekæmpelsesmidler klassificeret af giftnævnet og solgt her i landet eller  

 importeret her til landet før 1. oktober 1980, og såfremt midlet søges  

 godkendt til samme anvendelse som sådanne midler, kræves følgende:
 Godkendelse meddelt på baggrund af ovenstående oplysninger vil som  

 hovedregel være tidsbegrænset til 1. januar 1986. Godkendelse kan dog  

 meddeles uden tidsbegrænsning, såfremt miljøstyrelsen er i besiddelse af  

 oplysninger svarende til dem, der kræves under 1 ovenfor.
 3. Såfremt der ansøges om godkendelse af et  

 bekæmpelsesmiddel, hvor det eller de virksomme stoffer findes i  

 bekæmpelsesmidler klassificeret af giftnævnet og solgt her i landet eller  

 importeret her til landet før 1. oktober 1980, men som søges godkendt til et  

 væsentligt ændret anvendelsesområde, eller et anvendelsesområde, der skønnes  

 at medføre, at midlet fremover sælges i væsentligt forøgede mængder, kræves  

 samme oplysninger som nævnt under 1.
 Såfremt ansøgningen vedrører et ændret, men beslægtet anvendelsesområde,  

 kræves som minimum samme oplysninger som nævnt under 2, samt de oplysninger,  

 der er relevante for fastsættelsen af vilkår vedrørende det nye  

 anvendelsesområde.
4. Hvis der er tale om et bekæmpelsesmiddel, der er  

 identisk med et allerede godkendt (klassificeret) bekæmpelsesmiddel, kan  

 ansøgeren henvise til de oplysninger og undersøgelsesresultater, der har  

 dannet grundlag for vurderingen af det tidligere godkendte (klassificerede)  

 bekæmpelsesmiddel.
Det vil som hovedregel blive krævet, at ansøgeren har  

 opnået accept fra den, der har bekostet de pågældende undersøgelser.
Er der  

 forløbet 10 år siden den første godkendelse (klassificering) af det  

 pågældende middel, er den omtalte accept dog ikke nødvendig.
Hvis der er tale om et bekæmpelsesmiddel, hvor det virksomme stof er  

 identisk med det virksomme stof i et tidligere godkendt (klassificeret)  

 bekæmpelsesmiddel, men hvor midlet har en anden sammensætning af fyldstoffer,  

 kan ansøgeren under samme forudsætninger som anført ovenfor henvise til  

 tidligere dokumentation for det virksomme stof.
Ansøgeren skal dog  

 tilvejebringe alle de udbedte oplysninger og undersøgelsesresultater  

 vedrørende det formulerede middel.
5. Herudover skal ansøgeren ved enhver ansøgning  

 oplyse, om et eller flere af fyldstofferne er omfattet af miljøministeriets  

 bekendtgørelse nr. 409 af 17. september 1980 om anmeldelse af kemiske  

 stoffer.
I bekræftende fald skal ansøgningen ledsages af de oplysninger og  

 undersøgelsesresultater, der er nødvendige for at opfylde kravene til en  

 anmeldelse for det eller de pågældende stof(fer).
6. Laboratorieundersøgelser skal for  

 bekæmpelsesmidlets vedkommende være foretaget under anvendelse af det  

 færdigformulerede middel.
For det virksomme stofs vedkommende skal de være  

 foretaget under anvendelse af den tekniske vare, som indgår i det  

 færdigformulerede middel.
Visse af de fysisk-kemiske parametre skal tillige,  

 som angivet i skemaet, foreligge for det kemisk rene, virksomme stof.
 Laboratorieundersøgelserne skal være foretaget på kvalificeret måde og i  

 overensstemmelse med anerkendte metoder.
 De undersøgelsesmetoder, der er anvendt til fremskaffelse af ansøgningens  

 oplysninger, skal beskrives i bilag, som vedlægges ansøgningen.
7. En ansøger kan anmode om, at oplysninger i en  

 ansøgning i forhold til offentligheden behandles fortroligt, hvis de er af  

 væsentlig økonomisk betydning for anmelderen.
Anmodningen skal altid  

 begrundes.
Samtidig skal det pågældende punkt eller underpunkt, bilagsnummer  

 eller bilagssidetal i ansøgningen eller i bilagsskemaet mærkes med  

 »F«.
