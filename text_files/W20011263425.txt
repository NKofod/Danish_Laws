 Der blev klaget over, at vagtlægen ikke havde været  

 tilstrækkelig omhyggelig i sin vurdering.
Klage over visiterende vagtlæges  

 vurdering af patient med pludselig opståede ømhed i hele kroppen  

 samt ubehag og besvimelsesanfald Det fremgik af båndudskriften af telefonsamtalen, at patienten  

 orienterede lægen om, at han ca. en time før henvendelsen havde  

 haft et ildebefindende, og at han formentlig havde været kortvarigt  

 fjern med efterfølgende fald på gulvet og med svedture til  

 følge.
Hans hustru havde hjulpet ham i seng, men han følte sig  

 stadig dårlig med koldsved og smerter rundt omkring i kroppen (led og  

 muskler herunder i skulder, albue, håndled, hofte, knæ,  

 fødder, bryst og underkæbe). Han havde en temperatur på  

 36,4 efter indtagelse af Kodimagnyl og havde fortsat trykken i kroppen,  

 herunder en fornemmelse af at "nogen sad på hans bryst", og at han  

 havde ledsmerter.
Han oplyste tillige, at han hostede slim op og  

 bekræftede at der var lidt hæshed.
 Nævnet oplyste, at Kodimagnyl virker  

 temperaturnedsættende.
Det var nævnets opfattelse, at der forelå influenzalignende  

 symptomer med ømhed i det meste af kroppen, og at temperaturen ikke  

 sikkert kunne bedømmes, men patienten havde ingen problemer med  

 vejrtrækningen.
Nævnet fandt på denne baggrund, at de  

 foreliggende symptomer ikke entydigt pegede på, at der kunne foreligge  

 hjerteproblemer.
Nævnet fandt derfor ikke grundlag for at kritisere lægens  

 skøn.
Nævnet fandt dog, at det havde været  

 hensigtsmæssigt, om lægen havde tilbudt en undersøgelse  

 på grundlag af oplysningen om pludselig besvimelse hos en i  

 øvrigt tidligere rask patient sammen med legemlige symptomer domineret  

 af muskel- og ledsmerter, herunder trykken i brystregionen og betydeligt  

 alment ubehag.
