Fremsat den 14. marts 2001 af  

 Flemming Kofod-Svendsen (KRF), Ole M.
Nielsen (KRF),  

 Jann Sjursen (KRF) og Tove Videbæk (KRF).
Forslag til folketingsbeslutning om inddragelse af lægfolk i stiftsøvrighedens  

 tilsynsfunktion Folketinget opfordrer regeringen til snarest at  

 fremsætte de nødvendige lovforslag og foretage de  

 fornødne ændringer af bekendtgørelser, cirkulærer  

 og andre administrative forskrifter med henblik på at lade  

 stiftsøvrigheden tiltræde af tre valgte  

 menighedsrådsmedlemmer i forbindelse med sager omfattet af  

 menighedsrådslovens § 46.
Bemærkninger til forslaget Folkekirken blev til sammen med folkestyrets  

 indførelse i Danmark med grundloven af 1849, men i det første  

 halve århundrede herefter blev mange reminiscenser fra enevældens  

 organisationsform alligevel hængende i kirken.
Først i det 20.  

 århundrede kom der for alvor skred i tingene, da systemskiftet i 1901  

 blev en katalysator for den demokratiseringsproces i folkekirken, som der var  

 lagt op til i grundloven i form af den såkaldte I 1901 fremsatte I.C.
Christensen et forslag om  

 indførelse af menighedsråd, og menighedsrådsloven blev  

 vedtaget i 1903 som en foreløbig midlertidig ordning i seks år.  

 Rådene blev nedlagt efter prøveperioden, men opstod dog ved ny  

 lovgivning igen fra 1912.
I 1922 gennemførtes et større kirkeligt  

 lovkompleks.
Et af elementerne heri var indførelsen af provstiudvalg.  

 Provstiudvalgene overtog en del af stiftsøvrighedens økonomiske  

 ansvar og tilsyn og var således udtryk for en decentralisering.  

 Også menighedsrådene fik i overensstemmelse hermed deres  

 funktioner udvidet på det økonomiske og administrative  

 område.
Lægfolkets repræsentation på sogneplan  

 og provstiplan i det 20. århundrede er imidlertid kun yderst sporadisk  

 blevet fulgt op på stiftsplan.
Enkelte tiltag har dog fundet sted.  

 Således indførtes i 1984 stiftsudvalg bestående af et  

 valgt menighedsrådsmedlem fra hver af stiftets provstier.  

 Stiftsudvalgenes opgave er at have indseende med stiftsøvrighedens  

 forvaltning af kirkernes og præsteembedernes kapitaler.
Udvalget kan  

 forlange at få forelagt alle oplysninger om stiftsmidlernes  

 udlånsvirksomhed og om kapitalernes anbringelse og afkast og udarbejder  

 en beretning, men har ingen egentlig beslutningskompetence.
I 1992  

 indførtes endvidere stiftsudvalg vedrørende mellemkirkeligt  

 arbejde.
Ser man på de tre niveauer i den folkekirkelige  

 beslutningsstruktur, sogne-, provsti- og stiftsniveauet, er det  

 forslagsstillernes opfattelse, at der på stiftsplan er et udbredt behov  

 for en fortsat udvikling af lægfolkets repræsentation.  

 Stiftsøvrigheden udgøres således fortsat alene af  

 biskoppen og stiftamtmanden, en ordning, der går helt tilbage til  

 kongelig resolution af 4. september 1793. Preben Espersen slår da  

 også fast, at Stiftsøvrighedens opgaver er at føre  

 legalitetstilsyn med stiftets menighedsråd og tilsyn med  

 præstegårde og præstegårdsjorder samt bestyre  

 fællesfonden og kirkernes og præsteembedernes kapitaler.  

 Stiftsøvrigheden er desuden rekursinstans for en række  

 afgørelser, der er truffet af menighedsråd og provstiudvalg, og  

 forbereder sager, der skal afgøres af Kirkeministeriet.
Efter forslagsstillernes opfattelse er det vigtigt igen at  

 få sat gang i processen i retning af øget repræsentation  

 af lægfolk i den folkekirkelige struktur på stiftsplan.
Derfor  

 foreslås det i nærværende beslutningsforslag at fokusere  

 på stiftsøvrighedens legalitetstilsyn med menighedsrådene  

 og lade stiftsøvrigheden tiltræde af tre valgte  

 menighedsrådsmedlemmer i forbindelse med sager omfattet af  

 menighedsrådslovens § 46 (jf. lovbekendtgørelse nr. 571 af 21.  

 juni 1996).
Dette spørgsmål er aktuelt efter den  

 såkaldte Vallekildesag, hvor der i foråret 2000 blev rejst  

 erstatningssag mod to vestsjællandske menighedsråd for  

 uberettiget fyring af en organist.
Medlemmerne af de to råd blev senere  

 af stiftsøvrigheden afkrævet en bod, og Landsforeningen af  

 Menighedsrådsmedlemmer har i den anledning udtrykt ønske om den  

 ændring af stiftsøvrighedens legalitetstilsyn, som  

 nærværende forslag indeholder.
 Det skal dog understreges, at det ikke er det aktuelle  

 eksempel, der er den egentlige baggrund for beslutningsforslaget, men derimod  

 det rent principielle forhold, at lægfolk hidtil kun i perifert omfang  

 har været inddraget i den folkekirkelige beslutningsstruktur på  

 stiftsplan.
 For en ordens skyld skal der gøres opmærksom  

 på, at nærværende beslutningsforslag udelukkende  

 vedrører tilsyn af rent forvaltningsmæssig karakter og ikke  

 på nogen måde anfægter hverken biskoppens rent gejstlige  

 tilsyn med præsterne omfattende prædikeembedet, sakramenternes  

 forvaltning og sjælesorgen eller præsternes forkyndelsesfrihed og  

 frihedsrettigheder i øvrigt.
Skriftlig fremsættelse Flemming Kofod-Svendsen (KRF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om inddragelse af  

 lægfolk i stiftsøvrighedens tilsynsfunktion.
(Beslutningsforslag nr.
B 146).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
