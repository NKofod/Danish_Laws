 I medfør af § 14, stk. 1, § 17, § 20, stk. 1, § 21, stk. 2, § 22, stk. 3,  

 og § 26, stk. 1 og 2, i lov om erhvervsskoler, jf. lovbekendtgørelse nr. 689  

 af 20. juli 1994, - for så vidt angår § 20, stk. 1, efter forhandling med  

 finansministeren - og § 19, stk. 3, i lov om erhvervsuddannelser, jf.  

 lovbekendtgørelse nr. 789 af 28. september 1993, § 17, stk. 2, i lov nr. 371  

 af 6. juni 1991 om landbrugsuddannelser samt § 6, stk. 1, i lov nr. 508 af  

 30. juni 1993 om åben uddannelse fastsættes:
Erhvervsskoler § 1.  Driftstilskud, tilskud til lokaler, bygninger og  

 arealer og særligt tilskud, jf. § 12, stk. 2-4, i lov om erhvervsskoler,  

 fastsættes en gang årligt forud for et finansår og udbetales til skolerne  

 kvartalsvis forud.
§ 2.  Tilskud til dækning af de direkte  

 undervisningsudgifter ved uddannelser, bortset fra de i § 4 nævnte  

 uddannelser, beregnes månedsvis forud.
For månederne i første kvartal  

 fastsættes tilskuddet på grundlag af et skøn over det forventede antal  

 årselever pr. skole.
For andet, tredie og fjerde kvartal fastsættes  

 tilskuddet på grundlag af antallet af årselever i det forudgående kvartal.  

 Der foretages efterfølgende regulering i forhold til det faktiske antal  

 årselever.
§ 3.  For uddannelser med lille elevtilgang, jf. § 19,  

 stk. 3, i lov om erhvervsuddannelser, indgår i grundlaget for udbetaling af  

 tilskud til de direkte undervisningsudgifter et nærmere fastsat mindsteantal  

 årselever pr. skoleperiode uanset det faktiske elevtal.
Der kan kun en gang  

 pr. kalenderår opnås tilskud efter denne bestemmelse til gennemførelse af  

 uddannelsernes enkelte skoleperioder.
De nærmere vilkår for beregning af  

 mindsteantallet af årselever fremgår af Undervisningsministeriets  

 Regnskabsinstruks: ØSE - Økonomistyringssystem for erhvervsskolerne,  

 henholdsvis Undervisningsministeriets Regnskabsinstruks: LAS -  

 Landbrugsskolernes administrative system.
 Stk. 2.  Reglerne i stk. 1 finder ikke anvendelse, når  

 skolen kan opfylde sine forpligtelser ved at lade eleverne samlæse med elever  

 i en tilsvarende skoleperiode i en anden uddannelses skoleundervisning.
Stk. 3.  Undervisningsministeriet træffer efter  

 indstilling fra Erhvervsuddannelsesrådet beslutning om, hvilke uddannelser  

 der er omfattet af reglerne om tilskud efter stk. 1, og hvilke skoler der kan  

 tilbyde uddannelserne efter disse regler.
Godkendelsen kan tilbagekaldes.
 § 4.  Tilskud til uddannelser efter lov om åben  

 uddannelse udbetales som et samlet tilskud tre gange årligt på grundlag af  

 det faktiske antal betalende årselever.
 § 5.  Tilskud til kost og logi under skoleophold i  

 henhold til § 17 i lov om landbrugsuddannelser beregnes, udbetales og  

 reguleres i overensstemmelse med bestemmelserne i Undervisningsministeriets  

 Regnskabsinstruks: LAS - Landbrugsskolernes administrative system.
 § 6.  Andre tilskud udbetales på vilkår fastsat af  

 Undervisningsministeriet i forbindelse med tilskudsbevillingen.
 § 7.  Opgørelsen af det faktiske antal årselever efter  

 §§ 2-4 skal attesteres af skolens revisor i overensstemmelse med  

 bestemmelserne i Undervisningsministeriets bekendtgørelse om revision m.v.  

 ved erhvervsskoler og skolehjem.
 § 8.  For de erhvervsskoler, der ikke tidligere har  

 været landbrugsskoler, beregnes, udbetales og reguleres tilskud efter §§ 1-4  

 i henhold til retningslinierne i Undervisningsministeriets Regnskabsinstruks:  

 ØSE - Økonomistyringssystem for erhvervsskolerne.
 Stk. 2.  For de erhvervsskoler, der tidligere har været  

 landbrugsskoler, beregnes, udbetales og reguleres de tilskud, der er nævnt i  

 §§ 1-4, i henhold til retningslinierne i Undervisningsministeriets  

 Regnskabsinstruks: LAS - Landbrugsskolernes administrative system.
 § 9.  Erhvervsskoler, der ikke tidligere har været  

 landbrugsskoler, skal anvende de administrative systemer, der beskrives i  

 Undervisningsministeriets Regnskabsinstruks: ØSE - Økonomistyringssystem for  

 erhvervsskolerne.
 Stk. 2.  Erhvervsskoler, der tidligere har været  

 landbrugsskoler, skal anvende de administrative systemer, der beskrives i  

 Undervisningsministeriets Regnskabsinstruks: LAS - Landbrugsskolernes  

 administrative system.
 § 10.  Regnskabsføringen for de erhvervsskoler, der  

 ikke tidligere har været landbrugsskoler, skal følge reglerne i  

 Undervisningsministeriets Regnskabsinstruks: ØSE - Økonomistyringssystem for  

 erhvervsskoler.
 Stk. 2.  Regnskabsføringen for de erhvervsskoler, der  

 tidligere har været landbrugsskoler, skal følge reglerne i  

 Undervisningsministeriets Regnskabsinstruks: LAS - Landbrugsskolernes  

 administrative system.
 § 11.  Erhvervsskolerne er omfattet af reglerne i den  

 til enhver tid gældende Budgetvejledning udstedt af Finansministeriet, jf.  

 dog stk. 2-7.
 Stk. 2.  Erhvervsskolerne disponerer frit ved  

 anvendelsen af statslige tilskud til de tilskudsberettigede uddannelser, til  

 administration, ledelse og bygningsdrift m.v. og til skoleformål under et.
Stk. 3.  Anlægsinvesteringer, byggeri samt mageskifte og  

 køb og salg af fast ejendom med henblik på anvendelse til skolens formål og  

 som led i skolens arealtilpasning skal ikke forelægges Finansudvalget.  

 Indgåelse af lejemål med henblik på anvendelse til skolens formål skal ikke  

 forelægges Finansudvalget, medmindre lejemålet indgås med uopsigelighed ud  

 over 10 år.
Uden Undervisningsministeriets godkendelse må skolen dog ikke  

 sælge fast ejendom med henblik på flytning af hovedparten af skolens  

 tilskudsberettigede aktiviteter til lejemål.
 Stk. 4.  Statens selvforsikringsprincip finder ikke  

 anvendelse for så vidt angår erhvervsskolers indgåelse af kurskontrakter i  

 forbindelse med optagelse af realkreditlån m.v.
 Stk. 5.  Skolernes tilskud opdeles ikke i lønudgifter og  

 andre udgifter, og der fastsættes ikke lønsums- og personalerammer.
 Stk. 6.  Skolerne kan opspare tilskud til anvendelse i  

 følgende finansår til skole- og undervisningsvirksomhed.
 Stk. 7.  Skolerne kan endvidere frit disponere over alle  

 indtægter ud over bevilgede tilskud.
Stk. 8.  Reglerne om budgettering af indtægtsdækket  

 virksomhed på finansloven og om justering af udgifts- og  

 indtægtsbevillingerne for den indtægtsdækkede virksomhed på forslag til  

 tillægsbevillingslov finder ikke anvendelse.
Der skal dog på  

 regnskabstidspunktet udarbejdes en resultatopgørelse i overensstemmelse med  

 Budgetvejledningens regler.
Andre skoler end erhvervsskoler, institutioner og virksomheder § 12.  For andre skoler end erhvervsskoler,  

 institutioner og virksomheder, der godkendes til at meddele bestemte  

 erhvervsuddannelser eller tilgrænsende erhvervsrettet uddannelse, jf. § 26,  

 stk. 1 og 2, i lov om erhvervsskoler, fastsætter Undervisningsministeriet  

 vilkårene for tilskud m.v. i forbindelse med meddelelse af godkendelse til  

 den pågældende skole, institution eller virksomhed.
Ikrafttræden § 13.  Bekendtgørelsen træder i kraft den 1. januar  

 1995.
 Stk. 2.  Samtidig ophæves bekendtgørelse nr. 609 af 15.  

 juli 1993 om tilskudsudbetaling og regnskabsføring ved erhvervsskoler mv.
