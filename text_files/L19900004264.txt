I henhold til kgl. resolution af 13. juli 1989 har Danmark ratificeret en i Strasbourg den 28. juni 1978 udfærdiget europæisk konvention om kontrol med enkeltpersoners erhvervelse og besiddelse af skydevåben.
 Konventionens ordlyd er som følger:
EUROPÆISK KONVENTION OM KONTROL MED ENKELTPERSONERS ERHVERVELSE OG  

 BESIDDELSE AF SKYDEVÅBEN Europarådets undertegnede medlemsstater er i betragtning af, at Europarådets sigte er at opnå større enhed blandt  

 dets medlemmer; i betragtning af den trussel, som stigende brug af skydevåben udgør  

 indenfor kriminalitet; i bevidstheden om, at sådanne skydevåben ofte fremskaffes fra udlandet; i ønsket om at indføre effektive metoder i internationalt omfang til  

 kontrollering af skydevåbens bevægelser over statsgrænserne; i erkendelse af, at det er nødvendigt at undgå foranstaltninger, som kan  

 udgøre en hindring for lovlig international handel, eller som kan medføre  

 uigennemførlig eller unødigt omstændelig kontrol ved grænserne i strid med  

 nutidens bestræbelser til fremme af varers og personers frie bevægelighed, blevet enige om følgende:
Definitioner og almindelige bestemmelser Artikel 1 I denne konvention har ordet a. »skydevåben« den betydning, som er tillagt det i tillæg I til  

 denne konvention; b. »person« også betydningen: en juridisk person med  

 forretningssted på en kontraherende parts territorium; c. »forhandler« betydningen: en person, hvis erhverv eller  

 virksomhed helt eller delvis består i fremstilling, salg, køb, bytte eller  

 udlejning af skydevåben; d. »hjemmehørende« reference til en person, hvis sædvanlige  

 bopæl eller hjemsted er i en kontraherende parts territorium i den betydning,  

 som er nævnt i regel 9 i Europarådets Ministerkomites tillæg til resolution  

 (72) 1.
Artikel 2 De kontraherende parter forpligter sig til at yde hinanden gensidig  

 bistand gennem de kompetente administrative myndigheder med bekæmpelse af  

 ulovlige transaktioner med skydevåben og med at opspore og lokalisere  

 skydevåben, der er blevet overført fra een stats territorium til en andens.
Artikel 3 Hver kontraherende part skal have fri adgang til at vedtage love og  

 forordninger vedrørende skydevåben, forudsat at sådanne love og forordninger  

 ikke er uforenelige med denne konventions bestemmelser.
Artikel 4 Denne konvention finder ikke anvendelse på nogen transaktion vedrørende  

 skydevåben, i hvilken alle parter er stater eller optræder på staters vegne.
Underretning om transaktioner Artikel 5 1. Hvis et skydevåben, der forefindes på een  

 kontraherende parts territorium, sælges, overdrages eller på anden måde  

 afhændes til en person, der er hjemmehørende i en anden kontraherende parts  

 territorium, skal den første part underrette den anden derom på den i  

 artiklerne 8 og 9 foreskrevne måde.
 2. Med henblik på anvendelse af bestemmelserne i denne  

 artikels stk. 1 skal hver kontraherende part tage sådanne skridt, som er  

 nødvendige for at sikre, at personer, som sælger, overdrager eller på anden  

 måde afhænder skydevåben, der forefindes på partens territorium, giver  

 nærmere oplysninger om transaktionen til partens kompetente myndigheder.
Artikel 6 Hvis et skydevåben, der forefindes på en kontraherende parts territorium,  

 overføres varigt og uden ændring i besiddelsen deraf til en anden  

 kontraherende parts territorium, skal den første part underrette den anden  

 derom på den i artiklerne 8 og 9 foreskrevne måde.
Artikel 7 De i artiklerne 5 og 6 omhandlede underretninger skal også tilstilles de  

 kontraherende parter, gennem hvis territorier et skydevåben passerer under  

 transit, når som helst den stat, fra hvis territorium det afsendes, skønner,  

 at det vil være nyttigt at give sådan underretning.
Artikel 8 1. De i artiklerne 5, 6 og 7 omhandlede underretninger  

 skal afgives så omgående som muligt.
De kontraherende parter skal gøre deres  

 bedste for at sikre, at underretning afgives forud for den transaktion eller  

 overførsel, den angår; i modsat fald skal underretningen afgives så snart som  

 muligt efter transaktionen eller overførslen.
 2. De i artiklerne 5, 6 og 7 omhandlede underretninger  

 skal især anføre:
a.
Identitet, pas- eller identitetskortnummer og adresse vedrørende den  

 person, til hvem det pågældende skydevåben sælges, overdrages eller på anden  

 måde afhændes, eller vedrørende den person, som overfører et skydevåben  

 varigt til en anden kontraherende parts territorium uden ændring i  

 besiddelsen deraf.
b.
Det pågældende skydevåbens type, fabrikat og karakteristika samt dets  

 nummer eller andet kendetegn.
Artikel 9 1. De i artiklerne 5, 6 og 7 omhandlede underretninger  

 skal udveksles mellem de af de kontraherende parter dertil udpegede nationale  

 myndigheder.
 2. Når det er hensigtsmæssigt, kan underretningerne  

 sendes gennem Den internationale Kriminalpoliti-organisation (Interpol).
3. Enhver stat skal ved deponeringen af sit  

 ratifikations-, accept-, godkendelses- eller tiltrædelsesinstrument, ved  

 erklæring stilet til Europarådets generalsekretær, nærmere anføre den  

 myndighed, som underretningerne bør adresseres til.
Staten skal omgående  

 underrette Europarådets generalsekretær om eventuelle senere ændringer i  

 sådanne myndigheders identitet.
Dobbelt tilladelse Artikel 10 1. Hver kontraherende part skal træffe hensigtsmæssige  

 forholdsregler til sikring af, at intet skydevåben, der forefindes på dens  

 territorium, sælges, overdrages eller på anden måde afhændes til en person,  

 som ikke er hjemmehørende der, og som ikke forud har opnået tilladelse fra  

 den nævnte kontraherende parts kompetente myndigheder.
2. Denne tilladelse må ikke gives, medmindre de  

 kompetente myndigheder forud har sikret sig, at en tilladelse til den  

 pågældende transaktion er givet den pågældende person af de kompetente myndigheder hos den kontraherende part, hvor personen er  

 hjemmehørende.
3. Hvis denne person tager skydevåbnet i besiddelse på  

 den kontraherende parts territorium, hvor transaktionen finder sted, skal den  

 i stk. 1 omhandlede tilladelse kun gives på vilkår svarende til dem, der  

 ville gælde for en transaktion mellem personer, der er hjemmehørende hos  

 vedkommende kontraherende part.
Hvis skydevåbnet omgående udføres af  

 territoriet, er de i stk. 1 omhandlede myndigheder kun forpligtet til at  

 sikre sig, at myndighederne hos den kontraherende part, hvor den pågældende  

 person er hjemmehørende, har givet tilladelse til den bestemte transaktion  

 eller til sådanne transaktioner i almindelighed.
 4. De i denne artikel, stk. 1 og 2, omhandlede  

 tilladelser kan erstattes af en international licens.
Artikel 11 Enhver stat skal ved deponeringen af sit ratifikations-, accept-,  

 godkendelses- eller tiltrædelsesinstrument nærmere angive, hvilken eller  

 hvilke af dens myndigheder som er kompetente til at udstede de i artikel 10,  

 stk. 2, omhandlede tilladelser.
Staten skal omgående underrette Europarådets  

 generalsekretær om eventuelle senere ændringer i sådanne myndigheders  

 identitet.
Afsluttende bestemmelser Artikel 12 1. Denne konvention skal være åben for undertegnelse  

 af Europarådets medlemsstater.
Den skal være betinget af ratifikation, accept  

 eller godkendelse.
Ratifikations-, accept- eller godkendelsesinstrumenterne  

 skal deponeres hos Europarådets generalsekretær.
 2. Konventionen skal træde i kraft den første dag i  

 måneden efter udløbet af tre måneder fra datoen for det tredje  

 ratifikations-, accept- eller godkendelsesinstruments deponering.
 3. For enhver signatarstat, som senere måtte  

 ratificere, acceptere eller godkende denne konvention, skal konventionen  

 træde i kraft den første dag i måneden efter udløbet af tre måneder fra  

 datoen for deponeringen af dens ratifikations-, accept- eller  

 godkendelsesinstrument.
Artikel 13 1. Efter at denne konvention er trådt i kraft, kan  

 Europarådets Ministerkomite opfordre enhver stat, som ikke er medlem af  

 Europarådet, til at tiltræde konventionen.
Beslutning om sådan opfordring  

 skal være i overensstemmelse med Europarådets Statut, artikel 20.d, og skal  

 vedtages enstemmigt af de af Europarådets medlemsstater, som er kontraherende  

 parter vedrørende denne konvention.
 2. Sådan tiltrædelse skal ske ved deponering hos  

 Europarådets generalsekretær af et tiltrædelsesinstrument, som skal træde i  

 kraft tre måneder fra datoen for dets deponering.
Artikel 14 1. Enhver stat kan ved undertegnelsen eller ved  

 deponeringen af sit ratifikations-, accept-, godkendelses- eller  

 tiltrædelsesinstrument nærmere angive det eller de territorier, for hvilke  

 denne konvention skal gælde.
 2. Enhver stat kan ved deponeringen af sit  

 ratifikations-, accept-, godkendelses- eller tiltrædelsesinstrument eller når  

 som helst senere, ved erklæring stilet til Europarådets generalsekretær,  

 udvide denne konvention til at gælde for et eller flere i erklæringen nærmere  

 angivne territorier, for hvis internationale forbindelser den er ansvarlig,  

 eller på hvis vegne den er bemyndiget til at afgive bindende tilsagn.
3. Enhver erklæring afgivet i medfør af foranstående  

 stykke kan, med hensyn til ethvert i sådan erklæring omtalt territorium,  

 tilbagekaldes ved underretning stilet til generalsekretæren.
Sådan  

 tilbagekaldelse træder i kraft seks måneder efter, at den er modtaget af  

 generalsekretæren.
Artikel 15 1. Enhver stat kan ved undertegnelsen eller ved  

 deponeringen af sit ratifikations-, accept-, godkendelses- eller  

 tiltrædelsesinstrument erklære, at den vil tage et eller flere af de  

 forbehold, som er omhandlet i tillæg II til denne konvention.
2. Enhver kontraherende part kan ved erklæring stilet  

 til Europarådets generalsekretær helt eller delvis tilbagekalde et forbehold,  

 som parten har taget i overensstemmelse med foregående stykke.
Sådan  

 erklæring træder i kraft på datoen for dens modtagelse.
 3. En kontraherende part, som har taget et forbehold i  

 overensstemmelse med denne artikels stk. 1, kan ikke kræve, at en anden part  

 skal anvende den bestemmelse, i henhold til hvilken forbeholdet er taget; men  

 den kan, hvis dens forbehold er begrænset eller betinget, kræve anvendelse af  

 den pågældende bestemmelse i samme omfang, som den selv har accepteret den.
Artikel 16 1. De kontraherende parter må ikke indgå bilaterale  

 eller multilaterale aftaler med hinanden vedrørende de forhold, som er  

 omhandlet i denne konvention, undtagen med det formål at supplere dennes  

 bestemmelser eller at lette anvendelsen af de principper, som den indeholder.
 2. Hvis imidlertid to eller flere kontraherende parter  

 fastlægger eller allerede har fastlagt deres indbyrdes forhold på dette  

 område på grundlag af ensartet lovgivning eller deres eget særlige system og  

 derved har påtaget sig mere vidtgående forpligtelser, skal de være berettiget  

 til at ordne disse indbyrdes forhold i overensstemmelse dermed, uanset denne  

 konventions bestemmelser.
 3. Kontraherende parter, som i overensstemmelse med  

 denne artikels stk. 2 ophører med at anvende denne konventions betingelser på  

 deres indbyrdes forhold vedrørende dette område, skal underrette Europarådets  

 generalsekretær derom.
Artikel 17 1. Den europæiske Kriminalkomite under Europarådet  

 skal holdes underrettet om anvendelsen af denne konvention, og komiteen skal  

 gøre, hvad der måtte kræves for at lette venskabelig bilæggelse af eventuelle  

 vanskeligheder, som måtte opstå ved anvendelsen af denne konvention.
 2. Den europæiske Kriminalkomite kan i relation til  

 den fremtidige tekniske, sociale og økonomiske udvikling formulere og  

 forelægge for Europarådets ministerkomite forslag sigtende på ændring eller  

 supplering af denne konventions bestemmelser og især med henblik på ændring  

 af indholdet af tillæg I.
Artikel 18 1. I tilfælde af krig eller andre usædvanlige  

 omstændigheder kan enhver kontraherende part med øjeblikkelig virkning  

 vedtage midlertidige regler, der afviger fra denne konventions bestemmelser.  

 Parten skal omgående underrette Europarådets generalsekretær om sådanne  

 eventuelle afvigelser og om deres ophør.
2. Enhver kontraherende part kan opsige denne  

 konvention ved underretning stilet til Europarådets generalsekretær.
Sådan  

 opsigelse træder i kraft seks måneder fra datoen for generalsekretærens  

 modtagelse af underretningen derom.
Artikel 19 Europarådets generalsekretær skal underrette rådets medlemsstater og  

 enhver stat, som har tiltrådt denne konvention, om:
a. enhver undertegnelse; b. enhver deponering af ratifikations-, accept-, godkendelses- eller  

 tiltrædelsesinstrument; c. enhver ikrafttrædelsesdato for denne konvention i medfør af artiklerne  

 12 og 13; d. enhver erklæring eller underretning modtaget ifølge bestemmelserne i  

 artikel 9, stk. 3; e. enhver erklæring eller underretning modtaget ifølge bestemmelserne i  

 artikel 11; f. enhver erklæring eller underretning modtaget ifølge bestemmelserne i  

 artikel 14; g. ethvert forbehold taget ifølge bestemmelserne i artikel 15, stk. 1; h. tilbagekaldelsen af ethvert forbehold taget ifølge bestemmelserne i  

 artikel 15, stk. 2; i. enhver underretning modtaget ifølge bestemmelserne i artikel 16, stk.  

 3, og som vedrører ensartet lovgivning eller et særligt system; j. enhver underretning modtaget ifølge bestemmelserne i artikel 18, stk.  

 1, og om datoen for henholdsvis indførelse og ophør af afvigelsen; k. enhver underretning modtaget ifølge bestemmelserne i artikel 18, stk.  

 2, og om datoen for opsigelsens ikrafttræden.
 Til bekræftelse heraf har undertegnede dertil behørigt bemyndigede  

 undertegnet denne konvention.
Udfærdiget i Strasbourg den 28. juni 1978 med engelsk og fransk tekst, som  

 begge har samme gyldighed, i eet eksemplar, som skal opbevares i Europarådets  

 arkiv.
Europarådets generalsekretær skal fremsende bekræftede kopier til hver  

 signatarstat og til hver tiltrædende stat.
Tillæg I A.
I denne konvention betegner ordet »skydevåben«:
 1. Enhver genstand, som for det første er konstrueret  

 som eller omdannet til et våben, hvorfra hagl, kugler eller andre missiler,  

 eller giftige luftarter, væsker eller andre stoffer kan affyres ved hjælp af  

 eksplosions-, gas- eller lufttryk eller andre drivmidler, og for det andet  

 falder ind under nogen af de nedenanførte specifikationer, idet dog pkt. a-f  

 inklusive og pkt. i forudsættes kun at omfatte genstande, i hvilke der  

 anvendes eksplosive drivmidler:
a. automatiske våben; b. korte våben med halvautomatisk, repeterende eller enkeltskuds  

 mekanisme; c. lange våben med halvautomatisk eller repeterende mekanisme med mindst  

 eet riflet løb; d. enkeltskuds lange våben med mindst eet riflet løb; e. lange våben med halvautomatisk eller repeterende mekanisme og alene  

 glatte løb (eet eller flere); f. transportable raketstyr; g. ethvert våben eller anden indretning, som er beregnet på at forårsage  

 fare for menneskers liv eller helbred ved affyring af lammende, giftige eller  

 ætsende stoffer; h. flammekastere beregnet til angreb eller forsvar; i. enkeltskuds lange våben alene med glatte løb (eet eller flere); j. lange våben, hvis drivmiddel er gas; k. korte våben, hvis drivmiddel er gas; l. lange våben, hvis drivmiddel er komprimeret luft; m. korte våben, hvis drivmiddel er komprimeret luft; n. våben, som affyrer projektiler alene ved fjederkraft.
 Dog skal enhver genstand, som ellers ville falde ind under ovenstående  

 stk. 1, ikke betegnes som »skydevåben«, såfremt den:
I er gjort varigt funktionsudygtig; II på grund af ringe kraft ikke er underkastet kontrol i den stat, fra  

 hvilken den agtes udført; III er beregnet til alarm-, signal-, livrednings-, dyreslagtnings-,  

 harpunerings- eller industrielle eller tekniske formål, forudsat at sådanne  

 genstande kun kan anvendes til det angivne formål; IV på grund af dens gamle oprindelse ikke er underkastet kontrol i den  

 stat, fra hvilken den agtes udført.
 2. Affyringsmekanismen, kammeret, cylinderen eller  

 løbet på enhver genstand, der er omfattet af ovenstående stk. 1.
 3. Ammunition, der er specielt beregnet på at blive  

 affyret ved hjælp af en genstand omfattet af ovenstående stk. 1, pkt. a-f  

 inklusive, pkt. i, j, k eller n, og stof eller substans, der er specielt  

 beregnet på at blive affyret ved hjælp af en indretning omfattet af  

 ovenstående stk. 1, pkt. g.
 4. Teleskopsigtemidler med lysstråle eller med  

 elektronisk lysforstærknings- eller infrarødt udstyr, såfremt de er  

 konstrueret til montage på nogen af de genstande, der er omfattet af  

 ovenstående stk. 1.
 5. Lyddæmpere konstrueret til montage på nogen af de  

 genstande, der er omfattet af ovenstående stk. 1.
 6. Granater, bomber eller andre missiler forsynet med  

 indretninger, der forårsager eksplosion eller brand.
B.
I dette tillæg betegner:
a. »automatisk« et våben, som er i stand til at affyre skud i  

 byger, hver gang aftrækkeren aktiveres; b. »halvautomatisk« et våben, som affyrer eet projektil, hver  

 gang aftrækkeren og intet andet aktiveres; c. »repeterende mekanisme« et våben, hvor denne mekanisme,  

 foruden aftrækkeren, skal aktiveres, hver gang våbnet ønskes affyret; d. »enkeltskuds« et våben, på hvilket løbet eller løbene skal  

 lades før hvert skud; e. »kort« et våben, hvis løb ikke er længere end 30 cm, og hvis  

 samlede længde ikke er over 60 cm; f. »langt« et våben, hvis løb er længere end 30 cm, og hvis  

 samlede længde er større end 60 cm.
 Tillæg II.
 Enhver stat kan erklære, at den forbeholder sig ret til:
 a. ikke at anvende denne konventions kapitel II på en eller flere af de  

 genstande, der omfattes af denne konventions tillæg I, stk. 1, pkt. i-n  

 inklusive, eller stk. 2, 3, 4, 5 eller 6.
 b. ikke at anvende denne konventions kapitel III.
 c. ikke at anvende denne konventions kapitel III på en eller flere af de  

 genstande, der omfattes af denne konventions tillæg I, stk. 1, pkt. i-n  

 inklusive, eller stk. 2, 3, 4, 5 eller 6.
 d. ikke at anvende denne konventions kapitel III på transaktioner mellem  

 forhandlere, der er hjemmehørende i to kontraherende parters territorier.  

 Følgende lande har ratificeret, accepteret eller godkendt konventionen på de  

 vedføjede datoer:
 Nedennævnte lande har ved ratifikationen, accepten eller godkendelsen  

 taget forbehold og afgivet erklæringer som følger:
Cypern Forbehold:
 I henhold til art. 15, stk. 1, og tillæg II, har Cypern taget forbehold om  

 ikke at anvende kapitel II på en eller flere af de genstande, der omfattes af  

 konventionens tillæg I, stk. 1, pkt. i-n inklusive og stk. 3, 4 og 6. Ej  

 heller kan kapitel II anvendes for så vidt angår tillæg I, stk. 2 og 5,  

 såfremt de af dem omhandlede genstande omfatter dele af eller er beregnet til  

 at passe til genstande, der er omfattet af stk. 1, pkt. i-n inklusive.
 Endvidere skal kapitel III ikke anvendes.
Nederlandene Erklæringer:
 I henhold til art. 9, stk. 3, skal underretning sendes til: The National  

 Firearms Office (»Landelijke Vuurwapencentrale«) of the Police  

 Central Information Service (»Centrale Recherche  

 Informatiedienst«).
 Vedrørende De Nederlandske Antiller sendes underretning til: The  

 Attorney-General to the Nederlands Antilles Court of Justice.
 Forbehold:
 I henhold til art. 15, stk. 1, og tillæg II, vil Nederlandene ikke anvende  

 kapitel II i henseende til de genstande, der omhandles i tillæg I, A, stk. 1,  

 pkt. j-n.
 Kapitel III skal ikke anvendes.
Sverige Erklæringer:
 I henhold til art. 9, stk. 3, skal underretning sendes til  

 Rikspolisstyrelsen.
 Forbehold:
 I henhold til art. 15, stk. 1, vil Sverige ikke anvende kapitel II i  

 henseende til de genstande, der omhandles i tillæg, I, stk. 1, pkt. i-n  

 inklusive og stk. 3, 4 og 6. Kapitel II skal ej heller anvendes med hensyn  

 til tillæg I, stk. 2 og 5, såfremt de af dem omhandlede genstande omfatter  

 dele af eller er beregnet til at passe til genstande, der er omfattet af stk.  

 1, pkt. i-n inklusive.
 Endvidere skal kapitel III ikke anvendes.
Luxembourg Forbehold:
 Luxembourg vil ikke anvende kapitel II m.h.t. genstande, der er omfattet  

 af tillæg I, stk. 2, 3, 4, 5 og 6.
 Kapitel III skal ikke anvendes med hensyn til genstande, der omfattes af  

 tillæg I, stk. 1, pkt. i-n inklusive, stk. 2, 3, 4, 5 eller 6.
 Kapitel III skal ligeledes ikke anvendes på transaktioner mellem  

 handlende, der bor i to kontraherende parters territorier.
 Erklæring:
 I henhold til art. 9, stk. 3, og art. 11, er Justitsministeriet den  

 kompetente myndighed.
Island Erklæringer:
 I henhold til art. 9, stk. 3, og art. 11 er Justitsministeriet,  

 Arnarhvali, Reykjavik, den kompetente myndighed.
Forbundsrepublikken Tyskland Forbehold:
 I henhold til art. 15, stk. 1, undlader Forbundsrepublikken Tyskland at  

 anvende kapitel II i henseende til de genstande, der omhandles i tillæg I,  

 stk. 1, pkt. i-n inklusive, og stk. 3. Kapitel II skal heller ikke anvendes  

 med hensyn til tillæg I, stk. 2, 4 og 5, såfremt de af dem omhandlede  

 genstande omfatter dele af eller er beregnet til at passe til genstande, der  

 er omfattet af stk. 1, pkt. i-n inklusive.
 Endvidere skal kapitel III ikke anvendes.
 Erklæring:
 I henhold til art. 9, stk. 3, skal underretninger sendes til  

 Bundeskriminalamt.
Portugal Forbehold:
 I henhold til art. 15 og tillæg II vil Portugal ikke anvende kapitel II og  

 III i henseende til de genstande, der omhandles i tillæg I, stk. 1, pkt. j-n,  

 og i stk. 2 og 3.
 Erklæring:
 I henhold til art. 9 skal underretning sendes til: The Ministry of  

 Internal Administration, Praca do Comercio, P-1100 Lisboa.
Danmark Forbehold:
 I henhold til art. 14 tages der forbehold om, at konventionen ikke skal  

 gælde for Færøerne og Grønland, og i henhold til art. 15, jfr. tillæg II a og  

 c, tages forbehold over for de skydevåben, der er nævnt i tillæg I, A, pkt.  

 j-n.
 Erklæringer:
 I medfør af art. 9 skal underretning adresseres til Rigspolitichefen.  

 Forespørgsler i henhold til art. 11 rettes til Justitsministeriet.
Italien Erklæring:
 I medfør af artikel 9 er den kompetente myndighed, underretning skal  

 rettes til for så vidt angår art. 5, 6 og 7: Ministero dell' Interno,  

 Dipartimento della Pubblica Sicurezza, I-00100 Roma.
 Konventionen trådte i medfør af art. 12, stk. 2, i kraft for Danmark den  

 1. december 1989.
