Skriftlig fremsættelse (4. oktober  

 2000) Udenrigsministeren (Niels Helveg Petersen):
 Herved tillader jeg mig for Folketinget at  

 fremsætte:
 Forslag til folketingsbeslutning om Danmarks  

 ratifikation af aftale om gennemførelse af bestemmelserne i De  

 Forenede Nationers Havretskonvention af 10. december 1982 vedrørende  

 bevarelse og forvaltning af fælles fiskebestande og stærkt  

 vandrende fiskebestande.
(Beslutningsforslag nr.
B 8).
 Forslaget tilsigter at muliggøre, at Danmark kan  

 ratificere aftale om gennemførelse af bestemmelserne i De Forenede  

 Nationers Havretskonvention af 10. december 1982 vedrørende bevarelse  

 og forvaltning af fælles fiskebestande og stærkt vandrende  

 fiskebestande.
 Sammen med de øvrige EU-medlemsstater undertegnede  

 Danmark den 27. juni 1996 aftalen.
 Hovedformålet med aftalen er at skabe  

 forudsætninger for sikring og bæredygtig udnyttelse af disse  

 fiskebestande.
 Gennemførelsen af aftalen forventes ikke at  

 få direkte administrative eller lovgivningsmæssige konsekvenser.  

 Aftalen forventes at styrke beskyttelsen af havmiljøet.
Der lægges i aftalen vægt på, at de  

 deltagende lande tager initiativ til at samarbejde om bevarelses- og  

 forvaltningsforanstaltninger vedrørende fælles og stærkt  

 vandrende fiskebestande.
I praksis skal samarbejdet foregå gennem  

 etableringen af regionale fiskeriorganisationer, hvor både  

 berørte kyststater og andre lande, der udnytter en bestemt  

 fiskebestand, skal kunne blive medlemmer.
Deltagelsen i et sådant  

 formelt samarbejde kan være forudsætning for, at en stat  

 får adgang til udnyttelsen af en fiskebestand.
 De regionale fiskeriorganisationer får til opgave at  

 beslutte nødvendige tiltag på basis af videnskabelige  

 vurderinger samt at etablere kontrolmekanismer med henblik på at sikre  

 gennemførelsen deraf, ligesom de skal skabe et samarbejde om  

 standardisering og tilvejebringelse af videnskabelige data vedrørende  

 de berørte fiskebestande.
Fiskerinationerne er forpligtet til at sikre, at  

 fiskerfartøjer, der fører deres flag, overholder de vedtagne  

 bevarelsesforanstaltninger.
Dette gælder også for  

 foranstaltninger, der er truffet af regionale fiskeriorganisationer, hvor den  

 enkelte fiskerination ikke er medlem, men dækker havområder, hvor  

 fiskerfartøjer, der fører dennes flag, driver fiskeri.  

 Ligeledes skal fiskerinationerne og havnestaterne   uanset medlemskab i  

 regionale fiskeriorganisationer   etablere et samarbejde vedrørende  

 overholdelse af bevarelsesforanstaltningerne.
Medlemmerne af regionale fiskeriorganisationer er  

 berettiget til at gennemføre inspektioner af samtlige  

 fiskerfartøjer, der driver fiskeri i de havområder, der  

 dækkes af organisationen.
Det påhviler fiskerinationerne at  

 sikre, at fiskerfartøjer, der fører deres flag, underkaster sig  

 disse inspektioner.
 I forbindelse med bevarelse og forvaltning af fælles  

 fiskebestande og stærkt vandrende fiskebestande skal der tages hensyn  

 til udviklingslandenes særlige behov med henblik på at styrke  

 deres evne til at bevare og forvalte fælles fiskebestande og  

 stærkt vandrende fiskebestande samt fiske efter sådanne bestande.  

 Der oprettes særlige fonde for at finansiere bistanden til  

 udviklingslandene.
 Begrænsning og bilæggelse af tvister skal ske  

 efter de procedurer, der er indeholdt i FN s Havretskonvention.
Aftalen træder i kraft, når mindst 30 stater  

 har ratificeret den.
Fire år efter aftalens ikrafttræden  

 gennemfører FN en konference med henblik på at vurdere aftalens  

 effektivitet.
Konferencen skal derudover tage stilling til behovet for  

 ændringer i aftalen.
