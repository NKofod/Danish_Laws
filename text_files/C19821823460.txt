BENZIN Indhold Forord Afgiftspligtigt vareområde Afgiftspligtige varer Afgiftsfrie varer Afgiftens størrelse Registrering Pligtig registrering Frivillig registrering Krav til fremstillings- og tankanlæg Registreringsanmeldelse Registreringsanmeldelse Ændringer i og ophør af virksomheden Tilførsel Import lndkøb her i landet Opgørelse af den afgiftspligtige mængde Afgiftsfri udlevering Til andre registrerede virksomheder Udførsel Returvarer Andre afgiftsfritagelser - Afgiftspligtig benzin - Farvet benzin Farvning af benzin Afgiftsfritagelse og -godtgørelse Ikke-registrerede virksomheder Momsregistrerede virksomheder og offentlige institutioner Andre afgiftsfrie formål Tilladelser og bevillinger Til diplomater Regnskab Afgiftspligtig benzin - Tilgang - Afgiftsfri udlevering - Afgiftspligtig udlevering - Beholdning og svind Farvet benzin - Tilgang - Udlevering - Beholdning og svind Fakturaer mv Depoter Opbevaring Afregning af afgift Afgiftsangivelse Indbetaling af afgift Hæftelse for afgift Kontrolregler Toldvæsenets kontrolrettigheder Virksomhedens pligter Efterbetalinger og skønsmæssige ansættelser Straffebestemmelser Momsnævnet Bilag 1. Lov om afgift af benzin Forord Vejledningen er til brug for virksomheder, der er registreret hos  

 toldvæsenet, fordi de - fremstiller benzin eller - sælger benzin til videresalg eller fordeler benzin til  

 detailudsalgssteder og har opbevaringsanlæg til benzin på mindst 1 000  

 kubikmeter.
Vejledningen indeholder de vigtigste regler for virksomheden.
Hvis De  

 behøver yderligere oplysninger, bedes De henvende Dem til toldvæsenet - dvs  

 til det distriktstoldkammer, som virksomheden hører under.
Deres  

 distriktstoldkammers adresse og telefonnummer står bag på vejledningen.
 Hvis De - skriftligt eller mundtligt - vil henvende Dem til toldvæsenet,  

 beder vi Dem om at gøre det til distriktstoldkamret.
Afgiftspligtigt vareområde Afgiftspligtige varer Afgiftspligten omfatter med nedennævnte undtagelser benzin, hvis benzinen  

 omfattes af et af følgende 2 kriterier:
 1. Varer, hvoraf mere end 90 pct. er overdestilleret  

 ved 200 grader C eller mere end 50 pct. er overdestilleret ved 170 grader C.
 Sådanne varer er afgiftspligtige uden hensyn til destillationens  

 begyndelsestemperatur og varens flammepunkt.
 2. Varer, som begynder at destillere under 120 grader  

 C, og som har et flammepunkt under 21 grader C.
 Sådanne varer er afgiftspligtige uden hensyn til destillationskurvens  

 videre forløb.
 Endvidere er blandinger af benzin og andre varer, der er anvendelige til  

 drift af motorkøretøjer, afgiftspligtige.
Afgiftsfrie varer Følgende varer kan holdes uden for afgiftspligten:
1. Specialbenzin, herunder opløsningsmidler som  

 petroleumsether, pentan, hexan og heptan samt ekstraktionsbenziner (62/82,  

 60/80, 80/100 og 100/140). Det er en betingelse for afgiftsfritagelsen, at - varen opfylder definitionen på specialbenzin efter de supplerende  

 bestemmelser (a), punkt 1 B, til brugstariffens kap 27.
 Som specialbenzin betragtes efter disse bestemmelser lette olier, af  

 hvilke der ved destillation efter ASTM D 86 op til 210 grader C  

 overdestilleres mindst 90 rumfangsprocent (herunder tab ved destillation).  

 Varen må ikke indeholde præparater til modvirkning af bankning, af hvilke der  

 ved destillation overdestilleres mellem 5 og 90 rumfangsprocent (herunder tab  

 ved destillation) inden for et temperaturområde på 6O grader C.
 - oktantallet ikke overstiger 65.
 - varen er ufarvet.
2. Mineralsk terpentin.
Det er en betingelse for  

 afgiftsfritagelsen, at - højst 5 pct. af varen ved destillation er overdestilleret ved 150 grader  

 C.
 - varen forhandles som mineralsk terpentin og tydeligt betegnes som sådan  

 på emballager og i reklamer af enhver art.
3. Benzen, (benzol), toluen (toluol), xylen (xylol),  

 solvent nafta o lign.
Det er en betingelse for afgiftsfritagelsen, at  

 indholdet af flydende paraffinkulbrinter ikke overstiger 30 pct.
Afgiftens størrelse Afgiften udgør fra den 1 januar 1983 226,5 øre pr liter benzin.
 Den afgiftspligtige mængde er benzinens rumfang ved dagtemperatur.
Registrering Pligtig registrering Virksomheder, der fremstiller afgiftspligtig benzin (raffinaderier), skal  

 anmelde sig til registrering hos toldvæsenet.
Frivillig registrering Virksomheder, der sælger benzin til videresalg eller fordeler benzin til  

 detailudsalgssteder, kan anmelde sig til registrering hos toldvæsenet.
Det er  

 en betingelse for registrering, at virksomheden til opbevaring af  

 afgiftspligtig benzin råder over tankanlæg, der tilsammen har en kapacitet på  

 mindst 1 000 kubikmeter.
Til lagerkapaciteten kan ud over importlagre o lign medregnes  

 benzinselskabernes lokale benzindepoter.
Derimod kan salgsanlæg for  

 detailsalg af benzin og tankvogne ikke indgå i lagerkapaciteten.
Krav til fremstillings- og tankanlæg Registrering kan kun finde sted, hvis virksomhedens fremstillings- og  

 tankanlæg kan godkendes af toldvæsenet.
Detailsalgsanlæg og tankvogne kan  

 ikke godkendes til opbevaring af ubeskattet benzin.
 Toldvæsenet skal have let og risikofri adgang til at foretage pejlinger mv  

 af tanke, der ønskes anvendt til opbevaring af afgiftspligtig benzin.
Godkendelsen af tankene er endvidere betinget af, at der for hver enkelt  

 tank er en pejletabel, eller at der på anden for toldvæsenet  

 tilfredsstillende måde er mulighed for at opgøre indholdet af den enkelte  

 tank.
Fra toldvæsenets side kræves ikke egentlig opmåling af tankene i  

 forbindelse med godkendelsen.
Pejletabellen skal findes på det enkelte anlæg  

 eller depot mv.
 Fra toldvæsenets side stilles der normalt ikke særlige krav til anlæggenes  

 beliggenhed, omgivelser mv.
 Godkendelse af anlæggene kan tilbagekaldes, hvis de anvendes eller ændres  

 på en sådan måde, at toldvæsenets kontrol ikke kan udføres på rimelig og  

 betryggende måde.
 Hvis virksomheden vil foretage ændringer af godkendte anlæg, skal  

 ændringerne forinden anmeldes for og godkendes af toldvæsenet.
 Toldvæsenet skal have adgang til plantegning over virksomhedens  

 installationer mv samt tegninger over virksomhedens produktionsanlæg,  

 rørledninger mv.
 Der må ikke i den enkelte tank ske samtidig oplagring af beskattet og  

 ubeskattet benzin.
Registreringsanmeldelse Ved anmeldelse af en virksomhed til registrering bruges en særlig blanket  

 (X 4), som udleveres af toldvæsenet.
Virksomheder, der har tankanlæg (depoter), som ligger i flere  

 tolddistrikter, skal sende registreringsanmeldelse til toldvæsenet i det  

 distrikt, hvor hovedvirksomheden ligger.
I et bilag til anmeldelsen må der  

 for hvert depot gives oplysning om, hvor depotet ligger samt om  

 lagerkapacitet mv.
 Virksomheder, der registreres, får et registreringsbevis fra toldvæsenet.
Ændringer i og ophør af virksomheden Enhver ændring i virksomhedens forhold skal straks anmeldes skriftligt til  

 toldvæsenet.
 Dette gælder fx følgende ændringer:
- virksomheden holder op med at fremstille eller forhandle afgiftspligtig  

 benzin - virksomheden sælges - ejerforholdene ændres - ledelsen ændres - navn og adresse ændres - udvidelser af og indskrænkninger i tankkapaciteten - væsentlige ændringer af virksomhedens handelsmæssige struktur.
 Hvis en virksomhed hører op, skal der betales afgift af beholdningen af  

 ubeskattet benzin.
Tilførsel En registreret virksomhed har ret til at importere afgiftspligtig benzin  

 uden at betale afgiften i forbindelse med importen samt til at modtage  

 ubeskattet benzin fra andre registrerede virksomheder.
 Desuden har en registreret virksomhed ret til at modtage benzin i  

 ubeskattet stand fra virksomheder, der ikke er registreret efter  

 benzinafgiftsloven, men som har bevilling fra toldvæsenet til at foretage  

 sådanne leverancer mod godtgørelse af afgiften.
Import Når en registreret virksomhed indfører benzin fra udlandet, skal det  

 angives i fortoldningsbegæringen, at benzinen er afgiftspligtig.
Endvidere  

 markeres det ved afkrydsning, at benzinen tilføres en registreret  

 punktafgiftsvirksomhed.
 Den afgiftspligtige mængde angives i rubrikken Særlige begæringer og  

 oplysninger .
Når en virksomhed ikke er registreret, skal afgiften betales i forbindelse  

 med indførslen.
Afgiften afregnes efter reglerne i toldlovens kapitel 8.
Indkøb her i landet En registreret virksomhed, der ønsker at købe ubeskattet benzin her i  

 landet, skal dokumentere registreringsforholdet over for leverandøren ved  

 fremlæggelse af registreringsbeviset, for at få benzinen tilført ubeskattet.
Opgørelse af den afgiftspligtige mængde Virksomheden skal opgøre den afgiftspligtige mængde, dvs den mængde, som  

 virksomheden skal betale afgift af, for hver afgiftsperiode (kalendermåned).  

 Tilsætningsmidler som fx additiver og sprit, der indgår i benzinen ved  

 leveringen fra en registreret virksomhed, skal medregnes til den  

 afgiftspligtige mængde.
 Opgørelsen foretages i virksomhedens almindelige forretningsregnskab, se  

 afsnittet Regnskab .
Den afgiftspligtige mængde opgøres på grundlag af udleveringen fra  

 virksomhedens godkendte anlæg.
Det gælder benzin, der er fremstillet af  

 virksomheden, og ubeskattet benzin, som er tilført virksomheden fra udlandet,  

 fra andre registrerede virksomheder samt fra ikke-registrerede virksomheder,  

 som har bevilling fra toldvæsenet til at foretage sådanne leverancer mod  

 godtgørelse af benzinafgiften.
Som leveringstidspunktet kan anses faktureringstidspunktet, hvis  

 faktureringen sker snarest efter leverancens afslutning.
Den i en måned  

 udleverede mængde skal dog under alle omstændigheder medregnes til den  

 afgiftspligtige udlevering for den pågældende måned, selv om faktureringen  

 først sker i den følgende måned.
 Ved opgørelsen medregnes enhver udlevering i månedens løb af  

 afgiftspligtig benzin, herunder udlevering til egne salgsanlæg for detailsalg  

 af benzin.
Det gælder, uanset om udleveringen sker for virksomhedens egen regning  

 eller for anden regning, og uanset om benzinen er endelig solgt eller leveret  

 i konsignation eller på anden måde.
Benzin, der udleveres uden betaling, skal  

 også medregnes.
 I den afgiftspligtige mængde kan virksomheden fradrage den benzin, der er  

 udleveret ubeskattet efter bestemmelserne i afsnittet Afgiftsfri  

 udlevering .
 Ved opgørelsen skal ikke medregnes den mængde benzin, der er gået tabt ved  

 brand, lækage o lign i den registrerede virksomhed eller under transport til  

 eller fra virksomheden.
 Den afgiftspligtige mængde er herefter:
Udleveret mængde benzin Afgiftsfri udlevering efter bestemmelserne herom.
 Opgørelsen af den afgiftspligtige mængde skal fremgå af det regnskab, som  

 virksomheden skal føre over afgiftspligtig benzin, se afsnittet  

Regnskab .
Afgiftsfri udlevering Registrerede virksomheder kan udlevere afgiftspligtig benzin ubeskattet i  

 følgende omfang:
Til andre registrerede virksomheder Afgiftspligtig benzin kan overføres ubeskattet til en anden registreret  

 virksomhed.
Leverandøren må sikre sig, at modtageren er registreret efter  

 benzinafgiftsloven.
Hvis leverandøren ikke kan få dokumenteret  

 registreringsforholdet ved, at registreringsbeviset fremlægges, kan  

 toldvæsenet give oplysning herom.
 Leverandøren skal skrive en faktura, som bl a skal oplyse, at benzinen er  

 leveret ubeskattet, se afsnittet Regnskab .
Udførsel Afgiftspligtig benzin kan udføres ubeskattet til udlandet, Færøerne og  

 Grønland samt til Københavns Frihavn, når der kan fremlægges dokumentation  

 for udførslen.
 Som dokumentation for udførslen skal virksomheden kunne fremlægge:
- fakturakopi over den udførte benzin - skriftlig ordre, korrespondance med køberen, bankafregning eller  

 tilsvarende samt - udførselsangivelsens eksportørblanket 1 attesteret af den  

 udførselskontrollerende myndighed.
 Det bemærkes, at der skal svares afgift af benzin, som forbruges i  

 Københavns Frihavn, medmindre toldvæsenet har givet bevilling til  

 afgiftsfritagelse eller afgiftsgodtgørelse til formål som nævnt i lovens § 9.
Returvarer Registrerede virksomheder kan få afgiftsfritagelse (afgiftsgodtgørelse)  

 for beskattet benzin, der returneres, når virksomheden godtgør køberen  

 benzinens fulde pris, indbefattet afgiften.
 Det er en betingelse for afgiftsfritagelsen, at virksomheden kan fremlægge  

 kreditnotaer eller lignende, der indeholder tilsvarende oplysninger, som  

 foreskrevet for fakturaer, se afsnittet Regnskab .
Andre afgiftsfritagelser Benzin til de formål, der er nævnt i lovens § 9, kan leveres ubeskattet  

 efter følgende regler:
Afgiftspligtig benzin Afgiftspligtig benzin kan leveres ubeskattet til virksomheder, der har  

 bevilling fra toldvæsenet til ubeskattet indkøb af benzin.
 Udleveringen skal ske i partier på mindst 200 liter.
Leverandøren skal sikre sig, at modtageren har bevilling til ubeskattet  

 indkøb.
Hvis leverandøren ikke kan få dokumenteret bevillingsforholdet ved,  

 at beviilingen fremlægges, kan toldvæsenet give oplysning herom.
Leverandøren  

 skal skrive en faktura, som bl a skal oplyse bevillingens nummer og dato, og  

 at benzinen er leveret ubeskattet, se afsnittet Regnskab .
Farvet benzin Benzin, som virksomheden ifølge farvningsanmeldelse selv har farvet, kan  

 fraskrives virksomhedens beholdning af afgiftspligtig benzin, se afsnittet  

Regnskab . Vedrørende farvningsbestemmelser henvises til afsnittet  

Farvning af benzin .
 Udlevering af farvet benzin må ske til:
1. Andre registrerede virksomheder Leverandøren må sikre sig, at modtageren er registreret efter  

 benzinafgiftsloven.
Hvis leverandøren ikke kan få dokumenteret  

 registreringsforholdet ved, at registreringsbeviset fremlægges, kan  

 toldvæsenet give oplysning herom.
 Leverandøren skal skrive en faktura, som bl a skal oplyse, at der er tale  

 om farvet benzin.
 2. Mellemhandlere med eller uden lager, dvs  

 virksomheder, som efter bevilling fra toldvæsenet driver mellemhandel med  

 farvet benzin, samt lokalforhandlere, dvs virksomheder, som efter bevilling  

 fra toldvæsenet sælger farvet benzin til lokale forbrugere.
Leverandøren må sikre sig, at modtageren har bevilling til handel med  

 farvet benzin.
Hvis leverandøren ikke kan få dokumenteret bevillingsforholdet  

 ved, at bevillingen fremlægges, kan toldvæsenet give oplysning herom.
Leverandøren skal skrive en faktura, følgeseddel el lign, som bl a skal  

 oplyse, at leverancen omfatter farvet benzin.
I stedet for betegnelsen  

 »Farvet benzin« kan anvendes »Traktorbenzin« eller anden  

 betegnelse, som klart tilkendegiver, at der er tale om afgiftsfri, særligt  

 farvet benzin.
Modtageren skal på en kopi af fakturaen (følgesedlen) kvittere  

 for modtagelsen af den anførte mængde farvede benzin.
Kopien med kvittering  

 for modtagelsen skal opbevares af leverandøren.
For mellemhandlere uden lager, som ikke selv leverer benzinen til  

 forbrugeren, men får leverancen foretaget direkte fra benzinselskabet til  

 forbrugeren, stilles der dog ikke krav om bevilling for mellemhandel med  

 farvet benzin.
Det er imidlertid en forudsætning, at benzinselskabet påtager  

 sig oplysningspligten over for toldvæsenet og sikrer sig, at forbrugeren har  

 tilladelse til indkøb af farvet benzin.
 Oplysningspligten indebærer, at benzinselskabet skal opbevare  

 regnskabsmaterialet for leverancer til forbrugerne og på toldvæsenets  

 forlangende give oplysning om leveret mængde farvet benzin til den enkelte  

 forbruger.
3. Forbrugere med legitimationskort X 25 Leverandøren må sikre sig, at modtageren har tilladelse til indkøb af  

 farvet benzin.
Hvis leverandøren ikke kan få dokumenteret tilladelsen ved, at  

 legitimationskortet fremlægges kan oplysning herom fås ved henvendelse til  

 toldvæsenet.
 Udlevering af benzinen skal ske i partier på mindst 180 liter.
Leverandøren skal skrive en faktura, følgeseddel el lign, som bl a skal  

 oplyse, at leverancen omfatter farvet benzin.
Modtageren skal på en kopi af  

 fakturaen (følgesedlen) kvittere for modtagelsen af den anførte mængde  

 farvede benzin.
Kopien med kvittering for modtagelsen skal opbevares af  

 leverandøren.
Farvning af benzin Registrerede virksomheder kan uden særlig tilladelse fra toldvæsenet  

 foretage farvning af benzin, der skal anvendes til afgiftsfri formål som  

 nævnt i lovens § 9.
Farvningen sker ved tilsætning af et særligt farvningspræparat - benævnt  

 Traktol - til almindelig motorbenzin.
Farvningspræparatet skal virksomheden  

 købe hos Dantest, Dansk Institut for Prøvning og Justering, Amager Boulevard  

 115, 2300 København S.
Præparatet skal opbevares i beholdere, der er plomberet af Dantest eller  

 af toldvæsenet.
Plomberne må kun brydes efter aftale med toldvæsenet.
 Der gælder følgende regler for tilsætningen af farvningspræparatet:
 1. Farvningen skal ske i tanke, der er godkendt til  

 dette formål.
 2. Til farvning må kun anvendes orangefarvet  

 motorbenzin i partier på mindst 25 000 liter.
 3. Farvningspræparatet skal iblandes i forholdet 5  

 liter præparat til 10 000 liter benzin.
 4. Virksomheden skal afgive en farvningsanmeldelse (X  

 17) i 2 eksemplarer til det lokale distriktstoldkammer, før farvningen finder  

 sted.
 Tilsætningen af præparatet skal foregå på en sådan måde, at der finder en  

 virkelig blanding sted, fx ved at præparatet suges ind i benzinen ved  

 overpumpningen til farvningstanken (injektionsmetoden) eller ved, at  

 blandingen bringes i cirkulation ved ompumpning.
 Virksomheden skal gennem det almindelige forretningsregnskab gøre rede for  

 de af virksomheden selv foretagne farvninger, for tilførsel af farvet benzin  

 fra andre registrerede virksomheder samt for udleveringen og beholdningen af  

 farvet benzin.
I forbindelse med aftapning af farvet benzin i beholdere (tanke) hos  

 lokalforhandlere eller forbrugere skal leverandøren påse, at anlægget er  

 forsynet med et særligt advarselsskilt, der oplyser, at indholdet er  

 afgiftsfrit blåfarvet benzin til drift af traktorer.
Tromler med farvet  

 benzin skal på tydelig måde være forsynet med samme påskrift.
 Andre beholdere (dunke o lign) skal være forsynet med et særligt  

 advarselsskilt med samme tekst.
Afgiftsfritagelse og -godtgørelse Ikke-registrerede virksomheder Virksomheder, der ikke er registreret hos toldvæsenet efter  

 benzinafgiftsloven, kan få bevilling til godtgørelse af den betalte afgift af  

 benzin, der udføres til udlandet, leveres til virksomheder, der er  

 registreret efter benzinafgiftsloven samt til diplomatiske repræsentationer  

 mv.
 Når virksomheder, der ikke er registreret efter benzinafgiftsloven, sælger  

 ubeskattet benzin til registrerede virksomheder, skal leverandøren skrive en  

 faktura, hvoraf det bl a skal fremgå, at benzinen leveres ubeskattet.
 De registrerede virksomheder skal medregne sådanne leverancer i regnskabet  

 over tilgang af ubeskattet benzin, se afsnittet Tilførsel .
Momsregistrerede virksomheder og offentlige institutioner Momsregistrerede virksomheder og offentlige institutioner kan opnå  

 afgiftsfrihed for benzin, der anvendes til - drift af jernbanemotorkøretøjer og andre køretøjer til kørsel på  

 sporanlæg, - drift af fartøjer, dog bortset fra lystfartøjer, - drift af vare- og lastmotorkøretøjer samt traktorer, såfremt disse  

 køretøjer ikke er registreringspligtige efter færdselsloven og ikke benyttes  

 til kørsel på offentlig vej ud over den i færdselslovens § 72, stk 2, § 74 og  

 § 75 omhandlede kørsel, - drift af de i færdselslovens § 2, nr 14, nævnte motorredskaber, såfremt  

 de ikke er registreringspligtige efter færdselslovens § 72, stk 1, og såfremt  

 de hovedsagelig er indrettet som arbejdsredskab og udelukkende anvendes som  

 sådant, - drift af stationære motorer, - anden teknisk brug end motordrift.
Andre afgiftsfrie formål Der kan opnås afgiftsfrihed for benzin til drift af luftfartøjer, samt  

 endvidere til drift af fartøjer (bortset fra lystfartøjer), som anvendes af  

 virksomheder, der udfører erhvervsmæssig personbefordring.
 Registrerede virksomheder, som i lufthavne har lagre, der er registreret  

 sammen med hovedvirksomheden, kan opnå bevilling fra toldvæsenet til at  

 levere benzin fra disse lagre uden afgift til udenlandske fly og til sådanne  

 danske fly, for hvilke ejerne har tilladelse fra toldvæsenet til at købe  

 benzin uden afgift.
 Ved salg af beskattet benzin til ejere af danske fly, der har bevilling  

 til godtgørelse af benzinafgiften, skal der for den benzin, som straks  

 påfyldes flyene, udfærdiges en tankningsattest (X 36), mens der for den  

 benzin, som oplagres på tanke, skal udfærdiges en salgsanmeldelse (X 2).
 Toldvæsenet kan tillade, at der i stedet for tankningsattester udstedes  

 salgsnotaer med tilsvarende oplysninger som tankningsattesterne under  

 forudsætning af, at salgsnotaerne omfatter leverancer på højst en uge.
Tilladelser og bevillinger Afgiftsfrihed for benzin til ovennævnte formål ydes så vidt muligt i form  

 af en tilladelse til forbrugerne til anvendelse af farvet benzin.
 For de formål, hvortil farvet benzin ikke kan anvendes, ydes afgiftsfrihed  

 for den almindelige benzin enten i form af en bevilling til  

 afgiftsgodtgørelse eller afgiftsfritagelse.
 For at opnå tilladelse til indkøb og anvendelse af farvet benzin samt  

 bevilling til benzinafgiftsgodtgørelse kræves et årsforbrug på mindst 200  

 liter.
 Brugere med et årsforbrug af almindelig benzin på mindst 4 000 liter kan  

 opnå en bevilling til afgiftsfritagelse.
Til diplomater Afgiftspligtig benzin kan udleveres ubeskattet til diplomatiske  

 repræsentationer, internationale institutioner mv og til de personer, der er  

 knyttet hertil.
Disse grupper er nærmere præciseret i toldlovens § 30.
 Der er for benzinselskaberne etableret en særlig ordning, således at  

 afgiften af benzin, som købes af diplomater m fl ved selskabernes salgstanke,  

 godtgøres selskaberne.
 Ordningen fungerer på den måde, at den diplomatiske repræsentation  

 afleverer en særlig check, eller der benyttes et særligt kreditkort.
Det enkelte benzinselskab samler månedsvis de modtagne checks mv og  

 udfærdiger for hver ambassade mv en fortegnelse over det samlede kvantum  

 benzin, der er leveret i månedens løb.
Benzinselskabets opkrævning til  

 ambassaden skal derfor ikke indeholde benzinafgift.
 Fortegnelsen skal påtegnes af ambassaden, bl a med anmodning om, at  

 godtgørelsesbeløbet udbetales til benzinselskabet.
 Fortegnelserne for den enkelte ambassade føres på en specifikation og  

 sendes efter månedens udløb til det distriktstoldkammer, hvor benzinselskabet  

 er registreret.
 Når distriktstoldkamret har godkendt fortegnelserne, vil afgiftsbeløbet  

 blive udbetalt til benzinselskabet.
Regnskab Registrerede virksomheder skal føre et regnskab, der kan danne grundlag  

 for opgørelsen af den afgiftspligtige mængde og den afgiftsfri udleverede  

 mængde benzin.
 Alle registrerede virksomheder skal føre regnskab over tilgang,  

 beholdning, udlevering, svind og forbrug i virksomheden af afgiftspligtig  

 benzin.
 Fremstillingsvirksomheder (raffinaderier) skal tillige føre regnskab over  

 tilgangen af varer, som anvendes til fremstillingen af benzin.
 Registrerede virksomheder, der foretager farvning af benzin eller  

 forhandler farvet benzin, skal desuden føre regnskab over denne.
Regnskabet kan efter virksomhedens eget valg føres i liter ved  

 dagtemperatur eller i liter ved 15 grader C.
Regnskabet over den  

 afgiftspligtige udlevering skal dog altid føres i liter ved dagtemperatur.
Regnskabet over afgiftspligtig benzin skal føres i virksomhedens  

 almindelige forretningsregnskab og på en sådan måde, at afgiftsskylden til  

 toldvæsenet kan gøres op ved udløbet af hver afgiftsperiode.
Endvidere skal  

 udleveringen til hver enkelt modtager af ubeskattet benzin fremgå af  

 regnskabet, således at virksomheden efter anmodning fra toldvæsenet kan give  

 oplysning herom.
 Regnskabet skal i øvrigt føres efter følgende regler:
Afgiftspligtig benzin Tilgang Regnskabet over tilgangen skal omfatte:
 1. Import fra udlandet ifølge fortoldningsbegæringens  

 debetnota og virksomhedens interne opmålingsbilag.
 2. Benzin, der fremstilles af virksomheden ifølge  

 virksomhedens interne opmålingsbilag.
 3. Overførsel fra anden registreret virksomhed  

 (herunder raffinaderi) ifølge faktura fra leverandøren.
 4. Additiver o lign, som skal tilsættes  

 benzinblandinger, ifølge købsfaktura.
 5. Benzin, som tages retur (herunder også benzin, der  

 er beskattet ved udleveringen), ifølge kopi af kreditnota, som virksomheden  

 udsteder.
Afgiftsfri udlevering Regnskabet over den afgiftsfri udlevering skal omfatte:
 1. Overførsel til anden registreret virksomhed ifølge  

 kopi af virksomhedens salgsfaktura.
 2. Udførsel til udlandet ifølge udførselsdokumentation  

 (fakturakopi, ordre el lign samt attesteret udførselsangivelse).
 3. Levering til bevillingsvirksomheder ifølge kopi af  

 salgsfaktura, der er forsynet med oplysning om bevillingens nr og dato.
 4. Farvning af benzin, ifølge farvningsanmeldelse og  

 virksomhedens interne opmålingsbilag.
 5. Benzin, der tages retur, og som tidligere er  

 udleveret afgiftsfrit, ifølge kopi af kreditnota, som virksomheden udsteder  

 (negativ postering).
 I regnskabet skal endvidere gøres rede for svind som følge af lækage,  

 indbrud, brand o lign ifølge interne bilag med tilhørende dokumentation  

 (politianmeldelse, skadesanmeldelse mv).
Afgiftspligtig udlevering Regnskabet over den afgiftspligtige udlevering skal omfatte:
 1. Salg til detailsalgstanke og andre  

 ikke-registrerede virksomheder ifølge kopi af salgsfaktura.
 2. Overførsel til egne detailsalgstanke ifølge nota,  

 følgeseddel eller lignende.
 3. Benzin, der tages retur ifølge kopi af kreditnota,  

 som virksomheden udsteder (negativ postering).
 I regnskabet skal endvidere gøres rede for fx eget forbrug ifølge interne  

 bilag og udlevering uden modydelse ifølge kopi af proformafaktura.
Beholdning og svind Beholdningen af ubeskattet afgiftspligtig benzin skal opmåles ved udgangen  

 af hvert kvartal.
Beholdningen, der specificeres i de forskellige  

 benzinkvaliteter, skal fremgå af virksomhedens interne regnskab.
 I forbindelse hermed opgøres den regnskabsmæssige beholdning af  

 afgiftspligtig benzin således:
Beholdning primo xx + tilgang i kvartalets løb xx - afgiftsfri udlevering xx - afgiftspligtig udlevering xx Regnskabsmæssig beholdning ultimo xx Differencen imellem den opmålte beholdning og den regnskabsmæssige  

 beholdning skal vises i regnskabet.
I tilfælde af en unormal stor difference  

 skal toldvæsenet underrettes.
Farvet benzin Tilgang Regnskabet over tilgangen skal omfatte:
 1. Farvning af benzin ifølge virksomhedens  

 farvningsanmeldelse og interne opmålingsbilag.
 2. Overførsel fra anden registreret virksomhed ifølge  

 faktura fra leverandøren.
 3. Farvet benzin, der tages retur, ifølge kopi af  

 kreditnota, som virksomheden udsteder.
Udlevering Regnskabet over udleveringen skal omfatte:
 1. Overførsel til anden registreret virksomhed ifølge  

 kopi af virksomhedens salgsfaktura.
 2. Levering af farvet benzin til mellemhandlere,  

 lokalforhandlere og forbrugere ifølge kopi af salgsfaktura med køberens  

 kvittering for modtagelsen.
 3. Benzin, der tages retur, ifølge kopi af kreditnota,  

 som virksomheden udsteder.
 I regnskabet skal endvidere gøres rede for svind som følge af lækage,  

 indbrud, brand o lign ifølge interne bilag med tilhørende dokumentation  

 (politianmeldelse, skadesanmeldelse mv).
Beholdning og svind Beholdningen af farvet benzin skal opmåles ved udgangen af hvert kvartal.  

 Beholdningen skal fremgå af virksomhedens interne regnskab.
 I forbindelse hermed opgøres den regnskabsmæssige beholdning af farvet  

 benzin således:
Beholdning primo xx + tilgang i kvartalets løb xx - udlevering i kvartalets løb xx Regnskabsmæssig beholdning ultimo xx Differencen imellem den opmålte beholdning og den regnskabsmæssige  

 beholdning skal vises i regnskabet.
I tilfælde af en unormal stor difference  

 skal toldvæsenet underrettes.
Fakturaer mv Virksomhederne skal ved udlevering af benzin skrive en faktura i mindst 2  

 eksemplarer, hvoraf det ene sendes til modtageren.
Fakturaerne skal være  

 nummereret fortløbende.
Fakturaer over afgiftspligtig benzin skal oplyse - udskrivningsdato - leverandørens navn og adresse - udleveringsstedet - modtagerens navn og adresse - leveringsstedet - arten og mængden af afgiftspligtig benzin.
På fakturaer over afgiftspligtig benzin, som overføres ubeskattet til en  

 anden registreret virksomhed eller til afgiftsfri formål, skal skrives  

 »Afgiftspligtig benzin excl afgift«.
Hvis benzinen leveres til en  

 virksomhed, som har bevilling fra toldvæsenet til ubeskattet indkøb, skal  

 fakturaen endvidere indeholde oplysning om bevillingens nr og dato.
Fakturaer over farvet benzin skal oplyse - udskrivningsdato - leverandørens navn og adresse - udleveringsstedet - modtagerens navn og adresse - leveringsstedet - arten, dvs »Farvet benzin« - »Traktorbenzin« eller  

 anden betegnelse, som klart tilkendegiver, at der er tale om afgiftsfri,  

 særligt farvet benzin, og mængden heraf.
 Mellemhandlere, lokalforhandlere og forbrugere, som modtager farvet  

 benzin, skal kvittere for modtagelsen på leverandørens kopi af fakturaen.
 Hvis der sker returnering af benzin, såvel beskattet som ubeskattet, skal  

 der udstedes en kreditnota med tilsvarende oplysninger, som er krævet for en  

 faktura.
Depoter Der stilles særlige krav til regnskabsførelse for registrerede  

 virksomheder, der har opbevaringsanlæg (depoter), som ligger i flere  

 tolddistrikter.
Regnskabet over benzinen skal føres i hovedvirksomheden.
Det skal fremgå  

 af regnskabet, hvilket depot de enkelte posteringer vedrører.  

 Fakturaudskrivningen kan foretages enten af hovedvirksomheden eller af det  

 enkelte depot.
Depotet skal periodisk - og i det mindste ved månedens slutning -  

 underrette hovedvirksomheden om til- og afgangen af afgiftspligtig benzin og  

 farvet benzin.
Hvis depotet selv udskriver fakturaer, skal kopier af  

 fakturaerne sendes til hovedvirksomheden.
I virksomheder, der anvender  

 edb-anlæg, kan underretning til hovedvirksomheden om indholdet af hver enkelt  

 faktura ske på anden måde end ved indsendelse af kopifakturaer.
Opbevaring Regnskabet med tilhørende bilag skal opbevares i mindst 5 år efter  

 regnskabsårets udløb.
Afregning af afgift Afgiftsangivelse Den registrerede virksomhed skal gøre den afgiftspligtige mængde op i  

 liter for hver afgiftsperiode, dvs kalendermåneden.
 Efter udløbet af hver måned og senest den 15. i den efterfølgende måned  

 skal virksomheden angive den afgiftspligtige mængde benzin, som der skal  

 betales afgift af.
Angivelsen skal afgives på en særlig blanket (X 13), som toldvæsenet  

 sender til virksomheden.
Angivelsen skal underskrives af virksomhedens  

 ansvarlige ledelse.
 Selv om der ingen afgiftspligtig benzin er at beskatte, skal angivelsen  

 alligevel afgives.
 Hvis en virksomhed ikke afgiver angivelsen inden den nævnte frist, kan  

 toldvæsenet inddrage registreringen, indtil angivelsen er afgivet.
Indbetaling af afgift Afgiften skal indbetales inden udgangen af den måned, der følger efter  

 afgiftsperioden.
Til brug ved indbetalingen sender toldvæsenet et girokort på  

 afgiftsbeløbet.
Hvis afgiften ikke betales over postgirokontoen, men direkte  

 til toldvæsenet, skal virksomheden vedlægge eller medbringe girokortet.
 Hvis afgiften ikke er betalt i rette tid, skal virksomheden betale 1,3 pct  

 i månedlig rente for hver påbegyndt måned fra sidste rettidige  

 indbetalingsdag, dog mindst 10 kr.
 Hvis afgiften ikke er betalt senest den 14. dag efter betalingsfristens  

 udløb, kan toldvæsenet inddrage virksomhedens registrering, indtil afgiften  

 er betalt.
 Hvis en virksomhed ikke betaler afgiften i rette tid, kan toldvæsenet  

 pålægge den at afgive afgiftsangivelsen for en kortere periode end en måned.  

 Toldvæsenet kan også pålægge sådanne virksomheder en kortere betalingsfrist  

 end den normale og kan kræve, at virksomheden stiller sikkerhed for  

 betalingen af afgiften.
 Hvis en virksomhed er blevet pålagt en kortere angivelsesfrist eller  

 betalingsfrist end den normale, kan toldvæsenet inddrage virksomhedens  

 registrering straks efter betalingsfristens udløb.
Hæftelse for afgift For betaling af afgift hæfter den, der som ejer, forpagter eller lignende  

 driver virksomheden for egen regning.
Kontrolregler Toldvæsenets kontrolrettigheder Toldvæsenet har ret til at foretage eftersyn i lokaler, der bruges af  

 registrerede virksomheder (dvs fabrikations-, lager-, kontor- og  

 butikslokaler o lign). Toldvæsenet kan kræve at efterse virksomhedens  

 varebeholdning, forretningsbøger og andet regnskabsmateriale samt  

 korrespondance mv.
Toldvæsenet har også ret til at foretage eftersyn af varebeholdninger og  

 regnskaber mv hos ikke-registrerede erhvervsdrivende.
Toldvæsenet kan  

 forlange at få oplysninger fra disse erhvervsdrivende om deres indkøb af  

 benzin til virksomheden.
 Eftersyn i virksomheden sker normalt i virksomhedens sædvanlige  

 forretningstid, men toldvæsenet kan også kræve at få adgang til virksomheden  

 uden for denne tid.
Virksomhedens pligter Virksomhedens indehaver og de personer, der er ansat i virksomheden, skal  

 yde toldvæsenet fornøden vejledning og hjælp ved eftersynene, fx ved pejling  

 af tanke og udtagelse af prøver, samt ved gennemgang af forretningsbøger,  

 regnskabsmateriale og korrespondance mv.
Virksomheden skal, når toldvæsenet ønsker det, udlevere eller indsende  

 sine forretningsbøger, regnskabsbilag og andet regnskabsmateriale samt  

 korrespondance til toldvæsenet.
Denne bestemmelse gælder også i de tilfælde,  

 hvor materialet er hos tredjemand (fx revisor eller regnskabskonsulent).
 Virksomheden skal efter anmodning fra toldvæsenet give oplysning om  

 leverancer af benzin til afgiftsfri formål.
Efterbetalinger og skønsmæssige ansættelser Hvis det konstateres, at en virksomhed har angivet den afgiftspligtige  

 mængde urigtigt og derved betalt for lidt i afgift, skal virksomheden betale  

 det skyldige beløb senest 14 dage efter, at toldvæsenet har fremsat kravet.
Hvis det skyldige afgiftsbeløb ikke kan gøres op på grundlag af  

 virksomhedens regnskaber, kan toldvæsenet skønsmæssigt ansætte  

 afgiftstilsvaret.
Virksomheden kan anke ansættelsen til momsnævnet.
 Hvis afgiften ikke betales i rette tid, skal virksomheden betale 1,3 pct i  

 månedlig rente for hver påbegyndt måned fra det tidspunkt, beløbet afkræves  

 virksomheden, dog mindst 10 kr.
Straffebestemmelser Forsætlige eller groft uagtsomme overtrædelser af afgiftsloven eller de  

 forskrifter, som er udstedt i henhold til loven, kan straffes med bøde.
 I tilfælde af forsætlig afgiftsunddragelse kan straffen stige til hæfte  

 eller fængsel indtil 2 år.
 For overtrædelser, der begås af aktieselskaber, anpartsselskaber,  

 andelsselskaber eller lignende, kan der pålægges selskabet som sådant  

 bødeansvar.
Momsnævnet Det nævn, der er nedsat efter momsloven, har den endelige administrative  

 afgørelse af:
- spørgsmål om varers afgiftspligt - klager over toldvæsenets skønsmæssige ansættelser Nævnet består af 6 medlemmer: 2 repræsenterer Ministeriet for Skatter og  

 Afgifter, og 4 udpeges inden for erhvervslivet.
Ministeren for skatter og  

 afgifter udpeger formanden for nævnet.
 Man kan henvende sig til nævnet enten direkte eller gennem toldvæsenet.
 Hvis en virksomhed ønsker at indbringe en skønsmæssig ansættelse for  

 nævnet, skal den anmode toldvæsenet om det senest 4 uger efter, at  

 virksomheden har fået skriftlig meddelelse om ansættelsen.
 Virksomheden kan fremstille sin sag mundtligt for nævnet.
