 Ministeriet er blevet opmærksomt paa, at det vil være hensigtsmæssigt, at  

 der fastsættes ensartede Regler med Hensyn til det Tidspunkt, da de  

 forskellige af Ministeriet ansatte Konsulenter til Bistand for  

 administrationen indgiver Ansøgning om Fritagelse fra det dem betroede Hverv  

 paa Grund af Alder samt med Hensyn til Ordningen af andre i Sammenhæng med  

 Konsulenternes Fratræden opstaaende Spørgsmaal.
 Det drejer sig i denne Forbindelse - foruden om Ministeriets Konsulent i  

 Sager angaaende Kirkers Opvarmning og Konsulenten i Sager angaaende  

 Kirkeorgler og Kirkeklokker - navnlig om de i Henhold til § 20 i Lov om  

 Folkekirkens Lønningsvæsen udenfor København og Frederiksberg ansatte  

 Præstegaardskonsulenter og Bygningskonsulenter.
Med Hensyn til Fratræden paa Grund af Alder maa Ministeriet anse det for  

 rettest, jfr. den i Lov om Statens Tjenestemænd af 31. Marts 1931 § 53, 2det  

 Pkt., fastsatte Ordning, at Præstegaards- og Bygningskonsulenterne senest  

 inden Udgangen af den Maaned, hvori de fylder 70 Aar, gennem vedkommende  

 Stiftsøvrighed til Ministeriet indsender Begæring om Fritagelse for det dem  

 betroede Hverv.
Ansøgningen bedes med de Bemærkninger, hvortil Hr.  

 Stiftamtmanden og Deres Højærværdighed maatte finde Anledning, indsendt til  

 Ministeriet, hvorefter dette vil træffe Foranstaltning til eventuel  

 Nybesættelse af Stillingen.
 Saafremt der indenfor det Dem betroede Stift maatte findes Konsulenter,  

 der allerede er fyldt 70 Aar, imødeser Ministeriet, at der af de paagældende  

 snarest belejligt gennem Stiftsøvrigheden hertil indsendes Begæring om  

 Fritagelse for Konsulenthvervet, saaledes at der kan træffes Foranstaltning  

 til eventuel Udpegning af en Eftermand, hvorom der vil fremkomme nærmere  

 Meddelelse herfra.
 Sluttelig undlader Ministeriet ikke at bemærke, at man, rent bortset fra  

 det i nærværende Skrivelse fastsatte om en Konsulents Afgang paa Grund af  

 Alder, ogsaa iøvrigt maa forbeholde sig eventuelt at træffe saadanne  

 Bestemmelser om Ændringer i en Konsulents Virksomhed, som kunde medføre  

 dennes Afgang, f.Eks. som Følge af Sammenlægninger eller Omlægninger af  

 Konsulentstillinger, Oprettelse af nye Stillinger eller lignende, ligesom  

 naturligvis i det hele ogsaa andre aarsager end de her nævnte kunde tænkes at  

 medføre en Konsulents Afgang fra Stillingen allerede inden det fyldte 70de  

 Aar.
 Et Antal Eksemplarer af nærværende Skrivelse vedlægges til Omdeling blandt  

 Præstegaards- og Bygningskonsulenterne i Stiftet.
