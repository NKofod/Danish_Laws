Kendelse fra Pressenævnet i sag nr. 68/2003 [K, L, M og N]  

    

  

 har ved advokat  

  Ann  

  Schrøder  

 klaget til Pressenævnet over en leder og to artikler bragt i Ekstra Bladet  

    

  

 den 23. og 24. juni 2003  

 , idet de  

    

  

 mener, at god presseskik er tilsidesat.
 I lederen den 23. juni 2003 hed det under overskriften »  

  

 DER STINKER I FARSØ  

  

 «:
»DER STINKER  


  

 I  

  

 Farsø i Himmerland.
Ikke af gylle,  

 men af løgne og fortielser.
 Bag stanken står den forhenværende landbrugsboss,  

 godsejer-borgmester  

  H.O.A.  

  Kjeldsen, der ikke vil have, at  

 kommunens borgere får indblik i en ubehagelig social-skandale.
 HELE LEDELSEN  

  

 i  

 kommunens familieafdeling er blevet fyret efter mistanke om, at de bevidst  

 har  

 presset eller truet sundhedsplejersker og psykiatere til at udtale sig  

 fagligt  

 i strid med deres viden og erfaring, for at det passede til de erklæringer,  

 lederne af familieafdelingen allerede havde lavet i f.eks. incest- og  

 tvangsfjernelsessager.
HVIS DET ER  

  

 rigtigt,  

 er det naturligvis helt i orden, at godsejer-borgmesteren har strittet dem  

 ud.  

 Men  

  H.O.A.  

  Kjeldsen har samtidig udstyret de  

 fyrede med en mundkurv på størrelse med rundetårn og lagt et låg på sagen,  

 der  

 får taget på en middelstor svindestald til at ligne et dukkehus.
Ingen må få  

 noget at vide.
DERMED VIL  

  

 mistanken  

 om, at en stribe meget alvorlige sager er afgjort på et forkert grundlag,  

 altid  

 eksistere.
Og vi taler altså ikke om banale byggesager om størrelsen på en  

 carport, men om dybt alvorlige sager, hvor familier er blevet splittet på  

 grund  

 af anklager om incest, og hvor forældre har fået at vide, de ikke duer, og  

 derfor har fået tvangsfjernet deres børn.
HVOR ER DERES  

  

 retssikkerhed, hr.  

  H.O.A.  

  Kjeldsen? Hvorfor må de ikke få at  

 vide, om der er fusket med beviserne? Alene mistanken om fusk burde være nok  

 til, at de dybt alvorlige sager blev behandlet på ny.
Vi taler altså om  

 mennesker, der måske uretmæssigt har fået ødelagt deres liv.
 EN BORGERGRUPPE  

  

 i  

 Farsø har nu politianmeldt kommunen for at få tingene på bordet.
Godsejer-borgmesteren selv er tavs.
Lad os håbe, politiet kan få  

  H.O.A.  

  Kjeldsen til at  

 tale  

  

 . Der  

 trænger til at blive ryddet op i Farsø. Indtil videre stinker der af løgne og  

 fortielser.
Læs side 6-7« I artiklen samme dag på side 6-7 lød overskriften »  

  

 Den sag stinker  

  

 «.
I underoverskriften  

 hed det: »  

  H.O.A.  

  Kjeldsen lægger i rollen som  

 borgmester låg på pinlig socialskandale«.
 I artiklen hed det:
 »Med den fhv. landbrugsboss, godsejer-borgmester  

  H.O.A.  

  Kjeldsen i spidsen forsøger den lille Farsø Kommune i  

 Himmerland at berøve borgerne indblik i en ubehagelig socialskandale med et  

 ukendt antal menneskeskæbner som tabere.
 Alle sagsbehandlere i kommunens familieafdeling er kollektivt  

 blevet gået efter voldsomme beskyldninger om manipulation og magtmisbrug  

  men  

 Venstre-borgmesteren og hans topfolk har givet både de fratrådte og sig selv  

 mundkurv på i form af tavshedsløfter.
 Aftalen med de fem ekssagsbehandlere fastslår nemlig, at ingen  

 må tale om den ildelugtende affære om yderst følsomme familiesager.
 Det har tvunget en håndfuld borgere, som ønsker at få kastet lys  

 over skandalen, til at melde kommunen til Løgstør Politi.
 Manipulation og magtfordrejning, lyder anklagen.
PINLIGE PAPIRER - Jeg vil absolut intet sige.
Farvel! lyder det bistert i  

 telefonen fra borgmester  

  Kjeldsen,  

 som derpå smider røret på.
 Heller ikke den ansvarlige socialudvalgsformand har lyst til at  

 bidrage med oplysninger.
- Det er ganske vist mit politiske ansvarsområde.
Men jeg  

 hverken kan eller vil udtale mig, siger  

  Jens  

  Chr.  

  Pedersen  

  (S).
 Og socialchef  

  Axel  

  Nyby  

 er lige så afvisende:
 - Ingen kommentarer herfra.
 Der er ellers mere end nok at tale om.
 Trods censur og mundkurve er adskillige pinlige dokumenter  

 nemlig sluppet ud af den tillukkede og  

  

 offentligheds-sky  

  

 kommune.
 Fortrolige papirer, der dokumenterer, at sundhedsplejersker og  

 socialpsykiatere i talrige tilfælde er blevet presset eller truet til at  

 udtale  

 sig fagligt i strid med deres viden og erfaring.
 Dvs. fabrikere sagkyndige udsagn, som skulle passe til de  

 konklusioner, lederne af familieafdelingen i forvejen havde lavet i f.eks.  

 sager om tvangsfjernelser og incest.
 Især den nu fratrådte leder af afdelingen, socialrådgiver [Ks  

 initialer], beskyldes for den form for groft magtmisbrug.
PÅ MISSION I et fælles papir fra marts skriver kommunens sundhedsplejersker  

 og socialpsykiatriske medarbejdere om deres samarbejde med  

 familie-afdelingen:
»Det er opfattelsen, at man blev sendt ud på en mission, hvor  

 man helst skulle finde beviser, der understøttede [K]s diagnoser  

 (navnet  

 anonymiseret af red.). Fandt man andet, blev det fejet til side som  

 ubrugeligt.  

 Det er oplevet, at [Ks initialer] har presset samarbejdspartnere til at  

 ændre  

 skriftlige udtalelser i den retning, hun ønskede.« Dokumentet omtaler desuden brug af »trusler og skræmmemetoder  

 for at banke folk på plads«.
DEKRETER I et særskilt brev til ledelsen af socialforvaltningen og til  

 politikerne i Farsø skriver de ansatte i kommunens socialpsykiatri:
»Vi har også oplevet at blive bedt om eller beordret til at lave  

 skriftlige udtalelser, hvilket sjældent har kunnet bruges, da de ikke blev  

 skrevet i samme ånd som familieafdelingens, men blev skrevet med vores  

 faglighed og samvittighed for øje.« Brevet fortsætter:
»I socialpsykiatrien har vi oplevet, at der har været et klart  

 mål med at henvende sig til os  et mål, som har været at kunne bruge os  

 til at  

 dokumentere en psykisk lidelse, som kunne bekræfte, at  

  

 forældreevnen  

  

 ikke var til stede.
Vi har oplevet, at familieafdelingen har udstukket  

 dekreter, at familie-afdelingen på forhånd har stillet psykiatriske  

 diagnoser,  

 og så ville have os til at bekræfte eller føre dokumentation herfor, hvilket  

 med vores faglighed ikke har været muligt.« DIKTATER I et andet fortroligt brev til kommunaldirektør og borgmester fortæller  

 sundhedsplejerskerne, at de føler sig misbrugt i situationer, hvor der  

 var  

 pres på, når der var akutte børnesager og at de fik  

 diktat om at gøre  

 bestemte ting.
 Brevet går videre:
»Vi så og hørte flere gange, at når der var udsagn, der tydede i  

 flere retninger, valgte hun (lederen,  

  

 red.  

  

 )  

 at fremlægge dem, der faldt i hendes smag.
Vi har overværet, at hun pressede  

 samarbejdspartnere til at ændre skriftlige udtalelser i den retning, hun  

 ønskede.« Under møder med familieafdelingens leder  skriver sundhedsplejerskerne  

  fløj det gennem luften med udsagn om, at klienter var  

 psykopater, misbrugere,  

 voldsmænd og pædofile. UDEN LOVHJEMMEL Også erhvervsafdelingens ansatte og de HK-ansatte i Farsø  

 Kommune har i voldsomme vendinger beskrevet de terrorlignede samarbejdsformer  

 med familieafdelingen.
 En afdeling, der under disse forhold i årevis har afgjort  

 følsomme personsager om tvangsfjernelser af børn, tunge familieproblemer med  

 alkohol og stoffer, sædelighedssager og smertefulde sager om opløste  

 familier.
 En afdeling, hvor andre kommunalt ansatte har oplevet eksempler  

 på påvirkning af sagsbehandling uden fornøden lovhjemmel, som det  

 hedder i et  

 fortroligt mødereferat.
 Ekstra Bladet har forgæves forsøgt at finde den fhv. leder af  

 afdelingen, [Ks initialer], for at høre hendes version af affæren.
 Men både socialudvalgsformanden og socialchefen har nægtet at  

 formidle kontakt til kvinden, der er beskyttet med hemmelig telefon og  

 adresse.
Efter samme mønster er Ekstra Bladets anmodning om aktindsigt i  

 affæren blevet mødt med larmende tavshed.
Kommunen har end ikke bekræftet,  

 man  

 har modtaget den.« Den 24. juni 2003 bragte bladet en artikel med overskriften »  

  

 Jeg blev sex-dømt på falske anklager  

  

 «.  

 I underoverskriften hed det: »Skandale-kommunen Farsø pudsede politiet på A  

 for  

 incest  renset i landsretten«.
 Artiklen var sålydende:
 »Den 12. september  dagen efter katastrofen i New York i 2001   

 var A for sidste gang sammen med sine to små børn og fire og seks år.
 Fire måneder efter stod han tiltalt for incest i Nibe Byret  og  

 dømt for en stribe grove sex-overgreb på de to små siden 1999, da han og  

 børnenes mor flyttede fra hinanden.
 Det var socialforvaltningen i Farsø Kommune, der startede sagen,  

 afhørte børnene, fik politiet til at rejse sigtelse, og som hele vejen  

 igennem  

 fodrede politi og anklagemyndighed med angiveligt fældende oplysninger om den  

 30-årige mand.
 I april i år viste det hele sig at være løgn og fusk.
BRØD SAMMEN A blev i Vestre Landsret pure frifundet med alle seks  

 dommerstemmer: Ifølge dommen er beviserne mod manden et resultat af pres og  

 manipulation med børnene.
- Halvandet år af mit liv er ødelagt.
Det samme er mit forhold  

 til mine børn.
Takket være socialrådgiverne i Farsø, lyder det bittert fra A.
 Den unge familiefar blev offer for de skandaløse forhold i  

 familieafdelingen i Farsø Kommune i Himmerland.
 Forhold, der ifølge kommunens egne socialpsykiatere og  

 sundhedsplejersker også omfatter grov manipulation med personfølsomme sager  

 og  

 direkte magtmisbrug.
 A er i dag en glad og nybagt far sammen med sin nye kone, B, men  

 i september 2001 brød hans verden sammen, da socialrådgiverne fra Farsø  

 meldte  

 ham til politiet for incest.
- Jeg var totalt rystet og chokeret.
Påstanden var jo grebet ud  

 af luften, husker A.
DØMT Helt ud af den blå luft kom anklagen nu ikke.
De kom fra As  

 ekskone, som han delte forældremyndigheden med.
Ekskonen ville have børnene  

 for  

 sig selv.
Til den lille piges børnehave meddelte hun, at pigen havde sagt  

 noget om fars tissemand.
Og samme dag tog socialrådgiverne over.  

 Afhørte  

 begge børn og indberettede, at der måtte være noget om snakken.
Altså om  

 sex-overgreb, oral-sex og forsøg på samleje og  

  

 anal-sex  

                                                                      .
 Politiet anholdt og sigtede den unge far, video-afhørte børnene  

 og rejste tiltale for incest.
 Byretten kritiserede de timelange børne-afhøringer, påpegede  

 manipulation med udsagnene, men besluttede alligevel at dømme A til 18  

 måneders  

 fængsel.
A ankede dommen på stedet.« I en tilknyttet artikel samme dag hed det under overskriften »  

  

 Lokket og manipuleret  

  

 «:
 »I Vestre Landsret blev de tvivlsomme video-beviser mod A pillet  

 totalt fra hinanden af dommerne.
 Ifølge dombogen er beviserne fremskaffet på særdeles kritisabel  

 måde.
 Den lille dreng er blevet lokket og presset med vedholdende  

 appeller til at røbe en hemmelighed  en hemmelighed,  

 som socialrådgiveren  

 vel at mærke havde fortalt ham om. Ikke omvendt, som dommerne  

 besk noterer.
 I det hele taget er beviserne produceret under tilsidesættelse  

 af retssikkerhedsmæssige hensyn til tiltalte, og de holder ikke en  

 meter.  

 Tiltalte frifindes derfor.
INTET ER BEVIST Også den lille pige, mener dommerne, er blevet utilbørligt  

 lokket og presset til at fortælle belastende ting om sin far.
 Og i øvrigt fortæller pigen slet ikke under afhøringer, hvad hun  

 ifølge anklageskriftet er citeret for af socialrådgiveren, pointerer  

 landsretten.
 Pigens oplysninger synes i virkeligheden at stamme fra denne  

 socialrådgiver, skriver dommerne, som finder fremgangsmåden  

 betænkelig.
Intet er bevist, fastslår dommerne.
Beviserne  dvs. alene  

 børnenes udsagn  er resultatet af pres,  

  

 lokkeri  

  

 og  

 manipulation.
 - Selvfølgelig er jeg bitter, siger den frikendte mand, der er udlært  

 slagter.
 - Foruden smerten, ydmygelsen og savnet af børnene har jeg også  

 mistet to job på grund af incest-anklagen.
- Farsø Kommune burde selv slæbes i retten og dømmes for groft  

 magtmisbrug, mener A, der er en af de fem borgere bag politianmeldelsen af  

 den  

 skandaleramte kommune i Himmerland.« Klagerne har i forhold til lederen og artiklen den 23. juni 2003  

 anført, at de er fyret på grund af samarbejdsvanskeligheder, som ikke alene  

 kan  

 tilregnes dem, og  

  

 ikke  

  

 på grund af mistanke om bevisforvanskning.  

 Klagerne har bestridt, at de skulle have gjort sig skyldige i noget sådant.  

 Der  

 er ikke dokumentation for, at beskyldningerne, der er særdeles alvorlige, er  

 korrekte.
Derimod foreligger der skriftlige opsigelser, der beviser, at  

 afskedigelserne er sket som følge af samarbejdsvanskeligheder.
Bladet har  

 tilsyneladende produceret historien ved  helt ukritisk  at  

 referere nogle  

 andre medarbejdergrupper, der har været parter i samarbejdsvanskelighederne.  

 Det fremgår dog ikke, at der er tale om oplysninger, der stammer fra et  

 partsindlæg.
Derimod giver artiklen udseende af, at der ligefrem er  

 dokumentation for disse oplysninger.
De skrivelser, som bladet refererer til,  

 er klageskrivelser vedrørende samarbejdsproblemer fra henholdsvis  

 socialpsykiatrien og sundhedsplejerskerne.
Skrivelserne, der er delvist  

 affotograferet i artiklen, har et stærkt injurierende indhold.
Klagerne har videre anført, at historien tillige er fordrejet på  

 adskillige punkter.
F.eks. er de afskedigede medarbejdere alle underordnet  

 personale uden personalebeføjelser.
Den  

  

 højstrangerende  

  

 medarbejder havde titel af faglig leder.
Der er heller ikke psykiatere  

 indblandet i striden, men derimod kommunens socialpsykiatri, hvis  

 medarbejderstab består af en pædagog og en diakon.
Klagerne har videre anført, at bladet har betegnet en af medarbejderne  

 ved hendes forbogstaver og trykt en kopi af et brev, hvoraf hendes fornavn  

 fremgår.
Den pågældende er ikke blevet kontaktet af bladet og således ikke  

 blevet foreholdt oplysningerne.
Der er ingen tvivl om, at bladets kilde har  

 været i besiddelse af navnet på hende.
Hendes navn fremgår således af de  

 klageskrivelser, der er optrykt.
Klagerne har endvidere henvist til kopi af  

 internet-opslag for telefonoplysningen, og man har derfor uden videre kunnet  

 skaffe sig både adresse og telefonnummer på den pågældende medarbejder.
Det  

 er  

 alene hende, der har påtaget sig en forpligtelse til at iagttage tavshed om  

 sagen.
Det må imidlertid tilkomme alene hende og ikke bladet at afgøre, om  

 hun  

 måtte ønske at bryde denne pligt eller ej under hensyn til de meget alvorlige  

 beskyldninger, der er bragt i et landsdækkende medie.
Bladet burde under alle  

 omstændigheder have forelagt beskyldningerne for de 4-5 medarbejdere i  

 Familieafdelingen, som er involveret i sagen.
Det er ikke sandt, at alle har  

 tavshedspligt, og det kan undre, hvorfor bladet tager kommunens, som er den  

 ene  

 part i sagen, ord for gode varer.
Klagerne har i forhold til artiklen den 24. juni 2003 anført, at  

 der ikke nærmere er redegjort for, på hvilke punkter kommunen skulle have  

 gjort  

 sig skyldig i løgn og fusk, og det gøres derfor gældende, at  

 påstanden er  

 urigtig og uunderbygget.
Ud fra sammenhængen i den foregående tekst, henvises  

 der til de oplysninger, som kommunen fodrede politi og anklagemyndighed  

 med.  

 Klagerne kan ikke genfinde ordene løgn og fusk i  

 Landsrettens præmisser.  

 Der er heller ikke belæg for, at det, som bladet angiver som grund til at  

 citere Landsretten for dette synspunkt, skulle være korrekt.
Landsretten  

 tager  

 ikke på nogen måde stilling til socialrådgiverens rolle i sagen.
Det er  

 korrekt, at Landsretten kritiserer, at videoafhøringen er foregået på en  

 appellerende måde.
Familieafdelingen har imidlertid ikke været indblandet i  

 videoafhøringen, og Landsrettens kritik er ikke ensbetydende med, at der er  

 tale om løgn og fusk.
Socialrådgiveren og familieafdelingen har ikke haft  

 nogen  

 andel i politiets efterforskning.
Socialrådgiveren har indgivet anmeldelse,  

 da  

 hun blev bekendt med, hvilke historier børnene berettede.
Dette er hun  

 forpligtet til.
Familieafdelingen har herefter intet med sagen at gøre, ud  

 over  

 at der afgives vidneforklaringer.
 Klagerne har videre anført, at artiklens 3. spalte giver  

 udseende af, at kommunens egne socialpsykiatere og sundhedsplejersker skulle  

 have forholdt sig til den konkrete sag, hvilket ikke er klagerne bekendt.  

 Denne  

 oplysning er også urigtig.
 Det er klagernes opfattelse, at bladet har tilsidesat punkt  

 A.1-6. i de vejledende regler for god presseskik.
Bladet har anført, at det er ubestrideligt, at medarbejderne  

 reelt er fyret på grund af alvorlige anklager fra andre kommunalt ansatte.  

 Formelt kaldes den slags omstændigheder altid  

 samarbejdsvanskeligheder, jf.  

 afskedigelsesaftalen, hvoraf fremgår, at de injurierende påstande spiller en  

 væsentlig  

 rolle i sagen.
Når sundhedsplejersker såvel som de ansatte i kommunens  

 social-psykiatriske afdeling samstemmende hævder, at de har oplevet pres,  

 forsøg på manipulation og forfalskning af oplysninger i følsomme sager, må  

 man  

 betragte det som dokumentation for, at noget sådant er passeret.  

 Det er tale  

 om helt centrale vidneudsagn  oven i købet på tryk  og altså  

 troværdige beviser.  

 Dokumenterne i sagen er kun partsindlæg i forhold til den interne  

 sag i  

 kommunen om samarbejdsvanskelighederne.
Som udsagn fra formodet troværdige og  

 ansvarlige ansatte er papirerne dokumentation.
Det er disse mennesker, der  

 har  

 været udsat for manipulation.
Bladet har videre anført, at man i denne sammenhæng derfor slet  

 ikke kan tale om korrekte og ukontrollerede  

 oplysninger.
Hvis journalisten  

 havde spurgt de pågældende, om de havde løjet, ville de naturligvis ikke have  

 svaret ja.
Den efterlyste citatkontrol er derfor et meningsløst krav.  

 Udsagnene  

 står sort på hvidt i papirerne.
Artiklen påstår i øvrigt ikke, at lægeligt  

 uddannede psykiatere har udtalt sig.
Derimod fremgår det, at der er tale om  

 social-psykiatere, hvilket må være en nærliggende betegnelse for folk, der er  

 ansat i den afdeling, som af kommunen officielt benævnes  

 social-psykiatrien.
Bladet har yderligere anført, at journalisten har, som artiklen  

 afspejler, gjort sig store anstrengelser for at få kommunen  både  

 politikere  

 og embedsmænd  til at kontakte familieafdelingens  

  

 eks-leder  

  

 for en kommentar.
Journalisten fik blankt afslag.
Svaret var, at alle parter  

 havde forbud mod at udtale sig  som et led i aftrædelsesaftalen.
Dette  

 forhold  

 fremgår tydeligt af aftalen.
Kravet fra klagers advokat om, at journalisten  

 skal  

 få en stum til at tale, fremstår hermed som absurd.
Bladet har videre anført, at udsagnet løgn og fusk henviser  

 til, at de grove påstande om den omtalte mands sexovergreb er pådømt i  

 Landsretten, hvor han blev pure frikendt. Fusk refererer til, at  

 det af dommens  

 præmisser fremgår, at kommunens socialrådgiver og politiets afhøringsleder  

 helt  

 åbenbart har påduttet især det ene barn nogle udsagn, som ikke er korrekte.  

 Det  

 fremgår af artiklen, at socialrådgiveren fra Farsø løbende har medvirket i  

 sagen fra anmeldelsestidspunkt til rettergangen.
I artiklens 3. spalte står  

 ikke, at social-psykiatere og sundhedsplejersker har været inde i den  

 konkrete  

 incestsag.
Bladet har sammenfattende anført, at de oplysninger, der er  

 nævnt i artiklerne, i fornødent omfang beror på troværdige kilder og  

 dokumenter.
Der er tale om et meget vanskeligt journalistisk arbejdsområde,  

 som  

 yderligere besværliggøres af aftrædelsesaftalens forbud mod, at parterne  

 udtaler sig.
Ikke desto mindre er der tale om anliggender af oplagt offentlig  

 interesse, som det er vigtigt, at pressen beskæftiger sig med, uanset  

 vanskelighederne herved.
I sagens behandling har følgende nævnsmedlemmer deltaget: Axel  

 Kierkegaard, David  

  

 Trads  

  

 , Kaare R.
Skou og  

  

 Kirsten  

 Dyregaard  

                                                            .
 Pressenævnet udtaler:
Pressenævnet har ud fra sagens oplysninger ikke mulighed for at  

 vurdere, hvori samarbejdsproblemerne har bestået, og hvad der er den reelle  

 baggrund for, at klagerne er blevet afskediget af Farsø Kommune.
Nævnet  

 finder  

 derfor ikke grundlag for at udtale kritik af bladet på dette punkt.
I artiklen den 23. juni 2003 er alene angivet forbogstaverne på  

 lederen af familieafdelingen, idet det samtidig er anført, at navnet på  

 pågældende er anonymiseret af redaktionen.
Nævnet lægger herefter til grund,  

 at  

 bladet har været bekendt med pågældendes identitet.
På baggrund af sagens  

 oplysninger  

 finder nævnet, at bladet har haft mulighed for at rette henvendelse til den  

 pågældende med henblik på at indhente en kommentar til sagen.
Nævnet kan ud  

 fra  

 sagens oplysninger ikke vurdere, om bladet har været bekendt med de øvrige  

 medarbejderes identitet.
Nævnet finder, at beskyldningerne mod de tidligere medarbejdere  

 i familieafdelingen, herunder lederen, for manipulation og magtmisbrug er af  

 en  

 sådan karakter, at de burde være efterprøvet ved at blive forelagt for  

 lederen,  

 inden de blev offentliggjort.
Ved at undlade dette har bladet handlet i strid  

 med god presseskik, og nævnet udtaler sin kritik.
Nævnet finder, at udsagnet løgn og fusk alene kan opfattes som  

 udtryk for bladets vurdering af familieafdelingens rolle i den omtalte sag  

  en  

 vurdering, der tager udgangspunkt i den af Landsretten afsagte dom.
Nævnet  

 finder ikke grundlag for at udtale kritik af bladet i den anledning.
Nævnet  

 finder ej heller grundlag for at udtale kritik af bladets kommentar til og  

 udlægning af rettens bemærkninger til de enkelte punkter i dommen.
 Vedrørende de øvrige påklagede punkter finder nævnet ej heller  

 anledning til at udtale kritik.
 I medfør af medieansvarslovens § 49 pålægger nævnet herefter den  

 ansvarshavende redaktør af Ekstra Bladet at offentliggøre følgende:
   

  

 Kendelse fra Pressenævnet:
 Den 23. juni 2003 bragte  

 Ekstra Bladet i en leder og i en artikel en omtale af, at samtlige  

 sagsbehandlere  

 i Farsø Kommunes familieafdeling var blevet afskediget efter beskyldninger om  

 manipulation og magtmisbrug i forbindelse med behandlingen af afdelingens  

 sager.
 Fire tidligere  

 medarbejdere, heriblandt afdelingens tidligere leder, [K], har klaget til  

 Pressenævnet, idet de mener, at god presseskik er tilsidesat.
 Pressenævnet udtaler:
I artiklen den 23. juni  

 2003 er alene angivet forbogstaverne på lederen af familieafdelingen, idet  

 det  

 samtidig er anført, at navnet på pågældende er anonymiseret af redaktionen.  

 Nævnet lægger herefter til grund, at bladet har været bekendt med pågældendes  

 identitet.
På baggrund af sagens oplysninger finder nævnet, at bladet har  

 haft  

 mulighed for at rette henvendelse til [K] med henblik på at indhente en  

 kommentar til sagen.
Nævnet kan ud fra sagens oplysninger ikke vurdere, om  

 bladet  

 har været bekendt med de øvrige medarbejderes identitet.
Nævnet finder, at  

 beskyldningerne mod de tidligere medarbejdere i familieafdelingen, herunder  

[K],  

 for manipulation og magtmisbrug er af en sådan karakter, at de burde være  

 efterprøvet ved at blive forelagt for [K], inden de blev offentliggjort.
Ved  

 at  

 undlade dette har bladet handlet i strid med god presseskik, og nævnet  

 udtaler  

 sin kritik.
 København, den 12. november 2003.
