Bekendtgørelse om Kommunernes Lønningsnævn I medfør af § 67, stk. 1 og 4, i lov om  

 kommunernes styrelse, jf. lovbekendtgørelse nr. 629 af 29. juni 2001,  

 fastsættes:
 § 1.  

  

 Lønningsnævnet godkender bestemmelser om løn- og øvrige ansættelsesforhold  

 for:
 1)  

 	  

    

 Personale ansat i  

 kommuner, amtskommuner og kommunale fællesskaber.
 2)  

 	  

    

 Personale ved  

 kommunale selvstyrehavne, jf. lov om havne.
 3)  

 	  

    

 Personale ved  

 selvejende dag- og døgninstitutioner for børn og unge, med hvilke  

 institutioner  

 kommuner og amtskommuner indgår driftsaftale i henhold til bestemmelserne i  

 lov  

 om social service.
 4)  

 	  

    

 Personale ved  

 selvejende institutioner for voksne, med hvilke kommuner og amtskommuner  

 indgår  

 driftsaftale til opfyldelse af forpligtelser vedrørende bo-, behandlings-,  

 beskæftigelses-, samværs- og aktivitetstilbud i henhold til kap. 16, 17 og 18  

 i  

 lov om social service.
 5)  

 	  

    

 Personale ansat i  

 Hovedstadens Udviklingsråd, medmindre andet bestemmes i styrelsesvedtægten  

 for  

 Hovedstadens Udviklingsråd, jf. § 9, stk. 1, i lov om Hovedstadens  

 Udviklingsråd.
 6)  

 	  

    

 Tjenestemandslignende  

 ansatte ved privatbanerne, jf. lov om amtskommunernes overtagelse af de  

 statslige ejerandele i privatbanerne.
Stk. 2.  

  

 Lønningsnævnet består af 8 medlemmer, der beskikkes af indenrigs- og  

 sundhedsministeren.
Beskikkelsen sker således:
2 medlemmer efter indstilling af Amtsrådsforeningen i Danmark, 4 medlemmer efter indstilling af Kommunernes landsforening, 1 medlem efter indstilling af Københavns Borgerrepræsentation samt 1 medlem efter indstilling af Frederiksberg Kommunalbestyrelse.
 Stk. 3.  

  

 De i  

 stk. 2 nævnte kommuner og kommunale sammenslutninger indstiller en  

 stedfortræder for hvert medlem.
 Stk. 4.  

  

 Den, der  

 beskikkes som medlem af Lønningsnævnet eller som stedfortræder, jf.  

 stk. 2  

 og 3, skal ved beskikkelsen være medlem af en kommunalbestyrelse, et amtsråd  

 eller Københavns Borgerrepræsentation.
 Stk. 5.  

  

 Beskikkelser foretages for 4 år ad gangen regnet fra den førstkommende 1.  

 juni  

 efter afholdelse af almindelige kommunale valg.
 Stk. 6.  

  

 En af  

 indenrigs- og sundhedsministeren udpeget repræsentant har ret til som  

 observatør at overvære møderne i Lønningsnævnet.
 § 2.  

  

 Lønningsnævnet vælger af sin midte en formand, der leder forhandlingerne i  

 nævnet, samt en næstformand, der fungerer ved formandens forfald.
Stk. 2.  

  

 Formanden  

 indkalder nævnet til møde.
Der afholdes møde, når mindst et af nævnets  

 medlemmer fremsætter begæring herom.
Nævnet er beslutningsdygtigt, når mindst  

 halvdelen af nævnets medlemmer er til stede.
Nævnets afgørelser træffes ved  

 stemmeflerhed.
 Stk. 3.  

  

 Nævnet  

 fastsætter selv sin forretningsorden.
§ 3.  

  

 Lønningsnævnet godkender retningslinier for forhandlinger om fornyelse af  

 overenskomster og aftaler.
Nævnet godkender endvidere retningslinier for  

 generelle aftaler, herunder rammeforlig med personaleorganisationerne.
 Stk. 2.  

  

 Forinden  

 forhandlinger indledes med personaleorganisationer om almindelige eller  

 principielt betydningsfulde ændringer af gældende overenskomster og aftaler  

 samt generelle aftaler, herunder rammeforlig, der ikke er omfattet af de  

 godkendte retningslinier efter stk. 1, skal sagen forelægges for  

 Lønningsnævnet.
Stk. 3.  

  

 Lønningsnævnet kan henstille, at den kommune eller kommunale sammenslutning,  

 der er part i forhandlingerne, under disse tager hensyn til sådanne  

 synspunkter, som nævnet måtte lægge særlig vægt på.
Hvor der forestår  

 forhandlinger på nært beslægtede områder, kan nævnet endvidere henstille, at  

 sådanne forhandlinger søges ført i fællesskab.
 Stk. 4.  

  

 Lønningsnævnet kan ikke indtræde som part i faglige forhandlinger.
 § 4.  

  

 Generelle bestemmelser om tjenestemænds ansættelses- og pensionsforhold og  

 almindelige retningslinier for tjenestemænds lønmæssige placering samt  

 forhandlingsresultater vedrørende overenskomster eller andre generelle regler  

 for løn- og ansættelsesforhold for kommunalt, ikke-tjenestemandsansat  

 personale  

 skal godkendes af Lønningsnævnet, inden de nævnte bestemmelser,  

 retningslinier,  

 overenskomster eller andre regler kan sættes i kraft.
Stk. 2.  

  

 For  

 kommunalt ansat personale vil der ikke kunne fastsættes løn- og  

 ansættelsesvilkår, der ikke har hjemmel i de i stk. 1 nævnte  

 bestemmelser,  

 retningslinier, overenskomster eller andre regler.
Lønningsnævnet kan dog  

 give  

 en kommune samtykke til særligt begrundede undtagelser herfra.
 Stk. 3.  

  

 Lønningsnævnet  

 kan beslutte, at løn- og ansættelsesvilkår for stillinger, der ikke er  

 omfattet  

 af overenskomster, aftaler eller klassificeringsregler, ikke kræver nævnets  

 godkendelse, hvis det af tilsynsmæssige grunde skønnes ubetænkeligt, dog  

 bortset fra stillinger som kommunaldirektør og forvaltningschef.
Stk. 4.  

  

 Hvis  

 Lønningsnævnet ikke kan godkende forhandlingsresultatet vedrørende en  

 overenskomst eller aftale indgået med en forhandlingsberettiget  

 personaleorganisation, kan en fælles repræsentation for det kommunalt ansatte  

 personale kræve adgang til at fremlægge personaleorganisationernes  

 synspunkter  

 på den pågældende sag, hvilket efter den nævnte repræsentations ønske kan ske  

 såvel skriftligt som derved, at der gives personalerepræsentationen adgang  

 til  

 foretræde for nævnet.
Skriftlig henvendelse - eventuel foreløbig - skal ske  

 inden 2 uger, efter at der er givet underretning om den påtænkte beslutning,  

 og  

 eventuel endelig redegørelse skal fremsendes inden yderligere 4 ugers forløb.  

 Såfremt mundtlig forelæggelse ønskes, hvorom begæring skal fremsættes til  

 Lønningsnævnet inden 2 uger, efter at der er givet underretning om den  

 påtænkte  

 beslutning, indkaldes den nævnte fællesrepræsentation til et af nævnets  

 ordinære møder med mindst 2 ugers varsel.
 § 5.  

  

 Sager  

 forelægges for Lønningsnævnet af vedkommende i nævnet repræsenterede  

 kommunalbestyrelse eller kommunale sammenslutning.
 Stk. 2.  

  

 Sager  

 vedrørende kommuner, som ikke er repræsenteret i Lønningsnævnet, og som ikke  

 har afgivet forhandlingsbemyndigelse til vedkommende i nævnet repræsenterede  

 kommunale sammenslutning, forelægges for Lønningsnævnet af nævnets formand,  

 jf.  

 § 2, stk. 1.
 § 6.  

  

 Lønningsnævnet kan bemyndige nævnets formand, jf. § 2, stk. 1, til  

 at  

 afgøre sager efter retningslinier, der fastlægges af nævnet.
 Stk. 2.  

  

 Lønningsnævnet kan delegere beføjelser til at afgøre sager efter  

 retningslinier, der fastlægges af nævnet, til de kommunale sammenslutninger  

 og  

 kommuner, der er repræsenteret i nævnet.
§ 7.  

  

 Om  

 Lønningsnævnets beslutninger i henhold til § 4 gives der underretning  

 til  

 de i Lønningsnævnet repræsenterede kommunale sammenslutninger og kommuner,  

 samt  

 til vedkommende kommunale revision.
Der gives endvidere i de i § 5,  

 stk. 2, nævnte sager underretning til vedkommende kommune.
Der gives  

 endelig underretning til Finansministeriet, Personalestyrelsen, om  

 Lønningsnævnets beslutninger i henhold til § 4 af generel eller  

 principiel  

 karakter.
 § 8.  

  

 Lønningsnævnet ansætter den for gennemførelse af nævnets virksomhed fornødne  

 medhjælp og fastsætter løn- og ansættelsesvilkår for denne medhjælp.
 § 9.  

  

 Lønningsnævnet kan fastsætte vederlag til nævnets medlemmer.
 § 10.  

  

 Til Lønningsnævnets medlemmer samt den ansatte medhjælp udbetales  

 befordringsgodtgørelse og møde- og rejsediæter efter regler fastsat af  

 nævnet.
§ 11.  

  

 Udgifterne ved Lønningsnævnets virksomhed afholdes af de i nævnet  

 repræsenterede kommuner og kommunale sammenslutninger.
Udgifterne ved nævnets  

 virksomhed refunderes af fondet til forvaltning og tilbagebetaling af  

 kommunal  

 momsafgift.
Stk. 2.  

  

 Lønningsnævnets regnskabsår følger kommunernes.
Nævnets regnskab revideres af  

 en af nævnet antagen revisor.
 § 12.  

  

 De  

 den 1. juli 1969 gældende af kommuner og kommunale sammenslutninger vedtagne  

 og  

 - for så vidt angår tjenestemandsansat personale - af den hidtidige  

 tilsynsmyndighed godkendte bestemmelser og retningslinier betragtes i  

 relation  

 til bestemmelserne i § 4 som godkendt af Lønningsnævnet.
 § 13.  

  

 Bekendtgørelsen træder i kraft den 19. januar 2002.
 Stk. 2.  

  

 Bekendtgørelse  

 nr. 335 af 21. maj 1990 om Kommunernes Lønningsnævn ophæves.
