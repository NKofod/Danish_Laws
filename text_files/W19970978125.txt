 Patienten var tidligere blevet behandlet med antipsykotisk medicin med god  

 effekt.
Patienten blev indlagt ved tvang på behandlingsindikation.
Patienten  

 var blevet tiltagende dårlig og urolig, var selvdestruktiv og skar sig  

 selv i ansigtet og på armene.
Patienten havde endvidere været  

 særdeles vred og grov over for naboer og truede med at skyde folk.
Ved indlæggelsen var patienten hallucineret på  

 hørelsen, og fremtrådte psykotisk med springende tankegang,  

 forvirring, forpinthed og angst.
Der var ingen følelsesmæssig  

 kontakt med patienten, som var vågen, klar og orienteret i tid og sted.  

 Patienten fandtes uden sygdomserkendelse.
 3 timer efter indlæggelsen blev der truffet beslutning om  

 tvangsmedicinering med antipsykotisk medicin.
 Det lokale psykiatriske patientklagenævn godkendte beslutningen om  

 tvangsmedicinering.
Betingelserne for tvangsbehandling ikke  

 tilstede Sundhedsvæsenets Patientklagenævn vurderede,  

 at tvangsmedicineringen ikke opfyldte kravet om anvendelse af mindst  

 indgribende foranstaltning.
Tvangsmedicinering måtte forudsætte,  

 at vedvarende forsøg var gjort for at forklare patienten behandlingens  

 nødvendighed.
Patienten burde således være søgt  

 motiveret til frivillig indtagelse af medicinen med en passende  

 betænkningstid.
Nævnet udtalte, at en beroligende injektion i den  

 konkrete situation ville have været et mindre indgribende middel end  

 beslutning om tvangsbehandling.
 Sundhedsvæsenets Patientklagenævn fandt  

 herefter, at patienten var sindssyg, men at betingelserne for at beslutte at  

 tvangsmedicinere ikke var opfyldt.
