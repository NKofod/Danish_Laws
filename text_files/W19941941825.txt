Dansk-irsk dobbeltbesk.overen Referencer:  LV 1994 D.E Irland, BEK nr. 115 af 3/11 1993 1. Forslag om et projekt kan forelægges enhver af de  

 kompetente myndigheder (herefter omtalt som den 'førstnævnte  

 myndighed'.
2. Initiativtagerne til projektet har ansvar for, at den  

 førstnævnte myndighed bliver gjort bekendt med alle forhold  

 vedrørende projektet.
Dette omfatter ikke alene de forhold  

 vedrøren de projektet, når det udøves i den kontraherende  

 stat, hvori projektet vil blive placeret, men også ethvert forhold, som  

 vil være af interesse for skattemyndighederne i den anden kontraherende  

 stat med hensyn til de af initiativtagerne eller deres investorer  

 påtænkte aktiviteter.
Manglende fremlæggelse af  

 væsentlige forhold eller enhver ikke godkendt ændring af  

 væsentlige forhold kan medføre, at en eventuel godkendelse af et  

 projekt bliver tilbagekaldt med virkning fra en sådan dato, der kan  

 være en dato tilbage til den dato, på hvilken godkendelsen blev  

 givet, eller en senere dato, som skal aftales mellem de kompetente  

 myndigheder.
 3. Den førstnævnte myndighed skal  

 gennemgå projektet efter modtagelse af sådanne eventuel le  

 yderligere oplysninger fra initiativtagerne, som den finder  

 nødvendige.
4. Når den førstnævnte myndighed har  

 gennemgået projektet og taget beslutning om det kan godkendes eller  

 ikke, skal den videregive papirerne vedrørende projektet til den anden  

 kompetente myndighed med angivelse af førstnævnte myndigheds  

 beslutning vedrørende projektet og begrundelserne for denne  

 beslutning.
Hvis den anden kompetente myndighed er enig i den  

 førstnævnte kompetente myndigheds beslutning, skal den give  

 meddelelse om denne enighed til den førstnævnte myndighed, og  

 projektet skal derefter henholdsvis godkendes eller forkastes.
Den  

 førstnævnte myndighed underretter initiativtagerne om  

 beslutningen.
I tilfælde af en forkastelse skal begrundelserne herfor  

 meddeles initiativtagerne, som, hvis de ønsker det, kan  

 genforelægge projektet efter at have fjernet de kritisable forhold,  

 eller kan forelægge yderligere oplysninger med hensyn til hvert af de  

 kritisable punkter, som blev påpeget af de kompetente myndigheder.
5. Hvis der ikke er enighed, skal den anden kompetente  

 myndighed oplyse den førstnævnte myndighed om begrundelserne for  

 uenigheden.
Den førstnævnte kompetente myndighed kan, hvis den  

 finder dette hensigtsmæssigt, forsøge at opnå forlig  

 mellem de kompetente myndigheders modstridende synspunkter med den  

 støtte fra initiativtagerne, der må anses for  

 hensigtsmæssig.
 Subsidiært kan de tilbagesende sagen til  

 initiativtagerne for ændring eller yderligere oplysninger som  

 nævnt ovenfor under 4.
 6. Begge kompetente myndigheder forpligter sig til at  

 sikre, at den forannævnte høringsprocedure bliver  

 gennemført, så hurtigt det overhovedet er muligt, under hensyn  

 til behovet for at sikre en korrekt afgørelse.
 7. På grundlag af de oplysninger, som  

 initiativtagerne af projektet fremlægger, vil de kompetente myndigheder  

 på begæring give en ikke-bindende forhåndsangivelse af  

 sandsynligheden for projektets godkendelse eller forkastelse med forbehold af  

 bekræftelse efter fuldstændig gennemgang.
 8. Indholdet af disse høringsprocedurer kan  

 offentliggøres af den ene eller af begge de kompetente  

 myndigheder.
Principper for godkendelse af et projekt som en egentlig finansiel  

 tjenesteydelse inden for høringsprocedurens betingelser%n Disse principper er fastsat alene som vejledning.
De  

 foregiver ikke at være endegyldige eller udtømmende eller at  

 have nogen retlig gyldighed, og de er ikke bindende for nogen af de  

 kompetente myndigheder.
Afhængigt af projektets beskaffenhed vil en  

 manglende opfyldelse af en eller flere retningslinjer ikke  

 nødvendigvis føre til en forkastelse af projektet, selvom nogle  

 af retningslinjerne, som f.eks. 1. og 2., er af større betydning end  

 andre og overtrædelse heraf vil føre til forkastelse af  

 projektet.
 1. Projektet må ikke som et af dets formål  

 hverken direkte eller indirekte have nedsættelse af skattepligten for  

 nogen fysisk person hjemmehørende i en af de kontraherende stater.
 2. Et ægte, kommercielt levedygtigt produkt skal  

 påviseligt omfatte reel handel med reelle aktiver eller  

 udførelsen af andre aktiviteter i forbindelse med egentlige  

 erhvervsmæssige finansielle ydelser i form af reel handel eller som en  

 integreret del af en større handelstransaktion.
3. I de tilfælde, hvor aktiviteten omfatter  

 optagelsen af et samlet lån til et profitorienteret spekulations- eller  

 forsikringsprojekt, skal der være en klart defineret positiv  

 forbindelse og proportion mellem størrelse af det lån, der er  

 optaget til projektet, og anvendelsen af sådanne lån til den  

 specifikke spekulation eller risiko, der skal dækkes.
Der skal  

 være en rimelig forventning om en erhvervsmæssig forrentning af  

 lånet på normale vilkår.
Spekulationen skal drives som en  

 handelsvirksomhed.
 4. Den metode, der anvendes ved tilvejebringelsen af  

 midlerne (f.eks. lån eller overskud), vil blive taget i betragtning ved  

 vurderingen af, om projektet kan godkendes, herunder tilfælde, der  

 henhører under 2. eller 3.
5. Foretagendet skal enten stå alene som et  

 egentligt forretningsforetagende komplet med tegn på indhold:  

 personale, kontorer og passende kontorudstyr, markedsføring,  

 regnskaber etc., eller drives i samarbejde med et andet selskab, der besidder  

 disse egenskaber i det tilstrækkelige omfang i forhold til  

 foretagendet, der skulle have været til stede, hvis foretagendet skulle  

 stå alene.
I begge tilfælde skal projektet drives efter en  

 specifik erhvervsmæssig plan (se nedenfor).
 6. Projektet skal have en sådan kapacitet, at det  

 vil være i stand til at bevise dets egnethed, gennem en rimelig  

 erhvervsmæssig plan, der indeholder specifikke oplysninger om arten af  

 de foreslåede aktiviteter, og at det kan fremlægge en specifik  

 vækstplan til udvikling af en øget aktivitet.
 7. En rent erhvervsmæssig drift kan have perioder  

 med passive investeringer i værdipapirer eller hensættelser  

 på grund af egentlige eller særlige forhold som et led i aktivt  

 erhverv med finansielle ydelser.
 8. Et projekt, der har passiv investering i  

 værdipapirer eller henlæggelser som sit hovedformål, vil  

 ikke blive godkendt.
 9. Indholdet af disse principper kan offentliggøres  

 af den ene eller af begge de kompetente myndigheder.
