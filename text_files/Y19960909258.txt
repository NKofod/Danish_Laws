 Udtalt, at fire bestyrelsesmedlemmer, der var udpeget af et amtsråd,  

 til bestyrelsen for et kommunalt fællesskab, ikke kunne antages at være  

 inhabile i medfør af forvaltningslovens § 3, stk. 1, nr. 5, ved bestyrelsens  

 behandling af spørgsmål vedrørende en af det kommunale fællesskab mod  

 amtskommunen anlagt retssag om gyldigheden af et af amtskommunen meddelt  

 påbud om fjernelse af deponeret materiale.
Generelt udtalt, at medlemmer af de styrende organer i kommunale  

 fællesskaber er udpeget som repræsentanter for kommunalbestyrelsen med  

 henblik på at varetage deres kommunes interesser i det pågældende kommunale  

 fællesskab og er i denne egenskab underlagt kommunalbestyrelsens  

 instruktionsbeføjelse.
Der henvises herved til Preben Espersen m.fl., Lov om  

 kommunernes styrelse med kommentarer (1991), side 208.
 Det forhold, at den kommune, et medlem er indvalgt af, har en særlige  

 interesse i udfaldet af en sag, kan ikke i sig selv antages at gøre det  

 pågældende kommunalbestyrelsesmedlem inhabilt i det kommunale fællesskab, jf.  

 herved Preben Espersen, Beslutning og samtykke (1974), side 198.
På tilsvarende måde antages det, at et kommunalbestyrelsesmedlem, der er  

 udpeget af kommunalbestyrelsen for at repræsentere denne i ledelsen af en  

 forening, en fond eller en selvejende institution, ikke vil være inhabilt ved  

 kommunalbestyrelsens behandling af sager vedrørende foreningen mv. i de  

 tilfælde, hvor det pågældende medlem er udpeget med henblik på at varetage  

 kommunalbestyrelsens interesser.
Der henvises til Preben Espersen m.fl., Lov  

 om kommunernes styrelse med kommentarer (1991), side 77.
Baggrunden for disse antagelser er, at der er sammenfald mellem de  

 interesser, det pågældende medlem skal varetage i henholdsvis  

 kommunalbestyrelsen og det kommunale fællesskab, foreningen, fonden mv.
Den  

 interessekonflikt, der er baggrunden for inhabilitet, foreligger således  

 ikke.
Efter Indenrigsministeriets opfattelse må de her anførte synspunkter  

 vedrørende kommunale fællesskaber og foreninger mv. dog modificeres i en  

 række tilfælde.
Dette gælder bl.a. behandlingen af sager vedrørende  

 privatretlige dispositioner mellem det kommunale fællesskab eller foreningen  

 mv. og den kommune, hvis kommunalbestyrelse har udpeget den pågældende.
Ved  

 sådanne dispositioner vil der normalt ikke kunne foreligge  

 interessesammenfald, og begrundelsen for, at der ikke opstår inhabilitet, vil  

 således ikke være opfyldt.
 I den foreliggende sag var der tale om det kommunale fællesskabs  

 bestyrelses behandling af og stillingtagen til den verserende retssag om  

 gyldigheden af et påbud efter miljøbeskyttelseslovens § 69, stk. 1.
Retssagen vedrørte således et rent offentligretligt spørgsmål.
Såfremt der  

 tillige blev nedlagt påstand om, at amtskommunen skulle erstatte de med  

 påbuddet forbundne udgifter til personale og rådgivning, ville der være tale  

 om et krav, der var helt afhængig af og underordnet i forhold til det  

 offentligretlige spørgsmål.
 Udtalt, at Indenrigsministeriet på denne baggrund ikke fandt  

 tilstrækkeligt grundlag for at forlade det principielle udgangspunkt og  

 derfor var mest tilbøjelig til at antage, at der ikke forelå inhabilitet for  

 amtskommunens medlemmer af det kommunale fællesskabs bestyrelse ved  

 bestyrelsens behandling af spørgsmål vedrørende den anlagte retssag.
i/S Hedeland Maglehøjgårdsvej 6 A 2640 Hedehusene I brev af 21. november 1995 rettede I/S Hedeland henvendelse til  

 Indenrigsministeriet med anmodning om en vejledende udtalelse om, hvorvidt de  

 af Roskilde Amtsråd udpegede medlemmer af I/S Hedelands bestyrelse er  

 inhabile i forbindelse med bestyrelsens behandling af en retssag om påbud  

 efter miljøbeskyttelseslovens § 69, stk. 1, anlagt af interessentskabet mod  

 Roskilde Amtskommune ved Østre Landsret.
 I/S Hedeland er et kommunalt fællesskab, der er godkendt af  

 tilsynsmyndighederne, jf. lov om kommunernes styrelse § 60.
 Af I/S Hedelands brev fremgår det, at der særligt ønskes en afklaring af,  

 hvorvidt de pågældende bestyrelsesmedlemmer i lighed med andre  

 bestyrelsesmedlemmer har krav på at få adgang til materiale i sagen.  

 Interessentskabets advokat har i den forbindelse peget på det forhold, at det  

 er vanskeligt at gennemføre retssagen, når samtlige drøftelser og interne  

 overvejelser skal videregives til repræsentanter fra den sagsøgte modpart.
 I anledning af I/S Hedelands henvendelse anmodede Indenrigsministeriet den  

 28. november 1995 Roskilde Amtsråd om en udtalelse.
 I brev af 18. december 1995 har Roskilde Amtsråd fremsendt følgende  

 udtalelse til Indenrigsministeriet:
»I/S Hedeland ejes af 5 kommuner/amter.
Roskilde Amts indskud udgør  

 23% af interessentskabets kapital.
Interessentskabets bestyrelse udgøres af  

 15 medlemmer, hvoraf amtets repræsentanter udgør 4. Af disse er 3 tillige  

 medlemmer af amtsrådet og herunder af udvalget for teknik og miljø.
 I/S Hedeland har rejst spørgsmålet om, hvorvidt amtets repræsentanter er  

 inhabile ved bestyrelsens drøftelser af en retssag, som interessentskabet har  

 anlagt mod amtet vedr. et påbud efter miljøbeskyttelsesloven.
 Det er amtets opfattelse, at der ikke er grundlag for at anse amtets  

 repræsentanter i bestyrelsen for at være inhabile ved bestyrelsens behandling  

 af retssagen.
De pågældende har ikke nogen personlig eller økonomisk interesse i sagen,  

 ligesom ingen af de andre betingelser i forvaltningslovens § 3, stk. 1, nr.  

 1-4, er til stede.
Anvendelse af stk. 1, nr. 5, kommer ikke på tale, idet det  

 netop ikke er de pågældendes opgave som medlemmer af bestyrelsen at være  

 upartiske, men at varetage Roskilde Amts interesser som ejer af henved en  

 fjerdedel af interessentskabskapitalen.« I/S Hedeland har efter vedtægtens § 2 til formål i takt med den  

 planmæssige udnyttelse af råstofforekomsterne, at etablere og drive det  

 størst mulige sammenhængende, offentlig tilgængelige fritids- og  

 friluftsområde i grusgravene beliggende i Greve, Roskilde og Høje-Taastrup  

 kommuner.
 Det fremgår af § 6 i vedtægterne for I/S Hedeland, at det kommunale  

 fællesskab ledes af en bestyrelse på 15 medlemmer, hvoraf fire vælges af  

 Roskilde Amtskommune, to af Københavns Amtskommune, tre af Greve Kommune, tre  

 af Roskilde Kommune og tre af Høje-Taastrup Kommune.
 Af oplysningerne i sagen fremgår det, at De Sammensluttede Vognmænd, DSV,  

 i september 1993, transporterede og deponerede udgravningsjord  

 (havbundsmateriale) fra et anlægsarbejde for Lynettefællesskabet I/S til den  

 af I/S Hedeland ejede grusgrav i Tune-Sterkende.
Umiddelbart efter at deponeringen havde fundet sted, viste jordprøver, at  

 udgravningsjorden indeholdt salt.
I breve af 11. december 1993 og 17. februar  

 1994 ansøgte DSV Roskilde Amtskommune om at få lovliggjort deponeringen efter  

 miljøbeskyttelseslovens § 19, stk. 4. Ved brev af 25. februar 1994 meddelte  

 Roskilde Amtskommune afslag herpå.
DSV påklagede Roskilde Amtskommunes afslag  

 til Miljøstyrelsen, der endnu ikke har truffet afgørelse i sagen.
Ved breve af 25. februar og 12. april 1995 meddelte Roskilde Amtskommune  

 DSV og I/S Hedeland påbud om fjernelse af det deponerede materiale.
Påbuddet  

 blev afgivet med hjemmel i miljøbeskyttelseslovens § 69, stk. 1.
Efter at der forgæves havde været afholdt forligsforhandlinger, anlagde  

 DSV i august 1994 sag mod Roskilde Amtskommune ved Østre Landsret med påstand  

 om, at Roskile Amtskommune tilpligtes at anerkende, at der ikke er hjemmel  

 til at meddele DSV påbud om fjernelse af materialet fra grusgraven.
I oktober  

 1994 anlagde I/S Hedeland sag mod Roskilde Amtskommune ved Østre Landsret med  

 påstand om, at amtskommunen tilpligtes at anerkende, at det meddelte påbud om  

 fjernelse af materiale ikke er gyldigt.
I/S Hedeland har i stævningen bl.a.  

 gjort gældende, at betingelserne for at afgive påbud ikke var opfyldt, og at  

 amtskommunen skal erstatte det kommunale fælleskabs udgifter til personale og  

 rådgivning.
Roskilde Amtskommune har i sagen påstået frifindelse og har bl.a.  

 gjort gældende, at I/S Hedeland som ejer og driftsansvarlig var rette  

 adressat for påbuddet.
 I den anledning skal Indenrigsministeriet udtale:
Et kommunalt fællesskab, jf. den kommunale styrelseslov § 60, betragtes  

 som en art specialkommune til løsning af de opgaver, som fællesskabet  

 varetager, jf.
Preben Espersen m.fl., Lov om kommunernes styrelse med  

 kommentarer (1991), side 201 f.
Endvidere anses kommunale fællesskaber uanset  

 at de er organiseret i privatretlig selskabsform som f.eks. et  

 interessentskab - i modsætning til andre statslige og kommunale  

 institutioner, der er organiseret i selskabsform - for omfattet af  

 forvaltningsloven (lov nr. 571 af 19. december 1985 som ændret ved lov nr.  

 347 af 6. juni 1991) som en del af den offentlige forvaltning.
Der henvises  

 til lovens § 1, stk. 1, og John Vogter, Forvaltningsloven med kommentarer  

 (1992) side 38-40.
 Af § 3, stk. 1, i forvaltningsloven fremgår, at den, der virker inden for  

 den offentlige forvaltning, er inhabil i forhold til en bestemt sag, hvis:  

 »....
 3) Vedkommende deltager i ledelsen af eller i øvrigt har en nær  

 tilknytning til et selskab, en forening eller en anden privat juridisk  

 person, der har en særlig interesse i sagen udfald. ....
5) der i øvrigt foreligger omstændigheder, som er egnede til at vække  

 tvivl om vedkommendes upartiskhed.« Af forvaltningslovens § 3, stk. 2, fremgår det:
»Stk. 2. Inhabilitet foreligger dog ikke, hvis der som følge af  

 interessens karakter eller styrke, sagens karakter eller den pågældendes  

 funktioner i forbindelse med sagsbehandlingen ikke kan antages at være fare  

 for, at afgørelsen i sagen vil kunne blive påvirket af uvedkommende  

 hensyn.« Forvaltningslovens § 3, stk. 1, nr. 3, omfatter kun tilknytning til  

 private juridiske personer.
Bestemmelsen finder følgelig ikke anvendelse i  

 forhold til kommuners repræsentanter i kommunale fællesskabers styrende  

 organer.
Det er ikke i den forbindelse afgørende, hvilken selskabsmæssig  

 konstruktion der er benyttet ved etableringen af det kommunale fællesskab.
 Afgørelsen af spørgsmålet om inhabilitet for bestyrelsesmedlemmerne i I/S  

 Hedeland skal derfor træffes på grundlag af bestemmelsen i forvaltningslovens  

 § 3, stk. 1, nr. 5, jf. stk. 2.
Ved kommuners deltagelse i de styrende organer i kommunale fællesskaber er  

 der ikke tale om tilfældige sammenfald af flere offentlige hverv.
Medlemmer  

 af disse organer er udpeget som repræsentanter for kommunalbestyrelsen med  

 henblik på at varetage deres kommunes interesser i det pågældende kommunale  

 fællesskab og er i denne egenskab underlagt kommunalbestyrelsens  

 instruktionsbeføjelse.
Der henvises herved til Preben Espersen m.fl., Lov om  

 kommunernes styrelse med kommentarer (1991), side 208.
 Det følger heraf, at et kommunalt fællesskabs interesser udgøres af summen  

 af de deltagende kommuners interesser, således som de inden for rammerne af  

 fællesskabets vedtægter og gældende lovgivning kommer til udtryk i de  

 beslutninger, der træffes af kommunernes repræsentanter i fællesskabets  

 kompetente organer.
 Det har i den juridiske litteratur været antaget, at det forhold, at den  

 kommune, et medlem er indvalgt af, har en særlig interesse i udfaldet af en  

 sag, ikke i sig selv kan antages at gøre det pågældende medlem inhabilt, jf.  

 herved Preben Espersen, Beslutning og samtykke (1974), side 198.
På tilsvarende måde antages det, at et kommunalbestyrelsesmedlem, der er  

 udpeget af kommunalbestyrelsen for at repræsentere denne i ledelsen af en  

 forening, en fond eller en selvejende institution, ikke vil være inhabilt ved  

 kommunalbestyrelsens behandling af sager vedrørende foreninger mv. i de  

 tilfælde, hvor det pågældende medlem er udpeget med henblik på at varetage  

 kommunalbestyrelsens interesser.
Der henvises til Preben Espersen m.fl., Lov  

 om kommunernes styrelse med kommentarer (1991), side 77.
Baggrunden for disse antagelser er, at der er sammenfald mellem de  

 interesser, det pågældende medlem skal varetage i henholdsvis  

 kommunalbestyrelsen og det kommunale fællesskab, foreningen, fonden mv.
Den  

 interessekonflikt, der er baggrunden for inhabilitet, foreligger således  

 ikke.
Efter Indenrigsministeriets opfattelse må de her anførte synspunkter  

 vedrørende kommunale fællesskaber og foreninger mv. dog modificeres i en  

 række tilfælde.
Dette gælder bl.a. behandlingen af sager vedrørende  

 privatretlige dispositioner mellem det kommunale fælleskab eller foreningen  

 mv. og den kommune, hvis kommunalbestyrelse har udpeget den pågældende.
Ved  

 sådanne dispositioner vil der normalt ikke kunne foreligge  

 interessesammenfald og begrundelsen for, at der ikke opstår inhabilitet vil  

 således ikke være opfyldt.
 I det foreliggende tilfælde er der tale om I/S Hedelands bestyrelses  

 behandling af og stillingtagen til den ved Østre Landsret verserende retssag  

 om gyldigheden af et påbud efter miljøbeskyttelseslovens § 69, stk. 1.
Retssagen vedrører således et rent offentretligt spørgsmål.
Såfremt der  

 tillige nedlægges påstand om, at amtskommunen skal erstatte de med påbuddet  

 forbundne udgifter til personale og rådgivning, vil der være tale om et krav,  

 der vil være helt afhængig af og underordnet i forhold til det  

 offentligretlige spørgsmål.
 Indenrigsministeriet finder på denne baggrund ikke tilstrækkeligt grundlag  

 for at forlade det principielle udgangspunkt og er derfor mest tilbøjelig til  

 at antage, at der ikke foreligger inhabilitet for Roskilde Amtskommunes  

 medlemmer af I/S Hedelands bestyrelse ved bestyrelsens behandling af  

 spørgsmål vedrørende den anlagte retssag.
 Hvad angår det af I/S Hedelands advokat anførte om bestyrelsesmedlemmers  

 krav på adgang til materiale i den verserende retssag skal  

 Indenrigsministeriet bemærke følgende:
Såfremt der ikke i vedtægten for et kommunalt fælleskab er fastsat noget  

 vedrørende styrelsesmæssige spørgsmål, vil det som udgangspunkt være den  

 kommunale styrelseslovs almindelige regler der anvendes, når der er tale om  

 regulering af interne forhold.
Der henvises i den forbindelse til den  

 kommenterede styrelseslov, side 201.
 Da Indenrigsministeriet imidlertid som anført ikke finder, at de af  

 Roskilde Amtsråd udpegede medlemmer af I/S Hedelands bestyrelse er inhabile i  

 den foreliggende sag, finder ministeriet ikke anledning til at komme nærmere  

 ind på dette spørgsmål.
 Kopi af dette brev er i dag sendt til Roskilde Amtskommune og Tilsynsrådet  

 for Roskilde Amt.
