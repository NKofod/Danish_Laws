 I henhold til § 3, stk. 1, i lov nr. 572 af 19. december 1985 om  

 offentlighed i forvaltningen og efter forhandling med justitsministeren  

 fastsættes:
 § 1.  Bestemmelsen i § 4, stk. 1, i lov om  

 offentlighed i forvaltningen, hvorefter enhver med visse i loven nævnte  

 undtagelser kan forlange at blive gjort bekendt med dokumenter, der er  

 indgået til en forvaltningsmyndighed i forbindelse med dens virksomhed,  

 finder ikke anvendelse på oplysninger givet i medfør af § 2, stk. 2, nr. 4 i  

 Erhvervs- og Selskabsstyrelsens bekendtgørelse nr. 31 af 17. januar 1994 om  

 kommuners og amtskommuners deltagelse i erhvervsdrivende selskaber m.v.
 § 2.  Bekendtgørelsen træder i kraft den 26. januar  

 1994.
 Stk. 2.  Bekendtgørelse nr. 76 af 17. februar 1993  

 ophæves.
