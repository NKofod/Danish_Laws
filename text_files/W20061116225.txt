 Det bør undgås at nævne personers  

 slægtsforhold, stilling, race, nationalitet, trosbekendelse eller  

 organisationsforhold, medmindre dette direkte har med sagen at gøre, jf. de  

 Vejledende regler for god presseskik, punkt C.4.
 Nævnet fandt, at oplysningerne fremstod som  

 faktiske oplysninger, sådan som de fremgik i artiklen, og at der ikke var  

 tilstrækkeligt grundlag for at udtale kritik af det bragte.
Pressenævnets  

 kendelse i sag 2006-6-429 Dokumentations- og  

 rådgivningscenteret om racediskrimination (DRC) har i henhold til fuldmagt  

 klaget på vegne af [K] over en artikel i Jyllands-Posten den 14. november  

 2006,  

 idet man mener, at god presseskik er tilsidesat.
1. Sagsfremstilling Jyllands-Posten bragte den  

 14. november 2006 under overskriften  

  

 Danseklub  

 smides ud af DIF  

  

 og underoverskriften  

  

 Danmarks Idrætsforbund meddelte i går, at det vil ekskludere den  

 århusianske  

 danseklub [A], fordi foreningens instruktør stadig træner børn og unge i et  

 privat selskab  

  

 en artikel.
Af artiklen fremgik det, at danseklubben var  

 blevet ekskluderet, fordi man havde omgået suspensionen af en instruktør,  

[K],  

 så han stadig arbejdede med foreningens mindreårige medlemmer trods tiltale  

 for  

 seksuel omgang med mindreårige.
Af artiklen fremgik blandt andet følgende:
  

  

 Boney M-stjerne [K], der tidligere var med i  

 den berømte gruppe Boney M, flyttede i 1995 sammen med en dansk kvinde i  

 Frederikshavn, hvor han med sin mørke hud og lange, sorte hår hurtigt blev et  

 kendt ansigt som danseinstruktør.  2. Parternes synspunkter DRC har anført, at udsagnet  

 med sin mørke hud og lange, sorte hår er i strid med god  

 presseskik, idet  

 journalisten under retsreportager bør undgå at nævne de involverede parters  

 nationalitet/race, jf. de Vejledende regler for god presseskik.
Udsagnet er  

 endvidere ikke relevant - hverken i forbindelse med klagers arbejde som  

 danseinstruktør eller i forbindelse med straffesagen.
Jyllands-Posten har anført,  

 at oplysningerne vedrørende sagen og [K] er relevante for læseren og direkte  

 har noget med sagen at gøre.
Oplysningen om  

  

 mørk  

 hud og langt, sort hår  

  

 er en værdineutral faktuel oplysning.
 3. Pressenævnets afgørelse og begrundelse  

 :
 I sagens behandling har  

 følgende nævnsmedlemmer deltaget:
Axel Kierkegaard, Finn  

 Rowold, Kaare R.
Skou og Marianne Druedahl.
 Det bør undgås at nævne  

 personers slægtsforhold, stilling, race, nationalitet, trosbekendelse eller  

 organisationsforhold, medmindre dette direkte har med sagen at gøre, jf. de  

 Vejledende regler for god presseskik, punkt C.4.
 Nævnet finder, at  

 oplysningerne fremstår som faktiske oplysninger, sådan som de fremgår i  

 artiklen,  

 og at der ikke er tilstrækkeligt grundlag for at udtale kritik af det bragte.
 Afgjort den 20. december  

 2006.
