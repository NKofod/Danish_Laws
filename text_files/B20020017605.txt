Bekendtgørelse om afholdelse af valg  

 den 29. maj 2002 til  

 Bornholms Regionsråd I medfør af § 5, stk. 2, i lov nr. 144 af 25. marts 2002  

 om sammenlægning af de bornholmske kommuner fastsættes:
 § 1. Valget den 29. maj 2002 til Bornholms  

 Regionsråd afholdes med de fravigelser, der er fastsat i denne  

 bekendtgørelse, i overensstemmelse med reglerne om afholdelse af valg  

 til amtsrådet i lov om kommunale valg og de forskrifter, der er udstedt  

 i medfør heraf.
 § 2. De opgaver, som ved valg til amtsrådet  

 efter lov om kommunale valg og de forskrifter, der er udstedt i medfør  

 heraf, varetages af kommunalbestyrelsen, amtsrådet samt af  

 valgbestyrelser valgt af disse organer, varetages ved valget den 29. maj 2002  

 til Bornholms Regionsråd af henholdsvis de kommunalbestyrelser og det  

 amtsråd, der blev valgt ved de kommunale valg i 2001 på Bornholm,  

 samt af valgbestyrelser valgt af disse organer.
 Stk. 2. De opgaver, som ved valg til amtsrådet efter lov  

 om kommunale valg og de forskrifter, der er udstedt i medfør heraf,  

 varetages af valgstyrere og tilforordnede vælgere valgt af  

 kommunalbestyrelsen, varetages ved valget den 29. maj 2002 til Bornholms  

 Regionsråd af valgstyrere og tilforordnede vælgere, der er valgt  

 af de kommunalbestyrelser, der er nævnt i stk. 1. De opgaver, som  

 ved valg til amtsrådet efter lov om kommunale valg kan varetages af  

 tilforordnede vælgere valgt af amtsrådet, kan ved valget til  

 Bornholms Regionsråd den 29. maj 2002 varetages af tilforordnede  

 vælgere valgt af det amtsråd, der er nævnt i  

 stk. 1.
 § 3. De tidsfrister i forbindelse med  

 forberedelse, gennemførelse og opgørelse af valg til  

 amtsrådet, der er fastsat i lov om kommunale valg og de forskrifter,  

 der er udstedt i medfør heraf, finder anvendelse ved valget den 29.  

 maj 2002 til Bornholms Regionsråd, jf. dog stk. 2-6.
 Stk. 2. De tidsfrister, der i lov om kommunale valg og de  

 forskrifter, der er udstedt i medfør heraf, udløber et bestemt  

 antal dage eller uger før valgdagen på en bestemt ugedag,  

 udløber ved valget den 29. maj 2002 til Bornholms Regionsråd det  

 fastsatte antal dage eller uger før valgdagen på dagen efter den  

 fastsatte ugedag.
 Stk. 3. Den dato, der i § 24 a, stk. 1, og  

 § 33, stk. 1, i lov om kommunale valg er angivet til den 1. august  

 i valgåret, er ved valget den 29. maj 2002 til Bornholms  

 Regionsråd den 2. april 2002.
 Stk. 4. Brevstemmematerialet skal senest fra 6 uger før  

 valgdagen findes på folkeregistrene, på danske  

 repræsentationer i udlandet, på danske skibe i udenrigsfart og  

 på danske havanlæg uden for dansk område.
 Stk. 5. Brevstemmeafgivning på folkeregistrene, på  

 Færøerne, i Grønland, i udlandet, på danske skibe i  

 udenrigsfart og på danske havanlæg uden for dansk område  

 kan finde sted fra 6 uger før valgdagen.
 Stk. 6. Brevstemmeafgivning her i landet og på danske  

 havanlæg på dansk område kan senest finde sted mandagen  

 før valgdagen.
 § 4. Brevstemmer til valget den 29. maj 2002 til  

 Bornholms Regionsråd kan afgives på de institutioner m.v. og til  

 de stemmemodtagere, der er angivet i lov om kommunale valg og de forskrifter,  

 der er udstedt i medfør heraf, jf. dog stk. 2 og 3.
 Stk. 2. Brevstemmeafgivning på institutioner, boformer  

 m.v., der er omfattet af § 60, stk. 1, nr. 2 - 4, i lov om  

 kommunale valg, kan kun finde sted på institutioner, boformer m.v., der  

 er beliggende i en af de bornholmske kommuner.
 Stk. 3. Brevstemmeafgivning i hjemmet efter § 60,  

 stk. 3, i lov om kommunale valg, kan kun foretages af vælgere, der  

 opholder sig i en af de bornholmske kommuner.
 § 5. Bekendtgørelsen træder i kraft den 1. april  

 2002.
