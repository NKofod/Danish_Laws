Landsskatteretskendelse af 31. marts 2003 vedr.
Begrænsning  

 af underskudsfremførsel Ejendomsselskabet A A/S (selskabet) klager for indkomstårene  

 1998 og 1999 over, at de stedlige skattemyndigheder har tilbageført  

 skattemæssigt underskud, da det er anset for bortfaldet ved  

 gældskonvertering.
 Det fremgår af sagen, at selskabet ejer en udlejningsejendom  

 beliggende i X.
Selskabet, der blev stiftet den 26. august 1993 af B Bank A/S,  

 blev, ifølge en overdragelsesaftale dateret 20. september 1996, købt af  

 Ejendomsselskabet C A/S.
I 1997 blev selskabet videresolgt til D Limited, et  

 selskab beliggende på Isle of Man.
Efter det oplyste skete overdragelsen for  

 samme beløb som ved købet fra B Bank A/S.
En overdragelsesaftale er dog ikke  

 fremlagt.
 Kapitalen i såvel Ejendomsselskabet C A/S som i D Limited ejes  

 af E, der endvidere er bestyrelsesformand i de tre omhandlede selskaber.  

 Direktør i selskaberne er Es moder.
 Af overdragelsesaftalen mellem B Bank og Ejendomsselskabet C A/S  

 fremgår bl.a. følgende:
§ 1 Overdragelsens genstand:
1.1 Aktierne i selskabet nom. kr. 610.000,00, skriver  

 sekshundredeogtitusinde kroner, med tilhørende stemmeret. (...) § 2 Overtagelsesdag:
2.1. Overtagelsesdagen er aftalt til den 1. juli 1996. (...) § 3 Købesum:
3.1 Købesummen er aftalt til kr. 610.000,-, skriver  

 sekshundredeogtitusinde kroner, baseret på en egenkapital pr. 1. juli 1996 på  

 kr. 610.000,-. (...) § 4 Selskabets egenkapital:
 4.1 Sælger rekonstruerer for egen regning selskabet, således at  

 selskabets aktiekapital pr. 1. juli 1996 udgør kr. 610.000,- baseret på en  

 bogført værdi på ejendommen, matr.nr.  ., beliggende i X, på kr. 10,5 mill.,  

 skriver timillionerfemhundredetusinde kroner.
4.2 Såfremt købesummen i henhold til slutseddel af 20. september  

 1996 mellem Ejendomsselskabet A A/S og Ejendomsselskabet C A/S på 10,5 mill.  

 ændres som følge af den i slutsedlens § 9 nævnte reguleringsklausul,  

 reguleres  

 ejendommens bogførte værdi i balance af 1. juli 1996 tilsvarende. (...) 4.5 Sælger garanterer, at egenkapitalen pr. 1. juli 1996 udgør  

 610.000,- (...) § 10 Finansiering af selskabets gæld:
 10.1 Senest en måned efter at køber har fået udleveret i  

 behørigt tiltransporteret stand aktier nom. kr. 610.000,-, jfr. § 3.2.,  

 foranlediger køber, at det i slutseddel af  . § 9, pkt. 3, nævnte beløb på  

 500.000,- med renter 2½ % p.a. fra 1. juli 1996, til betaling sker, bliver  

 frigivet til selskabet af sælgeren.
10.2 Det i slutsedlen § 9 nævnte lån på kr. 3.351.690,57  

 forrentes med 2½ % p.a. fra den 1. juli 1996. Køber indbetaler kontant ved  

 udbudsfristens udløb og i øvrigt som anført i 10.1. kr. 1.351.862,79. Der  

 udstedes bankgaranti for kr. 1.601.827,78, som forrentes med 2½ % p.a. (...) § 11 Betingelser for aftalen:
 11.1 Nærværende aftale er af køber betinget af følgende:
 At selskabets egenkapital inden den 1. november 1996 er  

 rekonstrueret, således at egenkapitalen pr. 1. juli 1996 udgør kr. 610.000,-.
(...) § 13 Bilag, der indgår som en integreret del af overdragelsesaftalen:
13.1 Opgørelse over selskabets skattemæssige underskud pr. 1.  

 juli 1996 13.2 Slutseddel af 20. september 1996 vedrørende matriklen. De i § 13 nævnte bilag er ikke fremlagt.
 Selskabet var indtil udgangen af 1995 sambeskattet med B Bank  

 A/S.
 Det fremgår af en telefax, dateret 17. januar 2003, fra B Bank  

 A/S til selskabets repræsentant, at bankens aktier i selskabet blev anset for  

 at være anlægsaktier.
 Der er ikke fremlagt regnskaber m.v. for selskabet pr. 31.  

 december 1995, ligesom der ikke er fremlagt regnskaber vedrørende selskabets  

 værdier m.v. på tidspunktet for overdragelsen til Ejendomsselskabet C A/S.
Ifølge en af selskabets revisor til den stedlige skattemyndighed  

 udleveret opgørelse havde B Bank A/S pr. den 30. juni 1996 imidlertid et  

 tilgodehavende i selskabet på 5.937.590 kr., hvilket beløb reduceres med et  

 kapitalindskud på 3.247.363 kr., således at saldoen udgør ÷2.685.810 kr.
Pr.  

 31. december 1996 er saldoen opgjort til 2.898.939 kr.
Ifølge  

 skattemyndigheden  

 udgjorde bankens tilgodehavende i selskabet pr. 30. juli 1996 ca. 90 % af  

 selskabets samlede usikrede gæld.
Af selskabets årsregnskab for 1996 fremgår bl.a., at årets  

 resultat er opgjort til ÷2.060.735 kr., hvilket beløb overføres til næste  

 regnskabsår.
Endvidere fremgår, at selskabets ejendom i balancen er optaget  

 til  

 12.054.841 kr., hvilket beløb fremkommer som anskaffelsessummen pr. 1. januar  

 (ca. 13 mio. kr.) plus tilgang (ca. 1,5 mio. kr.) med fradrag af af- og  

 nedskrivninger (ca. 2,5 mio. kr.). Selskabets gæld er opgjort til 10.053.265  

 kr., hvilket beløb hovedsagelig består af prioritetsgæld (ca. 6,5 mio. kr.)  

 og  

 bankgæld (ca. 2,9 mio. kr.).
 Om egenkapitalen er oplyst følgende:
Aktiekapital Overkursfond Overført resultat I alt Saldo pr. 1. januar 1996 600.000 500.000 ÷  

    

  

 49.163 1.050.837 Kapitaludvidelse 10.000 3.237.363 0 3.247.363 Overført årets resultat 0 0 ÷2.060.735 ÷2.060.735 610.000 3.737.363 ÷2.109.898 2.237.465 Alle beløb i DKK.
Selskabet ses ikke at have indtægtsført en kursgevinst på  

 3.247.363 kr. ved opgørelsen af sin skattepligtige indkomst for 1996. Denne  

 er  

 opgjort til ÷420.053 kr.
Endvidere fremgår det, at selskabet har et underskud  

 til fremførsel vedrørende regnskabsåret 1994 på 867.120 kr.
Det samlede  

 underskud til fremførsel er herefter opgjort til 1.287.173 kr.
Den  

 kontantomregnede anskaffelsessum vedrørende den i sagen omhandlede ejendom  

 pr.  

 1. september 1996 er oplyst til 12.375.635 kr. (inkl. grundværdi ca. 3,4 mio.  

 kr.). Efter tillæg af de i 1996 afholdte forbedringsudgifter er ejendommens  

 værdi (ekskl. grundværdi) opgjort til 10.051.863 kr.
Ved udarbejdelsen af sin selvangivelse for 1997 har selskabet  

 benyttet 153.681 kr. af ovennævnte underskud på 1.287.173 kr.
I 1998 har  

 selskabet benyttet 411.585 kr. og i 1999 har selskabet benyttet 234.633 kr.  

 Det  

 resterende fremførselsberettigede underskud er herefter opgjort til 487.274  

 kr.
Den stedlige skattemyndighed har tilbageført selskabets  

 selvangivne skattemæssige underskud for indkomstårene 1998 og 1999,  

 henholdsvis  

 411.585 kr. og 234.633 kr., idet selskabets underskud er anset for bortfaldet  

 i  

 forbindelse med gældskonverteringen i 1996. Skattemyndigheden har med samme  

 begrundelse endvidere anset selskabets resterende skattemæssige underskud  

   

 selvangivet med 487.274 kr.  for at udgøre 0 kr.
Skattemyndigheden har  

 ikke  

 reguleret indkomståret 1997, da dette år er anset for forældet, jf.  

 skattestyrelsesloven § 34.
Ved sin afgørelse er bl.a. henset til, at B Bank ifølge  

 aktieoverdragelsesdokumentet tilpligtes at gennemføre en rekonstruktion af  

 selskabet, således at dets aktiekapital er intakt (kurs pari) på  

 overdragelsestidspunktet.
Det fremgår imidlertid ikke af selskabets  

 årsregnskab, at der er foretaget en rekonstruktion.
Det fremgår alene, at der  

 er foretaget en kapitaludvidelse til overkurs.
Af sagens sammenhæng, herunder overdragelsesaftalen, fremgår, at  

 B Bank A/S tilgodehavende i selskabet på tidspunktet for  

 gældskonverteringen  

 var nødlidende.
Det fremgår også at banken og køber, Ejendomsselskabet C A/S,  

 var enige om, at selskabets eneste væsentlige aktiv, ejendommen i X,  

 repræsenterede en værdi af 10,5 mio. kr.
Ejendomsselskabet C A/S køber  

 således  

 selskabet og den af selskabet ejede ejendom på sådanne vilkår, at selskabet  

 medtager gæld svarende til ejendommens værdi, og at der derudover betales  

 610.000 kr. for aktiekapitalen, hvilket efter rekonstruktionen svarer til  

 selskabets nominelle egenkapital.
I det officielle regnskab pr. 31. december  

 1996 er egenkapitalen imidlertid opgjort til 2.237.465 kr., hvilket skyldes  

 at  

 overkursfonden henstår uden nedskrivning.
Ejendommen er endvidere optaget til  

 en værdi af over 12 mio. kr. til trods for at ejendommen kort før status er  

 overdraget for 10,5 mio. kr.
B Bank A/S må anses for hovedkreditor i selskabet, da ca. 90 %  

 af selskabets usikrede gæld før gældskonverteringen er til banken.
Ved  

 gældskonverteringen nedskrives selskabets samlede gæld til banken med  

 3.247.363  

 kr., hvilket svarer til ca. 53 %. Gældskonverteringen må derfor anses for en  

 samlet ordning med en hovedkreditor, og da gælden ikke er nedskrevet til en  

 lavere værdi end fordringens værdi, er gældseftergivelsen skattefri, jf. den  

 dagældende kursgevinstlovs § 6 A.
 Det er skattemyndighedens opfattelse, at B Bank A/S har kunnet  

 fratrække tabet på sin fordring i selskabet som enten tab på en fordring, jf.  

 den dagældende kursgevinstlovs § 6 B, stk. 6, eller som tab på aktier.
Efter ligningslovens § 15, stk. 2, jf. stk. 3, skal der ske  

 underskudsbegrænsning, hvis den skattepligtiges gæld er nedsat som led i en  

 samlet ordning med en hovedkreditor.
Med virkning fra den 1. januar 1995  

 sidestilles hel eller delvis konvertering af en fordring til aktier med en  

 gældsnedsættelse, jf. ligningslovens § 15, stk. 4 og stk. 5. Underskuddet  

 nedsættes med det beløb, hvormed den konverterede fordrings pålydende  

 overstiger den konverterede fordrings kursværdi.
Eftersom B Bank har kunnet  

 fradrage tabet fører den daværende koncernforbindelse ikke til, at  

 underskudsbegrænsningen skal reduceres efter ligningslovens § 15, stk. 5, 5.  

 pkt.
I nærværende sag må kursværdien af B bank A/S samlede fordring  

 i selskabet, 5.937.590 kr., på konverteringstidspunktet svare til  

 resttilgodehavendet efter konverteringen, dvs. pr. 31. december 1996  

 2.898.938  

 kr.
På dette grundlag kan det umiddelbart konkluderes, at  

 underskudsbegrænsningen efter ligningslovens § 15 udgør det maksimale, dvs.  

 selskabets samlede uudnyttede underskud til og med akkordåret, i alt  

 1.287.173  

 kr.
 Selskabets repræsentant har nedlagt påstand om, at det af  

 selskabet i 1996 selvangivne fremførbare underskud godkendes, og dermed også  

 om  

 at de i 1998 og 1999 fremførte og modregnede skattemæssige underskud på  

 henholdsvis 411.585 kr. og 234.633 kr., godkendes.
Til støtte for påstanden har repræsentanten bl.a. gjort  

 gældende, at der i relation til kursgevinstloven ikke er tale om en  

 gældseftergivelse, men om en konvertering af gæld til aktiekapital.
Det  

 følger  

 af departementets udtalelse i TfS 2000.240, at det kræver udtrykkelig  

 lovhjemmel, såfremt konvertering af gæld til aktiekapital skal kunne  

 sidestilles med en gældseftergivelse, samt at konvertering af gæld til  

 aktiekapital ikke er omfattet af kursgevinstlovens § 24. Kursgevinstlovens §  

 24  

 svarer til den tidligere gældende bestemmelse i kursgevinstlovens § 6 A, og  

 det  

 bestrides derfor, at konvertering af aktiekapital udgør en gældseftergivelse,  

 der er skattefri efter kursgevinstlovens § 6 A.
Selskabet opnåede derfor ved  

 gældskonverteringen i 1996 en kursgevinst på 3.247.363 kr., som er  

 skattepligtig for selskabet, idet gælden  uagtet at der er tale om  

 koncernforbunden gæld  ikke vil være fritaget for beskatning, da B Bank  

 havde  

 fradrag for tab på udlån til selskabet.
Når henses til at det fremførbare  

 underskud udgjorde 1.287.173 kr., overstiger den skattepligtige gevinst  

 således  

 det uudnyttede fremførbare underskud, hvorfor der ikke skal ske nedsættelse  

 af  

 underskuddet.
 Landsskatteretten skal  

 udtale:
Efter ligningslovens § 15, stk. 1, kan underskud i den  

 skattepligtige indkomst fradrages i indkomst for de nærmest følgende 5  

 indkomstår.
Retten til at fremføre underskud begrænses dog i forskellige  

 situationer, jf. stk. 2-12. De relevante bestemmelser i det foreliggende er  

 stk. 2-3, der i 1996 havde følgende ordlyd:
Stk. 2. Hvis en skattepligtig i et indkomstår opnår en  

 tvangsakkord, nedsættes uudnyttede, fradragsberettigede underskud fra det  

 pågældende og tidligere indkomstår med det beløb, hvormed gælden er nedsat.  

 Nedsættelsesbeløbet formindskes med den del af skyldnerens indkomst, der  

 hidrører fra hans frigørelse for gældsforpligtelser.
Den resterende del af  

 nedsættelsesbeløbet formindskes endvidere, såfremt kreditor ikke har  

 tabsfradrag herfor på grund af reglerne i kursgevinstlovens § 6 B.  

 Nedsættelsen  

 sker med virkning for det indkomstår, hvori tvangsakkorden stadfæstes, og for  

 senere indkomstår.
Hvis underskud fra flere indkomstår skal nedsættes efter  

 1,-3, pkt., nedsættes underskud fra et tidligere indkomstår før underskud fra  

 et senere år.
Med gældsnedsættelse sidestilles hel eller delvis konvertering  

 af  

 gælden til aktier eller konvertible obligationer.
Underskuddet nedsættes i  

 disse tilfælde med det beløb, hvormed den konverterede fordrings pålydende  

 overstiger den konverterede fordrings kursværdi på tidspunktet for  

 konverteringen.
Stk. 3. Stk. 2 finder tilsvarende anvendelse på aftaler om en  

 samlet ordning mellem en skyldner og dennes kreditorer om bortfald eller  

 nedsættelse af skyldnerens gæld (frivillig akkord). Det er ubestridt, at B Banks tilgodehavende i selskabet udgjorde  

 ca. 90 % af selskabets samlede usikrede tilgodehavende.
Bankens konvertering  

 af  

 gæld til aktiekapital til overkurs udgjorde derfor en samlet  

 ordning, jf. §  

 15, stk. 3. Konverteringen er herefter omfattet af ligningslovens § 15, stk.  

 2.
Uudnyttede fradragsberettigede underskud fra akkordåret og  

 tidligere indkomstår nedsættes med det beløb, hvormed fordringens pålydende  

 overstiger gældens værdi ved konverteringen, jf. ligningslovens § 15, stk. 2,  

 7. pkt.
Nedsættelsesbeløbet formindskes dog med den del af skyldnerens  

 indkomst, der hidrører fra frigørelsen for gældsforpligtelsen, jf. § 15, stk.  

 2, 2. pkt.
Nedsættelsesbeløbet formindskes endvidere, hvis kreditor ikke har  

 haft fradrag for sit tab på fordringen som følge af reglerne i  

 kursgevinstlovens § 6 B.
Dette fremgår af ligningslovens § 15, stk. 2, 3.  

 pkt.
 Allerede fordi selskabet ikke for indkomståret 1996 ses at have  

 indtægtsført en skattepligtig gevinst som følge af gældskonverteringen, kan  

 nedsættelsesbeløbet ikke reduceres efter ligningslovens § 15, stk. 2, 2. pkt.
 Vedrørende B Bank A/S fradragsret for tab på fordringen  

 bemærkes, at da aktierne ubestridt var anlægsaktier i banken og da banken og  

 selskabet ligeledes ubestridt var sambeskattede, kan banken ikke have haft  

 fradragsret for tabet efter dagældende kursgevinstlovs § 6 B, stk. 4-6.
Bankens tab svarer til gældsnedsættelsen, dvs. 3.237.363 kr.
Da  

 dette beløb overstiger selskabets selvangivne underskud til fremførsel på i  

 alt  

 1.287.173 kr., kan underskuddet ikke begrænses efter ligningslovens § 15,  

 stk.  

 2.
 Med denne begrundelse gives der herefter medhold i  

 repræsentantens påstand.
