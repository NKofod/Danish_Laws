Frederikshavn Fiskeriforening har i skrivelse af 2. oktober 1986 ansøgt  

 fiskeriministeriet om forlængelse af den ved ministeriets skrivelse af 30.  

 maj 1986 meddelte tilladelse til fiskeri med skovltrawlredskaber inden for en  

 afstand af 3 sømil fra lavvandslinjen ved Hirsholmene i tiden fra solnedgang  

 til solopgang.
I ansøgningen henvises som begrundelse til vanskeligheder med  

 passage af vrag og vragrester beliggende umiddelbart uden for 3  

 sømilegrænsen.
 Fiskeriministeriet kan i.h.t. § 13, stk. 4 i lov om saltvandsfiskeri, jfr.  

 bekendtgørelse nr. 452 af 16. oktober 1985, jfr. § 50, stk. 1, i lov nr. 306  

 af 4. juni 1986 om saltvandsfiskeri tillade, at der ved Hirtsholmene  

 foreløbig på forsøgsbasis indtil den 1. april 1987, uanset begrænsningerne  

 nævnt i § 13, stk. 3, nr. 4, hele døgnet, udøves fiskeri med skovltrawl inden  

 for 3 sømilegrænsen indtil en afstand af 1 1/2 sømil fra lavvandslinjen i  

 området retvisende 0 grader fra Hirsholm fyr til retvisende 145 grader fra  

 Hirsholm fyr.
 Tilladelse gives på nedenstående betingelser:
AT fartøjerne uanset størrelse fører logbøger i overensstemmelse med  

 regler herfor, og særligt anfører om fiskeri er foregået i området, AT den for fartøjerne maksimale motorkraft ikke overstiger 300 HK, AT de til fiskeriet anvendte redskaber har en maskestørrelse på mindst 60  

 mm, AT den maksimale tilladte bifangst af de i bilag V i Rfo (EØF) nr. 171/83  

 af 25. februar 1983 om fastlæggelse af tekniske foranstaltninger til  

 bevarelse af fiskeressourcerne ikke overstiger 70%.
 Man skal indskærpe kravet om føring af logbog og særligt anførsel, om  

 fiskeriet er foregået i området.
 P.M.V.
 E.B.
 Jørn Laustrup.
