Fremsat den 21. januar 1999 af Keld Albrechtsen (  

 EL) og Søren Kolstrup (EL) Forslag til folketingsbeslutning om afvisning af ny storlufthavn i Østjylland Folketinget opfordrer regeringen til at modsætte sig  

 byggeriet af en ny international lufthavn i Østjylland.
Bemærkninger til forslaget Forslagsstillerne vil tilstræbe at  

 samle bredest mulig politisk enighed om dette beslutningsforslag og er derfor  

 opmærksomme på, at der vil være en række forskellige  

 grunde til at sige nej til planerne om en ny storlufthavn i  

 Østjylland, og at ikke alle partier vil være enige i samtlige  

 disse grunde.
 Afgørende er det imidlertid at få slået  

 fast, at der ikke er opbakning til lufthavnsplanerne.
På den baggrund forekommer det urimeligt, hvis der  

 skal ofres betydelige midler på at behandle lufthavnsplaner, som  

 alligevel ikke bliver til noget.
Det vil også være urimeligt at  

 skabe usikkerhed om fremtiden i en række lokalområder, der vil  

 blive udlagt som mulige placeringer for en ny lufthavn.
Dette kan  

 undgås, hvis beslutningsforslaget vedtages.
Enhedslistens grunde til at være imod  

 lufthavnsplanerne er især miljø- og trakfikpolitiske.
En ny  

 storlufthavn vil skabe mere flyvning og vil altså flytte transport  

 væk fra togene og over i flyene.
En ny storlufthavn strider mod  

 målsætningen om begrænsning af  

 CO2-udslippet.
 Flyvning er en af de mest energikrævende  

 transportformer overhovedet og bør derfor begrænses mest muligt.  

 I stedet bør der især satses på at forbedre togtrafikken  

 og den kollektive trafik.
Skriftlig fremsættelse Keld Albrechtsen (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om afvisning af ny  

 storlufthavn i Østjylland.
(Beslutningsforslag nr.
B 79).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
