§ 1 Ved Helnæsbugten forstås i denne vedtægt vandet øst for en linie fra Knæet  

 på Horneland til det sydligste punkt på Helnæs (kaldet Skarpenhavn eller  

 Skansen).
§ 2 Plads til åleruser eller åleruserækker skal anses for vedtægtsmæssigt  

 indtaget, når der den 15. juli, eller dersom denne dag er en helligdag, da  

 den først påfølgende hverdag, på pladsen for redskabets yderste pæl findes  

 anbragt en pæl eller bøje med lyst flag og mærket med den fiskers  

 navnebogstaver, som ønsker at benytte pladsen, og sådanne pladser er anmeldt  

 til fiskerikontrollen.
Findes der den pågældende dag flere mærker på een  

 plads, foretages lodtrækninger om pladsen ved fiskerikontrollens mellemkomst.
 Stk. 2.  Den fisker, som lovligt har indtaget eller  

 efter lodtrækning har fået overladt en plads til åleruser, bevarer  

 fortrinsretten til pladsen året ud, når han afmærker pladsen som ovenfor  

 foreskrevet, når ruserne udsættes i fiskedygtig stand inden 10. september, og  

 når pladsen derefter benyttes ålesæsonen ud uden anden afbrydelse end den,  

 som reparation og tørring af redskaberne måtte medføre.
§ 3 Plads til rejeruser skal anses for vedtægtsmæssigt indtaget, når der den  

 1. april, eller dersom denne dag er en helligdag, da den først påfølgende  

 hverdag, på pladsen for redskabets yderste pæl findes anbragt en pæl eller  

 bøje med mørkt flag og mærket med den fiskers navnebogstaver, som ønsker at  

 benytte pladsen.
Findes der den pågældende dag flere mærker på een plads,  

 foretages lodtrækning om pladsen ved fiskerikontrollens mellemkomst.
Stk. 2.  Den fisker, som lovligt har indtaget eller  

 efter lodtrækning har fået overladt en plads til rejeruser, bevarer  

 fortrinsretten til pladsen til 31. marts det følgende år, når han afmærker  

 pladsen som ovenfor foreskrevet, når ruserne udsættes i fiskedygtig stand  

 inden 1. maj, og når pladsen derefter benyttes rejefiskesæsonen ud uden anden  

 afbrydelse end den, som reparation og tørring af redskaberne samt  

 isforholdene måtte medføre.
Reparation og tørring af redskaberne må dog ikke  

 strække sig ud over 8 dage.
§ 4 For ålerusers vedkommende må maskestørrelsen i arme og forruse ikke være  

 mindre end 26 mm.
Stk. 2.  For rejerusers vedkommende må maskestørrelsen i  

 arme og forruse ikke overstige 20 mm.
Til forrusen henregnes rusedelen foran  

 første bøjle samt den til første bøjle hørende kalv.
 Stk. 3.  De anførte mål må anses for iagttaget, når et  

 fladt måleredskab af en tykkelse af 2 mm og med en bredde svarende til det  

 mindste/største maskemål let kan gå igennem den i nettets længderetning  

 diagonalt strakte maske, når nettet er vådt.
§ 5 Indbyrdes afstande mellem bundgarn samt afstande mellem bundgarn og  

 bundgarnslignende redskaber og de i § 2 nævnte åleruser og åleruserækker skal  

 være mindt 400 m.
Mellem bundgarn og nævnte åleruser eller åleruserækker og  

 mellem disse sidstnævnte indbyrdes fastsættes for månederne august, september  

 og oktober en sideafstand på 115 meter.
Målet tages parallelt med kysten.
 Stk. 2.  Sideafstanden mellem kasteruser  

 (sommeråleruser) skal være 20 meter og mellem rejeruser 50 meter.
 Stk. 3.  Torskeruser må ikke sættes nærmere på siden af  

 udsatte bundgarn og de i § 2 nævnte åleruser og åleruserækker end 60 meter og  

 skal i øvrigt vige for disse redskaber.
 Stk. 4.  Makrel- og sildegarn må ikke sættes nærmere på  

 siden af bundgarn og de i § 2 nævnte åleruser og åleruserækker end 180 meter.
 Stk. 5.  Rejenet (rejehov) og glib samt stangredskaber  

 må ikke benyttes nærmere ved faststående redskaber end 20 meter.
§ 6 I tilfælde, hvor to eller flere redskabsejere er enige derom, skal der  

 intet være til hinder for, at deres redskaber kan anbringes med mindre  

 indbyrdes afstand end i denne vedtægt fastsat.
§ 7 De anførte afstande mellem redskaber må ikke overskrides på steder, hvor  

 flere fiskere ønsker at indtage fiskepladser, og forholdene i øvrigt egner  

 sig for anbringelse af flere redskaber eller rækker af redskaber inden for  

 disse afstande.
I tvivlstilfælde kan det efter fiskernes begæring afgøres af  

 fiskerikontrollen, om forholdene kræver større afstand mellem redskaberne.
§ 8 Trawl-, snurrevods- og notfiskeri er forbudt overalt på vedtægtens område.
§ 9 Blusning er forbudt. Ålestangning fra isen er forbudt overalt på  

 vedtægtens område.
§ 10 Ved Nabbekrogen inden for linien fra nordkanten af Løgismose slot til  

 Grønhøj og i Langøre fjord inden for linien fra Halehoved til sydligste punkt  

 på Agernæs er alt fiskeri, undtagen med kroge eller nedgarn, forbudt.
§ 11 Ved tidsangivelse i denne vedtægt medregnes såvel den førstnævnte som den  

 sidstnævnte dag.
§ 12 For alle forhold, hvorom der ikke i denne vedtægt er givet særlige  

 bestemmelser, gælder bestemmelserne i den til enhver tid gældende almindelige  

 lov om saltvandsfiskeri.
§ 13 Overtrædelse af bestemmelserne i §§ 4, 5, 8, 9 og 10 straffes med bøde.  

 Med samme straf anses den, der undlader at efterkomme de påbud og ordrer, som  

 fiskerikontrollen giver i henhold til denne vedtægt.
 Stk. 2.  Overtrædelse af bestemmelserne i § 5 er  

 undergivet privat påtale.
§ 14 Foranstående i henhold til lov nr. 195 af 26. maj 1965 om saltvandsfiskeri  

 med senere ændringer udarbejdede vedtægt stadfæstes herved således, at den  

 træder i kraft den 1.november 1978, fra hvilket tidspunkt den under 2. maj  

 1951 stadfæstede vedtægt bortfalder.
 FISKERIMINISTERIET, DEN 18. AUGUST 1978.
SVEND JAKOBSEN /G.
Schoubye Bilag til Vedtægt for fiskeriet i Helnæsbugten med angivelse af positioner  

 for de i vedtægten geografisk anførte stednavne 1. Knæet Hornenæs 55 grader 05 min. 2 n.br. - 10  

 grader 04 min. 3 ø.lg.
 2. Skarpehavn 55 grader 07 min. 3 n.br. - 10 grader 01  

 min. 5 ø.lg.
 3. Halehoved 55 grader 10 min. 8 n.br. - 9 grader 59  

 min. 8. ø.lg.
 4. Sydligste punkt Agernæs 55 grader 11 min. 1 n.br. -  

 9 grader 59 min. 8 ø.lg.
 5. Løgismose Slot, N-gavl 55 grader 11 min. 2 n.br. -  

 10 grader 05 min 2 ø.lg.
 6. Grønhøj 55 grader 10 min. 7 n.br. - 10 grader 07  

 min. 3 ø.lg.
