1. Indledning Ved lov nr. 425 af 1. juni 1994 om ændring af lov om midlertidig  

 opholdstilladelse til visse personer fra det tidligere Jugoslavien m.v. er  

 der åbnet mulighed for, at personer med midlertidig opholdstilladelse i  

 større omfang end hidtil kan blive indkvarteret hos private eller i boliger  

 uden for indkvarteringscentrene, jf. lovens § 7 a, stk. 1 og 2.
 Efter § 7 a i nævnte lov kan Direktoratet for Udlændinge tillade, at en  

 person med opholdstilladelse efter loven kan tage ophold uden for de i § 7  

 nævnte indkvarteringssteder hos en i Danmark fastboende person efter  

 Direktoratet for Udlændinges nærmere godkendelse.
 Efter stk. 2 kan Direktoratet for Udlændinge tillade, at en person med  

 opholdstilladelse efter loven kan tage ophold i en bolig, der er godkendt af  

 Direktoratet for Udlændinge.
 Efter stk. 3 kan indenrigsministeren fastsætte nærmere regler om, i  

 hvilket omfang de i stk. 1 og 2 nævnte afgørelser kan træffes af andre  

 myndigheder.
 Efter stk. 7 kan indenrigsministeren fastsætte nærmere regler for den i  

 stk. 1 og 2 nævnte indkvartering.
 Ifølge bemærkningerne til lovforslaget er det efter § 7 a, stk. 3, en  

 mulighed at henlægge opgaven vedrørende de nye indkvarteringsformer til  

 landets statsamter, således at vurderingen af eventuelt fremtidige  

 værtsfamiliers egnethed samt godkendelsen af boliger uden for  

 indkvarteringscentrene til personerne med midlertidig opholdstilladelse  

 bliver lagt ud i regionalt regi.
 Indenrigsministeren har i henhold til § 7 a, stk. 3, besluttet, at  

 statsamterne skal varetage en række opgaver i forbindelse med privat  

 indkvartering samt indkvartering i boliger uden for centrene, således at  

 disse opgaver varetages regionalt og derved tættere på indkvarteringscentrene  

 og personerne med midlertidig opholdstilladelse.
 Indenrigsministeren har udstedt bekendtgørelse nr. 859 af 10. oktober 1994  

 om privat indkvartering samt indkvartering i boliger uden for de særlige  

 indkvarteringscentre for personer fra det tidligere Jugoslavien med  

 midlertidig opholdstilladelse (bosniske krigsflygtninge).
Det bemærkes, at ordningen, hvorefter en person fra det tidligere  

 Jugoslavien med midlertidig opholdstilladelse må tage lønnet beskæftigelse,  

 såfremt den pågældende stilling har været udbudt i 3 måneder uden at blive  

 besat, jf. lovens § 3, stk. 3, 2. pkt., giver mulighed for, at en person med  

 midlertidig opholdstilladelse får de økonomiske forudsætninger for at  

 anskaffe en selvstændig bolig.
I sådanne tilfælde vil det være Direktoratet  

 for Udlændinge, der skal tage stilling til, hvorvidt den pågældende kan få  

 tilladelse til at fraflytte indkvarteringscentret, idet det er direktoratet  

 som i disse situationer skal afgøre, blandt andet om den pågældendes udgifter  

 til underhold skal dækkes af direktoratet, jf. lovens § 3, stk. 5.
 Nedenfor gennemgås retningslinierne for privat inkvartering, indkvartering  

 i boenheder uden for centrene (satellitter) og endelig generelle spørgsmål,  

 der kan opstå i relation til begge indkvarteringsmuligheder.
2. Privat indkvartering 2.1. Generelle retningslinier Ved lovændringen åbnes der bedre muligheder for, at familier, venner eller  

 værtsfamilier, der ud fra et humanitært begrundet ønske vil huse personer fra  

 flygtningegruppen, får mulighed herfor.
Det må i den forbindelse sikres, at der er tale om værter eller  

 værtsfamilier, hvis sociale- og boligmæssige situation rummer så meget  

 overskud, at de kan have en person eller familie, som de ikke nødvendigvis på  

 forhånd er knyttet til, boende i længere tid.
Det bør i den forbindelse være  

 en forudsætning, at værtsfamilien og flygtningen, for så vidt angår  

 dagligdags emner og emner af praktisk karakter, kan kommunikere på et fælles  

 sprog.
 Det kan endvidere være nødvendigt at foretage en konkret vurdering af  

 placeringen af en konkret flygtning eller flygtningefamilie hos en konkret  

 vært eller værtsfamilie.
 I forbindelse med vurderingen af placeringen bør der foretages en  

 behovsvurdering og prioritering ud fra deltagelse i tilrettelagte aktivitets-  

 og uddannelsestilbud.
 Afgørelsen om, hvorvidt privat indkvartering i det konkrete tilfælde kan  

 finde sted, træffes af statsamtet i det amt, hvor den pågældende vært eller  

 værtsfamilie har bolig, jf. bekendtgørelsens § 2.
2.2. Rekruttering af egnede værter og værtsfamilier Rekruttering af egnede værter/værtsfamilier skal ske hurtigst muligt og  

 med regelmæssige mellemrum.
 Statsamtet skal derfor hurtigst muligt anmode centerlederne på samtlige §  

 15-centre (centre for bosniske krigsflygtninge) i statsamtet om at klarlægge  

 ønskerne om privat indkvartering på det pågældende center.
 Centerlederen orienterer herefter statsamtet om de flygtninge eller  

 flygtningefamilier, der er interesserede i privat indkvartering.
Såfremt beboere på centret udtrykker interesse for ordningen, orienterer  

 centerlederen i den lokale presse herom, og centerlederen indkalder samtidig  

 til orienteringsmøde på centret for muligt interesserede værter eller  

 værtsfamilier.
Statsamtet og centerlederen aftaler den nærmere  

 tilrettelæggelse af orienteringsmødet.
Eventuelt afholdes fælles  

 orienteringsmøder for flere centre.
 På orienteringsmødet orienterer centerleder/medarbejdere og en  

 repræsentant for statsamtet mulige værter eller værtsfamilier og centrets  

 beboere om ordningen.
Forinden der etableres kontakt mellem en konkret vært eller værtsfamilie  

 og en konkret person eller personer med midlertidig opholdstilladelse,  

 afholder centerlederen en personlig samtale med værten eller værtsfamilien,  

 hvor der gives en indgående orientering om ordningen, herunder om de  

 økonomiske rammer og de forventninger, der stilles til værten eller  

 værtsfamiliens særlige indsats i forbindelse med indkvarteringen.
I  

 orienteringen skal endvidere indgå, at den lokale socialforvaltning eventuelt  

 vil blive inddraget for at vurdere det hensigtsmæssige i at anvende familien  

 til opgaven.
Centerlederen skal endvidere orientere værten eller værtsfamilien om, at  

 Indenrigsministeriet vil etablere en kollektiv ansvarsforsikringsordning for  

 asylansøgere og personer med midlertidig opholdstilladelse.
Indtil ordningen  

 er iværksat, er personer med midlertidig opholdstilladelse ikke forsikrede.
 Det bør i denne forbindelse overfor en eventuelt vært eller værtsfamilie  

 præciseres, at det er centerlederens indstilling, der vil blive lagt til  

 grund for den videre sagsbehandling.
 Centerlederen påser i forbindelse hermed, at den private bolig opfylder  

 gældende krav og standarder i bygge- og boliglovene til boligstandard,  

 herunder bygningsreglementerne for henholdsvis småhuse (BR-S 85) og for  

 etablering af etageboligbebyggelser og erhvervsbyggeri (BR 82).
Såfremt centerlederen er i tvivl om, hvorvidt boligen opfylder gældende  

 krav og standarder i bygge- og boliglovene, skal centerlederen rette  

 henvendelse til statsamtet, som herefter skal påse, at lovgivningen på  

 området er opfyldt.
Statsamtet kan i denne forbindelse eventuelt rette  

 henvendelse til bygningsmyndigheden eller bestille en sagkyndig rapport.
Centerlederen foretager ligeledes en vurdering af, hvorvidt det må anses  

 for hensigtsmæssigt, at de pågældende personer med midlertidig  

 opholdstilladelse indkvarteres privat.
Centerlederen kan i denne forbindelse  

 i nødvendigt omfang inddrage Dansk Flygtningehjælp, der ofte vil have et  

 kendskab til den eller de omhandlede personer med midlertidig  

 opholdstilladelse.
 Centerlederen formidler herefter kontakt mellem interesserede og egnede  

 værter eller værtsfamilier og personer med midlertidig opholdstilladelse.
2.3. Procedure i forbindelse med statsamtets behandling af ansøgninger  

 om privat indkvartering 2.3.1. Statsamtet kan træffe afgørelse på det foreliggende grundlag Når der er opnået enighed mellem vært eller værtsfamilie og personer med  

 midlertidig opholdstilladelse om privat indkvartering, sender centerlederen  

 en dertil indrettet ansøgningsblanket til statsamtet med oplysninger om vært  

 eller værtsfamilie og de pågældende personer med midlertidig  

 opholdstilladelse tillige med en indstilling om, hvorvidt ansøgningen fra de  

 pågældende personer med midlertidig opholdstilladelse om privat indkvartering  

 hos værten eller værtsfamilien bør godkendes, jf. bekendtgørelsens § 2, stk.  

 2 og 3.
Såfremt der foreligger oplysninger om, at den pågældende person med  

 midlertidig opholdstilladelse har begået vold eller kriminalitet under sit  

 ophold i Danmark eller oplysninger om en sådan persons misbrug af alkohol  

 eller euforiserende stoffer eller lignende uhensigtsmæssig opførsel, skal  

 dette indgå i centerlederens indstilling.
Sådanne oplysninger må dog ikke  

 videregives, før den pågældende person med midlertidig opholdstilladelse har  

 givet samtykke til, at disse oplysninger indgår i behandlingen af ansøgningen  

 om privat indkvartering.
 Efter modtagelse af indstillingen fra centerlederen, afgør statsamtet på  

 grundlag af denne, om ordningen kan godkendes.
 Det forudsættes herved, at de i indstillingen afgivne oplysninger som  

 hovedregel giver grundlag for at antage, at værten eller værtsfamilien er  

 egnet til at have en person med midlertidig opholdstilladelse boende hos sig.  

 Dette gælder særligt i de tilfælde, hvor centerlederens udtalelse er baseret  

 på et kendskab til værten eller værtsfamilien, eller hvor indkvarteringen  

 finder sted hos familiemedlemmer eller nære venner til den eller de  

 pågældende personer med midlertidig opholdstilladelse.
2.3.2. Statsamtet skal indhente yderligere oplysninger Såfremt statsamtet skønner det nødvendigt indhentes efter forudgående  

 indhentet samtykke fra værten eller værtsfamilien en udtalelse fra den lokale  

 socialforvaltning i værtsfamiliens opholdskommune om værtens eller  

 værtsfamiliens personlige, sociale og boligmæssige forhold, jf.  

 bekendtgørelsens § 2, stk. 4 og § 3.
Den lokale socialforvaltnings udtalelse forudsættes afgivet på baggrund af  

 en nærmere undersøgelse af forholdene i den familie, hvor privat  

 indkvartering skal finde sted.
Det nærmere omfang af undersøgelsen vil  

 afhænge af de konkrete omstændigheder, såsom tilknytningen mellem den eller  

 de pågældende personer med midlertidig opholdstilladelse og på den anden side  

 værten eller værtsfamilien.
Statsamtet kan i høringen angive, hvilke forhold  

 der særligt ønskes oplyst.
De oplysninger, som værten eller værtsfamilien  

 afgiver i den forbindelse, afgives under strafansvar.
Den indledende undersøgelse vil normalt kunne bestå i en orienterende  

 samtale med værten eller værtsfamilien, hvor kommunen danner sig et indtryk  

 af familien.
Inden eller i forbindelse med denne indledende samtale må værten  

 eller værtsfamilien give oplysninger om alder, ægteskabelige forhold,  

 samlivets varighed, antal børn i hjemmet, økonomi, helbredsforhold m.v.
 Såfremt den lokale socialforvaltning på baggrund af denne samtale med  

 værten eller værtsfamilien finder at kunne anbefale, at privat indkvartering  

 finder sted, afgives en udtalelse herom til statsamtet, der herefter træffer  

 afgørelse i sagen.
 Såfremt socialforvaltningen allerede efter den indledende samtale anser  

 det for udelukket at kunne anbefale privat indkvartering, bør der ikke  

 indhentes yderligere oplysninger hos den pågældende vært eller værtsfamilie.  

 Socialforvaltningen underretter i givet fald statsamtet herom.
Såfremt det undtagelsesvist ikke er muligt for socialforvaltningen at  

 afgive en udtalelse på baggrund af samtalen med værten eller værtsfamilien,  

 bør statsamtet med samtykke fra værten eller værtsfamilien indhente  

 yderligere oplysninger om indtægtsforhold m.v.
Det indføjes i  

 ansøgningsblanketten til brug ved privat indkvartering en rubrik til samtykke  

 til indhentelse af sociale, økonomiske og andre oplysninger om værtsfamilien.
Ligeledes kan der i særlige tilfælde med samtykke indhentes straffeattest  

 fra kriminalregistret i den politikreds, hvor værten eller værtsfamilien har  

 bopæl.
I så fald angives i begæringen, at straffeattesterne skal benyttes i  

 forbindelse med en ansøgning om tilladelse til at have personer med  

 midlertidig opholdstilladelse i privat indkvartering efter reglerne herom i  

 lov om midlertidig opholdstilladelse til visse personer fra det tidligere  

 Jugoslavien m.v.
Direktoratet for Udlændinge udfærdiger en særlig blanket til  

 brug for værtens samtykke til indhentelse af straffeattest fra  

 kriminalregistret.
2.4. Godkendelse og iværksættelse af ordningen Statsamtet vurderer i alle de ovennævnte tilfælde på baggrund af  

 udtalelserne fra centerlederen og eventuelt tillige den lokale  

 socialforvaltning, hvorvidt ordningen kan godkendes.
 I det omfang, anmodninger om privat indkvartering ikke tages til følge,  

 skal der ske partshøring efter reglerne i forvaltningslovens § 19.
 Såfremt statsamtet kan tiltræde ordningen, indgår statsamtet en  

 indkvarteringskontrakt med værten eller værtsfamilien om indkvartering af de  

 pågældende personer med midlertidig opholdstilladelse, jf. bekendtgørelsens §  

 4.
Til brug herfor udarbejder Direktoratet for Udlændinge en  

 standardindkvarteringskontrakt mellem på den ene side statsamtet og vært  

 eller værtsfamilie på den anden side.
Opmærksomheden henledes på, at det af  

 standardindkvarteringskontrakten fremgår, at den eller de indkvarterede  

 personer ved deres underskrift accepterer indkvarteringen og de hertil  

 knyttede vilkår.
Standardindkvarteringskontrakten indeholder en nærmere  

 regulering af vilkårene for den private indkvartering, herunder adgang til  

 køkken, bad og andre sanitære faciliteter, begyndelsestidspunkt og  

 opsigelsesvilkår samt de økonomiske forhold.
 Statsamtet kan med Direktoratet for Udlændinges godkendelse  

 undtagelsesvist fravige vilkårene i den af Direktoratet for Udlændinge  

 godkendte standardindkvarteringskontrakt.
 Af hensyn til registreringen af opholdsstedet er det vigtigt, at  

 afgørelser om privat indkvartering uden for indkvarateringscentrene meddeles  

 Direktoratet for Udlændinge, 1. sekretariatskontor, før den faktiske  

 indkvartering finder sted.
Statsamtet indsender til Direktoratet for Udlændinge kopi af den indgåede  

 indkvarteringskontrakt med eventuelle bilag med henblik på direktoratets  

 betaling af udgifter i forbindelse hermed.
Samtidig orienterer statsamtet  

 centret om den indgåede indkvarteringskontrakt samt om tidspunktet for  

 iværksættelse af ordningen.
3. Indkvartering i boenheder uden for de særlige  

 indkvarteringscentre (satellitter) 3.1. Generelle retningslinier Varetagelsen af opgaverne i forbindelse med godkendelse af indkvartering  

 uden for centrene henlægges til landets statsamter.
Statsamterne vil dog ikke  

 skulle varetage opgaver i forbindelse med de decentrale boenheder, som er  

 etableret før bekendtgørelsens ikrafttræden.
 Statsamterne vil ej heller skulle varetage opgaver i forbindelse med  

 boenheder, som etableres i umiddelbar tilknytning til et bestående center.  

 Der vil i disse tilfælde være tale om en udvidelse af det bestående center.
Der er tale om en centerudvidelse, når indkvarteringen foretages i - en ejendom, som er umiddelbar nabo eller genbo til centret, eller - en ejendom, som er beliggende på centrets matrikelnummer.
 I forbindelse med vurderingen af placeringen bør der foretages en  

 behovsvurdering og prioritering ud fra deltagelse i tilrettelagte aktivitets-  

 og uddannelsestilbud.
3.2. Procedure i forbindelse med statsamtets behandling af ansøgninger  

 om indkvartering i boenheder uden for de særlige indkvarteringscentre Ansøgning om indkvartering i en boenhed uden for indkvarteringscentret  

 skal ske på en af Direktoratet for Udlændinge udarbejdet blanket, jf.  

 bekendtgørelsens § 7, stk. 1.
 Ansøgningen skal indeholde en udtalelse fra centerlederen om, hvorvidt det  

 af hensyn til den eller de pågældende personer med midlertidig  

 opholdstilladelse findes hensigtsmæssigt at indkvartere den eller de  

 pågældende i boenheder uden for et indkvarteringscenter, jf. bekendtgørelsens  

 § 7, stk. 2.
 På baggrund af centerlederens udtalelse og muligheden for at etablere  

 satellitter i området træffer statsamtet afgørelse om godkendelse af  

 indkvartering i boenheder uden for centret.
 Af hensyn til registreringen af opholdsstedet er det vigtigt, at  

 afgørelser om indkvartering i boenheder uden for indkvarteringscentrene  

 meddeles Direktoratet for Udlændinge, 1. sektretariatskontor, før den  

 faktiske indkvartering finder sted.
3.3. Tilvejebringelse af satellitter Statsamterne anmoder centerlederne på samtlige § 15-centre om hurtigst  

 muligt og løbende at klarlægge ønskerne om indkvartering i selvstændige  

 boliger.
Efter indstilling fra statsamterne udmelder Direktoratet for Udlændinge  

 herefter og løbende, hvor mange satellitter der kan etableres i det enkelte  

 amt og de økonomiske rammer herfor.
Direktoratet for Udlændinge vil i den  

 forbindelse sørge for den fornødne spredning af satellitter på landsplan.
 Statsamternes indstilling til Direktoratet for Udlændinge sker på baggrund  

 af en række kriterier, herunder bl.a. centrenes geografiske placering,  

 mulighederne for i lokalområdet at tilvejebringe ejendomme inden for  

 acceptable økonomiske rammer, samt centrenes grad af integration i  

 lokalsamfundet.
 På baggrund af de af Direktoratet for Udlændinge udmeldte rammer og de af  

 centerlederen klarlagte ønsker fastsætter statsamtet i samråd med  

 centerlederen, hvor mange nye satellitter der kan etableres i tilknytning til  

 det enkelte center.
Statsamterne anmoder herefter de udvalgte centre om hurtigst muligt at  

 undersøge ejendomsmarkedet i centrenes lokalområder, foretage en foreløbig  

 vurdering af de fundne ejendommes anvendelighed som satellitter i relation  

 til de nedennævnte kriterier, jf. afsnit 3.4., samt endelig opstille en  

 prioriteret liste over de fundne ejendomme, således, at der i videst mulige  

 omfang kan tages hensyn til de enkelte centres og lokalområders særlige  

 forhold.
Adgangen til markedet kan i første række være personalets kendskab  

 til egnen, lokale ejendomsmæglere samt eventuelle tillige annoncering i  

 lokale blade.
 Efter tilbagemelding fra centrene aflægger statsamtet sammen med en  

 medarbejder fra Dansk Røde Kors besøg på centret, ved hvilken lejlighed de  

 mulige satellitter besigtiges og vurderes.
3.4. Krav til satellitejendommene En decentral boenhed - en satellit - bør som udgangspunkt kunne huse 2-3  

 familier, eventuelt familier og enlige.
 Udover et passende antal indkvarteringsrum, som muliggør særskilt  

 indkvartering af den enkelte familie, bør satellitten rumme mindst 1  

 fællesrum til ophold m.v. samt et fælles køkken, toilet og bad.
Udgangspunktet er, at give så mange personer som muligt mulighed for at  

 flytte ud i satellitter.
Det er imidlertid en betingelse, at de ejendomme,  

 som påtænkes anvendt som satellitter opfylder alle brandsikringsmæssige krav.  

 Det skal i denne forbindelse påpeges, at ejendomme, som giver mulighed for  

 indkvartering af flere end 10 personer ofte viser sig at være for bekostelige  

 at ombygge, således at de opfylder de brandsikringsmæssige krav.
 Ejendomme, som giver mulighed for indkvartering af færre end 10 personer,  

 kan anvendes, såfremt lejeudgiften for den pågældende ejendom ikke i  

 væsentlig grad overstiger den gennemsnitlige husleje pr. plads i centrene.
 Det påses i forbindelse med udvælgelsen af ejendommen, at den decentrale  

 boenhed opfylder gældende krav og standarder i bygge- og boliglovene til  

 boligstandard, herunder bygningsreglementerne for henholdsvis småhuse (BR-S  

 85) og for etageboligbebyggelser og erhvervsbyggeri (BR 82). Dette kan  

 eventuelt ske ved henvendelse til bygningsmyndigheden eller ved bestilling af  

 en sagkyndig rapport.
 Der skal tages hensyn til, at de personer med midlertidig  

 opholdstilladelse, der flytter fra centrene, fortsat skal have mulighed for  

 at deltage i centrets aktiviteter, hvorfor der bør være rimelige muligheder  

 for offentlig transport til centret, aktiveringsprogrammet og  

 indkøbsmuligheder.
Satellitterne bør placeres i lejede ejendomme, hvor udlejer ikke har  

 indflydelse på, hvem der bliver indkvarteret i ejendommen.
For ikke at  

 afskære muligheden for at leje i øvrigt anvendelige ejendomme kan der dog  

 være behov for, at lejer (statsamtet) forpligter sig til ikke udelukkende at  

 indkvartere enlige i ejendommen.
Udlejere, der ønsker indkvartering af en  

 bestemt eller flere bestemte personer med midlertidig opholdstilladelse,  

 henvises til ordningen for privat indkvartering.
På baggrund af huslejeniveauet i byområderne må det antages, at det  

 fortrinsvis vil vise sig muligt at etablere satellitter uden for de større  

 byområder, typisk huse på landet og i mindre byer.
Lejligheder vil også være  

 anvendelige, såfremt de fysiske rammer åbner mulighed herfor.
Lejeudgiften for en satellit skal tilsvare det sædvanlige niveau for  

 lejeudgiften for en person indkvarteret på et center.
Huslejen bør vurderes  

 samlet for alle satellitter knyttet til et center, således at mindre lokale  

 variationer fra dette niveau vil kunne accepteres.
3.5. Godkendelse og iværksættelse af ordningen Såfremt de pågældende satellitter kan godkendes af statsamtet, indgår  

 statsamtet snarest herefter lejeaftale med ejendommens indehaver, jf.  

 bekendtgørelsens § 6, stk. 2. Lejeaftalen indgås efter en af Direktoratet for  

 Udlændinge udarbejdet standardlejeaftale.
 Såfremt lejeaftalen undtagelsesvist fraviger standardlejeaftalen,  

 forelægger statsamtet, forinden lejeaftalens indgåelse, aftalen for  

 Direktoratet for Udlændinge til godkendelse.
Statsamtet underretter Direktoratet for Udlændinge om indgåelse af aftaler  

 om indkvartering uden for indkvarteringscentrene.
Underretning af  

 direktoratet om indgåelse af lejeaftaler vedrørende satellitter sker ved, at  

 alle lejeaftaler tilstilles direktoratet i original.
Der vil herefter skulle  

 udfærdiges lejekontrakter i tre eksemplarer.
 Forud for iværksættelsen af ordningen underrettes de enkelte berørte  

 kommuner i nødvendigt omfang skriftligt herom.
3.6. Indretning af satellitter efter lejeaftalens indgåelse Klargøring og indretning af ejendommene finder sted ved statsamtets  

 foranstaltning og efter retningslinier fastsat af Direktoratet for  

 Udlændinge.
Foruden at varetage opgaverne vedrørende indretning af  

 satellitterne varetager statsamterne visse løbende opgaver i tilknytning til  

 satellitten efter retningslinier fastsat af Direktoratet for Udlændinge.
 Såfremt det ikke indgår i lejemålet, bør det overvejes at stille et mindre  

 beløb til rådighed til indkøb af redskaber til vedligeholdelse af ejendommen.
 Herudover vil centerlederen efter høring af beboerrådet kunne stille et  

 beløb til rådighed af det pågældende centers budget til istandsættelse eller  

 vedligeholdelse af den enkelte boenhed.
 4. Generelle forhold vedrørende privat indkvartering  

 og indkvartering uden for centrene.
4.1. Forholdet til selvaktivering Familierne i boliger uden for indkvarteringscentrene skal varetage  

 vedligeholdelse af ejendommene m.v. efter reglerne om selvaktivitering.
4.2. Forholdet til demokratisering Der er på de særlige centre for bosniske krigsflygtninge etableret  

 beboerråd, der fungerer efter almindelige demokratiske beslutningsprocesser,  

 jf. bekendtgørelse nr. 138 af 28. februar 1994 om beboernes opgaver og  

 beboerråd på indkvarteringscentre for personer fra det tidligere Jugoslavien  

 med midlertidig opholdstilladelse.
 Reglerne i bekendtgørelse nr. 138 af 28. februar 1994 om beboernes opgaver  

 og beboerråd på indkvarteringscentre for personer fra det tidligere  

 Jugoslavien med midlertidig opholdstilladelse finder med de fornødne  

 lempelser anvendelse på de personer med midlertidig opholdstilladelse, der  

 indkvarteres privat eller i en boenhed uden for centret.
Henset til, at beboerne i satellitterne og de privat indkvarterede må  

 antages at skulle deltage i en række af centrets sociale aktiviteter, må de  

 pågældende fortsat være tilknyttet de på de særlige centre etablerede  

 beboerråd.
De pågældende har derfor fortsat valgret og er fortsat valgbare  

 ved valg til beboerråd og udvalg under beboerrådet på det center, som de  

 tilknyttes, når de i øvrigt opfylder betingelserne herfor i bekendtgørelsen  

 om beboernes opgaver og beboerråd på indkvarteringscentrene for personer fra  

 det tidligere Jugoslavien med midlertidig opholdstilladelse.
Det kunne i den forbindelse tænkes, at der inden for de gældende rammer  

 etableres et eller to underudvalg under beboerrådet for satellitter og privat  

 indkvarterede.
Dette forum vil kunne anvendes til drøftelse af de særlige  

 forhold og interesser, som gælder for personer indkvarteret uden for centret,  

 ligesom det vil være nyttigt at have formelle fora for drøftelse og afvejning  

 af de til tider forskellige interesser for centret, henholdsvis satellitter  

 og privat indkvarterede.
4.3. Kontakt til § 15-centret, social- og sundhedsmæssig betjening  

 samt udbetaling af ydelser Den sociale- og sundhedsmæssige betjening af satellitternes beboere og  

 privat indkvarterede vil også fremover blive ydet via centrene og  

 aktiveringsprogrammet.
Det er derfor af stor betydning, at centrene fremstår  

 som det naturlige kontaktled, såfremt familien eller den enkelte har behov  

 for bistand.
Satellitterne og privat indkvartering bør også derfor ligge i  

 relativ nærhed af centret.
Med henblik på at etablere sådanne formaliserede kontaktfalder mellem  

 satellit og center, samt med henblik på at sikre en jævnlig opfølgning i  

 forhold til den enkelte satellit eller private indkvartering, kan kost- og  

 lommepenge også udbetales hjemme hos beboerne.
En forudsætning herfor er, at  

 udbetaling af kost- og lommepenge hjemme hos beboerne ikke kræver tilførsel  

 af yderligere ressourcer.
Såvel de privat indkvarterede som beboerne i satellitterne skal endvidere  

 have et månedskort til transport i området, såfremt omstændighederne  

 nødvendiggør det.
Der kan i denne forbindelse lægges vægt på afstandene og,  

 hvorvidt der er tale om familier med små børn.
Personer med midlertidig opholdstilladelse, som indkvarteres hos private  

 værtsfamilier eller i boliger uden for centrene, vil i lighed med de  

 asylansøgere, som er indkvarteret på de enkelte indkvarteringscentre fortsat  

 få udgifterne til deres underhold dækket af Direktoratet for Udlændinge via  

 de enkelte indkvarteringscentre.
Der vil derfor som altovervejende hovedregel  

 ikke kunne blive tale om udbetaling af kontanthjælp, jf. bistandslovens  

 afsnit III.
Det er således en betingelse for at kunne modtage ydelser i  

 henhold til bistandsloven, der omfatter enhver person, som opholder sig her i  

 landet, at den pågældende ikke i medfør af anden lovgivning forsørges på  

 anden vis.
5. Andre spørgsmål 5.1. Direktoratet for Udlændinges anvisning af udgifter Direktoratet for Udlændinge, som hidtil har afholdt samtlige udgifter, der  

 er forbundet med indkvartering af personer med midlertidig opholdstilladelse,  

 skal også i de her omhandlede tilfælde enten direkte eller gennem Dansk Røde  

 Kors anvise de hermed fornødne udgifter.
 For såvel privat indkvartering som indkvartering i boenheder uden for  

 centrene gælder, at ydelser som f.eks. vederlæggelse af værtsfamilier,  

 betaling af leje- og visse forbrugsafgifter og andre lignende ydelser  

 præsenteres for og anvises af Direktoratet for Udlændinge i forbindelse med  

 den almindelige administration af underholdet her i landet af personerne med  

 midlertidig opholdstilladelse.
 Direktoratet for Udlændinge vil, i forbindelse med udmeldingen af de  

 økonomiske rammer for privat indkvartering og indkvartering i boenheder uden  

 for centrene, samtidig orientere statsamterne nærmere om, hvilke udgifter,  

 der skal betales af Direktoratet for Udlændinge og hvilke udgifter, der skal  

 betales af Dansk røde Kors.
5.2. Rådgivning Direktoratet for Udlændinge skal efter anmodning bistå og rådgive  

 statsamterne i forbindelse med varetagelsen af disse opgaver.
5.3. Inddragelse af meddelt tilladelse Statsamtet kan inddrage den meddelte tilladelse, såfremt det grundlag, der  

 er angivet i ansøgningen eller tilladelsen, var urigtigt eller ikke længere  

 er til stede, eller såfremt der fremkommer nye væsentlige oplysninger i  

 sagen, som nødvendiggør en tilbagekaldelse af tilladelsen, jf.  

 bekendtgørelsens § 10.
I tilfælde med privat indkvartering kan dette f.eks. være tilfældet, hvis  

 den konkrete placering viser sig at være problematisk for den pågældende  

 person med midlertidig opholdstilladelse eller dennes omgivelser, herunder  

 den pågældende værtsfamilie.
Dansk Røde Kors bør løbende gennem det lokale §  

 15-center følge situationen og underrette statsamtet, såfremt der sker  

 ændringer i indkvarteringsforholdet.
I tilfælde med indkvartering i boenheder uden for indkvarteringscentre kan  

 dette f.eks. være tilfældet, såfremt indkvarteringsstedet ikke (længere)  

 opfylder de ovenfor nævnte krav til boenheden, eller såfremt den eller de  

 indkvarterede personer med midlertidig opholdstilladelse ikke (længere)  

 opfylder de i forbindelse med indkvarteringen stillede betingelser.
Dansk  

 Røde Kors følger løbende situationen gennem det enkelte asylcenter.
 Statsamtet orienterer Direktoratet for Udlændinge om en eventuel  

 inddragelse.
5.4. Klageadgang Statsamtets afgørelser er endelige og kan således ikke påklages til  

 Direktoratet for Udlændinge eller Indenrigsministeriet, jf. lovens § 13, stk.  

 2.
5.5. Økonomi Opmærksomheden henledes på, at Direktoratet for Udlændinge til brug for  

 statsamterne har udarbejdet en beskrivelse af fordelingen af opgaver mellem  

 direktoratet og Dansk Røde Kors m.h.t. anvisning og betaling af udgifter, jf.  

 pkt. 5.1.
De økonomiske konsekvenser af den videre adgang til indkvartering af  

 personer med midlertidig opholdstilladelse hos private afhænger blandt andet  

 af niveauet for de godtgørelser, som vil kunne udbetales til værtsfamilierne.  

 Det bemærkes herved, at ordningen påtænkes at skabe en økonomisk ramme for,  

 at familier, venner eller værtsfamilier, der udfra et humanitært begrundet  

 ønske vil kunne huse personer med midlertidig opholdstilladelse, er i stand  

 hertil.
Vilkårene må ikke være så attraktive, at ønsket om at modtage  

 personer med midlertidig opholdstilladelse alene er begrundet i eller båret  

 af økonomiske hensyn.
Der vil derfor alene blive tale om at dække de øgede  

 forbrugsudgifter, som værten eller værtsfamilien påføres ved den privat  

 indkvartering, f.eks. forbrug af el, vand og varme.
Heri kan også dækning af  

 værtsfamiliens nødvendige forsikringsudgifter forbundet med en sådan  

 indkvartering komme på tale.
Som nævnt skal lejeudgiften for en satellit tilsvare det sædvanlige niveau  

 for lejeudgiften for en person indkvarteret på et center.
Huslejen bør  

 vurderes samlet for alle satellitter knyttet til et center, således at mindre  

 lokale variationer fra dette niveau vil kunne accepteres, jf. pkt. 3.4.
