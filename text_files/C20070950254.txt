Den momsmæssige behandling af kontingenter  

 til arbejdsgiverforeninger 1. Indledning Flere  

 arbejdsgiverorganisationer har rettet henvendelse til SKAT med anmodning om  

 at  

 blive momsregistrerede, samt med spørgsmål om udstrækningen af  

 momsfritagelsen  

 i momslovens § 13, stk. 1, nr. 4.
2. Baggrund Arbejdsgiverorganisationerne  

 har henvendt sig til SKAT med henblik på at blive momsregistrerede, og  

 pålægge  

 dele af deres medlemskontingent moms.
Det fremgår, at  

 arbejdsgiverorganisationerne  

 indenfor de seneste 5-10 år har undergået en meget kraftig udvikling, hvor  

 traditionelle opgaver for en arbejdsgiverforening, som for eksempel  

 overenskomstindgåelse og anden kollektiv repræsentation i forhold til  

 modstående forbund i fagbevægelsen mv., udgør en stadig mindre del af den  

 samlede  

 indsats.
Med henblik på  

 at opnå øget indflydelse og dække det øgede behov for servicering af  

 medlemmerne,  

 har organisationerne siden begyndelsen af 1990'erne i stigende grad fokuseret  

 på at levere almindelige erhvervsmæssige serviceydelser uden sammenhæng med  

 overenskomstrelaterede ydelser.
Som led i denne udvikling gennemførtes i  

 1990'erne en række fusioner mellem forskellige arbejdsgiverorganisationer, og  

 i  

 dag omfatter organisationernes aktiviteter en lang række erhvervsmæssige  

 serviceydelser, herunder erhvervsrådgivning af forskellig art.
Sideløbende  

 hermed er den politiske indsats blevet koncentreret om den erhvervspolitiske  

 interessevaretagelse.
Organisationerne  

 anser sig i dag som både erhvervs- og arbejdsgiverorganisationer, og anser  

 derfor  

 i dag kontingentet som betaling for to overordnede former for ydelser, dels  

 den  

 oprindelige aktivitet i form af overenskomstrelaterede ydelser, dels den  

 senere  

 tilkomne aktivitet i form af erhvervsmæssige/kommercielle serviceydelser.  

 Organisationerne ønsker på denne baggrund at dele deres kontingenter op i en  

 momsfri arbejdsgiverdel og en momspligtig servicedel.
Det fremgår, at en  

 række  

 organisationer allerede i en årrække har foretaget en opdeling og har lagt  

 moms  

 på dele af kontingentet.
I denne meddelelse tilkendegiver SKAT sin opfattelse  

 af reglerne vedrørende momspligten for medlemskontingenter i  

 arbejdsgiverforeninger.
3. Momsmæssig  

 behandling af kontingentet i arbejdsgiverforeninger 3.1  

 Arbejdsgiverorganisationernes struktur Der findes i dag  

 en række arbejdsgiverorganisationer på det private arbejdsmarked.  

 Organisationernes  

 medlemmer er typisk virksomheder indenfor bl.a. industri, handel, transport,  

 service og byggeri, og organisationerne er typisk i henhold til vedtægterne  

 knyttet til en hovedorganisation.
3.2 Vedtægter og formål Det fremgår  

 typisk af arbejdsgiverorganisationernes vedtægter, at foreningernes formål er  

 dels at varetage medlemmernes interesser som arbejdsgivere i forhold til  

 medlemmernes ansatte, dels at varetage og arbejde for medlemmernes  

 forretningsmæssige og økonomiske interesserer på forskellig måde.
 Denne type  

 foreninger opfylder betingelserne for fritagelse af medlemskontingentet i  

 medfør af momslovens § 13, stk. 1, nr. 4, herunder at have et  

 fagforeningsmæssigt formål, og arbejde uden gevinst for øje, jf. nærmere  

 momsvejledningens afsnit D.11.4.
 Disse  

 organisationers forretningsmæssige aktiviteter og serviceydelser til  

 medlemmerne, ses imidlertid at falde udenfor det fagforeningsmæssige formål,  

 og  

 må derfor som udgangspunkt anses som momspligtige, jf. momslovens § 4, stk.  

 1.
 Der vil dog ved  

 spørgsmål om, hvorvidt en organisations formål er omfattet af  

 fritagelsesbestemmelsen  

 i § 13, stk. 1, nr. 4, skulle foretages en vurdering ud fra de konkrete  

 vedtægter og aktiviteter i foreningen.
3.3 Organisationernes konkrete aktiviteter Det kan  

 konstateres, at de nævnte organisationer i dag har mange forskelligartede  

 aktiviteter, hvoraf der i et vist omfang kan være tale om levering af  

 momspligtige erhvervsmæssige serviceydelser til medlemmerne.
3.3.1 Arbejdsgiverforeningsmæssige ydelser Som momsfri  

 arbejdsgiverforeningsmæssige primære ydelser må anses organisationernes  

 arbejde  

 vedrørende overenskomstforhandlinger.
Generel  

 rådgivning af medlemmerne samt generel interessevaretagelse er som  

 udgangspunkt  

 momsfri, uanset om der er tale om arbejdsmarkedspolitiske foreninger eller om  

 andre brancheorganisationer.
Ydelserne kan dog anses for at være  

 momspligtige,  

 hvis der er tale om ydelser, som også udbydes af konkurrerende momspligtige  

 leverandører.
3.3.2 Erhvervsmæssige serviceydelser Som momspligtige  

 serviceydelser må anses generel og individuel rådgivning af medlemmerne  

 vedrørende  

 forretningsmæssige forhold som f.eks. konkurrence- og markedsforhold,  

 skatteforhold, kontraktsforhold, erhvervsret, miljøret, internationalisering  

 m.v., nyhedsformidling herom til medlemmerne.
Udførelse af administrative  

 opgaver for medlemmerne ligger ligeledes indenfor den momspligtige del af  

 organisationernes ydelser.
3.3.3 Ydelser mod særskilt betaling Ofte har  

 organisationerne aktiviteter i form af levering af varer og ydelser til  

 medlemmerne eller andre, mod særskilt betaling.
Disse leverancer er ikke  

 omfattet af momslovens § 13, stk. 1, nr. 4, der alene omfatter  

 medlemskontingenter.
Leverancerne er dermed som udgangspunkt momspligtige,  

 med  

 mindre de er omfattede af andre af momslovens fritagelsesbestemmelser.
3.4 Fastsættelse og fakturering af momspligtig og momsfri kontingentandel Størrelsen af  

 det enkelte medlemskontingent i arbejdsgiverforeninger beregnes typisk som en  

 nærmere fastsat promille af medlemmets lønsum.
Ud over eget medlemskontingent  

 opkræver foreningerne typisk også samtidig kontingent fra de enkelte  

 medlemmer  

 til hovedorganisationen, på dennes vegne.
 Den konkrete  

 opdeling af kontingentet i henholdsvis en momspligtig servicedel og en  

 momsfri  

 arbejdsgiverforeningsdel skal foretages på baggrund af organisationens  

 ressourceforbrug til henholdsvis momspligtige og momsfri aktiviteter.  

 Ressourceforbrug vedrørende leverancer, som organisationen leverer udenfor  

 kontingentet, mod særskilt betaling, skal holdes ude af beregningen.  

 Opdelingen  

 af kontingentet skal fremgå ved faktureringen heraf.
Arbejdsgiverforeninger  

 kan efter praksis på indkomstskatteområdet ved deres indkomstopgørelse dele  

 kontingentindtægterne op i en erhvervsmæssig og en ikke-erhvervsmæssig del,  

 jf.  

 Ligningsvejledningen, afsnit  


  

 E.B.3.15  


.  

 Herved kan medlemmer, som er selvstændige erhvervsdrivende enkeltpersoner,  

 opnå  

 fradrag for den erhvervsmæssige del af kontingentet som en driftsomkostning,  

 der kan fradrages i medlemmets personlige indkomst, jf.
Personskattelovens §  

 3,  

 stk. 2, nr. 1. Den ikke-erhvervsmæssige del kan medlemmet derimod kun  

 fradrage  

 i sin skattepligtige indkomst som et ligningsmæssigt fradrag efter  

 Ligningslovens § 13. Efter denne praksis skal arbejdsgiverforeningens  

 opdeling  

 ske ud fra, hvilke udgifter til foreningens aktiviteter af henholdsvis  

 erhvervsmæssig eller ikke-erhvervsmæssig art, som kontingentbetalingen kan  

 henføres til at dække.
Da der er tale  

 om en lignende opdeling, vil den momsmæssige opdeling af kontingentet kunne  

 foretages  

 parallelt.
Opgørelsen af andelenes størrelse vil derfor skulle foretages  

 årligt, ud fra det konkrete ressourceforbrug.
Såfremt den enkelte forening  

 anser det for nødvendigt, kan denne med bistand fra det lokale skattecenter  

 fastlægge opdelingen på aktivitetstyper, ud fra de konkrete forhold i den  

 enkelte forening.
4. Lønsumsafgift I det omfang en  

 organisations leverancer er momspligtige, er disse aktiviteter ikke omfattet  

 af  

 lønsumsafgiftspligten i henhold til Lønsumsafgiftslovens § 1, stk. 1, 1.  

 pkt.,  

 2. led.
5. Virkningstidspunkt Nærværende  

 meddelelse er en præcisering af praksis.
