 I henhold til reglerne for brug af fosfatsalte angivet i Cirkulære af  

 28/6. 1952 og skrivelse af 28/2. 1957 skal fosfater af alkalimetallerne der  

 forhandles under særlige navne forsynes med en af Veterinærdirektoratet  

 godkendt etikette med angivelse af produktets indhold, ligesom hver pakning  

 af alkalifosfat iøvrigt skal være forsynet med indholdets navn f.ex.  

 natriumtripolyfosfat.
 Det har tidligere været kutyme blot at deklarere »Fosfater af  

 alkalimetallerne«.
 Dette har vist sig ikke at være tilstrækkeligt, idet det til U.S.A. kun er  

 tilladt at anvende natriumsalte og heraf igen kun de i hosstående oversigt  

 anførte forbindelser.
Ved anvendelse af fosfatsalte i varer til U.S.A. skal man derfor anmode  

 Dem om at have opmærksomheden henledt på, om de anvendte fosfater er i  

 overensstemmelse med de amerikanske regler.
Såfremt det ikke fremgår af  

 etiketten hvilke fosfater det drejer sig om, må dette søges oplyst ved  

 henvendelse enten til det forhandlende firma eller hertil, idet man dog ikke  

 i alle tilfælde kan påregne, at vi har tilstrækkelige oplysninger, men vil  

 kunne fremskaffe dette hos forhandlerne.
 De forhandlere af fosfater, som Veterinærdirektoratet har kendskab til, er  

 blevet gjort bekendt med ovenstående og blevet anmodet om i fornødent omfang  

 at ændre etiketterne og indsende disse hertil til fornyet godkendelse.
 Skulle det vise sig nødvendigt at skifte til anvendelse af andre fosfater,  

 er man klar over, at dette af teknologiske grunde kan tage nogen tid.
Oversigt over fosfatsalte tilladt i U.S.A. kødvarer Mononatriumfosfat (NaH2PO4, natriumorthofosfat, Der erindres om, at den max. tilladte mængde fosfatsalte i lager, der  

 bruges til U.S.A. kødvarer er 5% ved 10% sprøjtetilvækst, og at mængden ved  

 stigende sprøjtetilvækst skal reduceres tilsvarende, således at den ved 1 5%  

 sprøjtetilvækst er 3 3/4% og ved 20% sprøjtetilvækst er 2 1/2%.
 Den anvendte lageopløsning skal iøvrigt være klar og indsprøjtningen må  

 ikke resultere i mere end højst 0.5% i færdigvaren.
 P.V.V.
