 Kommunalbestyrelsens indsendelse af førregistrering, ajourført  

 materiale, endelig regnskabsgodkendelse, oplysning om afleveringsdato for  

 byfornyelsesarbejdet samt bidrag til BvB.
Af § 5, stk. 3 i styrelsens bekendtgørelse nr. 483 af 25. juni 1990 om  

 førregistrering fremgår, at kommnalbestyrelsen  i-forbindelse med den  

 endelige regnskabsgodkendelse skal fremsende førregistrering, ajourført  

 projektmateriale samt den endelige regnskabsgodkendelse til BvB.
Endvidere  

 fremgår det af § 69 d, stk. 1 i Boligministeriets lovbekendtgørelse nr. 820  

 af 15. september 1994 om byfornyelse og boligforbedring, at bidraget til  

 Fonden skal indbetales af kommunen,  når ombygningsregnskabet er  

 godkendt.
Med disse fremhævninger ønsker styrelsen at præcisere, at ovennævnte  

 bestemmelser skal forstås således, at kommunalbestyrelsens indsendelse af det  

 pågældende materiale samt bidrag skal ske  så snart  endelig  

 regnskabsgodkendelse foreligger.
Af hensyn til garantiperioden samt Fondens  

 muligheder for at planlægge og udføre de forskellige opgaver, er det vigtigt,  

 at indsendelsen sker umiddelbart i forbindelse med/umiddelbart efter den  

 endelige regnskabsgodkendelse.
Samtidig med indsendelsen af nævnte materiale  

 skal kommunalbestyrelsen tillige oplyse  afleveringsdato for byfornyelsesarbejdet, således at Fonden kan fastsætte en dato for  

 eftersyn.
 I denne sammenhæng skal styrelsen endvidere gøre opmærksom på, at Fondens  

 ret til, i medfør af skadedækningsbekendtgørelse nr. 231 af 26. april 1993, §  

 12, stk. 1, nr. 2, at nægte skadedækning som følge af manglende  

 kvalitetssikring forstærkes, såfremt Fonden ikke er i besiddelse af  

 førregistrering og ajourført projektmateriale.
 Indbetalingernes størrelse, deres beregningsgrundlag.
Med virkning fra den 1. oktober 1993 er der ved lov nr. 438 af 30. juni  

 1993 gennemført en ændring af bl.a. § 69 d, stk. 1 i lov om byfornyelse og  

 boligforbedring.
Bestemmelsen vedrører bl.a. beregningsgrundlaget for  

 indbetaling til BvB, og efter ændringen er beregningsgrundlaget ikke længere  

 de støtteberettigede udgifter, men  de godkendte ombygningsudgifter.
 Ved beregning af bidraget til Fonden, skal der således  ikke - som  

 ved beregning af de støtteberettigede udgifter - ske fradrag for de i lov om  

 byfornyelse og boligforbedring § 59, stk. 2, nr. 1-3, angivne beløb.
 Baggrunden for ændringen er, at der efter de tidligere gældende regler  

 kunne forekomme tilfælde, hvor grundlaget for beregning af bidrag til Fonden  

 blev reduceret væsentligt, f.eks. som følge af tilskud efter anden  

 lovgivning, hvilket indebar, at Fondes dækningsområde ikke blev modsvaret af  

 de indbetalte bidrag.
Formålet med ændringen er derfor at skabe overensstemmelse mellem  

 indbetalinger og fondens dækningsområde.
En konsekvens af ændringen er  

 således, at  § 69 a, stk. 2 i lov om byfornyelse og boligforbedring,  

 der beskriver fondens dækningsområde, skal fortolkes i overensstemmelse med §  

 69 d, stk. 1. Styrelsen ønsker at præcisere, at det derfor ikke er muligt,  

 med henvisning til § 69 a, stk. 2, at sætte lighedstegn mellem de  

 støtteberettigede ombygningsudgifter, idet man derved opretholder retten til  

 fradrag for de i § 59, stk. 2, nr. 1-3, angivne beløb.
 Endelig skal styrelsen henlede opmærksomheden på, at man ved lov nr. 1064  

 af 20.12.1995 om ændring af lov om byfornyelse og boligforbedring og lov om  

 midlertidig regulering af boligforholdene m.v. har  hævet bidragssatsen  

 fra 1 pct. til 1,5 pct. Ændringen har først virkning for ejendomme,  

 omfattet af beslutninger efter lov om byfornyelse og boligforbedring, hvor  

 ombygningsregnskabet godkendes efter den 31. december 1996.
 Byfornyelsessarbejdets finansiering.
Et byfornyelsesarbejde vil ofte være finansieret dels via  

 byfornyelsesloven og dels via private midler.
Styrelsen ønsker med nærværende  

 cirkulæreskrivlese tillige at præcisere, at når der er tale om en sådan  

 todelt finansiering, skal kommunen foretage en  aktivitetsopdeling af  

 byfornyelsesarbejdet i relation til finansieringen, d.v.s. foretage en  

 adskillelse af de privatfinansierede arbejder og arbejder finansieret via  

 byfornyelsesloven, således at den privatfinansierede del i overensstemmelse  

 med lov om byfornyelse og boligforbedring kan holdes udenfor  

 beregningsgrundlaget.
Det skal oplyses, at konsekvensen ved manglende  

 aktivitetsopdeling kan blive, at Fonden kun yder en forholdsmæssig dækning  

 svarende til dækning af udelukkende den del af byfornyelsesarbejdet, der er  

 finansieret via byfornyelsesloven.
