(Alle lærerseminarier, Gedved  

 Seminarium, Ranum Seminarium, Herning VUC) Fordeling af de pt. ledige stillinger På grundlag af seminariernes indberetninger om ledigblevne lønr.
34-stillinger for perioden 1. januar 1991 til og med 31. juli 1992 har ministeriet nu fordelt de pt. 29 ledige lektorstillinger mellem seminarierne.
Det væsentligste kriterium for fordelingen er så vidt muligt at opnå samme dækningsfrekvens mellem antal tjenestemænd/tjenestemandslignende ansatte under den gamle stillingsstruktur og lektorer i lønr. 34 ved hvert seminarium.
Fordelingen og tidspunkterne for besættelse af stillingerne fremgår af vedlagte oversigt.
Fremtidig fordeling for hvert seminarium Det fremgår af oversigten, hvilket absolut måltal det enkelte seminarium har for antallet af genbesættelige lønr. 34-stillinger.
Aalborg Seminarium, som ligger over måltallet, samt Herning VUC og HF-kurserne ved Gedved og Ranum seminarier afgiver ved ledighed i lønr. 34-stillingerne disse til det seminarium, som på dette tidspunkt har den laveste dækningsfrekvens.
Hertil kommer de stillinger, som for tiden besættes af personer på rådighedsløn/ventepenge.
De seminarier, som ligger under deres måltal, vil således løbende få lønr. 34-stillinger, indtil måltallet er nået.
Følgende seminarier har allerede nået deres måltal, og antallet af lønr. 34-stillinger ved disse seminarier vil ikke blive ændret:
Frederiksberg Seminarium Haderslev Statsseminarium Hjørring Seminarium Holbæk Seminarium Københavns Dag- og Aftenseminarium Silkeborg Seminarium Skive Seminarium Skårup Seminarium N.
Zahles Seminarium Århus Seminarium.
Når et seminarium ikke længere har mulighed for at besætte ledige lønr. 34-stillinger, som er placeret på seminariet, har de andre seminarier pligt til at overtage disse stillinger.
Stillingerne går til seminarierne med den laveste frekvens af lønr.
 34-stillinger.
Det er en forudsætning for ordningen, at seminarierne mindst en gang hvert halvår udveksler oplysninger om ledige stillinger og status for måltalsopnåelserne.
Aftale om fravigelse af fordelingsplanen To lærerseminarier kan aftale, at en ledig stilling midlertidigt flyttes fra det ene seminarium til besættelse på det andet seminarium.
Aftalen skal angive, hvornår det sidstnævnte seminarium senest tilbagefører stillingen.
Opslag og besættelse af stillingerne De ledige stillinger opslås internt på seminariet og besættes efter ledelsens beslutning.
Stillingerne skal besættes med virkning fra det tidspunkt, hvor de er blevet ledige.
Oprykning kan kun ske, når ansøgeren selvstændigt træffer afgørelser inden for væsentlige sagsområder eller bestrider et arbejde, som forudsætter betydelig specialviden, særlig pædagogisk indsigt eller andre tilsvarende kvalifikationer.
Ansøgerens kvalifikationerne bør vurderes både undervisningsmæssigt og med hensyn til fagligt-pædagogisk niveau.
I øvrigt Udgiften til oprykningerne skal afholdes inden for den udmeldte lønsum.
Ordningen med genbesættelige lønr. 34-stillinger ændrer ikke ved seminariernes muligheder for at disponere inden for de udmeldte lokallønspuljer.
Vi henviser i øvrigt til arbejdstidsvejledningens afsnit 2.2.2. og PAV kapitel 17 om stillingsopslag.
Med venlig hilsen Kirsten Michelle Danielsen fuldmægtig Direkte tlf. 3392 5166 BILAG:
