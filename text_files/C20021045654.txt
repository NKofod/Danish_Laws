Skrivelse med orientering om nye regler om  

 boligstøttesagsbehandling og frivilligt socialt arbejde (Til samtlige kommuner m.fl.) Orientering om:
-	lovforslag L32 om udvidelse af anvendelsesområdet for lov om  

 retssikkerhed og administration på det sociale område til at  

 omfatte sager efter lov om individuel boligstøtte, -	bekendtgørelse om retssikkerhed og administration på det  

 sociale område   anvendelse af lov om retssikkerhed og administration  

 på boligstøtteområdet og ophør af reglerne om  

 årlige redegørelser for det frivillige sociale  

 arbejde.
Lovforslag L32 Folketinget vedtog den 11. december 2002 lovforslag L32,  

 hvorefter reglerne i lov om retssikkerhed og administration anvendes for  

 sager efter lov om individuel boligstøtte.
Hermed behandles alle sager  

 efter lovgivningen under Socialministeriets ressort efter samme  

 sagsbehandlingsregler.
Loven som vedtaget ved 3. behandlingen den 11.  

 december 2002 er vedlagt som bilag.
 Lovforslaget (L32) med bemærkninger kan læses  

 på:
1.	Socialministeriets hjemmeside   www.sm.dk.
Se under lovgivning  

 lovforslag   fremsatte, eller på 2.	Folketingets hjemmeside   www.Folketinget.dk.
Se under dokumenter  

 lovforslag fordelt på ministerområde   Socialministeriet   af  

 ministeren.
Vedtagne.
 Loven træder i kraft den 1. januar 2003. Den har  

 virkning for afgørelser, som træffes den 1. januar 2003 eller  

 senere, selv om afgørelserne vedrører udbetaling eller  

 tilbagebetaling af boligstøtte vedrørende en periode før  

 den 1. januar 2003.
I praksis betyder ændringen, at -	Den Sociale Ankestyrelse får adgang til at optage sager efter  

 lov om individuel boligstøtte til behandling, når Ankestyrelsen  

 skønner, at sagerne har principiel eller generel betydning, -	den gældende praksis, hvorefter klager over krav om  

 tilbagebetaling af for meget udbetalt boligstøtte har opsættende  

 virkning, bliver skrevet i lovteksten.
 -	adgangen til mellemkommunal refusion for udgifter efter lov om  

 individuel boligstøtte følger reglerne herom i § 9a i lov  

 om retssikkerhed og administration på det sociale  

 område.
Da bestemmelsen om mellemkommunal refusion i  

 retssikkerhedsloven også omfatter udgifter efter lov om individuel  

 boligstøtte, ophæves § 76 i lov om individuel  

 boligstøtte.
Retssikkerhedsloven giver ikke mulighed for refusion af  

 amtskommunale udgifter.
Derfor opretholdes bestemmelsen i lov om individuel  

 boligstøtte om amtskommunens refusion for nettoudgiften til  

 boligstøtte ved anvisning af boliger med amtskommunal anvisningsret.  

 Bestemmelsen er indsat som § 75a, stk. 3 i lov om individuel  

 boligstøtte.
Den mellemkommunale refusion efter § 9a i  

 retssikkerhedsloven består så længe personen har  

 bopæl i den pågældende bolig.
Det vil sige, at refusionen  

 ophører, hvis personen  uden kommunens medvirken - flytter til en  

 privat bolig.
Dette er indebærer en ændring i forhold til den  

 ophævede § 76, stk. 4, i lov om individuel boligstøtte,  

 hvorefter refusionen ydes så længe personen bor i  

 tilflytningskommunen, uanset om personen flytter videre til en privat  

 bolig.
Bekendtgørelse om retssikkerhed og administration  

 på det sociale område Socialministeren har den 17. december 2002 underskrevet en  

 bekendtgørelse om retssikkerhed og administration på det sociale  

 område.
Bekendtgørelsen træder i kraft den 1. januar 2003.  

 Den erstatter bekendtgørelse nr. 312 af 4. januar 2000 om  

 retssikkerhed og administration på det sociale område, som  

 samtidig ophæves.
 Bekendtgørelsen vedlægges i fortryk.
Bekendtgørelsen kan læses på  

 Socialministeriets hjemmeside   www.sm.dk.
Se under lovgivning, regler og  

 afgørelser, retssikkerhed og administration.
Som konsekvens af vedtagelse af lovforslag L 32, er lov om  

 individuel boligstøtte nu nævnt i § 1 i  

 bekendtgørelsen.
Dette indebærer, at sager efter lov om  

 individuel boligstøtte behandles efter reglerne i lov om retssikkerhed  

 og administration på det sociale område.
Reglerne i kapitel 12 er ændret, således at  

 kommunernes og amtskommunernes forpligtelse til at indsende  

årlige redegørelser for det frivillige sociale arbejde  

 ophører.
Der skal fortsat indsendes redegørelser for  

 årene 2001 og 2002 i juli 2003. Herefter skal der ikke indsendes  

 årlige redegørelser.
Socialministeren får imidlertid  

 adgang til at anmode udvalgte kommuner eller amtsråd om en  

 redegørelse i særlige tilfælde.
 Herudover er der foretaget en række mindre  

 konsekvensrettelser og præciseringer:
 -	§ 2 er redigeret, således at det udtømmende  

 fremgår, hvilke sagsbehandlingsregler, der gælder ved  

 sagsbehandlingen i de sociale nævn og hvilke sagsbehandlingsregler, der  

 gælder ved sagsbehandlingen i Den Sociale Ankestyrelse, når de  

 sociale nævn og Ankestyrelsen behandler og afgør de sager, som  

 vedrører anden lovgivning end den, der er nævnt i § 1.
 -	Der er indsat bestemmelser om Bornholms Regionskommune.
 -	I § 4 og § 46 er der foretaget konsekvensrettelser som  

 følge af ændringer i reglerne om klageråd og  

 brugerråd i lov om social service.
-	I § 11, stk. 2, er indsat en bestemmelse, hvori det  

 præciseres, at en sags parter eller repræsentanter for disse ikke  

 har ret til fremmøde ved nævnsbehandlingen.
Bestemmelsen svarer  

 til § 28, stk. 1, som findes i kapitlet om Ankestyrelsen, som efter  

 § 11, stk. 2 også gælder for sagsbehandlingen i  

 nævnet.
-	I § 14 om sammensætningen af det sociale nævn i de  

 enkelte sager er der foretaget en konsekvensrettelse af henvisningen til  

 reglerne om personligt tillæg som følge af ændringer i lov  

 om social pension.
Afgørelser om helbredstillæg er  

 indføjet i § 14, stk. 1, nr. 3, hvilket indebærer, at  

 nævnet er beslutningsdygtigt i sager om helbredstillæg, når  

 formanden og to andre medlemmer er til stede.
 -	I § 14 er indsat et stk. 4, hvori bestemmelserne i §§ 25 og  

 27 om lægekonsulenternes inhabilitet også gælder ved  

 behandlingen af sager i det sociale nævn.
 -	I § 33 er slettet henvisningen til »dialogmøder«, således at Den Sociale Ankestyrelse ikke bliver bundet  

 af en bestemt metode til formidling af resultater fra praksiskoordineringen  

 til de berørte kommuner eller amtskommuner.
 -	I § 49 om statistikoplysninger er indsat en bestemmelse om, at  

 amtskommunerne skal indsende statistikoplysninger om brugere af boformer  

 efter § 94 i lov om social service.
 -	I § 51 om statistikoplysninger på pensionsområdet er  

 henvisningen til reglerne om personligt tillæg konsekvensrettet og der  

 er indføjet statistikoplysninger om supplerende pension til  

 pensionister, som modtager brøkpension efter § 5, stk. 2, i lov  

 om social pension.
 -	I § 52 er henvisningen til Danmarks Statistik udgået, idet  

 Den Sociale Ankestyrelse har overtaget ansvaret for ankestatistikken.
 ·  

 	I § 55 er henvisningen til »bydelsråd«  

 udgået som følge af afslutningen af bydelsforsøget i  

 Københavns Kommune.
Socialministeriet, den 17. december  

 2002 Aksel Meyer /Lisa Ibenfeldt Schultz Bilag 1 Vedtaget af Folketinget ved 3. behandling den  

 11. december 2002 Forslag til Lov om ændring af lov om individuel  

 boligstøtte og lov om  

 retssikkerhed og administration på det sociale område (Udvidelse af anvendelsesområdet for lov om  

 retssikkerhed og administration på det sociale område til at  

 omfatte lov om individuel boligstøtte) § 1 I lov om individuel boligstøtte, jf. lovbekendtgørelse nr.  

 696 af 21. august 2002, foretages følgende ændringer:
 1. § 73, stk. 1, affattes således:
»Kommunalbestyrelsens afgørelser om boligsikring, boligydelse og  

 lån til betaling af beboerindskud, forudbetalt leje, depositum eller  

 boligandel i private andelsboligforeninger efter §§ 55-57, 60 a, 64 b,  

 64 e, 66 og 67 kan påklages efter reglerne i kapitel 10 i lov om  

 retssikkerhed og administration på det sociale område, jf. dog  

 § 10, stk. 2 og 3, § 23, stk. 4, § 42, stk. 2, og  

 § 51.« 2. § 73, stk. 2-6, ophæves.
 3. § 75, stk. 5, ophæves.
 4. I § 75 a indsættes som stk. 3:
» 5. § 76 ophæves.
 6. § 78 ophæves.
§ 2 I lov om retssikkerhed og administration på det sociale  

 område, jf. lovbekendtgørelse nr. 807 af 26. september 2002,  

 foretages følgende ændringer:
 1. I § 9 a, stk. 1, indsættes efter »lov om aktiv socialpolitik«: », lov om individuel boligstøtte«.
 2. § 72, stk. 1, affattes således:
» 3. I § 72 indsættes efter stk. 4 som nyt  

 stykke:
» Stk. 5 og 6 bliver herefter stk. 6 og 7.
§ 3 Stk. 1. Loven træder i kraft den 1. januar  

 2003.
 Stk. 2. Loven anvendes på afgørelser, som  

 træffes denne dato eller senere, selv om afgørelserne  

 vedrører udbetaling eller tilbagebetaling af boligstøtte  

 vedrørende en periode før den 1. januar 2003.
 Stk. 3. Aftaler indgået i medfør af  

 § 76, stk. 3, i lov om individuel boligstøtte om mellemkommunal  

 refusion er fortsat gældende, så længe den  

 pågældende bor i den anviste bolig, eller indtil aftalen opsiges.  

 Uenighed mellem kommuner om deres forpligtelser efter aftalen kan indbringes  

 for det sociale nævn i medfør af § 61 i lov om  

 retssikkerhed og administration på det sociale område.
Bilag 2 Bekendtgørelse om retssikkerhed og  

 administration på det sociale område (Regler om anvendelsesområdet for lov om  

 retssikkerhed og administration på det sociale område, behandling  

 af klager, praksiskoordinering, amtskommunale brugerråd, statistik  

 m.v.) I medfør af § 2, stk. 4, § 41, stk. 1 og 3, § 48,  

 stk. 2, § 52, stk. 1, § 58, § 74, § 84 og § 86 i lov  

 om retssikkerhed og administration på det sociale område, jf.  

 lovbekendtgørelse nr. 807 af 26. september 2002, § 115, stk. 4, i  

 lov om social service, jf. lovbekendtgørelse nr. 755 af 9. september  

 2002 og § 55, stk. 5, i lov om sikring mod følger af  

 arbejdsskade, jf. lovbekendtgørelse nr. 943 af 16. oktober 2000,  

 fastsættes følgende:
Kapitel 1 Anvendelsesområdet for lov om retssikkerhed og  

 administration på det sociale område m.v.
§ 1. Lov om retssikkerhed og administration på det sociale  

 område gælder ved behandling og afgørelse af sager efter  

 lov om social pension, lov om individuel boligstøtte, lov om dagpenge  

 ved sygdom eller fødsel, lov om aktiv socialpolitik, lov om social  

 service, lov om børnetilskud og forskudsvis udbetaling af  

 børnebidrag, lov om delpension, lov om tilbageholdelse af  

 stofmisbrugere i behandling og lov om forebyggende hjemmebesøg til  

 ældre mv.
Dog gælder lovens § 9 om handlekommune ikke for  

 lov om forebyggende hjemmebesøg til ældre m.v., idet det efter  

 denne lov er pågældendes bopælskommune, der skal tilbyde  

 forebyggende hjemmebesøg.
 § 2. Medmindre andet følger af de i nr. 1   8  

 nævnte love, gælder lovens §§ 10 - 12 og lovens kapitel 7, 8  

 og 10 samt kapitel 2, 3 og 5 i denne bekendtgørelse, når det  

 sociale nævn behandler og træffer afgørelse  

 efter:
1)	lov om offentlig sygesikring, 2)	lov om en børnefamilieydelse, bortset fra sager om  

 skattepligt efter kildeskattelovens § 1, 3)	lov om almene boliger samt støttede private andelsboliger  

 m.v. og den tidligere lov om boliger for ældre og personer med  

 handicap, 4)	lov om repatriering, 5)	lov om inddrivelse af underholdsbidrag, 6)	lov om integration af udlændinge i Danmark, 7)	lov om folkeskolen (afgørelser om søskendemoderation  

 og fripladser), og 8)	lov om kommunalt samarbejde om opkrævning og inddrivelse.
 Stk. 2. Medmindre andet følger af de i nr. 1   7  

 nævnte love gælder lovens §§ 10 - 12 samt lovens kapitel 9  

 og §§ 67   70 og 72, stk. 1 og 6 samt kapitel 2, 4 og 5 i denne  

 bekendtgørelse, når Den Sociale Ankestyrelse behandler og  

 afgør sager efter de i stk. 1 nævnte love og efter:
1)	lov om sikring mod følger af arbejdsskade, 2)	lov om erstatning til skadelidte værnepligtige m.fl., 3)	lov om erstatning til besættelsestidens ofre, 4)	lov om erstatning for vaccinationsskader, 5)	lov om fleksydelse, 6)	lov om gebyrer og morarenter vedrørende visse ydelser, der  

 opkræves eller inddrives af amtskommuner og kommuner, og 7)	lov om sygehusvæsenet.
Ved behandling af en klage over en  

 afgørelse truffet af kommunalbestyrelsen i medfør af § 8,  

 stk. 2, i lov om sygehusvæsenet skal Ankestyrelsen indhente en  

 udtalelse fra vedkommende amtsråd.
 § 3. I Københavns og Frederiksberg Kommuner samt  

 Bornholms Regionskommune varetager kommunalbestyrelsen de opgaver, som er  

 henlagt til amtsrådene.
Kapitel 2 Fælles regler for behandlingen af klagesager Behandling af klager over personlig hjælp og pleje  

 m.v.
§ 4. Klage over en kommunes afgørelse om personlig  

 hjælp og pleje efter §§ 71 og 72 i lov om social service skal ske  

 til klagerådet, jf. § 75 g, i lov om social service.
Der er ingen  

 klagefrist.
Klagerådet sender sin indstilling i sagen til  

 kommunalbestyrelsen, der giver klageren besked om kommunalbestyrelsens  

 afgørelse ud fra klagerådets indstilling.
Stk. 2. Klage over en amtskommunes afgørelse om  

 personlig hjælp og pleje efter §§ 71 og 72 i lov om social service  

 skal ske til brugerrådet, jf. § 81, stk. 2, i lov om social  

 service.
Der er ingen klagefrist.
Brugerrådet sender sin indstilling i  

 sagen til amtsrådet, der giver klageren besked om amtsrådets  

 afgørelse ud fra brugerrådets indstilling.
Stk. 3. Kommunalbestyrelsens og amtsrådets  

 afgørelse efter stk. 1, 3. pkt., og stk. 2, 3. pkt., kan indbringes  

 for de sociale klagemyndigheder efter de almindelige regler.
Klagefristen er  

 4 uger, jf. lovens § 67.
Stk. 4. Klage til de sociale klagemyndigheder, jf. stk.  

 3, indgives til den myndighed, der har truffet afgørelsen.
Myndigheden  

 sender straks klagen videre uden at genvurdere, idet kommunalbestyrelsen  

 eller amtsrådet med den ny afgørelse på baggrund af  

 klagerådets eller brugerrådets indstilling har foretaget en  

 genvurdering efter lovens § 66. Hvis der er nye oplysninger i klagen,  

 skal der dog foretages en ny genvurdering, inden klagen sendes videre.
 Stk. 5. Kommunen og amtskommunen skal i afgørelser  

 efter §§ 71 og 72 i lov om social service oplyse, hvor klagen skal  

 sendes til.
Indsendelse af klager og genvurdering § 5. Kommunen, amtskommunen, det sociale nævn og Den  

 Sociale Sikringsstyrelse skal genvurdere en afgørelse, jf. dog  

 § 4, stk. 4, som der klages over.
Derfor skal klagen indgives til den  

 myndighed, der har truffet afgørelsen.
Myndigheden skal i  

 afgørelsen oplyse, hvor klagen skal sendes til.
 Stk. 2. Hvis klageren sender sin klage direkte til  

 nævnet eller Ankestyrelsen, sendes klagen straks videre til 1.  

 instansen med anmodning om genvurdering, med mindre klagefristen ikke er  

 overholdt.
 Stk. 3. Hvis en klage ikke er indgivet inden for fristen,  

 skal myndigheden straks sende klagen til ankeinstansen med angivelse af, at  

 klagefristen ikke er overholdt.
 § 6. Børn og unge-udvalgets afgørelser i sager  

 om særlig støtte til børn og unge, jf. § 62, stk. 1,  

 i lov om social service, skal ikke genvurderes, men sendes straks videre til  

 Ankestyrelsen.
 Stk. 2. Det sociale nævns godkendelser af kommunens  

 og amtskommunens beslutninger efter §§ 109 a, 109 c og 109 d i lov om  

 social service, jf. § 109 f, samt det sociale nævns  

 afgørelser om optagelse i særlige botilbud uden samtykke efter  

 § 109 e i lov om social service, jf. § 109 g, skal ikke  

 genvurderes, men sendes straks videre til Ankestyrelsen.
 § 7. Hvis myndigheden efter genvurderingen fuldt ud giver  

 klageren medhold, sendes der en ny afgørelse inden 4 uger efter, at  

 klagen er modtaget.
Stk. 2. Hvis myndigheden kun delvist kan give klageren  

 medhold, skal klageren inden 4 uger meddele, om klagen fastholdes.
Hvis  

 klageren fastholder klagen, sendes denne inden 14 dage til ankeinstansen med  

 begrundelse for afgørelsen.
 Stk. 3. Hvis myndigheden ikke kan færdiggøre  

 sin genvurdering inden for fristen på 4 uger på grund af, at der  

 skal skaffes yderligere oplysninger, vurderinger og lignende, skal klageren  

 have besked herom, og om hvornår genvurderingen kan forventes  

 afsluttet.
 § 8. Hvis myndigheden vurderer, at afgørelsen ikke skal  

 ændres, sendes genvurderingen med begrundelse til ankeinstansen inden 4  

 uger efter, at klagen er modtaget.
§ 9. Hvis en klage efter en konkret vurdering må anses  

 for hastende, skal myndigheden straks genvurdere sagen og give klageren  

 meddelelse om resultatet.
Hvis myndigheden vurderer, at afgørelsen  

 ikke skal ændres, sendes sagen straks til ankeinstansen.
 Stk. 2 . Hvis klagen handler om, hvorvidt et  

 aktiveringstilbud eller en anden beskæftigelsesfremmende foranstaltning  

 efter § 13, stk. 2, i lov om aktiv socialpolitik er rimeligt, skal  

 myndigheden straks genvurdere afgørelsen og sende den med begrundelse  

 for afgørelsen til formanden for nævnet, jf. § 18, stk.  

 2.
Øvrige fælles regler § 10. Når en klage modtages, afgør formanden  

 eller ankechefen straks, om nævnet eller Ankestyrelsen er kompetent til  

 at behandle klagen.
 Stk. 2. Hvis dette ikke er tilfældet, får  

 klageren meddelelse om det, og så vidt muligt sendes klagen videre til  

 den rigtige myndighed.
Stk. 3. Formanden eller ankechefen påser, om  

 klagefristen er overholdt.
Hvis en klagefrist er overskredet, og der ikke er  

 grundlag for at dispensere for overskridelsen, afvises klagen, og meddelelse  

 herom sendes til klageren.
 § 11. Formanden eller ankechefen sørger for, at sagen  

 bliver forsvarligt oplyst og forberedt, herunder med hensyn til  

 lægelige udtalelser og udtalelser fra andre sagkyndige, klageren samt  

 eventuelle andre parter.
 Stk. 2. En sags parter, eller repræsentanter for  

 disse, har ikke krav på at være til stede under mødet i  

 nævnet eller i Ankestyrelsen jf. dog § 28.
§ 12. I den skriftlige bekræftelse af, at klagen er  

 modtaget, skal nævnet eller Ankestyrelsen oplyse, at man, med mindre  

 klageren har indvendinger imod det, eventuelt vil indhente nærmere  

 beskrevne typer af oplysninger til brug for sagsbehandlingen.
Der  

 sættes en frist for, at klageren kan modsætte sig, at oplysninger  

 indhentes.
Hvis klageren i ansøgningssager gør indsigelse mod  

 at oplysningerne indhentes, skal klageren gøres opmærksom  

 på, at sagen så vil blive afgjort på det foreliggende  

 grundlag, hvilket kan komme klageren til skade.
§ 13. Nævnets og Ankestyrelsens afgørelser  

 skrives ind i et beslutningsreferat.
Et medlem kan kræve at få en  

 kort begrundelse for sit standpunkt skrevet ned.
 Stk. 2. Nævnet og Ankestyrelsen har pligt til at  

 informere Socialministeriet, Beskæftigelsesministeriet eller andre  

 relevante ministerier om regler, som giver anledning til administrative  

 vanskeligheder eller fortolkningstvivl.
 Stk. 3. Nævnet orienterer Ankestyrelsen om sine  

 afgørelser af principiel eller generel betydning.
Kapitel 3 Det sociale nævn Nævnets sammensætning i de enkelte sager § 14. Samtlige medlemmer af nævnet deltager i  

 afgørelser efter 1)	lov om dagpenge ved sygdom eller fødsel 2)	lov om aktiv socialpolitik, bortset fra sager om hjælp til  

 enkeltudgifter efter lovens § 81, sager om hjælp til udgifter til  

 sygebehandling m.v. efter lovens § 82 og sager om særlig  

 hjælp vedrørende børn efter lovens § 83 og  

 § 84, 3)	lov om social pension, bortset fra sager om personligt tillæg  

 efter lovens § 14 og sager om helbredstillæg efter lovens  

 § 14 a, 4)	lov om delpension 5)	§ 99 i lov om social service om hjælp til biler 6)	lov om integration af udlændinge i Danmark  

 (integrationsloven) Stk. 2. Nævnet er beslutningsdygtigt, når  

 formanden og 3 andre medlemmer er til stede.
Stk. 3. I andre sager deltager ud over formanden  

 medlemmet indstillet af henholdsvis kommuneforeningen, amtskommunen og De  

 samvirkende Invalideorganisationer.
Nævnet er i disse sager  

 beslutningsdygtigt, når formanden og 2 andre medlemmer er til  

 stede.
 Stk. 4. §§ 25 og 27 om inhabilitet finder  

 tilsvarende anvendelse i sager, som behandles i det sociale nævn.
Sagsbehandlingen § 15. Formanden for det sociale nævn kan overlade  

 formandskabet og sine øvrige beføjelser til medarbejdere fra  

 sekretariatet.
 § 16. Formanden bestemmer, at en sag kan afgøres uden  

 forelæggelse i et møde, hvis formanden skønner, at der er  

 tilvejebragt et forsvarligt grundlag, og at der ikke er tvivl om  

 afgørelsen.
 Stk. 2. Formanden orienterer medlemmerne om nævnets  

 praksis i disse sager.
 Stk. 3. Hvis en afgørelse, der er truffet uden  

 forelæggelse i et møde, antages til behandling af Ankestyrelsen,  

 skal sagen forelægges i et møde i nævnet, der kan  

 fastholde den afgørelse, der tidligere er truffet eller træffe  

 en ny afgørelse.
Forenklet mødebehandling § 17. Sager, som formanden skønner egnet til forenklet  

 mødebehandling, udsendes til medlemmerne med indstilling om  

 afgørelsen.
Disse sager drøftes på et møde, hvis  

 et medlem anmoder herom.
Foreløbige afgørelser § 18. Formanden kan træffe en foreløbig  

 afgørelse i tilfælde, hvor det skønnes, at der er tale om  

 en pludseligt opstået trangssituation, hvor der kan ske en  

 væsentlig skade for klageren, hvis sagen skal afvente  

 mødebehandlingen.
 Stk. 2. Klage over afgørelser om rimeligheden af  

 aktiveringstilbud eller andre beskæftigelsesfremmende foranstaltninger  

 efter § 13, stk. 2, i lov om aktiv socialpolitik behandles efter stk.  

 1.
Stk. 3. Formandens afgørelser efter stk. 1 og 2  

 kan ikke indbringes for Ankestyrelsen, men skal hurtigst muligt behandles i  

 et møde i nævnet.
Det henstilles, at afgørelsen efter  

 stk. 2 så vidt muligt behandles i et møde inden 14 dage.
 § 19. En afgørelse, der er truffet på et  

 møde i det sociale nævn, kan kun ændres på et nyt  

 møde i nævnet.
Kapitel 4 Den Sociale Ankestyrelse Sager efter lov om dagpenge ved sygdom eller  

 fødsel § 20. Afgørelser i sager efter lov om dagpenge ved  

 sygdom eller fødsel træffes på et møde, hvori der  

 deltager 3 medlemmer og 2 ankechefer.
 Stk. 2. Socialministeren udpeger de 3 medlemmer efter  

 indstilling fra Landsorganisationen i Danmark, Dansk Arbejdsgiverforening,  

 Kommunernes Landsforening samt Københavns og Frederiksberg  

 Kommuner.
Stk. 3. På samme måde som i stk. 2 udpeges 3  

 stedfortrædere for hvert medlem.
En af hver af stedfortræderne  

 for de medlemmer, der er indstillet af Landsorganisationen i Danmark og Dansk  

 Arbejdsgiverforening, udpeges efter indstilling fra henholdsvis en  

 rederiorganisation og en organisation for søfarende.
Stk. 4. I afgørelser om ret til dagpenge efter  

 bekendtgørelsen om dagpenge til søfarende ved sygdom eller  

 fødsel deltager de stedfortrædende medlemmer, der er udpeget  

 efter stk. 3, 2. pkt.
Endvidere deltager et medlem fra Kommunernes  

 Landsforening samt fra Københavns og Frederiksberg Kommuner.
 Forenklet mødebehandling m.v.
§ 21. Sager, der skal behandles efter lovens § 53, stk.  

 1, kan efter ankechefens bestemmelse afgøres ved forenklet  

 mødebehandling.
Sagen udsendes i så fald til medlemmerne med  

 indstilling om afgørelsen og kan kun kræves drøftet  

 på mødet, hvis et medlem giver Ankestyrelsen meddelelse herom,  

 så vidt muligt senest 2 hverdage før det fastsatte  

 møde.
§ 22. Hvis anmodningen kommer for sent, jf. § 21, 2.  

 pkt., kan ankechefen udsætte sagen til afgørelse i et senere  

 møde.
Ankechefen kan, selv om fristen efter § 21, 2. pkt., ikke  

 er overholdt, tillade, at sagen behandles i det aktuelle møde.
De  

 almindelige regler om sagsbehandlingen i lovens § 53, stk.1, finder  

 anvendelse i denne situation.
 Mødedeltager uden stemmeret m.v.
§ 23. Der kan på møderne uden stemmeret deltage  

 konsulenter med særlig sagkundskab om de forhold, som sagerne  

 vedrører.
I sager afgjort af børn og unge-udvalget, hvor  

 Ankestyrelsens afgørelser kan indbringes for domstolene efter reglerne  

 i retsplejelovens kapitel 43 a, skal der på møderne uden  

 stemmeret deltage en konsulent, der er kyndig i børne- eller  

 ungdomspsykiatri.
 § 24. Parterne kan efter anmodning få oplyst navnet  

 på formanden, de beskikkede medlemmer og lægekonsulenten, som  

 deltager i sagens afgørelse.
Inhabilitet § 25. Lægekonsulenterne må ikke gennem deres  

 arbejde have kendskab til den, som sagen vedrører.  

 Lægekonsulenterne må heller ikke medvirke ved behandlingen af en  

 sag, hvor den, som sagen vedrører, er behandlet på en  

 sygehusafdeling, som konsulenten har ansvaret for, selv om konsulenten ikke  

 personligt har haft med behandlingen at gøre.
§ 26. Lægekonsulenter må ikke deltage i  

 behandlingen af arbejdsskadesager efter lov om sikring mod følger af  

 arbejdsskade m.fl., hvor et forsikringsselskab som lægekonsulenten er  

 tilknyttet, er part.
Lægekonsulenterne må heller ikke tage del i  

 behandlingen af arbejdsskadesager, som indtræffer på det sygehus,  

 hvor lægen er ansat, og hvor sygehuset er selvforsikret i forhold til  

 arbejdsskadeforsikring.
 § 27. Hvis der i et ankemøde rejses tvivl om en  

 deltagers eller den rådgivende lægekonsulents habilitet,  

 afgøres det i ankemødet om pågældende er  

 inhabil.
 Stk. 2. En deltager i ankemødet, deltager selv i  

 afgørelsen af, hvorvidt pågældende er inhabil, jf.  

 forvaltningslovens § 6, stk. 3, sidste punktum, sammenholdt med  

 § 53, stk. 1, i lov om retssikkerhed og administration på det  

 sociale område, da mødet kun er beslutningsdygtigt efter lovens  

 § 53, stk. 1, § 54, stk. 1, § 55, stk. 1, og § 56, stk.  

 1, når alle stemmeberettigede deltagere i mødet er til  

 stede.
Fremmøde § 28. I sager om særlig støtte til børn og  

 unge, jf. § 62, stk. 1, i lov om social service, skal indehaveren af  

 forældremyndigheden m.fl., barnet eller den unge, advokaten og eventuel  

 anden bisidder for forældremyndighedens indehaver eller barnet eller  

 den unge have lejlighed til at udtale sig overfor Ankestyrelsen, jf.  

 § 62, stk. 2 og 3, jf. § 123, stk. 4, i lov om social service.
Kapitel 5 Udgifter ved sagernes behandling § 29. Kommunen, amtskommunen, statsamtet, Den Sociale  

 Sikringsstyrelse og Den Sociale Ankestyrelse betaler nødvendige  

 udgifter til lægeerklæringer, undersøgelser, behandlinger,  

 transport o.lign., som myndigheden pålægger borgeren eller  

 klageren, og som ikke afholdes efter anden lovgivning.
Kapitel 6 Praksiskoordinering og vejledning Praksiskoordinering § 30. Ankestyrelsen har pligt til på landsplan at  

 koordinere, at afgørelser, som efter de sociale love kan indbringes  

 for Ankestyrelsen og de sociale nævn, træffes i overensstemmelse  

 med lovgivningen.
 Stk. 2. Det sociale nævn har pligt til inden for  

 sit område at koordinere, at afgørelser, som efter de sociale  

 love kan indbringes for nævnet, træffes i overensstemmelse med  

 lovgivningen.
 § 31. Ankestyrelsen og nævnene gennemgår som led i  

 opgaven med at koordinere praksis en række ensartede typer af sager i  

 forhold til gældende ret, som fastlagt ved lov, bekendtgørelser  

 og landsdækkende praksis.
Samarbejde og vejledning § 32. Ankestyrelsen og nævnene samarbejder om  

 praksiskoordineringen.
Nævnene foretager efter drøftelse med  

 Ankestyrelsen praksiskoordinering inden for amtet (Københavns og  

 Frederiksberg Kommuner samt Bornholms Regionskommune).
§ 33. Hvis Ankestyrelsens og nævnenes  

 undersøgelser viser, at kommunernes og amtskommunernes praksis ikke er  

 i overensstemmelse med gældende ret, skal de problemer, som  

 undersøgelsen har vist drøftes af Ankestyrelsen og  

 nævnene med kommunerne og amtskommunerne.
Ankestyrelsen kan tilsvarende  

 drøfte resultatet af en undersøgelse af nævnenes praksis  

 med nævnene.
 § 34. Ankestyrelsen og nævnene kan ikke som led i  

 opgaven med at koordinere praksis tage underinstansernes afgørelser op  

 af egen drift.
 § 35. Ankestyrelsen udsender generel vejledning om praksis  

 inden for Ankestyrelsens kompetenceområde og offentliggør  

 afgørelser i anonymiseret form, som har principiel eller generel  

 betydning.
Stk. 2. Ankestyrelsen yder af egen drift eller efter  

 anmodning konkret vejledning til nævnene om styrelsens praksis samt om  

 fortolkning af retsregler.
Vejledning kan også ske i forbindelse med  

 praksiskoordinering.
§ 36. De sociale nævn vejleder af egen drift eller efter  

 anmodning inden for deres område kommunerne og amtskommunerne om  

 praksis.
Vejledningen kan også ske i forbindelse med  

 praksiskoordinering.
Kapitel 7 Det Rådgivende Praksisudvalg § 37. Den Sociale Ankestyrelse nedsætter et centralt  

 rådgivende udvalg til støtte for sin indsats med at koordinere  

 praksis i afgørelser efter den sociale lovgivning, jf. lovens  

 § 80.
Stk. 2. Udvalget har til opgave at følge og  

 rådgive Ankestyrelsen om den koordinering af praksis, som Ankestyrelsen  

 og de sociale nævn har pligt til at foretage.
Udvalget kan ikke  

 behandle enkeltsager.
 Stk. 3. Ankestyrelsens chef er formand for udvalget, og  

 Ankestyrelsen udpeger medlemmer efter indstilling fra de organisationer,  

 kommuner, foreninger og myndigheder, der er nævnt i lovens  

 § 81.
 Stk. 4. Ankestyrelsen er sekretariat for udvalget.
Kapitel 8 Brugerråd i amtskommunerne og i Københavns  

 og Frederiksberg Kommuner samt Bornholms Regionskommune § 38. I hver amtskommune nedsættes brugerråd, der  

 er rådgivende for amtsrådet og de tre kommuner i sociale  

 anliggender, der henhører under deres kompetence.
 Stk. 2. Initiativet til at nedsætte  

 brugerrådene påhviler amtsrådene.
§ 39. Brugerrådet består af indtil 7 medlemmer  

 samt stedfortrædere. 3 medlemmer udpeges af De samvirkende  

 Invalideorganisationer i amtskommunen. 2 medlemmer udpeges af amtsrådet  

 efter forhandling med henholdsvis forældrebestyrelserne og  

 forældrerådene som repræsentanter for forældre til  

 børn på henholdsvis dag- og døgninstitutioner under  

 amtskommunerne, jf. dog § 46. 1 medlem udpeges af amtsrådet efter  

 forhandling med beboerrådene som repræsentant for beboere i  

 amtskommunale botilbud efter lov om social service.
Der kan yderligere af  

 amtsrådet efter forhandling med brugergrupperne i amtskommunen udpeges  

 1 medlem som repræsentant for andre brugergrupper i amtskommunen.
Stk. 2. Repræsentanter, der udpeges for de enkelte  

 brugergrupper, skal have bopæl i amtskommunen, med mindre der er tale  

 om repræsentanter for forældre til børn på lands-  

 eller landsdelsdækkende institutioner.
Amtsrådet skal, når  

 der udpeges medlemmer, drage omsorg for, at repræsentationen er  

 så bred og dækkende som muligt.
 Stk. 3. Medlemmer af amtsrådet kan ikke være  

 medlemmer af brugerrådet, jf. dog § 46.
 Stk. 4. Brugerrådet virker i en 4-årig  

 periode, svarende til de kommunale råds valgperiode, dog således  

 at medlemmerne fungerer, indtil nye medlemmer udpeges.
Brugerrådets opgaver § 40. Det påhviler amtsrådet at informere  

 brugerrådet om udviklingen i amtskommunen inden for det sociale  

 område og inden for tilgrænsende områder, der har betydning  

 for rådets virksomhed.
 § 41. Brugerrådet kan tage spørgsmål af  

 mere generel karakter vedrørende sociale anliggender op til  

 drøftelse og komme med forslag til initiativer herunder om samordning  

 med andre områder inden for den amtskommunale forvaltning eller i  

 amtets kommuner.
 § 42. Amtsrådet kan forelægge alle  

 spørgsmål af mere generel eller principiel karakter  

 vedrørende sociale anliggender og samordning med tilgrænsende  

 områder for brugerrådet.
 § 43. Brugerrådet kan ikke behandle  

 spørgsmål om enkeltpersoners forhold, herunder personalesager  

 eller konkrete klagesager, jf. dog § 4, stk. 2 og §§ 46   47.
Brugerrådets forretningsorden § 44. Brugerrådet udpeger selv sin formand og  

 fastsætter sin forretningsorden.
 Stk. 2. Indkaldelse til møde kan ske på  

 formandens, et medlems eller amtsrådets initiativ.
 Stk. 3. Amtsrådets orientering efter § 40 skal  

 finde sted mindst 2 gange årligt.
 § 45. Amtsrådet yder i fornødent omfang  

 sekretariatsmæssig bistand til brugerrådet.
 Stk. 2. Amtsrådet kan beslutte, at  

 brugerrådets medlemmer skal have diæter, erstatning for  

 dokumenteret tabt arbejdsfortjeneste og udgiftsgodtgørelse efter  

 reglerne i § 16a i lov om kommunernes styrelse.
 Stk. 3. Amtsrådet afholder udgifterne ved  

 brugerrådets virksomhed.
Brugerrådets sammensætning ved behandling af  

 klager § 46. Ved behandlingen af klager over afgørelser efter  

 §§ 71 og 72, jf. § 81, stk. 2, i lov om social service, jf.  

 § 4, stk. 2, tiltræder 2 medlemmer af amtsrådet  

 brugerrådet.
De 2 medlemmer, der er repræsentanter for  

 forældre til børn på henholdsvis dag- og  

 døgninstitutioner under amtskommunerne, deltager ikke i behandlingen  

 af klagesager.
Brugerrådets opgaver ved behandling af klager § 47. Rådet skal behandle og videreformidle klager over  

 tildelingen af personlig hjælp og pleje m.v. efter §§ 71 og 72 i  

 lov om social service samt over omfanget og udførelsen af opgaverne.
I  

 rådets arbejde indgår en samlet vurdering af den enkeltes behov,  

 set i lyset af boform, familiemæssig situation og eventuelle andre  

 muligheder for at få afhjulpet de konkrete behov.
Rådet har ikke  

 kompetence til at omgøre amtsrådets afgørelser om  

 hjælpen.
Men rådet kan ved forelæggelse for amtsrådet  

 udtale kritik, komme med forslag til og henstillinger om ændringer m.v.  

 Rådet har mulighed for at tage alle spørgsmål på  

 området vedrørende hjælp og pleje m.v. efter §§ 71 og  

 72 i lov om social service op til vurdering, både  

 spørgsmål af generel karakter og spørgsmål, der  

 udspringer af konkrete klager.
Kapitel 9 Statistik § 48. Kommunerne og de sociale nævn skal til  

 Ankestyrelsen indsende statistikoplysninger om afgørelser i sager  

 om:
 1)	Førtidspension.
 2)	Invaliditetsydelse.
 3)	Bistands- eller plejetillæg til førtidspension eller  

 invaliditetsydelse.
 4)	Ændring af førtidspension, invaliditetsydelse og  

 tillæg.
 Stk. 2. For personer med ophold i udlandet indsender Den  

 Sociale Sikringsstyrelse til Ankestyrelsen statistikoplysninger som  

 anført i stk. 1.
 § 49. Amtskommunerne og de sociale nævn indsender  

 statistikoplysninger om afgørelser i sager om støtte til  

 køb af bil m.v. efter § 99 i lov om social service til  

 Ankestyrelsen.
Stk. 2. Amtskommunerne indsender statistikoplysninger om  

 brugere af boformer efter § 94 i lov om social service til  

 Ankestyrelsen.
Oplysningerne indsendes i elektronisk form.
 § 50. Oplysningerne efter §§ 48 og 49 skal afgives  

 på særlige skemaer, som udsendes af Ankestyrelsen.
Stk. 2 . Skemaerne skal sendes til Ankestyrelsen samlet  

 en gang om måneden og skal omfatte alle sager, der blev afsluttet den  

 foregående måned.
Afslutningsdatoen er den dato, hvor  

 afgørelsen er sendt til ansøgeren.
Samtidig sendes oplysninger  

 om antallet af indgåede nye sager om pension m.v., jf. § 48, i  

 afgørelsesmåneden.
Særlig fremsendelsesblanket til  

 opgørelse heraf udsendes af Ankestyrelsen.
Blanketten og  

 statistikskemaerne sendes senest den 7. i måneden efter  

 afslutningsmåneden.
 § 51. Kommunerne og Den Sociale Sikringsstyrelse skal indsende  

 statistikoplysninger om udbetaling af personlige tillæg efter lov om  

 social pension til Socialministeriet om:
 1)	Beløbets størrelse.
 2)	Antal modtagere inden for hver pensionistgruppe.
 3)	Ydelsesart: varmetillæg, tandproteser og tandpleje, briller,  

 fysioterapi, kiropraktorbehandling og fodpleje, medicintillæg,  

 supplerende pension og andet.
 Stk. 2. Oplysningerne kan afgives over det  

 fælleskommunale system for social pension i KMD efter indberetning til  

 KMD af kommunernes statistikkoder for personlige tillæg.
 § 52. De sociale nævn og Den Sociale Sikringsstyrelse  

 indsender senest i februar måned hvert år en opgørelse til  

 Ankestyrelsen over det foregående års sagsantal og gennemsnitlige  

 sagsbehandlingstid fordelt på sagstyper og afgørelsesart.
 Stk. 2. Oplysningerne kan efter aftale med Ankestyrelsen  

 afgives som led i de sociale nævns indberetning af antallet af  

 ankesager.
Kapitel 10 Den Sociale Database § 53. I Den Sociale Database i Socialministeriet samles og  

 formidles oplysninger om det sociale område.
 Stk. 2. Den Sociale Ankestyrelse administrerer de  

 centrale funktioner i forbindelse med Den Sociale Database.
§ 54. Kommuner og amtskommuner har pligt til at  

 medvirke ved særlige undersøgelser, temaplanlægning,  

 kommunepaneler mv. med oplysninger til Den Sociale Database.
Der medtages  

 oplysninger om private, samt frivillige foreninger mv., der udfører  

 opgaver på det sociale område.
Endvidere medtages i  

 fornødent omfang vurderinger af og beslutninger om den fremtidige  

 udvikling.
Stk. 2. I forbindelse med de undersøgelser m.v.,  

 der er nævnt i stk. 1, ajourfører kommuner og amtskommuner  

 tidligere indberettede oplysninger herom i Den Sociale Database.
Hvis  

 kommuner eller amtskommuner ikke benytter sig af muligheden for at  

 ajourføre oplysningerne, kan Ankestyrelsen lægge til grund, at  

 disse fortsat er gældende.
Stk. 3. Med udgangspunkt i oplysningerne i Den Sociale  

 Database udsender Ankestyrelsen tilbagemeldinger til de kommuner og  

 amtskommuner, der har deltaget.
Tilbagemeldingerne lægges ind i Den  

 Sociale Database.
 Stk. 4. Indberetningerne til Den Sociale Database  

 tilrettelægges i samspil med andre centrale og fælleskommunale  

 informationssystemer, således at dobbelt indberetning af oplysninger  

 søges undgået.
§ 55. I kommuner og amtskommuner, hvor beslutningskompetencen  

 for dele af det sociale område er lagt til særlige organer,  

 herunder lokaludvalg, eller kommunale fællesskaber, jf. §§ 60 og  

 65 d i lov om kommunernes styrelse, medvirker disse organer efter reglerne i  

 denne bekendtgørelse Kapitel 11 Andre funktioner i Ankestyrelsen § 56. Ankestyrelsen er sekretariat for Ankenævnet for  

 Arbejdsmarkedets Erhvervssygdomssikring.
Ankenævnets  

 sammensætning fremgår af § 55 A i lov om sikring mod  

 følger af arbejdsskade.
Kapitel 12 Kommuners og amtskommuners indsendelse af  

 redegørelser om udviklingen på det frivillige sociale  

 område § 57. Kommuner og amtskommuner udarbejder en  

 redegørelse for udviklingen på det frivillige sociale  

 område.
Redegørelsen skal belyse udviklingen på  

 området og omfatte de aktiviteter, som har fået støtte  

 efter § 115 i lov om social service med specifikation på de  

 enkelte støttemodtagere.
Herudover skal redegørelsen indeholde  

 en opgørelse af den samlede udbetalte støtte.
Stk. 2. De frivillige sociale organisationer i kommunen  

 og amtskommunen skal have mulighed for at afgive en kortfattet udtalelse til  

 den kommunale og amtskommunale redegørelse.
De indkomne udtalelser  

 vedlægges redegørelsen som bilag til Socialministeriet.
 Stk. 3. Redegørelsen sendes til Socialministeriet  

 senest den 1. juli 2003. De tilhørende skemaer indsendes dog senest  

 den 1. maj 2003.
§ 58. Socialministeren kan i særlige tilfælde  

 anmode udvalgte kommuner eller amtskommuner om en redegørelse for  

 udviklingen på det frivillige sociale område.
Redegørelsen  

 kan vedrøre den samlede udbetalte støtte eller begrænses  

 til særlige indsatsområder.
Kapitel 13 Ikrafttrædelsesbestemmelse 59. Bekendtgørelsen træder i kraft den 1. januar  

 2003.
 Stk. 2. Bekendtgørelse nr. 312 af 4. maj 2000 om  

 retssikkerhed og administration på det sociale område  

 ophæves.
