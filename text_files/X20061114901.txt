Omlægning af administrationsselskabets  

 indkomstår Ansøgning Der anmodes om  

 tilladelse til omlægning af selskabets indkomstår, jf. selskabsskattelovens §  

 31 B, stk. 1.
Afgørelse Skatterådet  

 imødekommer anmodningen.
Sagsfremstilling A overtog den  

 31. august 2005 50 % af aktierne i B, der herefter blev et 100 % ejet  

 datterselskab.
 A er koncernens  

 øverste moderselskab og er derfor udpeget som administrationsselskab, jf.  

 selskabsskattelovens  

 § 31, stk. 4.
 A har indkomstår  

 i perioden 1. januar til 31. december.
B har indkomstår  

 i perioden 1. maj til 30. april.
Indkomståret 2006 udgøres således af  

 perioden  

 1. maj 2005 til 30. april 2006.
 Rådgiver har  

 anmodet om omlægning af administrationsselskabets indkomstår, jf.  

 selskabsskattelovens § 31 B, stk. 1. Omlægningsperioden udgør ifølge rådgiver  

 perioden 1. januar 2006 til 30. april 2006.
 Omlægningen er  

 begrundet i administrative og økonomiske årsager, idet det findes mest  

 hensigtsmæssigt  

 at omlægge administrationsselskabets indkomstår.
 Rådgiver har  

 uddybet anmodningen med, at administrationsselskabet er et holdingselskab,  

 som  

 ud over aktiebesiddelsen alene ejer en ejendom, som fuldt ud er udlejet til  

 driftsselskabet.
 Det kræver  

 derfor ikke den store indsats at udarbejde et delregnskab for  

 administrationsselskabet.
 Skal der derimod  

 udarbejdes et delregnskab for driftsselskabet kræver det ekstraindsats fra  

 såvel revision, administration og andre medarbejdere, idet der i givet fald  

 skal udarbejdes et revideret regnskab for delperioden.
SKATs indstilling og begrundelse Det fremgår af  

 selskabsskattelovens § 31 B, stk. 1, at Skatterådet kan tillade at omlægning  

 af  

 indkomstår sker på anden måde end foreskrevet i selskabsskattelovens § 10,  

 stk.  

 5, hvis administrative hensyn til selskaberne taler herfor, og der ikke opnås  

 skattemæssige fordele herved.
 Det er på  

 baggrund af oplysningerne fra rådgiver SKATs opfattelse, at der er  

 administrative hensyn, der taler for, at dispensation til omlægning af  

 administrationsselskabets indkomstår bør gives efter selskabsskattelovens §  

 31  

 B, stk. 1. Der ses desuden ikke at opnås særlige skattemæssige fordele  

 herved.
 Med dette  

 resultat indstiller SKAT, at tilladelse til omlægning af  

 administrationsselskabets indkomstår gives efter selskabsskattelovens § 31 B,  

 stk. 1.
 Omlægningsperioden  

 udgør perioden 1. januar 2006 til 30. april 2006.
Ved tilladelsen  

 er de foreliggende oplysninger om tidspunktet for etablering af  

 koncernforbindelse,  

 jf.
SEL §  

 31 C, lagt uprøvet  

 til grund, idet vurderingen heraf henhører under den almindelige ligning.
 Sagsfremstillingen  

 og SKATs indstilling har været sendt til udtalelse hos Skattecenter XX.  

 Skattecentret  

 tiltræder indstillingen.
Skatterådets afgørelse Skatterådet  

 tiltræder SKATs indstilling og begrundelse.
 Kommentar:
Afgørelsen  

 forholder sig alene til ansøgers anmodning om omlægning af As indkomstår.  

 Konsekvenserne  

 heraf for datterselskabet omtales ikke, idet dette principielt er et  

 ligningsmæssigt anliggende.
SKAT kan dog vejledende oplyse følgende:
Ved etableringen  

 af koncernforbindelsen den 31. august 2005 var indkomståret 2005 afsluttet  

 for  

 B.
Derfor skal indkomsten i B for indkomståret 2005 selvangives efter de  

 almindelige regler, og etableringen af koncernforbindelsen mellem A og B får  

 først virkning for indkomståret 2006. Der bliver således ikke ændret ved  

 indkomståret 2005 for nogen af selskaberne.
 Da der er ansøgt  

 om omlægning af indkomstår for A, så det følger B indkomstår, skal A's  

 indkomstår  

 2006 omfatte perioden fra 1. januar 2006 til 30. april 2006 (omlægningsåret).
 B's indkomstår  

 2006 er uændret, og løber således fortsat fra 1. maj 2005 til 30. april 2006.
 Ved opgørelsen  

 af sambeskatningsindkomsten for 2006 medregnes indkomsten i A fra 1. januar  

 2006 til 30. april 2006. Dette selskabs indkomst i perioden fra 31. august  

 2005  

 til 31. december 2005 indgår ikke i sambeskatningen.
 Ved opgørelsen  

 af sambeskatningsindkomsten for 2006 medregnes indkomsten i B for perioden  

 31.  

 august 2005 til 30. april 2006. Indkomsten i B for perioden 1. maj 2005 til  

 31.  

 august 2005 selvangives særskilt af B (særskilt indkomstopgørelse), da denne  

 del af indkomståret 2006 ikke er omfattet af sambeskatningen.
 Fra og med  

 indkomståret 2007 vil begge selskaber have indkomstår fra 1. maj til 30.  

 april.
Hvis man  

 forestillede sig den omvendte situation, at B skulle omlægge sit indkomstår  

 til  

 A´s indkomstår, ville konsekvenserne for B være følgende: Det fremgår af SEL  

 §  

 10, stk. 5, 2. pkt., at hvis et selskab ved etableringen af  

 koncernforbindelsen  

 har et indkomstår, der afviger fra administrationsselskabets indkomstår,  

 omlægges  

 selskabets indkomstår efter reglerne i stk. 1-4, så det udløber samtidig med  

 administrationsselskabets indkomstår.
Ved etableringen af koncernforbindelsen  

 den 31. august 2005 var A i indkomståret 2005, mens B havde påbegyndt 2006. §  

 10 tager ikke højde for denne situation, men da B´s 2005 er afsluttet, må B´s  

 indkomstår 2006 skulle omlægges, så det udløber samtidig med A' s indkomstår  

 2006. B´s indkomstår 2006 kommer i så fald til at omfatte perioden 1. maj  

 2005  

 til 31. december 2006.  Indkomsten i B for perioden 1. maj til 30.  

 august  

 2005 selvangives særskilt af B (særskilt indkomstopgørelse), da denne del af  

 indkomståret 2006 ikke er omfattet af sambeskatningen.
