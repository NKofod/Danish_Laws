I henhold til § 85 c, stk. 6, i lov om arbejdsløshedsforsikring m.v., jf.  

 lovbekendtgørelse nr. 16 af 11. januar 1994, og § 38 a, stk. 6, i lov nr. 430  

 af 30. juni 1993 om arbejdsmarkedsuddannelser, som ændret ved lov nr. 1063 af  

 22. december 1993, jf.
Arbejdsministeriets bekendtgørelse nr. 741 af 9.  

 september 1994 om indbetaling af ATP-bidrag for medlemmer af  

 arbejdsløshedskasser, der modtager arbejdsløshedsdagpenge eller  

 kursusgodtgørelse, m.v., fastsættes efter indstilling fra Arbejdsmarkedets  

 Tillægspension:
 § 1.  Bidraget fra private arbejdsgivere, der er  

 omfattet af § 17 a i lov om Arbejdsmarkedets Tillægspension, udgør for 1995  

 pr. fuldtidsansat 147,00 kr.
Ikrafttræden § 2.  Bekendtgørelsen træder i kraft ved  

 offentliggørelsen i Lovtidende.
 Stk. 2.  Bidraget anvendes første gang ved modregning af  

 arbejdsgiverbidrag på grundlag af ATP-bidrag modtaget i perioden 23. februar  

 1995 - 22. maj 1995.
