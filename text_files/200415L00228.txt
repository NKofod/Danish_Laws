Tillægsbetænkning afgivet af Arbejdsmarkedsudvalget den 15.  

 december 2004 Tillægsbetænkning over Forslag til lov om ændring af lov om  

 retsforholdet mellem arbejdsgivere og funktionærer (Ophævelse af revisionsbestemmelsen) [af beskæftigelsesministeren (Claus Hjort Frederiksen)] 1. Udvalgsarbejdet Lovforslaget blev fremsat den 20. oktober 2004 og var til 1.  

 behandling den 29. oktober 2004. Lovforslaget blev efter 1. behandling  

 henvist  

 til behandling i Arbejdsmarkedsudvalget.
Udvalget afgav betænkning den 1.  

 december 2004. Lovforslaget var til 2. behandling den 10. december 2004,  

 hvorefter det blev henvist til fornyet behandling i Arbejdsmarkedsudvalget.
Møder Udvalget har, efter at lovforslaget blev henvist til fornyet  

 udvalgsbehandling, behandlet dette i 1 møde.
Skriftlige henvendelser Udvalget har under den fornyede udvalgsbehandling af  

 lovforslaget modtaget 1 skriftlig henvendelse fra Danske Sælgere.  

 Beskæftigelsesministeren har over for udvalget kommenteret den skriftlige  

 henvendelse.
Spørgsmål Udvalget har under den fornyede udvalgsbehandling af  

 lovforslaget stillet 1 spørgsmål til beskæftigelsesministeren til skriftlig  

 besvarelse, som denne har besvaret.
2. Indstillinger og politiske bemærkninger Et  

  

 flertal  

  

 i udvalget  

 (V, DF, KF og KD) indstiller lovforslaget til  

  

 vedtagelse uændret.
Dansk Folkepartis  

 medlemmer af udvalget finder det  på baggrund af redegørelsen fra  

 Udvalget om  

 Konkurrence- og Kundeklausuler  godtgjort, at der ikke for øjeblikket  

 er et  

 behov for at stramme loven.
Lovændringen i 1999 synes med det konstaterede  

 fald  

 i antallet af klausuler at have haft den tilsigtede effekt.
DF ser derfor  

 heller ikke et behov for at fastholde revisionsbestemmelsen, som knytter sig  

 til de nye regler fra 1999. DF er i øvrigt enig i, at lovgivning på dette  

 område  

 må ske i afstemt balance mellem de modsatrettede hensyn både til  

 lønmodtageren  

 og dennes mobilitet og til arbejdsgiveren som værn mod unfair konkurrence fra  

 tidligere ansatte.
Derfor kan DF også tilslutte sig regeringens opfordring  

 til  

 arbejdsmarkedets parter om at være opmærksomme på mulighederne for ved  

 overenskomst  

 at tilpasse reglerne til forholdene på de enkelte overenskomstområder.
På  

 samme  

 måde er DF enig i regeringens opfordring til parterne om en øget  

 informations-  

 og vejledningsindsats, hvilket parterne allerede har tilsluttet sig i  

 redegørelsen fra Udvalget om Konkurrence- og Kundeklausuler.
Der er i den  

 forbindelse aftalt et møde mellem DF og beskæftigelsesministeren i  

 begyndelsen  

 af 2005, hvor man vil drøfte, hvorledes en informations- og  

 vejledningskampagne  

 vil kunne fremmes bedst muligt.
Samlet mener DF, at man med disse tiltag dels  

 vil kunne mindske antallet af klausuler yderligere, dels vil kunne gøre dem  

 mere målrettede i forhold til det nødvendige behov og endelig vil kunne skabe  

 mere bevidsthed om de eksisterende regler på området.
Regeringen og DF har  

 yderligere aftalt sammen med beskæftigelsesministeren ved udgangen af 2006 at  

 tage stilling til, om der måtte være behov for yderligere tiltag.
 Et  

  

 mindretal  

  

 i  

 udvalget (S) vil redegøre for sin stilling til lovforslaget ved 3.  

 behandling.
 Et  

  

 andet mindretal  

  

 i  

 udvalget (SF og EL) indstiller lovforslaget til  

  

 forkastelse.
 Et  

  

 tredje mindretal  

  

 i  

 udvalget (RV) vil redegøre for sin stilling til lovforslaget ved 3.  

 behandling.
 Tjóðveldisflokkurin, Inuit Ataqatigiit og Siumut var på  

 tidspunktet for tillægsbetænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i tillægsbetænkningen.
 En oversigt over Folketingets sammensætning er optrykt i  

 tillægsbetænkningen.
Charlotte Antonsen (V)   

 Erling Bonnesen (V)   

 Freddy Dam (V)   

 Jens Vibjerg (V)  

  

  fmd.  

  

 Bent Bøgsted (DF)   

 Kristian Thulesen Dahl (DF)   

 Lars Barfoed (KF)   

 Charlotte Dyremose (KF)   

 Mogens Nørgård Pedersen (KD)   

 Lotte Bundsgaard (S)   

 Bjarne Laustsen (S)  

  

  nfmd.  

  

 Jan Petersen (S)   

 Lone Møller (S)   

 Ole Vagn Christensen (S)   

 Ole Sohn (SF)   

 Ida Jørgensen (RV)   

 Søren Søndergaard (EL) Tjóðveldisflokkurin, Inuit Ataqatigiit og Siumut havde ikke  

 medlemmer i udvalget.
Folketingets sammensætning Venstre, Danmarks Liberale Parti (V) 54 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 3 * Heraf  

 1 medlem valgt på Færøerne Bilag 1 Oversigt over bilag vedrørende L 40 omdelt  

 efter afgivelse af betænkning 9 Betænkning afgivet 1/12-04 10 Henvendelse af 9/12-04 fra Danske Sælgere 11 1. udkast til tillægsbetænkning Oversigt over spørgsmål og svar vedrørende L 40 Spm.nr.
