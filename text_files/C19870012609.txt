 1. Ved lov nr. 309 af 25. maj 1987 om ændring af  

 forskellige skattelove (Skattepligt) er den begrænsede skattepligt for  

 personer, dødsboer, selskaber og foreninger m.v. udvidet til at omfatte visse  

 royaltybetalinger.
Loven medfører, at der i royaltybetalinger til fremmed stat, Færøerne  

 eller Grønland som hovedregel skal indeholdes 30 pct. af  

 brutto-royaltybetalingen.
Indeholdelsespligten påhviler den, der udbetaler  

 eller godskriver royalty.
Dette gælder dog kun royalty, der forfalder til  

 betaling den 1. januar 1988 eller senere.
Vedrørende royaltybetalinger i perioden 18. februar 1987-31. december 1987  

 er der fastsat særlige regler for betaling m.v. af indkomstskatten af disse  

 royaltybetalinger.
Disse regler findes i § 4, stk. 9, der er lovens  

 ikrafttrædelsesbestemmelse.
Bestemmelsen er medtaget i bilag 1.
 2. Efter § 4, stk. 9, skal følgende betale  

 indkomstskat af royalty, som de modtager i perioden 18. februar 1987-31.  

 december 1987:
a.
Personer, der ikke er omfattet af kildeskattelovens § 1.
b.
Dødsboer, der behandles i udlandet.
c.
Selskaber og foreninger m.v. som nævnt i selskabsskattelovens § 1, stk.  

 1 og 2, der har hjemsted i udlandet.
 Skattepligten omfatter alene royalty, der oppebæres fra kilder her i  

 landet i henhold til en kontrakt, der er indgået i perioden 18. februar  

 1987-31. december 1987.
 Af disse royaltybeløb skal der svares en endelig skat på 30 pct. medmindre  

 royaltymodtageren er hjemmehørende i en stat, hvormed Danmark har indgået en  

 dobbeltbeskatningsoverenskomst, der ophæver dansk beskatning af royalty.  

 Reglerne finder ikke anvendelse på royalty, der er knyttet til en virksomhed  

 med et fast driftssted omfattet af kildeskattelovens § 2, stk. 1, litra d),  

 eller selskabsskattelovens § 2, stk. 1, litra a).
 3. Ministeren er efter § 4, stk. 9, sidste pkt.,  

 bemyndiget til at fastsætte de nærmere regler om selvangivelse af royalty  

 samt om påligning og opkrævning af indkomstskatten heraf.
 Denne bemyndigelse er anvendt ved bekendtgørelse nr. 523 af 5. august 1987  

 om beskatning af royalty, som i perioden 18. februar 1987 - 31. december 1987  

 betales til modtagere i udlandet m.v.
 4. Den begrænsede skattepligt af royalty omfatter  

 betalinger af enhver art, der modtages som vederlag for anvendelsen af eller  

 retten til at anvende ethvert patent, varemærke, mønster eller model,  

 tegning, hemmelig formel eller fremstillingsmetode eller som vederlag for  

 oplysninger om industrielle, kommercielle eller videnskabelige erfaringer,  

 jf. kildeskattelovens § 65 C, stk. 4.
Afgrænsningen af de royaltybetalinger, som er omfattet af den begrænsede  

 skattepligt, afviger på to punkter fra definitionen på royalty i artikel 12,  

 stk. 2, i OECDs modeldobbeltbeskatningsoverenskomst.
Kildeskattelovens § 65  

 C, stk. 4, og artikel 12, stk. 2, i modeldobbeltbeskatningsoverens~ komsten  

 er medtaget i bilag 1 og 2.
Kildeskattelovens § 65 C, stk. 4, omfatter for det første ikke vederlag  

 for anvendelsen af eller retten til at anvende enhver ophavsret til et  

 litterært, kunstnerisk eller videnskabeligt arbejde.
Reglerne omfatter  

 således ikke forfatterroyalty og royalty for brug af musik, spillefilm, video  

 m.v.
 Kildeskattelovens § 65 C, stk. 4, omfatter for det andet ikke vederlag for  

 anvendelsen af eller retten til at anvende industrielt, kommercielt eller  

 videnskabeligt udstyr.
 Indkomst ved udleje (leasing) af industrielt, kommercielt eller  

 videnskabeligt udstyr (som f.eks. biler, containere, EDB-anlæg og  

 kontorudstyr) er således ikke omfattet af de ny regler om begrænset  

 skattepligt af royalty.
Den ny royaltybeskatning omfatter derimod vederlag for anvendelsen af  

 eller retten til at anvende de i kildeskattelovens § 65 C, stk. 4, nævnte  

 rettigheder eller formuegoder.
Ved forståelsen af dette udtryk må det tages i  

 betragtning, at royalty i princippet ikke omfatter indtægter ved salg af de  

 nævnte rettigheder.
Betaling for køb af patenter, varemærker m.v., er således  

 ikke omfattet af royaltybeskatningen.
 Royalty-definitionens led om vederlag for oplysninger om industrielle,  

 kommercielle eller videnskabelige erfaringer omfatter begrebet know-how.
Som know-how anses al uafsløret teknisk information, uanset om den er  

 egnet for patentering eller ej, som er nødvendig for den industrielle  

 genfremstilling af et produkt eller en proces direkte og under samme  

 betingelser.
Know-how udgør det, som en producent ikke kan erfare ved blot en  

 undersøgelse af produktet og blot en viden om det tekniske fremskridt.
I  

 know-how-kontrakten erklærer den ene part sig villig til at delagtiggøre den  

 anden part i sin særlige viden og erfaring, som forbliver uafsløret for  

 offentligheden og således, at denne kan benytte den til sin egen fordel.  

 Betaling for ydelse af know-how er derfor omfattet af royaltybeskatningen.
 Udenfor begrebet know-how falder kontrakter om levering af  

 tjenesteydelser, hvor en af parterne selv påtager sig at benytte sit fags  

 sædvanlige færdigheder til fordel for den anden part.
I mange tilfælde dækker kontrakter både over know-how og ydelse af teknisk  

 assistance.
Der kan f.eks. være tale om udførelse af specifikke  

 arbejdsydelser i forbindelse med det konkrete projekt for at sikre, at  

 maskiner m.v. kan fungere optimalt, når der tages hensyn til den enkelte  

 kundes forhold.
Vederlaget for sådan almindelig teknisk assistance er ikke  

 omfattet af royalty-definitionen.
Vederlaget kan kun beskattes i Danmark,  

 hvis den udenlandske kontraktshaver har en erhvervsvirksomhed med fast  

 driftssted her i landet, jf. kildeskattelovens § 2, stk. 1, litra d), eller  

 selskabsskattelovens § 2, stk. 1, litra a), og ydelsen af den tekniske  

 assistance er knyttet til denne virksomhed.
 På grundlag af de oplysninger, som en sådan blandet kontrakt indeholder,  

 må det aftalte vederlag fordeles på de forskellige ydelser, som vederlaget  

 dækker, således at hver del af vederlaget får den korrekte skattemæssige  

 behandling.
5. Kildeskattelovens og selskabsskattelovens regler om  

 opkrævning m.v. af indkomstskatten finder anvendelse i det omfang, det ikke i  

 bekendtgørelse nr. 523 af 5. august 1987 er bestemt, at der skal ske  

 afvigelse fra disse regler.
I bekendtgørelsen er fastsat følgende afvigelser  

 fra statsskattelovens, selskabsskattelovens og kildeskattelovens regler:
6. Det forekommer ikke hensigtsmæssigt på nuværende  

 tidspunkt for personer at foretage en forskudsregistrering af royalty med  

 heraf følgende betaling af foreløbig skat af royalty.
Dette skyldes bl.a., at  

 skattepligten kun vedrører perioden 18. februar - 31. december 1987 samt, at  

 de skattepligtige i henhold til indgået dobbeltbeskatningsoverenskomst mellem  

 Danmark og fremmed stat m.v. typisk vil være fritaget for betaling af  

 royaltyskat her i landet.
I bekendtgørelsens § 2 er det derfor bestemt, at  

 kildeskattelovens regler om foreløbig skat ikke skal finde anvendelse.
7. Efter statsskattelovens § 22 og  

 selskabsskattelovens § 26, stk. 1, skal vedkommende ligningskommission  

 udsende selvangivelsesblanket til alle personer, selskaber og foreninger  

 m.v., der kan anses for skattepligtige.
Den omstændighed, at en skattepligtig  

 ikke får selvangivelsesblanket tilsendt, fritager dog ikke for pligten til at  

 indsende selvangivelse.
 Efter bekendtgørelsen er ligningsmyndighederne ikke forpligtede til at  

 udsende selvangivelsesblanket til de royaltyskattepligtige.
Statsskattedirektoratet udarbejder en særlig forenklet  

 selvangivelsesblanket med vejledning vedrørende overgangsordningen.
Den  

 fremsendes dels til de skattepligtige, der anmoder herom, dels til de større  

 revisionsfirmaer med internationale klienter.
Selvangivelsesblanketten vil  

 indeholde en fritagelseserklæring.
Denne erklæring skal udfyldes, når  

 royaltymodtageren er hjemmehørende i en stat m.v., hvormed Danmark har  

 indgået en dobbeltbeskatningsoverenskomst, der ophæver dansk beskatningsret  

 vedrørende royalty.
Statsskattedirektoratet vil for indkomståret 1987 udsøge en række  

 indberettede udbetalinger af royalty til en nærmere undersøgelse.
Herefter  

 vil direktoratet forespørge udbetaleren om, på hvilket grundlag udbetalingen  

 er sket, og eventuelt fremsende den særlige selvangivelsesblanket til  

 royaltymodtageren.
 Endelig vil Statsskattedirektoratet undersøge en række sager, bl.a. sager,  

 hvor der indsendes meddelelse fra de kommunale ligningsmyndigheder om  

 royaltybetalinger, der kan tænkes omfattet af overgangsordningen.
 8. Selvangivelsesblanket indgives til  

 Statsskattedirektoratet inden for de sædvanlige frister, jf. bekendtgørelsens  

 § 4, stk. 1.
 Ansættelsen foretages af Ligningsrådet og kan påklages til  

 Landsskatteretten, jf. bekendtgørelsens § 4, stk. 2 og 3.
 Opkrævning af indkomstskatten foretages af Statsskattedirektoratet.
9. Indkomstskatten forfalder efter bekendtgørelsens §  

 5, stk. 1, til betaling den 1. november 1988 med sidste rettidige  

 betalingsdag den 21. november 1988, dvs. på samme tidspunkt som  

 selskabsskatten for indkomståret 1987 forfalder til betaling.
For personer  

 betyder dette, at reglerne i kildeskattelovens § 58 og § 61 om betaling af  

 B-skat og restskat ikke finder anvendelse.
Tilsvarende finder  

 kildeskattelovens § 62 B ikke anvendelse for dødsboer.
Reglerne i  

 kildeskattelovens § 61 om procenttillæg finder efter bekendtgørelsens § 5,  

 stk. 2, ikke anvendelse.
Ved for sen indbetaling af indkomstskatten vil der  

 dog fortsat skulle betales renter efter kildeskattelovens § 63, stk. 1.  

 Skatten tilfalder staten.
Skattedepartementet, den 27. august 1987 JENS ROSMAN /O.
Skau Wogensen Bilag 1 Uddrag af Lov nr. 309 af 25. maj 1987 om ændring af forskellige skattelove (Udeladt her.
Se basen HLOV) Bilag 2 Uddrag af OECD's modeldobbeltbeskatningsoverenskomst vedrørende indkomst  

 og formue Artikel 12 Royalties 1.
 2. Udtrykket »royalties« betyder i denne  

 artikel betalinger af enhver art, der modtages som vederlag for anvendelsen  

 af eller retten til at anvende enhver ophavsret til et litterært, kunstnerisk  

 eller videnskabeligt arbejde herunder spillefilm, ethvert patent, varemærke,  

 mønster eller model, tegning, hemmelig formel eller fremstillingsmetode,  

 eller for anvendelsen af eller retten til at anvende industrielt, kommercielt  

 eller videnskabeligt udstyr, eller for oplysninger om industrielle,  

 kommercielle eller videnskabelige erfaringer.
 3. - 5. . . .
