Formålet med registeret er at registrere oplysninger om den enkelte patient/donors kontakter med sygehuslaboratorierne i Roskilde Amt, at registrere analyseresultater samt udskrive analysesvar til rekvirerende sygehusafdelinger og læger, at gøre det muligt til brug for laboratoriernes daglige administration let at fremdrage oplysninger om patienter/donorer, at danne grundlag for udarbejdelse af statistikker og opgørelser over laboratoriernes ydelser, samt at opsamle og videreformidle tidligere laboratorieresultater, herunder resultater af undersøgelser foretaget af praktiserende læger.
Personkreds: Registeret må kun indeholde oplysninger om personer, for hvilke en sygehusafdeling eller læge har rekvireret en laboratorieanalyse, eller for hvilke en praktiserende læge har udført en laboratorieanalyse, samt om personer der er eller har været patient/bloddoner/recipient på Roskilde Amts sygehuse.
 Ikrafttrædelsesdato: 01/01/1994. Erstatter tidligere forskrifter.
