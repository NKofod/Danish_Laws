 I henhold til § 5, stk. 2, i lov om frikommuner, jf. lovbekendtgørelse nr.  

 644 af 12. september 1991, som ændret senest ved lov nr. 334 af 14. maj 1992,  

 meddeles:
 § 1.  Sundhedsministeren har den 15. juni 1992  

 godkendt revideret frikommuneregulativ nr. 9 for Københavns Amtskommune om  

 betalingsordning for færdigbehandlede patienter på Københavns Amts sygehuse.
 § 2.  Frikommuneregulativet indebærer, at Københavns  

 Amtskommune uanset reglerne i § 5, stk. 1, i lov om sygehusvæsenet, jf.  

 lovbekendtgørelse nr. 476 af 7. november 1985, som ændret senest ved lov nr.  

 279 af 29. april 1992, af en kommune i amtsrådskredsen kan opkræve betaling  

 pr. sengedag for patienter, der efter afsluttet sygehusbehandling fortsat er  

 indlagt på amtskommunens sygehuse, og som har bopæl i den pågældende kommune.
 § 3.  Frikommuneregulativet træder i kraft den 1. juli  

 1992 og gælder til og med 31. december 1993. Frikommuneregulativet vil være  

 fremlagt de samme steder som amtsrådets mødedagsordener, jf. § 9, stk. 3, i  

 lov om kommunernes styrelse.
