(Til samtlige forstandere for  

 folkehøjskoler, landbrugsskoler, husholdningsskoler og efterskoler) I henhold til direktoratets cirkulæreskrivelse af 24. juni 1979 tildeles  

 færøske elever på folkehøjskoler, landbrugsskoler, husholdningsskoler og  

 efterskoler på grund af de betydelige rejseudgifter statsstøtte med 20% mere,  

 end eleverne vil være berettiget til ifølge de almindeligt gældende regler.
 Med virkning for kurser, der påbegyndes efter den 1. august 1982, afløses  

 denne ordning af en særstøtte til færøske elever, baseret på de faktisk  

 afholdte rejseudgifter og begrænset til deltagelse i kurser af mindst 12  

 ugers varighed.
 Ansøgninger om statsstøtte til færøske elever skrives fortsat på det  

 almindelige ansøgningsskema (formular 69) og indsendes sammen med de øvrige  

 skemaer til direktoratet ved kursets begyndelse.
 Til brug for beregning af den særlige rejsestøtte ledsages  

 ansøgningsskemaet fra de færøske elever af en specificeret opgørelse -  

 underskrevet af eleven, og hvis denne er under 18 år tillige af værgen - over  

 udgifterne ved rejsen fra Færøerne til vedkomende skole og retur med  

 billigste offentlige  transportmiddel.
 Direktoratets cirkulæreskrivelse af 24. juli 1979 ophæves.
 P.d.v.
A.
Tofthøj eksp.sekr.
