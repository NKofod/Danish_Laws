 Afslag på ansøgning om tilladelse til et selskabs-erhvervelse af en  

 landbrugsejendom af areal ca. 58 ha med henblik på udlejning til et andet  

 selskab, der skulle forestå råstofindvindingen på ejendommen.
 Afslaget var begrundet med, at erhververen som hovedregel selv skal  

 forestå råstofindvindingen..
 I skrivelse af 7. februar 1989 (Deres j.nr. 51.049/ED) har De på vegne  

 af ASX 13196 ApS påklaget den af Jordlovsudvalget i skrivelse af 13. januar  

 1989 meddelte afgørelse, hvorefter der ikke kan meddeles Deres klient  

 tilladelse til erhvervelse af landbrugsejendommen matr.nr. 12 d og 25 f  

 , Dokkedal By, Mou samt matr.nr. 1 dm , 1 eg og 1 fc , Vildmosegård, Mou.
 Ejendommen er af areal 58,3612 ha med en ejendomsværdi pr. 1. januar 1987  

 på 1.650.000 kr.
 Jordlovsudvalget begrunder sin afgørelse med, at der kun i særlige  

 tilfælde gives tilladelse til, at selskaber erhverver landbrugsejendomme.  

 Jordlovsudvalget har ikke fundet, at der foreligger sådanne særlige  

 omstændigheder, som begrunder en tilladelse.
Det fremgår af sagen, at Andelskassen Skelund på tvangsauktion den 9.  

 august 1988 har overtaget ejendommen som udfyldestgjort panthaver.
Ejendommen  

 er noteret som husmandsbrug, men anvendes næsten udelukkende til  

 spagnumproduktion.
Det har efter det oplyste ikke været muligt for  

 andelskassen straks at videresælge ejendommen, hvorfor denne i stedet ønskes  

 overdraget det ovennævnte selskab, der fuldt ud ejes af andelskassen, og som  

 vil udleje ejendommen til Pindstrup Mosebrug A/S, der viderefører  

 spagnumproduktionen på ejendommen.
De anfører i Deres skrivelse af 7. februar 1989, at Jordlovsudvalgets  

 afgørelse af 13. januar 1989 efter deres opfattelse er truffet på et forkert  

 grundlag.
De finder, at Deres klients erhvervelse af ejendommen omfattes af  

 Landbrugsministeriets cirkulære nr. 54 af 19. marts 1987, punkt 22.5.6,  

 hvorefter et selskabs erhvervelse med henblik på udnyttelse af  

 råstofforekomster i almindelighed meddeles, forudsat at det skønnes  

 nødvendigt, at ansøgeren har adkomst til jorden i den periode, hvor  

 råstofindvindingen sker.
Efter Deres opfattelse er det ikke i denne  

 forbindelse en betingelse, at ejeren selv forestår råstofindvindingen.
De henleder opmærksomheden på, at råstofindvinding er mere kapitalkrævende  

 end almindeligt markbrug, og at det derfor i den foreliggende sag er  

 økonomisk hensigtsmæssigt at lade ansøgeren, der råder over den fornødne  

 kapital, erhverve ejendommen, mens lejeren, der har indsigt i og materiel til  

 råstofindvinding, mest hensigtsmæssigt kan forestå denne.
De anfører  

 sammenfattende, at ingen reelle hensyn taler imod, at der meddeles  

 dispensation til erhvervelsen, og De henviser i denne forbindelse til det  

 politiske forlig om selskabers erhvervelse af landbrugsejendomme.
Jordlovsudvalget har i sin skrivelse af 28. marts 1989 indstillet, at  

 afgørelsen fastholdes.
Jordlovsudvalget er af den opfattelse, at adgangen for  

 selskaber til erhvervelse af ejendomme med henblik på råstofindvinding alene  

 gælder for selskaber, som skal udnytte forekomsterne, men ikke for selskaber,  

 som tilsigter at videregive retten til denne udnyttelse.
Landbrugsministeriet skal indledningsvis bemærke, at landbrugsloven nu er  

 ændret i overensstemmelse med det omtalte politiske forlig af 13. januar  

 1989. Nye bestemmelser om selskabers erhvervelse af landbrugsejendomme er  

 således trådt i kraft den 1. september 1989 jf.
Landbrugsministeriets  

 lovbekendtgørelse nr. 504 af 17. juli 1989 §§ 20 og 21. Efter de nye regler  

 er der åbnet mulighed for, at aktie- og anpartsselskaber uden særlig  

 tilladelse kan erhverve en landbrugsejendom, hvis aktierne eller anparterne,  

 der repræsenterer flertallet af stemmerne i selskabet, ejes af en deltager,  

 der enten hidtil har haft lovlig adkomst på ejendommen eller opfylder  

 betingelserne for personlig erhvervelse af denne.
Den ansøgte erhvervelse er  

 imidlertid ikke omfattet af disse bestemmelser, og der ses ikke ved  

 lovændringen at være sket nogen ændring af lovgrundlaget for behandlingen af  

 en dispensationsansøgning som den foreliggende.
Landbrugsministeriet kan tilslutte sig Jordlovsudvalgets opfattelse,  

 hvorefter den ved praksis etablerede adgang for selskaber til erhvervelse af  

 landbrugsejendomme med henblik på råstofindvinding, hvor en sådan erhvervelse  

 er nødvendig for gennemførelsen af indvindingen, alene omfatter de selskaber,  

 der gennemfører den pågældende produktion af råstoffer.
Landbrugsministeriet  

 stadfæster således Jordlovsudvalgets afgørelse.
 Der meddeles Andelskassen Skelund eller ASX 13196 ApS, hvis dette selskab  

 er indtrådt som ejer, påbud om inden et halvt år fra nærværende skrivelses  

 dato at genafhænde landbrugsejendommen matr. nr. 12 d og 25 f , Dokkedal  

 By, Mou samt matr. nr. 1 dm , 1 eg og 1 fc , Vildmosegård, Mou.
 P.M.V.
 e.b.
