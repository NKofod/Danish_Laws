 I anledning af, at danske oksekødvarer til Mellemøsten har vist positiv  

 reaktion ved laboratorieundersøgelse for indhold af svinekød, har  

 Landbrugsministeriet bestemt, at Veterinærdirektoratet skal iværksætte  

 kontrol med fremstilling og sammensætning af sådanne varer.
Kontrollen skal omfatte alle varer, som i henhold til varebetegnelsen og  

 mærkningen ikke indeholder andet kød end oksekød, og som etiketteres med  

 henblik på eksport til visse muslimske lande.
De pågældende lande er anført i  

 bilag 1.
 Kontrollen skal bestå i :
 1. Tilsyn med fremstillingen.
 2. Kontrol med råvaren.
 3. Kontrol med færdigvaren. 1. Tilsyn med  

 fremstillingen.
 Tilsynet har til formål at sikre, dels at produktionsudstyret er rengjort  

 før produktionen påbegyndes, således at der ikke på produktionslinien er  

 risiko for rester fra en forudgående produktion indeholdende svinekød, dels  

 at de anvendte råvarer alene indeholder oksekød og at varen iøvrigt  

 fremstilles i overensstemmelse med recepten og den tilhørende etiket.
 Tilsynet skal omfatte produktion såvel af fersk kød i stykker som af  

 hakket kød (med eller uden tilsætninger) og kødprodukter.
 Virksomheden skal senest arbejdsdagen forud for iværksættelse af sådan  

 produktion meddele embedsdyrlægen dette.
 Virksomheden skal sikre, at embedsdyrlægen er i besiddelse af et eksemplar  

 af den etiket, som agtes anvendt, og den tilhørende recept.
 Embedsdyrlægen skal påse, at produktionsudstyret er rengjort, at de  

 anvendte kød-råvarer alene indeholder oksekød, og at varens sammensætning er  

 i overensstemmelse med recepten og etikettens ingrediensfortegnelse. 2.  

 Kontrol med råvarer.
 Udover den visuelle undersøgelse og bedømmelse af kødets art, som i  

 henhold til punkt 1. skal udføres i forbindelse med enhver produktion af  

 pågældende varer, skal embedsdyrlægen på anmodning fra Veterinærdirektoratet  

 i det enkelte tilfælde foretage artsbestemmelse efter ORBIT-metoden som  

 beskrevet i Veterinærdirektoratets cirkulæreskrivelse af 7. december 1987  

 (K.K. 2075-1985) vedrørende artsbestemmelse af udbenet kød til USA.  

 Undersøgelsesudstyret bestilles og betales som angivet i nævnte  

 cirkulæreskrivelse.
 Ved produktion af fersk kød i stykker skal undersøgelsen foretages på  

 stykker, som udtages tilfældigt umiddelbart før pakning.
 Ved produktion af hakket kød (med eller uden tilsætninger) og kødprodukter  

 foretages undersøgelsen på stykker af tilstrækkelig størrelse (ca. 5x5x5  

 cm.), som udtages under eller efter udpakningen af de til pågældende  

 produktion bestemte råvarer.
 I forbindelse med prøveudtagningen gøres notat om identiteten af det  

 tilsvarende parti færdigvarer, men produktionen tillades gennemført uden  

 tilbageholdelse.
Resultatet af undersøgelsen opgøres på et eksemplar af formular K.K.  

 2075-1985, hvor USA udstreges og erstattes af »Mellemøsten«.
Med  

 hensyn til rapportering og mistænkelige reaktioner forholdes som angivet i  

 nævnte cirkulæreskrivelse af 7. december 1987.
 Med henblik på tilrettelæggelse af prøveudtagningen anmodes samtlige de  

 virksomheder, som producerer omtalte varer med henblik på eksport til de  

 nævnte muslimske lande, om sammen med embedsdyrlægen senest den 17. april  

 1989 at indsende vedlagte erklæring i udfyldt stand gennem vedkommende  

 veterinærinspektør til Veterinærdirektoratet.
 De pågældende virksomheder og embedsdyrlæger vil derefter få tilsendt  

 bilagene til Veterinærdirektoratets cirkulæreskrivelse af 7. december 1987.  

 3. Kontrol med færdigvaren.
 Af færdivaren skal embedsdyrlægen udtage prøver, som indsendes til  

 laboratorimæssig undersøgelse på Veterinærdirektoratets Laboratorium.
 Der vil snarest herfra blive udsendt nærmere regler herom.
 Indtil disse regler foreligger, udfører Slagteri- og Konserveslaboratoriet  

 efter aftale med Kødbranchens Fællesråd tilsvarende undersøgelser.  

 Veterinærkontollen bedes medvirke ved prøveudtagning i det omfang,  

 virksomheden måtte anmode derom.
 P.V.V.
K.
Andreasen Bilag 1 Bestemmelseslande for varer omfattet af særlig kontrol.
Algeriet Arabiske Emirater, De forenede (Abu Dahbi, Dubai, Sharjah, Ajman, Umm al Qaiwain, Ras al Khaimah og Fujairah) Bahrain Brunei Egypten Indonesien Irak Iran Israel Jordan Kuwait Libanon Libyen Malaysia Marokko Nordyemen Oman Pakistan Qatar Saudi Arabien Sudan Sydyemen Syrien Tunesien Indsendes senest den 17. april 1989 gennem vedkommende veterinærinspektør  

 til:
 Veterinærdirektoratet.
Frederiksgade 21 1265 København K.
 Med henvisning til Veterinærdirektoratet's cirkulæreskrivelse af 11. april  

 1989 om oksekødvarer til muslimske lande meddeles herved at:
 i januar kvartal 1989 med henblik på eksport til muslimske lande efter  

 bedste skøn har produceret ca.:
