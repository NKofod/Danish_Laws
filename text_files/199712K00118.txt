Nr LSF 118 Forslag til Lov om ændring af lov om arbejdsmarkedsfonde, ligningsloven,  

 kildeskatteloven og personskatteloven (Justering af reglerne om bidragspligt,  

 -grundlag og -fritagelse m.v. samt fradragsret for udenlandske sociale  

 bidrag) Fremsat af skatteministeren (Carsten Koch) den 2. december 1997 Vedtaget ved tredjebehandling den 19. december 1997 Lov nr. 1104 af 29/12/1997 § 1 I lov om arbejdsmarkedsfonde, jf. lovbekendtgørelse nr. 744 af 21.  

 september 1997, som senest ændret ved § 2 i lov nr. 893 af 3. december 1997,  

 foretages følgende ændringer:
 1. I § 7, stk. 1, litra a, indsættes efter  

 »beskæftigelse udført i udlandet«: », Grønland eller  

 Færøerne«.
 2. I § 7, stk. 3, ændres »som er hjemmehørende og  

 driver selvstændig erhvervsvirksomhed her i landet« til : »som er  

 hjemmehørende her i landet og driver selvstændig erhvervsvirksomhed«, og  

 efter »hjemmehørende i udlandet« indsættes: », Grønland eller  

 Færøerne«.
 3. I § 8, stk. 1, litra f, indsættes efter  

 »indbetalinger til Arbejdsmarkedets Tillægspension,»: »bortset  

 fra indbetalinger som nævnt i stk. 5,».
 4. § 8, stk. 3, affattes således:
»Stk. 3 . Vederlag, der er omfattet af kildeskattelovens § 48  

 C, stk. 3, eller § 48 D, jf. kildeskattelovens § 48 C, stk. 1, eller  

 ligningslovens § 33 C, medregnes ikke til bidragsgrundlaget.« 5. I § 8 indsættes som stk. 7:
»Stk. 7 . Vederlag m.v., som Grønland og Færøerne i henhold  

 til indgåede dobbeltbeskatningsaftaler med Danmark ikke er afskåret fra at  

 beskatte, medregnes ikke til bidragsgrundlaget.« 6. I § 10, stk. 2, 1. pkt., indsættes efter »med  

 tillæg af den hertil svarende virksomhedsskat til den skattepligtige«:  

 »samt af rentekorrektion, der medregnes til den personlige indkomst  

 efter virksomhedsskattelovens § 11, stk. 3«.
 7. I § 10 indsættes som stk. 3:
»Stk. 3. Indkomst hidrørende fra faste driftssteder eller  

 faste ejendomme beliggende i udlandet medregnes ikke til bidragsgrundlaget  

 efter stk. 1. Ved opgørelsen af det overførte skattepligtige overskud fra  

 virksomheden til den skattepligtige efter stk. 2 fragår summen af positiv  

 indkomst hidrørende fra faste driftssteder og faste ejendomme beliggende i  

 udlandet. 1. og 2. pkt. finder tilsvarende anvendelse på indkomst, som  

 Grønland og Færøerne i henhold til indgåede dobbeltbeskatningsaftaler med  

 Danmark ikke er afskåret fra at beskatte.« 8. I § 12, stk. 3, ændres »§ 13, stk. 6, 2.-4.  

 pkt.« til: »§ 13, stk. 6, 2. og 3. pkt.« § 2 I lov om påligningen af indkomstskat til staten (ligningsloven), jf.  

 lovbekendtgørelse nr. 819 af 3. november 1997, foretages følgende ændring:
 1. I § 8 M indsættes som stk. 2:
»Stk. 2. For personer omfattet af kildeskattelovens § 1, der  

 efter en eventuel dobbeltbeskatningsoverenskomst ikke er hjemmehørende i en  

 fremmed stat, Grønland eller Færøerne, og som er omfattet af social  

 sikringslovgivning i udlandet, jf. § 7, stk. 4 eller 5, i lov om  

 arbejdsmarkedsfonde, fragår obligatoriske udenlandske sociale bidrag ved  

 opgørelsen af den skattepligtige indkomst for det indkomstår, som bidraget  

 vedrører.« § 3 I lov om opkrævning af indkomstskat for personer m.v. (kildeskat), jf.  

 lovbekendtgørelse nr. 614 af 10. juli 1997, som ændret ved § 2 i lov nr. 888  

 af 3. december 1997, foretages følgende ændring:
 1. I § 5 B, stk. 1, indsættes som nr. 6:
»6) Obligatoriske udenlandske sociale bidrag, forudsat at den  

 pågældende er omfattet af social sikringslovgivning i udlandet, jf. § 7, stk.  

 4 eller 5, i lov om arbejdsmarkedsfonde.« § 4 I lov om indkomstskat for personer m.v. (personskatteloven), jf.  

 lovbekendtgørelse nr. 716 af 11. september 1997, som ændret ved § 11 i lov  

 nr. 803 af 24. oktober 1997, foretages følgende ændring:
 1. I § 3, stk. 2, nr. 7, ændres »og midlertidig  

 pensionsopsparing« til: », midlertidig pensionsopsparing og  

 obligatoriske udenlandske sociale bidrag«.
§ 5 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 1, nr. 2 og 7, og §§ 2-4 har virkning fra og med  

 indkomståret 1997. Selvstændigt erhvervsdrivende kan dog vælge først fra og  

 med indkomståret 1998, og i det omfang indkomståret 1998 er startet før den  

 1. januar 1998 fra og med indkomståret 1999, at anvende bestemmelserne i § 7,  

 stk. 3, og § 10, stk. 3, i lov om arbejdsmarkedsfonde, som ændret henholdsvis  

 indsat ved denne lovs § 1, nr. 2 og 7.
 Stk. 3. § 1, nr. 4 og 5, har virkning fra og med den 1. januar  

 1998.
 Stk. 4 . § 1, nr. 6, har virkning fra og med indkomståret 1998.  

 For personer, hvis indkomstår 1998 er startet før den 1. januar 1998,  

 medregnes rentekorrektionen dog kun med 1/12 af den for indkomståret 1998  

 beregnede rentekorrektion for hver måned fra den 1. januar 1998 at regne og  

 indtil indkomstårets udløb.
Oprindeligt fremsat forslag § 1 I lov om arbejdsmarkedsfonde, jf. lovbekendtgørelse nr. 744 af 21.  

 september 1997, som ændret ved § 12 i lov nr. 803 af 24. oktober 1997,  

 foretages følgende ændringer:
 1. I § 7, stk. 1, litra a , indsættes efter  

 »beskæftigelse udført i udlandet«: », Grønland eller  

 Færøerne«.
 2. I § 7, stk. 3 , ændres »som er hjemmehørende og  

 driver selvstændig erhvervsvirksomhed her i landet« til : »som er  

 hjemmehørende her i landet og driver selvstændig erhvervsvirksomhed«, og  

 efter »hjemmehørende i udlandet« indsættes: », Grønland eller  

 Færøerne«.
 3. I § 8, stk. 1, litra f, indsættes efter  

 »indbetalinger til Arbejdsmarkedets Tillægspension,»: »bortset  

 fra indbetalinger som nævnt i stk. 5,».
 4. § 8, stk. 3 , affattes således:
 »Stk. 3 . Vederlag, der er omfattet af kildeskattelovens § 48  

 C, stk. 3, eller § 48 D, jf. kildeskattelovens § 48 C, stk. 1, eller  

 ligningslovens § 33 C, medregnes ikke til bidragsgrundlaget.«.
 5. I § 8 indsættes som stk. 7 :
 »Stk. 7 . Vederlag m.v., som Grønland og Færøerne i henhold  

 til indgåede dobbeltbeskatningsaftaler med Danmark ikke er afskåret fra at  

 beskatte, medregnes ikke til bidragsgrundlaget.«.
 6. I § 10, stk. 2, 1. pkt., indsættes efter »med  

 tillæg af den hertil svarende virksomhedsskat til den skattepligtige«:  

 »samt af rentekorrektion, der medregnes til den personlige indkomst  

 efter virksomhedsskattelovens § 11, stk. 3«.
 7. I § 10 indsættes som stk. 3 :
 »Stk. 3. Indkomst hidrørende fra faste driftssteder eller  

 faste ejendomme beliggende i udlandet medregnes ikke til bidragsgrundlaget  

 efter stk. 1. Ved opgørelsen af det overførte skattepligtige overskud fra  

 virksomheden til den skattepligtige efter stk. 2 fragår summen af positiv  

 indkomst hidrørende fra faste driftssteder og faste ejendomme beliggende i  

 udlandet. 1. og 2. pkt. finder tilsvarende anvendelse for indkomst, som  

 Grønland og Færøerne i henhold til indgåede dobbeltbeskatningsaftaler med  

 Danmark ikke er afskåret fra at beskatte.«.
 8. I § 12, stk. 3 , ændres »§ 13, stk. 6, 2.-4.  

 pkt.« til: »§ 13, stk. 6, 2. og 3. pkt.«.
§ 2 I lov om påligningen af indkomstskat til staten (ligningsloven), jf.  

 lovbekendtgørelse nr. 819 af 3. november 1997, foretages følgende ændring:
 1. I § 8 M indsættes som stk. 2 .:
 »Stk. 2. For personer omfattet af kildeskattelovens § 1, der  

 efter en eventuel dobbeltbeskatningsoverenskomst ikke er hjemmehørende i en  

 fremmed stat, Grønland eller Færøerne, og som er omfattet af social  

 sikringslovgivning i udlandet, jf. § 7, stk. 4 eller 5, i lov om  

 arbejdsmarkedsfonde, fragår obligatoriske udenlandske sociale bidrag ved  

 opgørelsen af den skattepligtige indkomst for det indkomstår, som bidraget  

 vedrører.«.
§ 3 I lov om opkrævning af indkomstskat for personer m.v. (kildeskatteloven),  

 jf. lovbekendtgørelse nr. 614 af 10. juli 1997, foretages følgende ændring:
 1. I § 5 B, stk. 1, indsættes som nr. 6 :
 »6) Obligatoriske udenlandske sociale bidrag, forudsat at den  

 pågældende er omfattet af social sikringslovgivning i udlandet, jf. § 7, stk.  

 4 eller 5, i lov om arbejdsmarkedsfonde.«.
§ 4 I lov om indkomstskat for personer m.v. (personskatteloven), jf.  

 lovbekendtgørelse nr. 716 af 11. september 1997, som ændret ved § 11 i lov  

 nr. 803 af 24. oktober 1997, foretages følgende ændring:
 1. I § 3, stk. 2, nr. 7 , ændres »og midlertidig  

 pensionsopsparing« til: », midlertidig pensionsopsparing og  

 obligatoriske udenlandske sociale bidrag«.
§ 5 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 1, nr. 2 og 7, og §§ 2-4 har virkning fra og med  

 indkomståret 1997. Selvstændigt erhvervsdrivende kan dog vælge først fra og  

 med indkomståret 1998, og i det omfang indkomståret 1998 er startet før den  

 1. januar 1998 fra og med indkomståret 1999, at anvende bestemmelserne i § 7,  

 stk. 3, og § 10, stk. 3, i lov om arbejdsmarkedsfonde, som ændret henholdsvis  

 indsat ved denne lovs § 1, nr. 2 og 7.
 Stk. 3. § 1, nr. 4 og 5, har virkning fra og med den 1. januar  

 1998.
 Stk. 4 . § 1, nr. 6, har virkning fra og med indkomståret 1998.  

 For personer, hvis indkomstår 1998 er startet før den 1. januar 1998,  

 medregnes rentekorrektionen dog kun med 1/12 af den for indkomståret 1998  

 beregnede rentekorrektion for hver måned fra den 1. januar 1998 at regne og  

 indtil indkomstårets udløb.
Bemærkninger til lovforslaget Almindelige bemærkninger Lovforslaget, der er af overvejende teknisk karakter uden væsentlige  

 materielle ændringer, indeholder følgende elementer.
Præcisering af bidragspligten for selvstændigt erhvervsdrivendes  

 udenlandske erhvervsindkomster i lyset af en række afsagte  

 Landsskatteretskendelser, jf.
Tidsskrift for Skatter og Afgifter 1996.577 og  

 875 samt 1997.43, hvorefter der ikke vil kunne statueres bidragspligt for  

 selvstændigt erhvervsdrivendes udenlandske erhvervsindkomst, i det omfang der  

 udelukkende drives selvstændig erhvervsvirksomhed i udlandet eller den  

 udenlandske aktivitet er udskilt i en selvstændig virksomhed og dermed  

 adskilt fra erhvervsvirksomhed drevet i Danmark.
Den tvivl om bidragspligtens  

 rækkevidde for selvstændigt erhvervsdrivende med udenlandsk erhvervsaktivitet  

 og -indkomst, som den gældende formulering af bestemmelsen om selvstændigt  

 erhvervsdrivendes bidragspligt har givet anledning til, foreslås fjernet ved  

 at undtage indkomst fra et fast driftsted eller en fast ejendom beliggende i  

 udlandet fra bidragsgrundlaget.
Fritagelse for pligten til at betale arbejdsmarkedsbidrag af lønindkomst  

 mv. eller indkomst fra selvstændig erhvervsvirksomhed i forhold til Grønland  

 og Færøerne, i det omfang Grønland eller Færøerne efter  

 dobbeltbeskatningsoverenskomsterne ikke er afskåret fra at beskatte.  

 Baggrunden for forslaget om at etablere særskilt hjemmel til, at de kendte og  

 indarbejdede regler om beskatningsret i dobbeltbeskatningsaftalerne også skal  

 finde anvendelse for arbejdsmarkedsbidraget i forhold til Grønland og  

 Færøerne er, at Grønland og Færøerne i følge Statsministeriet som en del af  

 Riget ikke kan indgå mellemfolkelige aftaler om social sikring, der regulerer  

 forholdene internt i Riget.
Det har derfor ikke været muligt at fastsætte  

 regler om bortfald af bidragspligten i forhold til Grønland og Færøerne  

 svarende til de gældende regler i forhold til udlandet, hvor bl.a.  

 lovvalgsreglerne i EF-forordning 1408/71 om social sikring finder anvendelse.
Fritagelse for pligten til at betale arbejdsmarkedsbidrag for søfolk ansat  

 på de såkaldte Hong-Kong betingelser, dvs. sømænd, der er gjort skattefri,  

 fordi de er ansat på særlige forhyringsvilkår under sejlads på et nærmere  

 bestemt område.
De pågældende søfolk har typisk ingen tilknytning til Danmark  

 - ud over ansættelsen hos en dansk arbejdsgiver - og de kan ydermere typisk  

 ikke bidragsfritages efter gældende regler, idet de som oftest har bopæl i  

 lande, hvormed Danmark ikke har indgået sociale sikringsaftaler.
De  

 pågældende søfolk ligestilles herefter med fuldt eller begrænset  

 skattepligtige søfolk om bord på danske skibe under Dansk Internationalt  

 Skibsregister.
Ophævelse af 65 kr.s gebyret for erindringsskrivelser vedrørende  

 selvstændigt erhvervsdrivendes manglende betaling af a conto bidrag.
Herefter  

 finder Indenrigsministeriets lov om gebyrer og morarenter vedrørende visse  

 ydelser, der opkræves eller inddrives af amtskommuner eller kommuner, også  

 anvendelse for kommunernes erindringsskrivelser som led i inddrivelsen af  

 restancer vedrørende a conto bidrag.
Baggrunden for forslaget er, at  

 inddrivelsen af restancer vedrørende de nævnte a conto bidrag pr. 1. oktober  

 1994 er overgået fra de statslige told- og skattemyndigheder til kommunerne.  

 Det har hidtil har været oplevet som et problem for kommunerne og de  

 statslige told- og skattemyndigheder, at gebyret vedrørende disse  

 bidragsrestancer er på 65 kr., mens kommunerne efter Indenrigsministeriets  

 regler kan tage op til 200 kr. i gebyr for manglende betaling af  

 B-skatterater, restskatter og restbidrag.
 Tilbageførsel af rentekorrektionen i bidragsgrundlaget for selvstændigt  

 erhvervsdrivende, efter at denne utilsigtet blev bidragsfritaget i konsekvens  

 af den gennemførte forenkling af virksomhedsordningen i december 1996.
 Med henblik på at lette den fri bevægelighed for lønmodtagere og den fri  

 etableringsret for selvstændigt erhvervsdrivende foreslås, at en i Danmark  

 hjemmehørende person kan få fradrag for udenlandske obligatoriske sociale  

 bidrag i tilfælde, hvor den pågældende er socialt sikret i udlandet.  

 Tilsvarende foreslås for i udlandet hjemmehørende personer i det omfang de  

 pågældende vælger beskatning efter grænsegængerregelsættet i  

 kildeskattelovens afsnit I A.
Provenumæssige konsekvenser Ændringer i lovforslaget, der skønnes at medføre provenumæssige  

 konsekvenser, udgøres af genetablering af bidragspligt for beregnet  

 rentekorrektion for selvstændigt erhvervsdrivende, der beskattes efter  

 reglerne i virksomhedsordningen.
Samlet skønnes dette at eliminere et utilsigtet årligt provenutab på netto  

 ca. 20 mill. kr.
For indkomståret 1998 vil der endvidere blive indbetalt ca.  

 6 mill. kr. i midlertidig pensionsopsparing.
 Nettoprovenuet på 20 mill. kr. fordeler sig med et samlet merprovenu på  

 ca. 35 mill. kr. til staten i arbejdsmarkedsbidrag og indkomstskat og et  

 mindreprovenu for kommunerne på ca. 15 mill. kr. på indkomstskatten.
 For finansåret 1998 skønnes lovforslaget at medføre et nettoprovenu på  

 arbejdsmarkedsbidrag og indkomstskat på ca. 10 mill. kr.
 Lovforslaget indeholder herudover en række præciseringer samt mindre  

 tilpasninger, som ikke skønnes at indebære nævneværdige provenumæssige  

 konsekvenser.
Administrative konsekvenser Forslaget skønnes at medføre engangsudgifter i Told a Skat på ca. 1 mill.  

 kr. fordelt med 0,7 mill. kr. i 1998 og 0,3 mill. kr. i 1999. Herudover  

 skønnes forslaget ikke at medføre nævneværdige administrative konsekvenser.
Erhvervsøkonomiske konsekvenser Lovforslagets præciseringer mv. skønnes at skabe klarere regler til gavn  

 for erhvervsvirksomhederne.
Herudover vil genetableringen af bidragspligten  

 for rentekorrektion neutralisere en utilsigtet begunstigelse af placering af  

 privat gæld i virksomhedsordningen.
Miljømæssige konsekvenser Lovforslaget har ingen miljømæssige konsekvenser.
Forholdet til EU-retten Som nævnt i de almindelige bemærkninger vil adgangen til fradrag for  

 udenlandske obligatoriske sociale bidrag kunne bidrage til den fri  

 bevægelighed for lønmodtagere og den fri etableringsret for selvstændigt  

 erhvervsdrivende.
Forslaget indeholder ikke i øvrigt EU-retlige aspekter.
Bemærkninger til lovforslagets enkelte bestemmelser Til § 1 Til nr. 1 og 5 Der har været rejst spørgsmål om bidragspligtens rækkevidde i forhold til  

 Grønland og Færøerne.
Statsministeriet har således fastslået, at Grønlands og  

 Færøernes særlige statsretlige status som en del af det danske Rige med  

 hjemmestyreordninger afskærer Grønland og Færøerne fra at indgå  

 mellemfolkelige aftaler med Danmark om social sikring, ligesom Grønlands og  

 Færøernes tiltrædelse af den nordiske konvention om social sikring ikke  

 regulerer og dermed ikke har betydning for forholdene internt i Riget.
 På denne baggrund kan lov om arbejdsmarkedsfondes regler for så vidt angår  

 muligheden for fritagelse for henholdsvis bortfald af bidragspligten, hvor  

 pligten til at betale arbejdsmarkedsbidrag som et socialt bidrag skal  

 respektere lovvalgsreglerne i EF-forordning 1408/71 om social sikring eller  

 andre mellemfolkelige aftaler om social sikring, som Danmark har tiltrådt,  

 ikke finde anvendelse i forhold til Grønland og Færøerne.
 Etablering af tilsvarende eller lignende muligheder for fritagelse for  

 pligten til at betale arbejdsmarkedsbidrag i forhold til Grønland og  

 Færøerne, som gælder i forhold til fremmede stater, kræver derfor særskilt  

 hjemmel i arbejdsmarkedsfondsloven.
Af administrative og forståelsesmæssige grunde foreslås der etableret  

 særskilt hjemmel til, at de kendte og indarbejdede regler om beskatningsret i  

 henhold til dobbeltbeskatningsaftalerne tilsvarende skal finde anvendelse ved  

 afgørelsen af, om pligten til at betale arbejdsmarkedsbidrag af lønindkomst  

 mv. i forhold til Grønland og Færøerne bortfalder.
Det foreslås således, at  

 den pågældende indkomst ikke medregnes til bidragsgrundlaget, i det  

 omfang Grønland eller Færøerne efter dobbeltbeskatningsoverenskomsterne ikke  

 er afskåret fra at beskatte indkomsten.
Samtidig præciseres det, jf. forslaget i § 1, nr. 1 og 2, at afgørelser om  

 personers bidragspligt i forhold til Grønland og Færøerne sker efter  

 arbejdsmarkedsfondslovens almindelige regler.
Det vil sige, at Grønland og  

 Færøerne i disse situationer sidestilles med udlandet, svarende til de  

 skattemæssige regler.
For lønmodtagere m.fl. sker nedsættelsen af bidragsgrundlaget ved  

 indsættelsen af § 8, stk. 7, i lov om arbejdsmarkedsfonde.
Det foreslås her,  

 at bidragspligten bortfalder i samme omfang, som der oppebæres bidragspligtig  

 indkomst, som Grønland eller Færøerne efter dobbeltbeskatningsoverenskomsten  

ikke er afskåret fra at beskatte .
Forslaget indebærer, at danske lønmodtagere, der oppebærer lønindkomst fra  

 arbejde i Grønland eller på Færøerne, som hovedregel ikke skal betale  

 arbejdsmarkedsbidrag af denne lønindkomst.
Dette følger af, at sådan  

 lønindkomst - bl.a. afhængig af om arbejdstageren er offentligt eller privat  

 ansat - enten kan eller kun kan beskattes i Grønland eller på  

 Færøerne, der som arbejdsstat således ikke er afskåret fra at beskatte.
 Fritagelsen omfatter bl.a. danske lønmodtagere, der af en dansk  

 arbejdsgiver er udstationeret til Grønland eller Færøerne.
Såfremt Grønland eller Færøerne efter dobbeltbeskatningsoverenskomsten  

 helt er afskåret fra at beskatte, vil lønindkomsten dog indgå i  

 bidragsgrundlaget efter de almindelige regler.
Dette vil f.eks. være  

 tilfældet, hvor den danske arbejdstager i en kortvarig periode udfører  

 arbejde på Grønland eller Færøerne, og hvor kun bopælsstaten (Danmark) kan  

 beskatte.
Bestemmelsen indebærer endvidere, at lønmodtagere hjemmehørende i Grønland  

 eller på Færøerne, der har lønindkomst for arbejde i Danmark, herunder på  

 danske skibe, fiskekuttere og fly, ikke skal betale arbejdsmarkedsbidrag af  

 denne lønindkomst.
Dette følger af, at Grønland og Færøerne som bopælsstat  

 enten har den udelukkende beskatningsret eller dog må beskatte lønindkomsten,  

 idet der skal gives nedslag for den danske skat, der falder på den danske  

 indkomst.
 Som eksempel kan nævnes søfolk og fiskere hjemmehørende på Færøerne og med  

 bopæl i Danmark, der arbejder på danske skibe i international trafik og på  

 danske fiskekuttere.
 Bestemmelsen er udformet således, at bidragsfritagelsen ikke udstrækkes  

 til eventuel anden - typisk dansk - bidragspligtig indkomst, som Grønland  

 eller Færøerne er afskåret fra at beskatte.
 I det omfang de pågældende lønmodtagere m.fl. fritages for pligten til at  

 betale arbejdsmarkedsbidrag af de omhandlede lønindkomster mv. som følge af,  

 at de ikke skal medregnes til bidragsgrundlaget efter  

 arbejdsmarkedsfondslovens § 8, stk. 1, vil indkomsterne heller ikke skulle  

 medregnes til bidragsgrundlaget for arbejdsgivere, jf.  

 arbejdsmarkedsfondslovens § 9, stk. 1.
Afslutningsvis kan det nævnes, at Danmark ikke har en særskilt  

 dobbeltbeskatningsoverenskomst med Færøerne.
Både Danmark og Færøerne har  

 tiltrådt den fællesnordiske dobbeltbeskatningsoverenskomst.
Når der i  

 forslaget henvises til Færøernes dobbeltbeskatningsoverenskomst med Danmark,  

 skal der således forstås den nordiske dobbeltbeskatningsoverenskomst.
Den  

 foreslåede bestemmelse vil ikke have betydning i relation til de øvrige  

 nordiske lande, der har tiltrådt den nordiske dobbeltbeskatningsoverenskomst,  

 det vil sige Finland, Island, Norge og Sverige.
 For selvstændigt erhvervsdrivende sker begrænsningerne vedrørende Færøerne  

 og Grønland i § 10, der omtales straks nedenfor.
Til nr. 2 og 7 Som omtalt i lovforslagets almindelige bemærkninger er der afsagt en række  

 kendelser af Landsskatteretten, hvorefter der ikke vil kunne statueres  

 bidragspligt for selvstændigt erhvervsdrivendes udenlandske erhvervsindkomst,  

 i det omfang der udelukkende drives selvstændig erhvervsvirksomhed i udlandet  

 eller den udenlandske aktivitet er udskilt i en selvstændig virksomhed og  

 dermed adskilt fra erhvervsvirksomhed drevet i Danmark.
Den gældende formulering af arbejdsmarkedsfondslovens § 7, stk. 3, om  

 bidragspligten for selvstændigt erhvervsdrivende kan herefter give anledning  

 til retsusikkerhed, idet ordlyden ikke giver en præcis afgrænsning af  

 bidragspligtens rækkevidde i de situationer, hvor personer hjemmehørende i  

 Danmark driver selvstændig erhvervsvirksomhed i udlandet.
For at imødegå  

 denne usikkerhed, og samtidig sikre en praktisabel og administrerbar  

 lovteknisk udmøntning af retstilstanden efter de afsagte  

 Landsskatteretskendelser, foreslås der en samtidig ændring af reglerne om  

 selvstændigt erhvervsdrivendes bidrags pligt  (udvidelse) og bidrags  

grundlag (indskrænkning).
 Den foreslåede ændring af § 7, stk. 3, indebærer, at personer  

 hjemmehørende her i landet er bidragspligtige, i det omfang de driver  

 selvstændig erhvervsvirksomhed, dvs. uanset hvor virksomheden eller  

 virksomhederne drives.
Fra dette udgangspunkt gøres dog undtagelser gennem indskrænkninger af  

 bidragsgrundlaget i de tilfælde, hvor der drives virksomsomhed i udlandet  

 gennem et fast driftssted (fast sted) og i tilfælde, hvor der er tale om en  

 fast ejendom beliggende i udlandet.
Indkomst hidrørende fra et sådant fast  

 driftssted (fast sted) eller fast ejendom vil således normalt ikke skulle  

 indgå i bidragsgrundlaget.
Om der er fast driftssted/fast sted (eller fast ejendom) i udlandet  

 afgøres efter de skatteretlige regler herom.
F.s.v.a. faste  

 driftssteder/faste steder således som udgangspunkt kildeskattelovens § 2,  

 stk. 1, litra d.
Ved den nærmere fastlæggelse af om der er fast driftssted  

 efter denne bestemmelse anvendes i praksis principperne i artikel 5 om fast  

 driftssted i OECDs Modelkonvention om indkomst og formue.
I tilfælde, hvor  

 der mellem Danmark og den pågældende udenlandske stat er indgået en  

 dobbeltbeskatningsoverenskomst, hvori definitionen af fast driftssted afviger  

 fra definitionen af fast driftssted i kildeskattelovens § 2, stk. 1, litra d,  

 (jf.
OECDs Modeloverenskomst), skal begrebet fast driftssted dog forstås i  

 overensstemmelse med den faktisk indgåede dobbeltbeskatningsoverenskomst.
 Størrelsen af den indkomst, der kan henføres til et fast driftssted/fast  

 sted eller en fast ejendom, opgøres også efter de skatteretlige regler,  

 herunder interne danske regler af betydning for indkomstopgørelsen i et fast  

 driftssted/fast sted eller en fast ejendom.
 I hvilket omfang den udenlandske indkomst ikke skal indgå i  

 bidragsgrundlaget afhænger af om den selvstændige anvender  

 virksomhedsordningen eller ej.
For selvstændigt erhvervsdrivende uden for virksomhedsordningen  

  opgøres bidragsgrundlaget efter § 10, stk. 1, i lov om arbejdsmarkedsfonde.  

 Bidragsgrundlaget udgør den personlige indkomst fra selvstændig  

 erhvervsvirksomhed.
Den foreslåede § 10, stk. 3, 1. pkt., indebærer, at  

 bidragsgrundlaget ikke påvirkes af - positiv eller negativ - personlig  

 indkomst fra samtlige faste driftssteder (faste steder) og faste ejendomme  

 beliggende i udlandet.
Er den udenlandske indkomst positiv, skal dette beløb fragå i  

 bidragsgrundlaget, som udgør den samlede personlige indkomst.
Er den  

 udenlandske indkomst derimod negativ, skal den lægges til den samlede  

 personlige indkomst.
Efter § 10, stk. 1, kan en selvstændigt erhvervsdrivende uden for  

 virksomhedsordningen, i samme omfang, som der fremføres negativ personlig  

 indkomst til fradrag i den personlige indkomst efter personskattelovens § 13,  

 stk. 3 og 4, reducere bidragsgrundlaget.
Det bemærkes, at den foreslåede  

 bestemmelse ikke modificerer denne regel.
Det samlede fradragsberettigede  

 beløb skal altså ikke reduceres med eventuel negativ personlig indkomst fra  

 tidligere år, der måtte hidrøre fra udenlandske faste driftssteder (faste  

 steder) eller faste ejendomme.
 For selvstændigt erhvervsdrivende inden for virksomhedsordningen  

  opgøres bidragsgrundlaget efter § 10, stk. 2, i lov om arbejdsmarkedfonde.  

 Bidragsgrundlaget opgøres som summen af overførsel fra virksomheden til den  

 skattepligtige hidrørende fra virksomhedens skattepligtige overskud med  

 fradrag af kapitalafkast og med overførsel af beløb fra virksomhedens konto  

 for opsparet overskud med tillæg af den hertil svarende virksomhedsskat til  

 den skattepligtige.
Med indsættelsen af § 10, stk. 3, 2. pkt., foreslås det, at det samlede  

 overførte skattepligtige overskud i virksomheden skal nedsættes med summen af  

 eventuel positiv indkomst hidrørende fra samtlige faste driftsteder (faste  

 steder) og faste ejendomme beliggende i udlandet, hvilket så reducerer  

 bidragsgrundlaget.
Da det vil være forbundet med betydelige vanskeligheder  

 for både de statlige told- og skattemyndigheder og de selvstændigt  

 erhvervsdrivende at holde styr på, om indkomst, der overføres fra konto for  

 opsparet overskud, hidrører fra Danmark eller fra udlandet, foreslås det, at  

 beløb, der overføres fra denne konto, altid vil skulle anses for  

 bidragspligtig »dansk« indkomst.
Det bemærkes, at den selvstændigt  

 erhvervsdrivende ved at overføre et overskud svarende til den positive  

 udenlandske indkomst - herunder eventuelt efter udløbet af indkomståret, jf.  

 virksomhedsskattelovens § 10, stk. 1, 2. pkt., - altid vil kunne undgå, at  

 udenlandsk indkomst overføres til konto for opsparet overskud.
At beløb  

 overført fra konto for opsparet overskud efter forslaget er bidragspligtig  

 indkomst skal også ses i lyset af, at den selvstændigt erhvervsdrivende i  

 tilfælde, hvor resultatet fra samtlige udenlandske faste driftssteder (faste  

 steder) og faste ejendomme er negativt, vil reducere det danske  

 bidragsgrundlag.
 I lighed med hvad der foreslås for selvstændigt erhvervsdrivende uden for  

 virksomhedsordningen, vil en fremførselsberettiget negativ personlig indkomst  

 reducere bidragsgrundlaget, uanset om den hidrører helt eller delvis fra  

 udenlandsk virksomhed.
 For så vidt angår tilføjelsen om Grønland og Færøerne i § 7, stk. 3,  

 henvises til bemærkningerne under § 1, nr. 1 og 5. Tilsvarende gælder  

 vedrørende baggrunden for at indføre hjemmel til at indkomst fra selvstændig  

 erhvervsvirksomhed i forhold til Grønland og Færøerne medregnes henholdsvis  

 ikke medregnes i bidragsgrundlaget i samme omfang som Grønland henholdsvis  

 Færøerne efter dobbeltbeskatningsoverenskomsterne med Danmark ikke er  

 afskåret fra at beskatte.
Den foreslåede § 10, stk. 3, 3. pkt., betyder for det første, at der for  

 en selvstændigt erhvervsdrivende hjemmehørende i Danmark med fast driftssted  

 (fast sted) eller fast ejendom på Grønland eller Færøerne på samme måde -  

 dvs. efter § 10, stk. 3, 1. og 2. pkt. - som hvis det faste driftssted mv.  

 havde været beliggende i en fremmed stat, ikke skal tages hensyn til  

 indkomst, der hidrører fra Færøerne og Grønland.
Det bemærkes, at de  

 grønlandske og færøske faste driftssteder mv. skal puljes med eventuelle  

 øvrige udenlandske faste driftssteder mv.
Bestemmelsen medfører for det andet, at selvstændigt erhvervsdrivende  

 hjemmehørende på Grønland eller Færøerne med fast driftssted (fast sted)  

 eller fast ejendom i Danmark ikke skal betale arbejdsmarkedsbidrag af  

 indkomsten fra det faste driftssted mv.
Dette følger af, at Grønland  

 henholdsvis Færøerne som bopælsstat må beskatte indkomsten, idet der dog skal  

 gives nedslag for den danske skat.
Til nr. 3 Forslaget præciserer, at midlertidig pensionsopsparing for dagpenge- og  

 kontanthjælpsmodtagere m.fl., der er særskilt fritaget for  

 arbejdsmarkedsbidrag i arbejdsmarkedsfondslovens § 8, stk. 5, følgelig ikke  

 skal medregnes i bidragsgrundlaget efter § 8, stk. 1, litra f.
Der er tale om  

 en redaktionel konsekvensændring uden materiel betydning.
Til nr. 4 Forslaget indebærer, at pligten til at betale arbejdsmarkedsbidrag for  

 søfolk ansat på de såkaldte Hong-Kong betingelser bortfalder.
Om baggrunden  

 for forslaget henvises til lovforslagets almindelige bemærkninger.
Til nr. 6 Lov nr. 1217 af 27. december 1996 om bl.a. forenkling af  

 virksomhedsordningen indebar, at der ikke længere sker en overførsel af  

 rentekorrektionsbeløb fra virksomhedsordningen til den skattepligtige, jf.  

 virksomhedsskattelovens § 11, stk. 3, hvorefter rentekorrektionen tages ud af  

 virksomhedens indkomstopgørelse og i stedet medregnes direkte til den  

 skattepligtiges personlige indkomst og fradrages i den pågældendes  

 kapitalindkomst.
 Denne ændring havde den utilsigtede konsekvens, at rentekorrektionen  

 samtidig udgik af bidragsgrundlaget vedrørende virksomheden, jf.  

 arbejdsmarkedsfondslovens § 10, stk. 2.
 Da der som nævnt er tale om en utilsigtet konsekvens, foreslås  

 rentekorrektionen tilbageført under bidragsgrundlaget for selvstændigt  

 erhvervsdrivende, der anvender virksomhedsordningen.
Til nr. 8 Med forslaget ophæves reglen om, at gebyret for erindringsskrivelser  

 vedrørende selvstændigt erhvervsdrivendes manglende betaling af a conto  

 bidrag udgør 65 kr.
Det betyder, at Indenrigsministeriets lov om gebyrer og  

 morarenter vedrørende visse ydelser, der opkræves eller inddrives af  

 amtskommuner eller kommuner, finder anvendelse for kommunernes  

 erindringsskrivelser som led i inddrivelsen af disse restancer.
Til §§ 2-4 Efter ligningslovens § 7 L bortses der for lønmodtagere m.fl. ved  

 opgørelsen af den skattepligtige indkomst fra arbejdsmarkedsbidrag indeholdt  

 af en dansk arbejdsgiver.
Selvstændigt erhvervsdrivende - og lønmodtagere m.fl. i tilfælde, hvor  

 arbejdsgiveren ikke har indeholdelsespligt - har efter ligningslovens § 8 M  

 tilsvarende fradrag for dansk arbejdsmarkedsbidrag ved opgørelsen af den  

 skattepligtige indkomst.
Efter personskattelovens § 3, stk. 2, nr. 7, er  

 arbejdsmarkedsbidraget endvidere fradragsberettiget i den personlige  

 indkomst.
Ovenstående gælder også i grænseoverskridende tilfælde.
Dvs. i  

 situationer, hvor en lønmodtager m.fl. eller selvstændigt erhvervsdrivende  

 betaler dansk arbejdsmarkedsbidrag af en udenlandsk indkomst.
I de tilfælde,  

 hvor en lønmodtager m.fl. eller en selvstændigt erhvervsdrivende er socialt  

 sikret i en fremmed stat og derfor betaler udenlandske sociale bidrag, vil  

 den pågældende derimod ikke kunne opnå bortseelse eller fradrag ved  

 indkomstopgørelsen.
 For at lette den fri bevægelighed for lønmodtagere og den fri  

 etableringsret for selvstændigt erhvervsdrivende bør det være muligt, at en i  

 Danmark hjemmehørende person kan få fradrag for udenlandske sociale bidrag i  

 tilfælde, hvor den pågældende er socialt sikret i udlandet, hvilket foreslås  

 med indsættelsen af § 8 M, stk. 2, i ligningsloven.
Forslaget skal også ses i sammenhæng med den danske  

 dobbeltbeskatningsoverenskomst med Tyskland og med den multilaterale nordiske  

 dobbeltbeskatningsoverenskomst.
Efter disse overenskomster skal Danmark i dag  

 lempe lønindkomst, som en i Danmark bosiddende lønmodtager oppebærer i  

 Tyskland eller i et nordisk land, efter den såkaldte eksemptionsmetode.  

 Eksemptionsmetoden indebærer, at der i den beregnede danske skat gives et  

 nedslag med den skat, som falder på den udenlandske indkomst.
Nedslaget er  

 ikke begrænset til den faktiske betalte udenlandske skat.
Sidstnævnte  

 betyder, at når der lempes efter eksemptionsmetoden, er det i praksis uden  

 betydning for størrelsen af den danske skat, om Danmark giver fradrag for et  

 eventuelt udenlandsk socialt bidrag eller ej.
Både den tyske og den nordiske dobbeltbeskatningsoverenskomst giver  

 imidlertid Danmark mulighed for at skifte fra eksemptionsmetoden til den  

 såkaldte creditmetode, hvor nedslaget er begrænset til den faktisk betalte  

 udenlandske skat.
Når der lempes efter creditmetoden, har det omvendt reel  

 betydning for skatteyderen, om der gives fradrag for udenlandske sociale  

 bidrag eller ej.
 Fradragsretten for udenlandske sociale bidrag muliggør således også et  

 fremtidigt skifte fra eksemption til credit i  

 dobbeltbeskatningsoverenskomsterne med Tyskland og de nordiske lande.
Med indsættelsen af § 8 M, stk. 2, i ligningsloven vil en i Danmark  

 bosiddende lønmodtager m.fl. eller selvstændigt erhvervsdrivende, der, enten  

 efter De Europæiske Fællesskabers forordninger om social sikring for  

 arbejdstagere, selvstændigt erhvervsdrivende og deres familiemedlemmer, der  

 flytter inden for Fællesskabet (Forordning 1408/71), eller efter en af  

 Danmark indgået mellemfolkelig aftale, er socialt sikret i udlandet, og som  

 betaler obligatoriske udenlandske sociale bidrag, få fradrag for disse  

 udenlandske sociale bidrag.
Bosiddende lønmodtagere omfatter personer  

 omfattet af kildeskattelovens § 1, der ikke efter en eventuel  

 dobbeltbeskatningsoverenskomst er hjemmehørende i en fremmed stat, Færøerne  

 eller Grønland.
 Fradraget vil kunne gives i den personlige indkomst, jf. forslagets § 4,  

 hvorefter personskatteloven § 3, stk. 2, nr. 7, konsekvensrettes, så den også  

 omfatter obligatoriske udenlandske sociale bidrag.
 For begrænset skattepligtige personer samt fuldt skattepligtige personer,  

 som efter en indgået dobbeltbeskatningsoverenskomst er hjemmehørende i en  

 fremmed stat, vil fradragsretten efter forslagets § 3 kunne findes i  

 kildeskattelovens § 5 B, som omtales nedenfor.
 Der kan kun opnås fradrag for obligatoriske sociale bidrag, der går til  

 dækning af sociale ydelser omfattet af Forordning 1408/71 eller af en  

 mellemfolkelig social sikringsaftale, hvorefter der kan ske bortfald af  

 bidragspligten i medfør af arbejdsmarkedsfondslovens § 7, stk. 5.
 Forordning 1408/71 gælder for:
- ydelser i anledning af sygdom og moderskab, - ydelser ved invaliditet, herunder ydelser, der tager sigte på at bevare  

 eller forbedre erhvervsevnen, - ydelser ved alderdom, - ydelser til efterladte, - ydelser i anledning af arbejdsulykke og erhvervssygdomme, - ydelser ved dødsfald, - ydelser ved arbejdsløshed og - familieydelser.
Forordning 1408/71 omfatter ud over EU-landene også en række oversøiske  

 områder samt Norge, Island og Liechtenstein.
Der er endvidere indgået en  

 fællesnordisk socialsikringsaftale, der gælder ved beskæftigelse inden for  

 Norden for bl.a. også personer, der ikke er statsborgere i et EØS-land.
 Danmark har yderligere indgået bilaterale mellemfolkelige  

 socialsikringsaftaler med Frankrig, Tyskland, Storbritannien og Østrig.  

 Socialsikringsaftalerne med disse EØS-lande omfatter persongrupper, der ikke  

 er omfattet af EF-forordningen, dvs. ikke-erhvervsaktive personer.
Herudover er der p.t. socialsikringsaftaler med Schweiz, Israel, Pakistan,  

 Tyrkiet og Marokko, (Bosnien-Hercegovina, Serbien-Montenegro, i forhold til  

 hvilke det pt. er uafklaret om den oprindelige aftale med det tidligere  

 Jugoslavien fortsat er gældende), Makedonien, Kroatien, Slovenien, samt med  

 Canada, Quebec, New Zealand og Chile.
Disse mellemfolkelige  

 socialsikringsaftaler indeholder regler om, hvilket lands lovgivning en  

 person skal være undergivet - de såkaldte lovvalgsregler.
Aftalerne med  

 Canada, Quebec, New Zealand og Chile omfatter imidlertid ingen af de i  

 arbejdsmarkedsfondslovens §§ 2, 3 og 4 nævnte ydelser, hvorfor der ikke kan  

 ske bortfald af bidragspligten efter samme lovs § 7, stk. 5, hvilket igen  

 indebærer, at der ikke kan gives fradrag for obligatoriske sociale bidrag i  

 disse lande.
Med obligatoriske bidrag skal forstås lovpligtige sociale bidrag, der  

 påhviler lønmodtageren selv eller den selvstændigt erhvervsdrivende, til  

 ordninger, som personen efter forordningen eller mellemfolkelige aftaler er  

 omfattet af.
Bidrag til sociale sikringsordninger etableret eksempelvis  

 gennem en kollektiv overenskomst er derimod ikke fradragsberettiget efter  

 bestemmelsen.
Tilsvarende gælder øvrige frivillige ordninger.
 Det bemærkes, at forslaget ikke ændrer ved den allerede gældende  

 fradragsret for frivillige eller tvungne indbetalinger til udenlandsk  

 arbejdsløshedsforsikring, der følger af pensionsbeskatningslovens § 49.
Fradragsretten omfatter kun sociale bidrag omfattet af Forordning 1408/71  

 eller en mellemfolkelig socialsikringsaftale og således f.eks. ikke  

 udenlandske indkomstskatter.
For personer bosiddende i Danmark beregnes i  

 stedet - med henblik på at undgå dobbeltbeskatning af udenlandsk indkomst -  

 efter interne regler eller efter en indgået dobbeltbeskatningsoverenskomst et  

 nedslag i den beregnede danske skat med den udenlandske indkomstskat.
Denne  

 lempelsesberegning sker efter nettoprincippet.
Eksempelvis er en (udenlandsk)  

 lønindkomst, som indgår ved lempelsesberegningen efter bestemmelsen herom i  

 en dobbeltbeskatningsoverenskomst eller efter ligningslovens § 33 eller § 33  

 A, derfor lønnen efter fradrag af de fradragsberettigede udenlandske sociale  

 bidrag.
 Begrænset skattepligtige og dobbeltdomicilerede fuldt skattepligtige  

 personer, som efter en indgået dobbeltbeskatningsoverenskomst er  

 hjemmehørende i en fremmed stat, Færøerne eller Grønland, vil i det omfang de  

 pågældende vælger beskatning efter grænsegængerregelsættet i  

 kildeskattelovens afsnit I A, på tilsvarende måde få fradrag for udenlandske  

 sociale bidrag, jf. den foreslåede bestemmelse i kildeskattelovens § 5 B,  

 stk. 1, nr. 6.
Til § 5 Til stk. 1 Det foreslås, at loven træder i kraft dagen efter bekendtgørelsen i  

 Lovtidende.
Til stk. 2 Det foreslås, at præciseringen og lempelsen af selvstændigt  

 erhvervsdrivendes pligt til at betale arbejdsmarkedsbidrag af  

 erhvervsindkomst fra udlandet og i forhold til Grønland og Færøerne, samt  

 forslagene om at give fradrag ved opgørelsen af den skattepligtige indkomst  

 for udenlandske obligatoriske sociale bidrag, skal have virkning fra og med  

 indkomståret 1997.
 Dog kan selvstændigt erhvervsdrivende vælge først at anvende de nye regler  

 i arbejdsmarkedsfondslovens § 7, stk. 3, og § 10, stk. 3, fra og med  

 indkomståret 1998 eller i det omfang personen har bagudforskudt indkomstår,  

 hvor indkomståret 1998 er startet før den 1. januar 1998, fra og med  

 indkomståret 1999.
Til stk. 3 Forslagene om, at vederlag til søfolk ansat under de såkaldte Hong-Kong  

 betingelser og vederlag mv., som Grønland og Færøerne i henhold til indgåede  

 dobbeltbaskatningsaftaler ikke er afskåret fra at beskatte, ikke skal  

 medregnes til bidragsgrundlaget for lønmodtagere, foreslås at få virkning fra  

 og med den 1. januar 1998.
Til stk. 4 For selvstændigt erhvervsdrivende, der anvender virksomhedsordningen,  

 foreslås, at medregningen af rentekorrektion efter virksomhedsskattelovens §  

 11, stk. 3, i bidragsgrundlaget, skal have virkning fra og med indkomståret  

 1998. Er indkomståret 1998 påbegyndt inden den 1. januar 1998, skal der kun  

 medregnes en forholdsmæssig del af den beregnede rentekorrektion for 1998 i  

 bidragsgrundlaget.
Rentekorrektionen skal medregnes med 1/12 pr. måned for  

 det antal måneder af indkomståret, der er fra den 1. januar 1998 frem til  

 udløbet af indkomståret 1998.
Skriftlig fremsættelse (2. december 1997) Skatteministeren (Carsten Koch):
 Jeg skal hermed tillade mig at fremsætte:
 Forslag til lov om ændring af lov om arbejdsmarkedsfonde,  

 ligningsloven, kildeskatteloven og personskatteloven. (Justering af reglerne  

 om bidragspligt, -grundlag og -fritagelse m.v. samt fradragsret for  

 udenlandske sociale bidrag).
(Lovforslag nr.
L 118).
 Lovforslaget indeholder en række mindre justeringer og præciseringer af  

 overvejende lempende karakter uden væsentlig materiel betydning.
For det første afklares retstilstanden for så vidt angår selvstændigt  

 erhvervsdrivendes pligt til at betale arbejdsmarkedsbidrag af udenlandsk  

 erhvervsindkomst.
Efter forslaget undtages indkomst fra et fast driftssted  

 eller en fast ejendom beliggende i udlandet fra bidragsgrundlaget.
 For det andet foreslås der genindført pligt til, at selvstændigt  

 erhvervsdrivende, der benytter virksomhedsordningen, skal medregne  

 rentekorrektion i bidragsgrundlaget.
 For det tredje foreslås der etableret særskilt hjemmel til at pligten til  

 at betale arbejdsmarkedsbidrag af lønindkomst mv. og indkomst fra selvstændig  

 erhvervsvirksomhed i forhold til Grønland og Færøerne bortfalder i det omfang  

 Grønland eller Færøerne efter dobbeltbeskatningsoverenskomsterne ikke er  

 afskåret fra at beskatte den pågældende indkomst.
Herudover foreslås bl.a., at udenlandske obligatoriske sociale bidrag  

 gøres fradragsberettigede for personer hjemmehørende i Danmark.
Tilsvarende  

 gælder for begrænset skattepligtige og dobbeltdomicilerede fuldt  

 skattepligtige personer, som efter en dobbeltbeskatningsoverenskomst er  

 hjemmehørende i udlandet, men som har valgt beskatning efter  

 grænsegængerregelsættet i kildeskatteloven.
 Idet jeg i øvrigt henviser til bemærkningerne til lovforslaget, skal jeg  

 anbefale det til Folketingets hurtige og velvillige behandling.
Bilag I dette bilag er (med mindre skrift) indsat den gældende formulering  

 af de bestemmelser, der berøres af lovforslaget § 1 I lov om arbejdsmarkedsfonde, jf. lovbekendtgørelse nr. 744 af 21.  

 september 1997, som ændret ved § 12 i lov nr. 803 af 24. oktober 1997,  

 foretages følgende ændringer:
 1. I § 7, stk. 1, litra a , indsættes efter  

 »beskæftigelse udført i udlandet«: », Grønland eller  

 Færøerne«.
 2. I § 7, stk. 3 , ændres »som er hjemmehørende og  

 driver selvstændig erhvervsvirksomhed her i landet« til : »som er  

 hjemmehørende her i landet og driver selvstændig erhvervsvirksomhed«, og  

 efter »hjemmehørende i udlandet« indsættes: », Grønland eller  

 Færøerne«.
 § 7. For lønmodtagerbidraget påhviler bidragspligten:
a) Personer, der har lønindkomst m.v. fra beskæftigelse udført her i  

 landet eller fra beskæftigelse udført i udlandet for en arbejdsgiver her i  

 landet, og som er skattepligtige efter kildeskattelovens §§ 1 eller 2, stk.  

 1, litra a, c eller j, - - - Stk. 3. For bidraget for selvstændigt erhvervsdrivende påhviler  

 bidragspligten personer, som er hjemmehørende og driver selvstændig  

 erhvervsvirksomhed her i landet, samt personer, der er hjemmehørende i  

 udlandet og driver selvstændig erhvervsvirksomhed med fast driftssted her i  

 landet.
- - - 3. I § 8, stk. 1, litra f, indsættes efter  

 »indbetalinger til Arbejdsmarkedets Tillægspension,»: »bortset  

 fra indbetalinger som nævnt i stk. 5,».
 4. § 8, stk. 3 , affattes således:
 »Stk. 3 . Vederlag, der er omfattet af kildeskattelovens § 48  

 C, stk. 3, eller § 48 D, jf. kildeskattelovens § 48 C, stk. 1, eller  

 ligningslovens § 33 C, medregnes ikke til bidragsgrundlaget.«.
 5. I § 8 indsættes som stk. 7 :
 »Stk. 7 . Vederlag m.v., som Grønland og Færøerne i henhold  

 til indgåede dobbeltbeskatningsaftaler med Danmark ikke er afskåret fra at  

 beskatte, medregnes ikke til bidragsgrundlaget.«.
 § 8. For personer omfattet af lønmodtagerbidraget, jf. § 7, stk.  

 1, udgør bidragsgrundlaget:
- - - f) indbetalinger til Arbejdmarkedets Tillægspension, som foretages af de  

 kommunale dagpenge- og socialmyndigheder for modtagere af dagpenge i henhold  

 til lov om dagpenge ved sygdom eller fødsel, modtagere af delpension eller  

 førtidspension i henhold til lov om social pension, modtagere af kontanthjælp  

 og revalideringsydelse i henhold til lov om social bistand og modtagere af  

 aktiveringsydelse efter § 18, stk. 1 og 2, 1. pkt., i lov om kommunal  

 aktivering, og af arbejdsløshedskasserne for modtagere af dagpenge i henhold  

 til lov om arbejdsløshedsforsikring m.v. og modtagere af godtgørelse i  

 henhold til lov om arbejdsmarkedsuddannelser, samt af Direktoratet for  

 Arbejdsløshedsforsikringen og arbejdsløshedskasserne for modtagere af  

 overgangsydelse, efterløn eller delefterløn i henhold til lov om  

 arbejdsløshedsforsikring m.v. og modtagere af uddannelsesgodtgørelse i  

 henhold til lov om en aktiv arbejdsmarkedspolitik, jf. § 11, stk. 5.
- - - Stk. 3. Vederlag, der er omfattet af kildeskattelovens § 48 D, jf.  

 kildeskattelovens § 48 C, eller ligningslovens § 33 C, medregnes ikke til  

 bidragsgrundlaget.
- - - 6. I § 10, stk. 2, 1. pkt., indsættes efter »med  

 tillæg af den hertil svarende virksomhedsskat til den skattepligtige«:  

 »samt af rentekorrektion, der medregnes til den personlige indkomst  

 efter virksomhedsskattelovens § 11, stk. 3«.
 7. I § 10 indsættes som stk. 3 :
 »Stk. 3. Indkomst hidrørende fra faste driftssteder eller  

 faste ejendomme beliggende i udlandet medregnes ikke til bidragsgrundlaget  

 efter stk. 1. Ved opgørelsen af det overførte skattepligtige overskud fra  

 virksomheden til den skattepligtige efter stk. 2 fragår summen af positiv  

 indkomst hidrørende fra faste driftssteder og faste ejendomme beliggende i  

 udlandet. 1. og 2. pkt. finder tilsvarende anvendelse for indkomst, som  

 Grønland og Færøerne i henhold til indgåede dobbeltbeskatningsaftaler med  

 Danmark ikke er afskåret fra at beskatte.«.
§ 10. - - - Stk. 2. For selvstændigt erhvervsdrivende, der anvender  

 virksomhedsordningen i virksomhedsskattelovens afsnit I, opgøres  

 bidragsgrundlaget som summen af overførsel fra virksomheden til den  

 skattepligtige hidrørende fra virksomhedens skattepligtige overskud med  

 fradrag af kapitalafkast efter virksomhedsskattelovens § 5, stk. 1, nr. 3,  

 litra a, og af overførsel af beløb fra virksomhedens konto for opsparet  

 overskud med tillæg af den hertil svarende virksomhedsskat til den  

 skattepligtige.
Hvis den skattepligtige efter virksomhedsskattelovens § 23 a  

 har valgt at medregne kapitalafkast, der skal fradrages efter 1. pkt., med  

 det beløb, der skal medregnes som personlig indkomst.
Stk. 1, 2. og 3. pkt.,  

 finder tilsvarende anvendelse.
 8. I § 12, stk. 3 , ændres »§ 13, stk. 6, 2.-4.  

 pkt.« til: »§ 13, stk. 6, 2. og 3. pkt.«.
§ 12. - - - Stk. 3. § 13, stk. 6, 2.-4. pkt., finder tilsvarende anvendelse på  

 forløbige arbejdsmarkedsbidrag.
- - - § 2 I lov om påligningen af indkomstskat til staten (ligningsloven), jf.  

 lovbekendtgørelse nr. 819 af 3. november 1997, foretages følgende ændring:
 1. I § 8 M indsættes som stk. 2 .:
 »Stk. 2. For personer omfattet af kildeskattelovens § 1, der  

 efter en eventuel dobbeltbeskatningsoverenskomst ikke er hjemmehørende i en  

 fremmed stat, Grønland eller Færøerne, og som er omfattet af social  

 sikringslovgivning i udlandet, jf. § 7, stk. 4 eller 5, i lov om  

 arbejdsmarkedsfonde, fragår obligatoriske udenlandske sociale bidrag ved  

 opgørelsen af den skattepligtige indkomst for det indkomstår, som bidraget  

 vedrører.«.
§ 3 I lov om opkrævning af indkomstskat for personer m.v. (kildeskatteloven),  

 jf. lovbekendtgørelse nr. 614 af 10. juli 1997, foretages følgende ændring:
 1. I § 5 B, stk. 1, indsættes som nr. 6 :
 »6) Obligatoriske udenlandske sociale bidrag, forudsat at den  

 pågældende er omfattet af social sikringslovgivning i udlandet, jf. § 7, stk.  

 4 eller 5, i lov om arbejdsmarkedsfonde.«.
§ 4 I lov om indkomstskat for personer m.v. (personskatteloven), jf.  

 lovbekendtgørelse nr. 716 af 11. september 1997, som ændret ved § 11 i lov  

 nr. 803 af 24. oktober 1997, foretages følgende ændring:
 1. I § 3, stk. 2, nr. 7 , ændres »og midlertidig  

 pensionsopsparing« til: », midlertidig pensionsopsparing og  

 obligatoriske udenlandske sociale bidrag«.
