Lov om ændring af lov om godskørsel (Hævelse af vægtgrænsen fra 2.000 kg til 2.500 kg for tilladelsesordningen for national godskørsel i varebiler) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I lov om godskørsel, jf. lovbekendtgørelse nr. 1051 af 12. november 2012, som ændret bl.a. ved § 1 i lov nr. 746 af 1. juni 2015 og lov nr. 735 af 8. juni 2018 og senest ved § 1 i lov nr. 870 af 14. juni 2020, foretages følgende ændringer:
 1. I § 1, stk. 2, 1. pkt., indsættes efter »udfører«: »national«, og »2.000 kg« ændres til: »2.500 kg«.
 2. I § 11, stk. 1, 1. pkt., ændres »2.000 kg« til: »2.500 kg«.
§ 2 Stk. 1. Loven træder i kraft den 1. januar 2023.
 Stk. 2. Transportministeren kan fastsætte nærmere regler om overgangsordninger for virksomheder, der på tidspunktet for lovens ikrafttrædelse driver eller tidligere har drevet virksomhed, der er omfattet af tilladelseskravet efter § 1, stk. 2, i lov om godskørsel som affattet ved denne lovs § 1, nr. 1, herunder regler om fravigelse af krav, der skal opfyldes for at opnå tilladelse.
Givet på Amalienborg, den 18. maj 2022 Under Vor Kongelige Hånd og Segl MARGRETHE R.
