Resumé A klagede over, at Hovedstadsrådet i forbindelse med en godkendelse  

 af en kloakplan ikke havde givet korrekt underretning om rådets afgørelse.
 Forinden klagen til ombudsmanden havde Miljøstyrelsen meddelt A,  

 at styrelsen fandt underretningen fyldestgørende.
 Kloakeringsplanen omfattede et område bestående af 454 ejendomme,  

 hvoraf 70% anvendtes til sommerhusbeboelse.
 Annonceringen af Hovedstadsrådets godkendelsesbeslutning havde  

 fundet sted i en lokal ugeavis, hvis udbredelse i øvrigt var baseret på  

 husstandsomdeling, men som ikke uddeltes til sommerhusene i området.
 På baggrund af en generel redegørelse for kravene i miljøbeskyttelseslovens  

 § 65, stk. 2, - om underretning af (bl.a.) de privatpersoner, som må antages  

 at  

 have en individuel, væsentlig interesse i at få kundskab om beslutningen -  

 fandt ombudsmanden, at den foretagne annoncering i dette tilfælde ikke havde  

 været tilstrækkelig til opfyldelse af den informationspligt, som fremgik af  

 bestemmelsen. (J. nr. 1988-720-11).
 Kravene til offentlig annoncering i henhold til miljøbeskyttelseslovens  

 § 65, stk. 2.
 A klagede over, at Miljøstyrelsen  

 havde godkendt en kloakeringsplan vedrørende Buresø-området.
Det fremgik af sagen, at en  

 landvæsenskommission i 1974 afsagde kendelse om, at Buresø-området skulle  

 kloakeres.  

 I 1980 ansøgte Stenløse Kommune om en generel tilladelse til nedsivning af  

 spildevand fra sommerhuse og helårsboliger i Buresø-området.
I 1984 meddelte  

 Hovedstadsrådet Stenløse Kommune afslag på ansøgningen og pålagde samtidig  

 kommunen at fremsende et tillæg til den gældende spildevandsplan indeholdende  

 planer for den fremtidige spildevandsafledning i Buresø-området.
 Afgørelsen blev stadfæstet af  

 Miljøstyrelsen.
 I 1987 ansøgte Stenløse  

 Kommune om godkendelse af et tillæg til kommunens spildevandsplan omhandlende  

 kloakering af Buresø-området m.v.
 Hovedstadsrådet godkendte  

 ansøgningen.
Det fremgår af godkendelsen,  

 at Buresø-området består af 454 ejendommen, hvoraf 30% anvendes til  

 helårsbeboelse, de øvrige 70% til sommerhusbeboelse.
Spildevandsafledningen  

 foregår til henholdsvis samletanke (25%) og nedsivningsanlæg (75%).
Ved planen ønskede kommunen  

 at kloakere området for husspildevand med afledning til Slagslunde  

 Rensningsanlæg.
Regnvandet skulle fortsat ledes til faskiner.
 Af Hovedstadsrådets afgørelse  

 fremgik det, at denne skulle offentliggøres ved annoncering i  

 Stenløse/Ølstykke  

 Nyt i uge 49, 1987.
A påklagede godkendelsen til  

 Miljøstyrelsen.
I klagen gjorde A gældende, at der ikke i forbindelse med  

 Hovedstadsrådets  

 afgørelse havde fundet korrekt underretning sted.
Herudover gjorde A visse  

 indsigelser gældende over for selve spildevandsplanen.
Ved Miljøstyrelsens afgørelse  

 stadfæstedes Hovedstadsrådets godkendelse.
Miljøstyrelsen fandt, at  

 annonceringen  

 (i Stenløse/Ølstykke Nyt) af Hovedstadsrådets afgørelse havde været  

 fyldestgørende.
 Under min behandling af sagen  

 anmodede jeg Miljøstyrelsen om en udtalelse vedrørende den stedfundne  

 annoncering.  

 Jeg anførte bl.a.:
 "...
Efter bestemmelsen  

 (miljøbeskyttelseslovens § 65, stk. 2) er udgangspunktet, at privatpersoner,  

 som må antages at have en individuel væsentlig interesse i at få kundskab om  

 den pågældende beslutning (blandt andet med henblik på klageadgangen), skal  

 underrettes skriftligt om den trufne beslutning.
Underretning til de nævnte  

 privatpersoner kan dog eventuelt finde sted ved offentlig annoncering.
 Jeg går ud fra, at  

 Miljøstyrelsen i den foreliggende sag har lagt til grund, at samtlige  

 grundejere i området, som berøres af tillægget til spildevandsplanen, har en  

 individuel, væsentlig interesse i Hovedstadsrådets godkendelsesbeslutning.
På den baggrund anmoder jeg  

 om Miljøstyrelsens stillingtagen til oplysningerne om, at 70% af de berørte  

 grundejere er fritidshusejere med fast bopæl andet sted.
Over for mig er  

 henvist til, at (næsten) ingen af fritidshusejerne benytter deres huse i  

 vintermånederne og dermed heller ikke modtager lokaluddelte blade.
 Jeg udbeder mig i den  

 forbindelse nærmere oplysninger om det blad, "Lokalavisen for Stenløse  

 og  

 Uggeløse", hvori Hovedstadsrådets beslutning blev offentliggjort i uge  

 49, 1987, herunder oplysninger om bladets udbredelse (i vintermånederne) samt  

 oplysning om, hvorvidt bladet normalt benyttes til offentlige bekendtgørelser  

 af den pågældende art.
..." Miljøstyrelsens svar til mig  

 var vedlagt en udtalelse fra Stenløse Kommune, hvoraf bl.a. fremgik følgende:
 " ...
Det skal oplyses, at  

 annonceringen er sket i "Stenløse/Ølstykke Nyt", som dækker  

 kommunerne Stenløse, Ølstykke, Gundsø og Slangerup.
Bladet har senere skiftet  

 navn til det nuværende "Ugenyt", men har fortsat den samme  

 udbredelse.
Det er en ugeavis, som  

 husstandsomdeles." ...
 Det skal endvidere oplyses,  

 at Stenløse Kommune ikke fremsender særlig underretning til sommerhusbeboere  

 om afgørelser, der specielt henvender sig til sommerhusbeboere.
..." Ved en senere skrivelse bad  

 jeg Miljøstyrelsen om at tage stilling til følgende:
 " ...
 Blev det pågældende blad faktisk omdelt til alle huse i  

 området, herunder til sommerhusene, som efter det oplyste udgør 70% af de  

 berørte ejendomme.
 (Såfremt det kan lægges til grund, at der også er sket  

 omdeling til sommerhusene i vinterhalvåret.) Finder Miljøstyrelsen det  

 acceptabelt, at annonceringen efter miljøbeskyttelseslovens § 65, stk. 2,  

 sker  

 på en sådan måde, at kun sommerhusejere, der jævnligt benytter deres  

 sommerhuse  

 i vinterhalvåret, får underretning om beslutningen.
..." Af Miljøstyrelsens svar  

 fremgik følgende:
 " ...
Ad 1) Redaktionen på det  

 pågældende blad har ved telefonisk henvendelse fra Miljøstyrelsen oplyst, at  

 bladet omdeles af postvæsenet til alle husstande med postadresser, men ikke  

 til sommerhuse, hvor der ikke er personer med fast bopæl.
Bladet sendes  

 endvidere til dem, der abonnerer på det, og der lægges et antal blade til fri  

 afhentning hos lokale købmænd, kiosker m.v. for personer, der ikke modtager  

 bladet med posten.
Ad 2) Det har været  

 almindelig praksis ved behandling af spildevandsplaner og deres godkendelse  

 herunder revision og tillæg til disse planer, at indkaldelser til offentlige  

 møder og underretning om afgørelser for såvidt angår privatpersoner er sket  

 ved offentlig annoncering.
Undtagen herfra har alene været personer, der  

 under  

 sagens behandling har rettet direkte henvendelse til den godkendende  

 myndighed.
 Miljøstyrelsen har i  

 overensstemmelse med denne praksis tilkendegivet, at man anser en annoncering  

 efter miljøbeskyttelseslovens § 65, stk. 2, som gyldig underretning, når  

 annonceringen sker i dagblade og/eller ugeaviser, som i almindelighed  

 benyttes  

 til offentlige bekendtgørelser, idet borgerne må kunne forvente, at der  

 anvendes en ensartet offentliggørelsesmåde for alle offentlige  

 bekendtgørelser.
 Da den i denne sag anvendte  

 underretning af sommerhusejerne ikke væsentlig afviger fra den af Stenløse  

 kommune anvendte underretning til sommerhusbeboere om afgørelser, der  

 specielt henvender sig til dem, finder Miljøstyrelsen den anvendte  

 annoncering  

 acceptabel, uanset at den er sket i vinterhalvåret, hvor sommerhusejere ikke  

 jævnlig benytter deres sommerhuse.
..." I A's afsluttende  

 bemærkninger til sagen anførte han bl.a. følgende:
 " ...
 Den eneste herværende købmand  

 (i Slagslunde) får om onsdagen ca. 10 eksemplarer af det omhandlede blad, og  

 af de få sommerhusejere på sporadiske vinter (week-end) -besøg ved Buresø er  

 ifølge sagens natur kun et fåtal på kundebesøg i denne butiks åbningstid og  

  

 kan  

  

 ,  

 om der er resterende blade, da skaffe sig et eksemplar for  

  

 den  

  

 uge.
 I Hovedstadsrådets skrivelse  

 af ... meddeles, at dets afgørelse vil blive annonceret i  

 "Stenløse/Ølstykke  

 Nyt" i uge 49, 1987. Dette blad skiftede i uge 19, 1987 navn til  

 "Uge-Nyt" og annoncen fandtes i det nummer, der udkom den 8.  

 december  

 1987 med bl.a. det indhold, at klagefristen var 4 uger fra 1. december 1987.  

 Alene disse forhold viser, at Hovedstadsrådet ikke behandlede sin  

 underretningspligt  

 omhyggeligt og seriøst.
Hverken "Uge-Nyt"  

 eller de øvrige 4-5 gratis lokalblade (samt reklameblade m.m.m.) omdeles til  

 sommerhusbeboere; ej heller om sommeren.
Dette er Stenløse kommune vel  

 vidende  

 om.
Bladet har en abonnementspris på 280 kr./år og har mindre end 5  

 abonnenter  

 af os 300 mulige i området, formentlig mest ikke-private.
Annoncen kostede  

 ca.  

 ½ af hvad brevporto til alle ville have kostet.
..." I en skrivelse til A udtalte  

 jeg følgende:
 " ...
 Ved min behandling af sagen  

 har jeg lagt til grund, at De og samtlige berørte grundejere i det pågældende  

 område havde en væsentlig og individuel interesse i Hovedstadsrådets  

 godkendelsesbeslutning og således var klageberettiget i medfør af  

 miljøbeskyttelseslovens  

 § 74. De har i klagen til mig oplyst, at hver enkelt grundejer vil komme til  

 at betale omkring 50.000 kr. til kloakeringen.
 Beslutninger i sager om  

 miljøbeskyttelse skal efter § 65 i loven meddeles adressaten og andre  

 interesserede.
 § 65 har følgende indhold:
"Stk. 1.  

  

 Kommunalbestyrelsens, amtsrådets og hovedstadsrådets beslutninger meddeles  

 skriftligt til den eller de for de pågældende forhold ansvarlige, jfr. dog §  

 11, stk. 4. I tilfælde af overhængende alvorlig fare for sundheden samt i  

 tilfælde, hvor øjeblikkelig indgriben er påkrævet for at afværge væsentlig  

 forurening  

 eller forureningens udbredelse, kan beslutninger om påbud eller forbud  

 meddeles mundtligt.
En mundtlig beslutning skal snarest muligt tillige  

 meddeles  

 skriftligt.
Stk. 2.  

  

 Underretning  

 om den trufne beslutning meddeles samtidigt skriftligt til  

 embedslægeinstitutionen  

 og andre berørte myndigheder.
Endvidere underrettes skriftligt  

 privatpersoner, som må antages at have en individuel, væsentlig interesse i  

 at  

 få kundskab om beslutningen, samt organisationer, som må antages at være  

 klageberettiget efter § 74, stk. 2-5. Underretning til de nævnte  

 privatpersoner  

 og organisationer kan eventuelt finde sted ved offentlig annoncering.
Ved  

 meddelelse af godkendelse efter §§ 35-38 skal der altid foretages offentlig  

 annoncering." Bestemmelsen i stk. 2 skal  

 sikre, at alle særligt interesserede - ud over afgørelsens adressat - får  

 underretning  

 om den trufne beslutning.
Afgrænsningen af, hvilke privatpersoner der skal  

 underrettes,  

 er foretaget i overensstemmelse med kredsen af klageberettigede, jf. lovens §  

 74.
 Formålet med § 65, stk. 2, er  

 således navnlig at sikre, at de personer, som i henhold til  

 miljøbeskyttelsesloven  

 har klageadgang, bliver informeret om den trufne beslutning og således kan  

 tage stilling til eventuel udnyttelse af klageadgangen.
Efter § 65, stk. 2, pålægges  

 myndighederne som udgangspunkt at give den nævnte personkreds (individuel)  

 skriftlig underretning om den trufne afgørelse.
Underretningen kan dog  

 eventuelt finde sted ved offentlig annoncering.
Det er ikke i loven angivet,  

 under hvilke betingelser offentlig annoncering kan erstatte den individuelle  

 meddelelse, eller hvilke krav der stilles for at anse annonceringen for  

 fyldestgørende.
Det er i forarbejderne til bestemmelsen forudsat, at  

 offentlig  

 annoncering navnlig kan anvendes, hvor kredsen af personer, der skal  

 underrettes, er meget stor, og på forhånd er vanskelig at afgrænse.
 Offentlig annoncering,  

 eventuelt som supplement til individuel underretning, er en nødvendighed,  

 hvor  

 det ikke er muligt på forhånd at afgrænse kredsen af berørte privatpersoner.
 Hvis kredsen af berørte på  

 forhånd er identificerede, er offentlig annoncering ikke nogen nødvendighed.  

 Der foreligger alene spørgsmål om, hvorvidt den individuelle ret til  

 information efter lovens hovedregel - af administrative, praktiske grunde -  

 kan erstattes af en offentlig annoncering.
 Forudsætningen for, at dette  

 spørgsmål kan besvares bekræftende, må efter min opfattelse være, at der  

 findes, og faktisk anvendes, en offentlig annonceringsform, der er egnet til  

 at  

 give i hvert fald hovedparten af de berørte kundskab om den trufne  

 beslutning.  

 (Jeg lægger til grund, at der er tale om en større kreds, der berøres på  

 nogenlunde ensartet måde).
 Om en offentlig annoncering  

 opfylder denne forudsætning, afhænger af meddelelsesmidlets udbredelse og  

 redaktionelle (indholdsmæssige) karakter.
 Det forhold, at det valgte meddelelsesmiddel,  

 f.eks. et lokalt blad, normalt bruges til offentlige bekendtgørelser, kan  

 have  

 betydning for vurderingen af, om den nævnte hovedbetingelse er opfyldt.  

 Derimod er det efter min opfattelse ikke i sig selv tilstrækkeligt til at  

 anse informationspligten for opfyldt.
I den konkrete sag har jeg  

 lagt til grund, at beslutningen om godkendelse af tillægget til Stenløse  

 Kommunes  

 spildevandsplan, for så vidt angår Buresø-området, berører en bestemt  

 afgrænset kreds af privatpersoner, nemlig de grundejere, hvis ejendomme var  

 omfattet af spildevandsplanen.
Der var tale om i alt 454 grundejere, hvoraf  

 de 320 - ca. 70% af de berørte - var sommerhusejere med fast bopæl andet  

 sted.  

 Jeg går ud fra, at kommunen var i besiddelse af samtlige bopælsadresser.
Den offentlige annoncering af  

 beslutningen fandt sted i en lokal ugeavis, der overvejende indeholder  

 reklamer.
Avisen omdeles ikke til sommerhusene i området.
Udbredelsen er  

 efter  

 det oplyste baseret på husstandsomdeling, og kun i meget begrænset omfang på  

 faste abonnementer.
 Som bestemmelsen i § 65, stk.  

 2, er udformet, har jeg ikke grundlag for at kritisere selve beslutningen om  

 at vælge offentlig annoncering i stedet for individuel underretning (uanset  

 at kredsen af berørte var klart identificerede).
 Efter det oplyste om  

 udbredelsen og den redaktionelle karakter af det lokale ugeblad, hvori  

 annonceringen  

 skete, finder jeg imidlertid ikke, at annonceringen i dette tilfælde har  

 været tilstrækkelig til opfyldelse af den informationspligt over for de  

 berørte, som fremgår af miljøbeskyttelseslovens § 65, stk. 2.
 Jeg har gjort Miljøstyrelsen  

 bekendt hermed.
