Brugsmodelregistrering på  

 plastskruelågsåbner  

 kunne ikke opretholdes År 1997, den 17. marts afsagde  

 Patentankenævnet (Hans Chr.
Thomsen, Grønbæk, Laubst, Terndrup  

 Pedersen) følgende KENDELSE i sagen j.nr.
B 2/94:	Klage fra Sanne Lindberg Gregersen m.fl.
København, v/Plougmann, Vingtoft & Partners over Patentdirektoratets afgørelse af 7. juni 1994 vedrørende brugsmodelregistrering nr. 93 00325.
 Den 28. juni 1993 indleverede klageren, Sanne Lindberg  

 Gregersen, København K, v/Patentbureauet Plougmann & Vingtoft, en  

 ansøgning om registrering af brugsmodel vedrørende 1. en  

 kombineret plastskruelågs/kapselåbner og 2. en  

 plastskruelågsåbner til 1/2-, 1- og 1 1/2 liters flasker.
 Med skrivelse af 15. august 1993 fremsendtes  

 brugsmodelkrav, der lød som følger:
 "1.	Rund skive med takket midterhul til åbning af  

 plastskruelåg på sodavandsflasker, som er nyt ved at øge  

 diameter på plastskruelåget og specielt være beregnet  

 på denne funktion.
2.	Skiven med takket midterhul til åbning af  

 plastskruelåg kombineret med ølåbner, som er nyt  

 jævnfør pkt. 1 og ved at kombinere skruelågsåbneren  

 med ølåbner." Den 24. september 1993 meddelte Patentdirektoratet, at den  

 ansøgte brugsmodel var registreret under nr. 9300325.
 Klagerens fuldmægtig bad i skrivelse af 6. januar  

 1994 direktoratet om at foretage en prøvning af  

 brugsmodelregistreringen.
 Den 14. marts 1994 meddelte direktoratet klageren  

 følgende resultat af prøvningen af  

 brugsmodelregistreringen:
 "Vi mener ikke, Deres registrering kan opretholdes, idet  

 Deres skruelågsåbner i brugsmodellovens forstand ikke adskiller  

 sig tilstrækkeligt tydeligt fra den kendte teknik, vi har fundet ved  

 prøvningen.
 Det er således fra henholdsvis dansk  

 mønsteransøgning nr. 1285 1992, tysk  

 offentliggørelsesskrift nr. 4.113.167 og US patentskrifterne nr.  

 381.274 og nr. 4.414.865, se i alle skrifterne især figurerne, kendt at  

 udforme en åbner for skruelåg, som det er angivet i krav 1 i  

 Deres registrering.
 At kombinere sådanne skruelågsåbnere med  

 en ølåbner som angivet i Deres krav 2 må anses for helt  

 nærliggende for en fagmand, idet det er kendt fra lignende  

 skruelågsåbnere, se norsk fremlæggelsesskrift nr. 161.059,  

 tysk offentliggørelsesskrift nr. 2.508.499, GB  

 offentliggørelsesskrift nr. 2.152.912, US patentskrift nr. 4.433.597  

 og WO offentliggørelsesskrift nr. 91/00237, i alle skrifterne  

 især figurer-ne.
Skrifterne viser også eksempler på, at  

 ølåbneren kan være anbragt på siden og bagsiden af  

 åbneren eller i midten af hullet som ved Deres åbner." Klageren indsendte med skrivelse af 12. april 1994 ny  

 beskrivelse med brugsmodelkrav.
 Kravene lød som følger:
 "1.	Kombineret plastskruelågs- og  

 kapselåbner af form som en rund skive med en midteråbning (10)  

 til optagelse af et plastskruelåg og med i midteråbningen  

 inddragne fremspring (14), der tjener som kapselåbner, kendetegnet ved,  

 at midteråbningen (10), der i hovedsagen er cirkulær, langs sin  

 periferi er forsynet med takker (11), og at der ved midteråbningens ene  

 aksiale ende findes to over for hinanden beliggende fremspring, der har to  

 modstående kanter (14), der i hovedsagen strækker sig langs to  

 parallelle, med indbyrdes afstand anbragte korder i den cirkulære  

 midteråbning (10).
 2.	Kombineret plastskruelågs- og  

 kapselåbner ifølge krav 1, kendetegnet ved, at den har en krans  

 af åbninger (12) omkring midteråbningen (10).
3.	Kombineret plastskruelågs- og  

 kapselåbner i hovedsagen som vist på tegningen." I skrivelsen udtalte klageren endvidere:
"Registreringen er nu blevet begrænset til kun at  

 angå den udførelsesform, der er vist i fig. 1A i de oprindeligt  

 indleverede akter.
Kravene er blevet præciseret og tydeliggjort under  

 hensyntagen til, hvad der kendes fra de fremdragne patentskrifter, og  

 beskrivelsen er blevet tilpasset de nye krav og den nye tegning.
 Efter vor opfattelse repræsenterer den kombinerede  

 skruelågs- og kapselåbner, der kendes fra USA-patentskrift nr.  

 4.433.597, den mest relevante kendte teknik, og denne kendte teknik er blevet  

 diskuteret i den nye beskrivelsesindledning.
Som kravene nu er udformet, mener vi, at den i kravene  

 definerede frembringelse adskiller sig tydeligt fra den kendte teknik." Patentdirektoratet meddelte i skrivelse af 7. juni 1994,  

 at brugsmodelregistreringen ikke kunne opretholdes, idet "den kombinerede plastskrulågs- og kapselåbner  

 heller ikke på baggrund af de nu fremsendte krav adskiller sig tydeligt  

 - i brugsmodellovens forstand - fra de åbnere, der er kendt fra de  

 tidligere fremsendte skrifter.
Registreringen vil derfor blive udslettet.
 2. Som tidligere anført er det således fra  

 dansk mønsteransøgning nr. 1285 1992, tysk  

 offentliggørelsesskrift nr. 4113167 og US patentskrifterne nr. 381274  

 og nr. 4414865 kendt at udforme plastskruelågsåbnere som en rund  

 skive med en cirkulær midteråbning til optagelse af et  

 plastskruelåg, hvor midteråbningen, som angivet i det fremsendte  

 krav 1's kendetegnende del langs sin periferi er forsynet med takker til  

 indgreb med låget.
 At forsyne en sådan skruelågsåbner med  

 to fremspring, der er placeret, som det yderligere er angivet i krav 1's  

 kendetegnende del, for opnåelse af netop den i kravet angivne  

 kombinationsåbner må anses for en nærliggende  

 foranstaltning, når det som også tidligere anført er kendt  

 fra GB offentliggørelsesskrift nr. 2152912 og US patentskrift nr.  

 4433597 at forsyne skruelågsåbnere, der har midteråbning  

 til indgreb med skruelåget, med sådanne fremspring, således  

 at åbneren også kan bruges som kapselåbner.
 At udforme åbneren med åbninger som angivet i  

 krav 2 for at spare materiale må anses som en selvfølgelig  

 foranstaltning.
 3. Udover det selvstændige krav 1 med det  

 tilhørende uselvstændige krav 2 er der opstillet et  

 selvstændigt krav 3, der i overensstemmelse med  

 brugsmodelbekendtgørelsens ?  

 15, stk. 2 er affattet med henvisning til tegningen, d.v.s. fig. 1-3.
 Formålet med at give mulighed for at kunne  

 karakterisere en frembringelse på denne måde er at forenkle  

 brugen af brugsmodelsystemet i forhold til patentsystemet, således at  

 det for enhver vil være enkelt at opstille krav på meget enkle  

 frembringelser.
 Det har således ikke været hensigten i samme  

 registrering at tillade såvel et selvstændigt krav, der  

 karakteriserer frembringelsen med ord, som et selvstændigt krav, der  

 samtidig gør det ved henvisning til tegningen, jfr. vedlagte uddrag af  

 bemærkningerne til lovforslaget, kap. 2, ? 7, stk. 3, 2. sidste punktum.
 Krav 3, der således ikke kan medtages sammen med  

 krav 1-2, er iøvrigt ubestemt med hensyn til sit indhold ved brug af  

 udtrykket "i hovedsagen som".
Bortset herfra viser tegningen, fig. 1-3, udover  

 angivelserne i krav 1-2 ikke noget, der adskiller sig tydeligt fra den  

 anførte kendte teknik og således heller ikke noget  

 registrerbart." Denne afgørelse har klageren ved telefax af 8.  

 august 1994 indbragt for Patentankenævnet med følgende  

 ankebegrundelse:
 "Det er klagerens påstand, at den frembringelse, der  

 er defineret i beskrivelse med krav af 12. april 1994, adskiller sig tydeligt  

 fra det kendte, og at brugsmodelregistreringen derfor skal kunne opretholdes  

 på basis af det til Patentdirektoratet den 12. april 1994 indleverede  

 bilag.
 Patentdirektoratet har i sin afgørelse  

 anført, at det på basis af, hvad der er kendt fra GB  

 offentliggørelsesskrift nr. 2152912 og US patentskrift nr. 4433597  

 "må anses for en nærliggende foranstaltning" at udforme en  

 kombineret plastskruelågs- og kapselåbner som angivet i krav 1 i  

 kravene af 12. april 1994.
 Ved anvendelse af udtrykket "nærliggende  

 foranstaltning" tilkendegiver direktoratet, at man har vurderet, om den  

 beskrevne frembringelse har opfindelseshøjde, og ikke som angivet i  

 Brugsmodellovens ? 3, stk. 1  

 vurderet, om frembringelsen opfylder kravet om, at den skal "tydeligt  

 adskille sig" fra det kendte.
Efter vor opfattelse adskiller den plastskruelågs-  

 og kapselåbner, der er beskrevet i krav 1 af 12. april 1994, sig  

 tydeligt fra det, der er påvist at være kendt." I anledning af klagen har direktoratet ved skrivelse af  

 21. juni 1995 afgivet følgende udtalelse:
 "I overensstemmelse med henholdsvis brugsmodelloven og  

 patentloven afgøres en brugsmodelsag og en patentsag ved en vurdering  

 af, om der er henholdsvis tydelig eller væsentlig adskillelse til kendt  

 teknik, hvilket vil fremgå af direktoratets afgørelse.
 Det er dog direktoratets praksis ved en nærmere  

 begrundelse heraf ikke at forbinde udtrykket "nærliggende" alene til  

 patenter, men at benytte det for såvel nærmere at forklare, om  

 der er "tydelig adskillelse" (ved brugsmodeller), og om der er  

 "væsentlig adskillelse" (for patentsager).
Udtrykket bruges derfor i overensstemmelse hermed ved den  

 nærmere begrundelse som udtryk for to forskellige afstande til kendt  

 teknik." Ankenævnet har behandlet sagen på sit  

 møde den 12. november 1996.
 For og med klageren Lars Tholstrup Hermansen mødte  

 civilingeniør Knud Erik Vingtoft, som procederede sagen og nedlagde  

 følgende endelige påstande:
 principalt 	opretholdelse af registreringen  

 på basis af beskrivelse og krav af 12. april 1994.
subsidiært	opretholdelse af  

 registreringen på basis af et hovedkrav, hvor krav 1 og krav 2  

 kombineres, mere subsidiært 	opretholdelse af  

 registreringen på basis af krav 3.
 Civilingeniør Knud Erik Vingtoft gennemgik  

 forarbejderne til brugsmodellovens ? 3. Der forevistes eksemplarer af brugsmodellen,  

 som ønskes registreret, og det blev oplyst, at opfindelsen alene i  

 U.S.A var solgt i 150.000 eksemplarer.
 Ankenævnet skal udtale:
I henholde til de af Patentdirektoratet anførte  

 grunde og idet det over for Nævnet anførte hverken for så  

 vidt angår den principale eller de subsidiære påstande kan  

 føre til andet resultat bestemmes:
 Den påklagede afgørelse stadfæstes.
