Bekendtgørelse om undtagelse af visse typer af virksomheder fra krav i lov om kommuners udførelse af opgaver for andre offentlige myndigheder og kommuners og regioners deltagelse i selskaber I medfør af § 4, stk. 2, og § 5, stk. 4, i lov nr. 548 af 8. juni 2006 om kommuners udførelse af opgaver for andre offentlige myndigheder og kommuners og regioners deltagelse i selskaber, som ændret ved lov nr. 620 af 14. juni 2011, fastsættes:
 § 1. Selskaber, der er oprettet med hjemmel i § 8, stk. 1, nr. 1, i lov om teknologioverførsel m.v. ved offentlige forskningsinstitutioner, er ikke omfattet af kravene i lovens § 4, stk. 1.
 § 2. Følgende virksomheder er ikke omfattet af kravene i lovens § 5, stk. 1-3:
 1) Selskaber, der er oprettet med hjemmel i § 8, stk. 1, nr. 1, i lov om teknologioverførsel m.v. ved offentlige forskningsinstitutioner.
 2) Selskaber, der har til formål at byomdanne ældre erhvervs- og havneområder (byomdannelsesselskaber).
 3) Selskaber, hvor private ejere besidder mindst 50 pct. af selskabets kapital og stemmerettigheder, og hvor selskabets aktivitet er eksport af løsninger til udlandet.
 § 3. Bekendtgørelsen træder i kraft den 1. juli 2011.
 Stk. 2. Bekendtgørelse nr. 1531 af 14. december 2006 ophæves.
