 Efter en af Ministeriet nedlagte allerunderdanigst Forestilling har det  

 ved allerhøjeste Resolution af 18de d.M. behaget Hans Majestæt Kongen  

 allerhøjst at autorisere de af Rigets Biskopper udarbejdede nye Ritualer for  

 Daab, Nadvere og Brudevielse til valgfri Brug i den danske Folkekirke  

 jevnsides med de hidtil gældende Ritualer, saaledes at det overlades til  

 Ministeriet for Kirke- og Undervisningsvæsenet at give de nærmere Regler for  

 den nævnte Valgfrihed.
 Ministeriet for Kirke- og  

 Undervisningsvæsenet, den 26de Juli 1912.
 Jacob Appel.
/H.
Ploug.
 (* 1) Ordene »Hosianna i det høje« kan, hvor det ønskes, synges  

 af menigheden.
 (* 2) Psalmebogen for Kirke og Hjem Nr. 218, eller kun det første eller de  

 to sidste Vers.
(* 3) I Stedet for denne Indgang kan Nadverhandlingen, hvor man maatte  

 ønske det, indledes med følgende Tiltale til Nadvergæsterne: Kære Kristi  

 Venner! Vor Herre Jesus Kristus har selv sagt: »Jeg er Livets Brød.
Den,  

 som kommer til mig, skal ikke hungre; og den, som tror paa mig, skal aldrig  

 tørste«.
I sin hellige Nadvere skænker den korsfæstede og opstandne  

 Frelser os sig selv, saa at hver den, som hungrer og tørster efter  

 Retfærdighed, der kan finde Mad og Drikke til et evigt Liv.
Saa følg i lydig  

 Tro hans Indbydelse, naar han siger: »Tag dette og æd det; drik alle  

 deraf, gør dette til min Ihukommelse!» Da vil han forene eder med sig  

 selv, saa at I under Vandringen her paa Jorden stadig maa komme ham i Hu og  

 engang samles med ham i hans Rige.
Derom vil vi nu af Hjærtet bede:  

 »Opstandne Herre og Frelser, du, som selv o.s.v.
(* 4) Efter som den Syges Tilstand kræver det, kan Handlingen forkortes.  

 For Skriftemaalets Vedkommende bibeholdes dog altid Indledningen: Saa sandt  

 du af Hjertet angrer o.s.v. forud for Afløsningen.
For Nadverhandlingens  

 Vedkommende maa fadervor og Indstiftelsesordene altid bibeholdes foran  

 Uddelingen.
