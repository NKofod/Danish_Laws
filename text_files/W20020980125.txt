Nævnet fandt udfra de foreliggende oplysninger, at det ikke var  

 godtgjort, at den i indslaget bragte oplysning om klagers støtte til  

 Taleban-styret var utvivlsomt rigtig.
Klager havde derfor krav på  

 genmæle på dette punkt.
Nævnet fandt med hensyn til oplysningen om, at Minhaj ul  

 Quran-bevægelsen aktivt arbejder på at placere sine medlemmer  

 på centrale poster i dansk politik, at der her var tale om  

 tv-stationens vurdering, som var baseret på den research, der var  

 foretaget i forbindelse med udsendelsen, herunder interview med et tidligere  

 medlem af den danske afdeling af organisationen.
Nævnet fandt ikke, at  

 tv-stationen havde handlet i strid med god presseskik ved at afvise at  

 berigtige denne oplysning.
Kendelse fra Pressenævnet i sag nr.  

 67/2001 Dokumentations- og rådgivningscentret om  

 racediskrimination (DRC) har på vegne af  Babar  Baig som  

 næstformand for  Idara  Minhaj  ul  Quran   klaget til  

 Pressenævnet, idet Danmarks Radio har afvist at bringe et genmæle  

 og en berigtigelse i anledning af et indslag i TV-Avisen den 17. maj 2001.
 Af indslaget fremgik følgende:
Studievært: "Flere unge nydanskere  

 arbejder målbevidst på at blive opstillet for de politiske  

 partier.
Samtidig er de medlemmer af en muslimsk bevægelse fra  

 Pakistan.
Og det rejser spørgsmålet om, hvilke mål de  

 reelt forfølger." Derefter klippes til billeder af bedende muslimer og  

 muslimske børn, hvortil er knyttet følgende speak:
Speak:  "Minhaj  ul  Quran-bevægelsens  

  danske hovedsæde ligger i Valby i København.
Her undervises  

 små og store børn i koranen og herfra udsendes bl.a. et  

 tv-program og en månedsavis." Derefter klippes til et interview med  Anders  Thomsen,  

 amtsformand i København for Det Radikale Venstre.
 Anders  Thomsen: "Umiddelbart ser det jo  

 meget tilforladeligt ud, men når man graver lidt dybere ned, så  

 virker det som om, at der måske er nogle lidt mere religiøse,  

 fundamentalistiske strømninger i det, der gør, at det  

 måske ikke lige er Det Radikale Venstres kop te".
 Derefter klippes til billeder af et par formiddagsblades  

 overskrifter, hvoraf det blandt andet fremgår: "Radikale frygter  

 kup" og "Radikale infiltreres af islamiske fundamentalister".  

 Følgende speak kører henover billederne:
Speak: "Flere af de unge politikere med  

 især pakistansk baggrund blev for nyligt anklaget for at infiltrere  

 flere politiske partier.
Især Det Radikale Venstre.
Nu har de radikale  

 undersøgt  Minhaj-bevægelsen    nærmere og stempler den  

 islamisk fundamentalistisk." Derefter klippes til et interview med  Babar  Baig.
Babar  Baig: "De her, hvad skal man sige,  

 påstande, der er kommet, det kan jeg kun tage afstand fra, for  

 sådan forholder tingene sig ikke.
De medlemmer, som jeg  

 repræsenterer, er hovedsageligt opvokset i Danmark med demokratiske  

 idealer, og det går vi ind for 110 %." Derefter klippes til et billede af indgangen til  

  Minhaj-bevægelsens   ungdomsafdeling i Valby, hvortil er knyttet  

 følgende speak:
Speak: "Lyder det fra  

  Minhaj-bevægelsens   ungdomsafdeling i Valby.
Den, som  

 bevægelsen i øvrigt, har stærke bånd til  

 hovedsædet i Pakistan, og dens politiske parti." Derefter klippes tilbage til interviewet med  Babar  

  Baig.
BB: "Det har ikke nogen relevans.
Altså  

  Minhaj er en velfærdsorganisation, der arbejder for at skabe bedre  

 forhold i Pakistan.
Interviewer: Men det er også et politisk  

 parti i Pakistan, så er det vel også vigtigt, at man  

 fortæller om, når man stiller op i et andet politisk parti, er  

 det ikke? BB: Jo, det er et demokratisk, politisk parti, og  

 det er vigtigt at understrege.
Men altså igen, det har ikke nogen  

 relevans, for det er de samme målsætninger, som begge partier  

 stræber efter." Derefter klippes til en række arkivbilleder af bl.a.  

  Mona  Sheikh.
Speak: "En af de unge politikere,  Mona  

  Sheikh, forlod CD og søger nu opstilling som folketingskandidat for  

 de radikale på Nørrebro.
Hun er medlem af  Minhajs  

 kvindeafdeling,  Womens  League." Derefter klippes til interviewet med   Anders  

  Thomsen.
AT: "Overordnet set, så har vi  

 fået indtryk af en meget velorganiseret bevægelse, der er udbredt  

 på verdensplan.
Og som måske ikke fortæller hele sandheden  

 om dem selv".
 Derefter klippes til studieværten.
Studievært: "De nye oplysninger  

 får ingen umiddelbare følger.
De radikales formand i hovedstaden  

 mener, at det afgørende er at få alt frem i lyset, så  

 ingen føler sig snydt efter et valg.
Men lad os se på, hvad det  

 er for en bevægelse, der altså aktivt arbejder på at  

 placere sine medlemmer på centrale poster i dansk politik." Derefter klippes til billeder af en åben  

 moské med bedende mennesker.
Speak: " Minhaj  ul  Quran-bevægelsen,  

 eller Koranens Vej, har hjemme i Pakistan.
Der bor stifteren  Tahir-ul-Qadri,  

 og derfra flyder hans guddommelige indsigt og vejledninger til 70-80  

 afdelinger af bevægelsen verden over.
Den blev grundlagt i 1980 og fik  

 i 1986 sin første filial uden for Pakistan, i Danmark." Derefter klippes til et interview med journalist ved DR s  

 Indvandrerredaktion  Naser  Malik.
Naser  Malik: "Hvis man kigger på deres  

 tidsskrifter, så er det, at de vil gerne have Islam over hele verden,  

 og Danmark er jo en del af verden." Derefter klippes til billeder af bevægelsens danske  

 hovedsæde efterfulgt af billeder af et organisationsdiagram.
Speak: "I Danmark har bevægelsen  

 hovedsæde i Valby, afdelinger på Amager og i Odense, og  

 tæller ca. 1200 medlemmer.
De er velorganiserede og har foruden  

 ungdomsorganisationer en række aktiviteter.
Ikke mindst indsamling af  

 penge; penge der bl.a. sendes til Pakistan og til bevægelsens parti  

 der." Derefter klippes til interviewet med  Babar  Baig.
Interviewer: "Det er ikke noget, som man skal  

 oplyse om, når man lader sig stille op og bliver meldt ind i et  

 politisk parti? BB: Nej, det vil jeg bestemt ikke mene, fordi der  

 er jo tale om et demokratisk parti.
Jeg ku´ forstå, hvis det virkelig  

 var en fundamentalistisk bevægelse eller fanatisk militær  

 bevægelse, der var tale om, men det er der overhovedet ikke.
De her  

 påstande er fuldstændig usande." Derefter klippes til et interview med  Jørgen  

  Bæk  Simonsen, forsker ved Carsten Niebuhr-instituttet.
Jørgen  Bæk  Simonsen: "Hvis man  

 er aktiv muslim og overbevist muslim, så bliver det, at man er aktiv og  

 overbevist muslim en del af den måde, man præsenterer sig selv  

 på, og så må man stå ansigt til ansigt med de  

 spørgsmål, dårlige eller gode, som det forhold, at man er  

 muslim, afstedkommer." Derefter klippes til interviewet med  Naser  Malik.
Speak: " Naser  Malik  er pakistaner og  

 muslim, men har ikke forbindelse til  Minhaj.
Han har boet i Danmark i 25  

 år og arbejder på DR s Indvandrerredaktion.
 NM: De vil gerne have Islam som nummer et, under  

 alle omstændigheder, de vil have Islam over hele jorden.
 Interviewer: Men det er ikke det de siger,  

 når de optræder i dansk politik.
NM: Nej, det siger de ikke." Mens der vises billeder af bedende muslimer, høres  

 følgende speak.:
Speak: "TV-Avisen har også talt med  

 pakistanere, der er medlemmer af bevægelsen.
De tør ikke  

 stå frem på tv af frygt for problemer, men de fortæller  

 samstemmende, at  Minhaj  ul  Quran-bevægelsen   har to ansigter.  

 Ét udadtil, hvor budskabet er fred, demokrati og menneskerettigheder  

 og så ét kun medlemmerne kender, at målet er islamisk  

 overherredømme, politisk og økonomisk, åndeligt og  

 kulturelt.
Men det vil de aldrig indrømme, man kan ikke stole på  

 dem, mener  Naser  Malik.
NM: Med meget sikkerhed, det vil jeg sige: nej.  

 Det kan man ikke.
I hvert fald ikke her i Danmark." Derefter klippes på ny til billeder af bedende  

 muslimer.
Speak: "Medlemmer af bevægelsen  

 fortæller, at man i starten blot deltager i fredagsbønnen i  

 Valby.
Men vinder man bevægelsens tillid, inviteres der til  

 video-aftener med det religiøse overhovede fra Pakistan.
Videoer, der  

 er kopieret igen og igen, men hvor budskabet er klart nok." Derefter vises et billede af en tv-skærm, hvor  

  Muhammad  Tahir-ul-Qadri   taler på arabisk.
Billedet er tekstet  

 således:
"Denne revolution kræver, at vi ofrer alt, hvad  

 vi har.
Vores mål kan ikke nås, uden at vi ofrer blod." Derefter klippes til billeder af et bibliotek med skrifter  

 og bøger på arabisk.
Speak: "I bevægelsens mange bøger  

 og skrifter kan man læse, hvordan den hylder Irans afdøde  

 ayatollah Khomeni og støtter Talebanstyret i Afghanistan.
Det er den  

 bevægelse, de unge politikere har undladt at fortælle deres nye  

 partier om." Derefter klippes til interviewet med  Jørgen  

  Bæk  Simonsen.
JBS: "Jeg vil betragte det som intet mindre  

 end en politisk brøler og gøre den slags ting, fordi al  

 erfaring siger os jo, at dem, der forsøger at skjule noget om sig selv  

 over for andre, de bliver altid bragt i en situation, hvor det bare bliver en  

 stor byrde for dem selv." Derefter klippes til interviewet med  Babar  Baig.
Interviewer: "Du er selv medlem af Det  

 Radikale Venstre.
Har du fortalt om dit medlemskab af  Minhaj? BB: Nej, det har jeg ikke, for det har ingen  

 relevans i denne her sammenhæng.
Det forhold, jeg har til   Minhaj  

  eller til pølsemanden ned på hjørnet, har i og for sig  

 ikke noget med denne her sag at gøre." Derefter klippes tilbage til studiet.
Studievært: " Mona  Sheikh, du er medlem  

 af en underorganisation af  Minhaj, som arbejder for muslimsk  

 overherredømme, og så er du også medlem af Det Radikale  

 Venstre.
Hvordan harmonerer de to ting? MS: Jeg er ikke medlem af nogen bevægelse,  

 der arbejder for et muslimsk herredømme.
Studievært: Du er medlem af  Womens  Youth  

  League,   som er en underorganisation af  Minhaj? MS: Ja, men der, altså, det her med, at man  

 arbejder for et muslimsk overherredømme, det vil jeg gerne se  

 dokumenteret et eller andet sted.
 Studievært: Jamen, det står der jo rent  

 faktisk på hjemmesiden, hvis man går ind på den amerikanske  

 hjemmeside, som der henvises til jo, det gør der.
MS: Nej, på hovedhjemmesiden står der,  

 at bevægelsen arbejder for indførelsen af demokrati,  

 menneskerettigheder og bekæmpelsen af analfabetisme i Pakistan og  

 uddannelsesmæssig infrastruktur.
Altså det kan godt være,  

 at der er en masse teoretiske opspind  .
Studievært: Nej, det er der ikke, for der  

 står rent faktisk på den amerikanske hjemmeside, som der henvises  

 til mange andre steder fra, står der, at den arbejder for at genoprette  

 den islamiske tros overherredømme over andre ideologier.
Det  

 står der rent faktisk.
MS: I hvilken kontekst? Studievært: Det står som  

 målsætning på hjemmesiden.
MS: Altså, en ting er, at der er en  

 erklæret ideologisk dagsorden for en bevægelse i Pakistan.
En  

 anden ting er, at jeg er medlem af en afdeling, der hedder  Womens  Youth  

  League, som arbejder i en dansk kontekst og holder foredrag og arbejder for  

 den kryds- kulturelle dialog og forståelse, og jeg kan ikke se, at mit  

 medlemskab i en muslimsk ungdomsforening, som har arbejdet de sidste 5-10  

 år i Danmark jamen, du bliver nødt til at høre på  

 det her.
Altså mit politiske medlemskab, mit politiske engagement, det  

 har jeg i og med, at jeg er medborger i et dansk samfund, et dansk samfund,  

 som jeg føler ansvar for.
Min muslimske religion, og min tilknytning  

 til  Womens  Youth  League, det er en helt anden side af sagen.
Jeg har  

 aldrig lagt skjul på, at jeg er medlem af  Womens  Youth  League, da  

 jeg stiller op for Det Radikale Venstre, som desuden ikke er noget, som  

 foreningen har skubbet mig til eller noget som helst.
 Studievært: Men det er stadigvæk en  

 underorganisation, som man må gå ud fra har samme politik som  

 hovedorganisationen.
MS: Altså, det er ikke en politisk  

 organisation.  Womens  Youth  League   er ikke en politisk organisation.
Der  

 er et politisk parti i Pakistan, ja, men det har intet med den organisation,  

 som jeg er medlem af, at gøre.
Studievært: Men lederen af  

  Minhaj-bevægelsen   er den samme, som er stifter af det politiske  

 parti også, og du er medlem af en underafdeling.
Man må gå  

 ud fra, at politikken og formålene er nogenlunde de samme.
MS: Altså, man må ikke gå ud fra  

 noget som helst, man skal vide det.
Altså, en ting er et politisk  

 parti, som er baseret på nogle politiske principper, ja.
Jeg er ikke  

 medlem af noget politisk parti i Pakistan.
Jeg er medborger i det danske  

 samfund, og jeg er medlem af et dansk politisk parti, og derfor altså  

 jeg forstår ikke, hvorfor I al den her mistænkeliggørelse  

  .
Studievært: Vi prøver ikke at  

 mistænkeliggøre.
Vi stiller spørgsmålstegn ved  

 sammenhængen mellem underorganisationen, som må stå for den  

 samme politik som hovedbevægelsen, for ellers er den formentligt ikke  

 en underorganisation.
MS: Altså, det er en paraplyorganisation,  

 ikke.  Minhaj  ul  Quran   er en paraplyorganisation, og der er et politisk  

 parti, der arbejder for indførelsen af nogle politiske principper i  

 Pakistan, som menneskerettigheder, som bekæmpelse af analfabetisme og  

 demokrati o.s.v., mens  Womens  Youth  League er en muslimsk  

 ungdomsorganisation, som arbejder i en dansk kontekst, og man er da  

 nødt til at fokusere på hvilke initiativer, den forening i  

 Danmark har taget, fordi, at mit medlemskab af Det Radikale Venstre må  

 bero på, nå men, altså hvilken kontekst har jeg arbejdet i,  

 og hvad har jeg lavet for et stykke arbejde, som skulle være i modstrid  

 med radikale principper.
Når jeg stiller op for Det Radikale Venstre,  

 så har jeg noget tid til at redegøre for  hvad der er mine  

 tilhørsforhold  .
Studievært: Er det ikke svært at  

 forstå, at der ikke er nogen sammenhæng mellem en  

 ungdomsorganisation og dens moderorganisation? MS: Det siger jeg heller ikke, der ikke er.
Jeg  

 siger, at det politiske parti er en ting  .
 Studievært: Men lederen af det politiske  

 parti og bevægelsen er jo den samme.
MS: Jamen, han fungerer jo ikke i Danmark.  

 Altså i Danmark har vi en forening, som har nogle vedtægter og  

 sine egne formålsbeskrivelser, og det har intet med mit medlemskab og  

 gøre i Det Radikale Venstre, og det jeg ønsker at påpege  

 er, at når jeg stiller op for et radikalt parti, så er det fordi,  

 at mine holdninger, som jeg identificerer dem, falder sammen med Det  

 Radikales Venstres holdninger.
Den kreds kan så vælge mig eller  

 vælge at fravælge mig, og jeg har de fem minutter til at  

 redegøre for det, som jeg vil, og der er ikke noget hemmeligt ved, at  

 jeg er medlem af en muslimsk ungdomsorganisation.
Studievært: Jeg bliver nødt til at  

 stoppe dig her.
Tiden er gået.
Tak skal du have, fordi du kom.
MS: Selv tak." Ved brev af 21. maj 2001 anmodede  Babar  Baig som  

 næstformand i  Idara  Minhaj  ul  Quran   om genmæle på en  

 række punkter.
 Ved brev af 29. maj 2001 afviste Danmarks Radio at bringe  

 et genmæle.
 Klageren har anført, at man ønsker et  

 genmæle vedrørende organisationens ( Minjah  ul  Quran) forhold  

 til Taleban-militsen og berigtigelse over for den urigtige oplysning, at  

 organisationen aktivt arbejder for at placere sine medlemmer på  

 centrale poster i dansk politik.
 Klageren har nærmere anført, at DR har  

 fremstillet Koranens Vej ( Minhaj  ul  Quran) som om, at organisationen  

 støtter og hylder Taliban-militsen i Afghanistan.
 Klageren har påpeget, at DR har været i  

 besiddelse af følgende oplysninger om Koranens Vej og  

 grundlæggeren  Tahir-ul-Quadris   forhold til Taleban-militsen:
- Et citat fra en artikel i et blad, "Western  

 Views", skrevet af en canadier.
Klager har over for DR oplyst, at  

 forfatteren til artiklen ikke er tilknyttet Koranens Vej.
I citatet opfordres  

 Vesten til at anerkende Afghanistans reelle styre for derved at hindre en  

 russisk besættelse og bekæmpe opiumshandlen.
Klager  

 påpeger, at forfatteren i øvrigt har beskrevet Taleban-militsen  

 som "fierce" - dvs. modbydelig eller voldelig.
 - Indlæg fra "i fjor" i "The  

 Revival" - udgivet af  Muslim  Youth  League   i Storbritannien.  

 Indlægget er "et glødende forsvar for  

 Taleban-bevægelsen".
- En artikel fra The Daily News i Pakistan, som blev sendt  

 til DR som en e-mail med et link.
I artiklen citeres grundlæggeren  

  Tahir-ul-Qadri   bl.a. for at udtale, at han udelukker enhver mulighed for  

 en talebanisering af Pakistan, og at der i Islam ikke findes tvang m.h.t.  

 religion, og at denne religion aldrig er spredt ved hjælp af  

 sværdet.
- En klage fra udenrigsordføreren for Koranens Vej  

 i Pakistan til Udenrigsministeriet, hvori det anføres, at  

 grundlæggeren altid har afvist bl.a.
Talebans islamiske modelstat, og  

 at Koranens Vej ofte i Pakistan er blevet citeret for at udtrykke sig kritisk  

 over for Taleban.
- Endelig har en DR-journalist i Pakistan interviewet  

 flere forskellige offentlige personer.
Ifølge  

 udenrigsordføreren var der ingen af dem, der underbygger DR s teori om  

 organisationens støtte til Taleban - eller at den skulle være  

 ekstremistisk.
Klageren har anført, at der på baggrund af  

 disse kilder ikke er tvivl om, at Koranens Vej og grundlæggeren  

  Tahir-ul-Qaudri   tager afstand fra Talebans metoder og ekstremisme.
Den  

 eneste oplysninger, der peger i modsat retning er indlægget i "The  

 Revival", der udgives af en lokal, britisk underorganisation af Koranens  

 Vej.
Klageren har påpeget, at f.s.v.a. artiklen i  

 "Western Views" har DR ikke gjort opmærksom på, at der  

 er tale om et læserbrev.
Samtidig har DR valgt at bringe oplysningerne  

 på en måde, der får Koranens Vej til at fremstå som  

 Taleban-støtter med fordækte motiver.
Klageren videre anført, at DR ikke har bragt nogen  

 af de udsagn, hvor  Tahir-ul-Qadri  kritiserer Taleban og end ikke henvist  

 til avisklippet fra The Daily News, som anses for en troværdig kilde.  

 Samtidigt sætter DR lighedstegn mellem  Eric  Margolis´ opfordring til  

 samarbejde med Afghanistans Taleban-milits og Koranens Vejs holdning til  

 militsen.
Det er massemediernes opgave at bringe korrekt og hurtig  

 information.
Så langt det er muligt, bør det kontrolleres, om de  

 oplysninger, der gives, er korrekte.
DR´s belysning af  Tahir-ul-Qadri   og  

 Koranens Vejs forhold til Taleban kan i bedste fald siges at være  

 yderst selektiv og i værste fald manipulerende.
Den giver på  

 ingen måde et fyldestgørende billede af virkeligheden.
I  

 øvrigt mener klager, at DR må have manglet relevante eksterne  

 kilder, når man bruger  Naser  Malik.
Pågældende anses ikke  

 at være muslim, men tilhører Ahmediya-bevægelsen, som alt  

 andet lige vil modarbejde andre muslimer.
 Klageren har i den forbindelse anført, at de  

 presseetiske regler er tilsidesat for så vidt angår manglende  

 kontrol af, om de oplysninger, der gives er korrekte, navnlig i forhold til  

 brugen af  Eric  Margolis´ artikel og afvisningen af at bruge artiklen fra  

 Daily News den 17. maj 2001. Desuden har DR ikke udvist kritik over for de  

 kilder, der kan være farvet af personlige interesser eller  

 skadegørende hensigt.
Klageren har endvidere anført, at DR ikke har  

 anført, hvilke kilder der hentydes til med henvisningen til  

 "bevægelsens mange bøger og tidsskrifter", ligesom  

 klager ikke har set beviser for  Minhaj  ul  Qurans   forbindelse  til  Umer  

  Mullah, eller at organisationen skulle have deltaget ved en konference i  

 Lahore om forholdet mellem Taleban og det pakistanske samfund.
Det er i  

 øvrigt ukorrekt, at klagers holdning til Taleban er medtaget i  

 indslaget, henset til at klager flere gange under interviewet understregede,  

 at  Minhaj  ul  Qaran  er den eneste politiske organisation i Pakistan, som  

 ikke støtter Taleban, og som aktivt taler imod Talebanstyret.
Denne  

 del af interviewet blev imidlertid ikke bragt i forbindelse med indslaget den  

 17. maj 2001.
Klageren har yderligere anført, at det er  

 tankevækkende, at DR   efter at have citeret fra Pressenævnets  

 årsberetning for 1997, hvorefter man ikke har krav på  

 genmæle, hvis oplysningerne er overdrevne m.m   herefter bruger syv  

 sider på at forsvare sig.
Samtidig indrømmer man, at oplysninger  

 brugt i denne sammenhæng er overdrevne og på anden måde  

 ikke fuldt korrekte.
I øvrigt er lederen af DRC blevet ringet op af  

 tre journalister fra DR, som personligt har undskyldt udsendelsen den 17. maj  

 2001. De har samtidig tilkendegivet, at der er en stor splittelse hos DR  

 netop på grund af denne sag.
Klager har i øvrigt noteret sig, at DR har valgt at  

 redigere DR on-line, så det nu klart fremgår, at  Tahir-ul-Qadri  

   ikke støtter Talebanstyret, og at citatet, som opfordrer til  

 samarbejde med Taleban stammer fra journalisten  Eric  Margolis, som ikke er  

 medlem af Koranens Vej.
Det ser klager som udtryk for, at DR erkender, at  

 fremstillingen af netop det emne fremstod stærkt fordrejet.
 Klageren har med hensyn til spørgsmålet om  

 infiltrering af politiske partier oplyst, at hovedhistorien den 17. maj 2001  

 er, at nogle personer, som fornylig har meldt sig ind i politiske partier og  

 søgt opstilling til Folketinget og Københavns  

 Borgerrepræsentation m.v., har tilknytning til Koranens Vej (eller  

 underorganisationer), og TV-avisen mener, at det rejser  

 spørgsmålet om, hvilke mål de reelt forfølger.  

 Studieværten indleder derpå et indslag om Koranens vej på  

 følgende måde: "Lad os se nærmere på den  

 bevægelse, der altså aktivt arbejder for at placere deres  

 medlemmer på centrale poster i dansk politik". Fra at være  

 en anklage er det blevet til et faktum i DR, hvorved det ikke er muligt for  

 seeren at vide, hvad der er en kommentar, og hvad der er den faktiske  

 oplysning.
Klageren har anført, at historien om infiltrering  

 af Det Radikale Venstre ikke er underbygget, og det fremgår alene af  

 det af DR over for nævnet anførte, at nogle ikke nærmere  

 angivne "kilder" har sagt, at  Minhaj bevidst opstiller kandidater.  

 Denne påstand kan der kun tages afstand fra.
De tre kandidater har  

 på egen hånd søgt indflydelse uafhængigt af  

 hinanden.
Der er ikke på noget tidspunkt blevet snakket om at opstille  

 kandidater på bestyrelsesmøder i  Minhaj eller andre steder.
DR  

 har ikke nogen dokumentation for denne påstand, og desuden har DR  

 undladt at spørge de tre kandidater direkte, om de er blevet opfordret  

 af organisationen til at stille op for partiet.
Hvis  Babar  Baig var blevet  

 stillet dette spørgsmål forud for udsendelsen den 17. maj 2001,  

 ville det have givet ham en mulighed for at gendrive denne påstand.
Det  

 forhold, at  Babar  Baig har haft adgang til at udtale sig i medierne efter  

 den 17. maj 2001, ændrer ikke på det forhold, at der dermed er  

 begået en alvorlig overtrædelse af de presseetiske regler  

 før og under udsendelsen den 17. maj 2001.
Klageren har endelig anført, at det forhold, at man  

 har inviteret et andet medlem af Det Radikale Venstre    Mona  Sheikh     i  

 studiet under udsendelsen, ikke lever op til princippet om, at angreb og svar  

 bør bringes i sammenhæng.
Det bemærkes, at  

 "angrebet" i denne sag er rettet mod  Minhaj, der som oven for  

 nævnt både beskyldes for fundamentalisme og for at  

 "plante" sine tilhængere i et dansk politisk parti.  Mona  

  Sheikh   er ikke medlem af  Minhaj, og hun har under ingen  

 omstændigheder kunne tale på vegne af  Minhaj   under udsendelsen  

 den 17. maj 2001. Da der således ikke har været inviteret en  

 repræsentant for  Minhaj     og da spørgsmålet ikke blev  

 rejst over for  Babar  Baig før udsendelsen   var organisationen uden  

 mulighed for at svare på angrebet i sammenhæng med dets  

 fremsættelse i udsendelsen den 17. maj 2001.
DR har oplyst, at TV-avisen i dagene fra den 17. maj til  

 den 28. maj 2001 bragte en række indslag, som havde afsæt i den  

 trykte presses historier om flere unge nyudsprungne radikales hurtige vej til  

 en politisk plads som folketings- eller byrådskandidat.
Indslagene  

 omhandler det centrale spørgsmål, om man kan være medlem  

 af en dansk underorganisation til en international bevægelse som  

 Koranens Vej, der set med danske øjne har en fundamentalistisk  

 ideologi, og samtidig være medlem af Det Radikale Venstre.
Når  

 potentielle folketingskandidater for Det Radikale Venstre tilhører en  

 religiøs bevægelse, hvis leder   der er i dag er meget aktiv  

 både som politiker, skribent og åndelig leder af det  

 verdensomspændende net af organisationer under  Minhaj  ul  Quran    

 offentligt bekender sig til grundlæggende muslimske fundamentaliske  

 holdninger, må margin for dækning og omtale være meget vid.  

 Det er klassisk journalistik at sammenholde politikeres handlinger med den  

 ideologi, de repræsenterer.
DR har anført, at Minha j  ul  Qurans  holdninger  

 til Talebanstyret  tilsyneladende er et spørgsmål om, hvem man  

 spørger om hvad i organisationen.
TV-avisen har i sin research  

 undersøgt en række hjemmesider verden over.
Med den  

 afstandtagen, den danske organisation tager til Talebanstyret, sammenholdt  

 med diverse holdninger, der kommer til udtryk på bevægelsens  

 hjemmesider i andre lande, er der berettiget tvivl om organisationens  

 holdninger til Talebanstyret.
Kilder, som TV-avisen har fundet  

 pålidelige, men som på grund af deres tilknytning til det  

 muslimske samfund ikke ønsker at stå frem, har oplyst, at  

 næsten alle religiøse partier og organisationer i Pakistan  

 bortset fra Shia-muslimerne, men inklusive  Minhaj  ul  Quran, støtter  

 Taleban.  Umer  Mullah   og hans regering har brugt Taleban som rollemodel,  

 og Taleban-bevægelsens ledere har efter invitation fra Umer Mullah  

 deltaget i en konference i Lahore om forholdet mellem Taleban og det  

 pakistanske samfund.
Støtten til Taleban er et kontroversielt  

 spørgsmål i den vestlige verden.
Af den grund fremgår  

 støtten ikke af de tilgængelige hjemmesider, men den er helt  

 åben og utilsløret i Pakistan, fortæller kilderne.
 DR har videre anført, at TV-Avisen har foretaget en  

 grundig research, hvor det dels via hjemmesider, tidsskrifter og interviews  

 er dokumenteret, at  Idara  Minhaj  ul  Quran og  Womens  Youth  League   er  

 underorganisationer under  Minhaj  ul  Quran, dels er dokumenteret, at  

  Minhaj  ul  Quran   står for en række holdninger og  

 målsætninger, der er i direkte strid med Det Radikale Venstre´s.
DR har i den forbindelse anført, at oplysningerne  

 er kontrolleret så langt, det var muligt.
Klagers holdning er medtaget,  

 ligesom det på DR-online præcist er anført, hvilke kilder  

 der er anvendt.
På online starter omtalen netop med oplysningen om, at  

 stifteren og lederen af såvel det politiske parti som den  

 religiøse bevægelse flere gange har kritiseret Taleban i  

 Afghanistan.
Med hensyn til anvendelsen af de enkelte kilder har DR  

 anført, at man har tilrettet DR-online, således at der nu  

 gøres opmærksom på, at  Eric  Margolis   ikke er medlem af  

 Min haj  ul  Quran.
I "Revival", der er det britiske  Minhaj  ul  

  Qurans blad, fremgik i fjor følgende: "The Taliban Goverment is  

 the only Muslim Goverment in the world whose leaders are sincere to establish  

 Shariah". Artiklen munder ud i denne opfordring: "An appeal goes  

 out to the Muslims all over the world to come to assistance of there brothers  

 and sisters in Afghanistan generally, and the Taliban specifically". Det  

 fremgår ikke i øvrigt af artiklen i "Revival", at der  

   som af klager anført   er tale om et læserbrev.
Artiklen i The  

 Daily News indeholder en realpolitisk analyse, hvis holdning f.eks. kommer  

 til udtryk indledningsvis på hjemmesiden.
Oplysningen er endvidere nu  

 medtaget på DR-online.
DR har endelig henvist til, at DR har fuld  

 redigeringsret for så vidt angår de interviews, som DR lavede i  

 Pakistan.
DR har særligt med hensyn til anvendelsen af  Naser  

  Malik   i indslaget anført, at DR ofte anvender politiske  

 kommentatorer som led i reportagedækning.
Personer, der arbejder  

 professionelt indenfor et bestemt område opnår en omfattende  

 viden og erfaring inden for det pågældende område.
Den  

 konkrete anvendelse af  Naser  Malik  er i overensstemmelse hermed.
I  

 øvrigt  fik  Babar  Baig i indslaget lejlighed til at svare på  

  Naser  Malik   udtalelser.
DR har yderligere anført, at såvel  Babar  

  Baig som andre potentielle kandidater har medvirket indtil flere gange i  

 DR´s dækning af debatten i perioden 17.-28. maj 2001. F.eks. udtaler  

  Babar  Baig i indslaget den 17. maj 2001 følgende på  

 spørgsmålet om oplysninger, om pengeoverførsler burde  

 have været oplyst: "Nej, det er det ikke.
Der er jo tale om en  

 demokratisk bevægelse.
Jeg kunne forstå, hvis det virkelig var en  

 fundamentalistisk bevægelse eller en fanatisk militær  

 bevægelse, der var tale om, men det er der overhovedet ikke.
De her  

 påstande er fuldstændig usande ". Herudover fik  Mona  

  Sheikh, der er medlem af en af  Minhaj  ul  Qurans   underorganisationer,  

 nemlig  Womens  Youth  League, og dermed tilsluttet   Minhaj,  i et langt  

 studieinterview lejlighed til at svare på spørgsmål om  

 sine egne holdninger i forhold til Minhaj.
Det er i øvrigt DR´s  

 opfattelse, at der bør ske en vurdering af indslagene set som en  

 helhed og ikke kun af et enkeltstående indslag.
 DR har desuden anført, at speaken, der lyder  

 "lad os se på, hvad det er for en bevægelse, der altså  

 aktivt arbejder på at få placeret sine medlemmer på  

 centrale poster " skal ses som en samlet enhed og citatet skal ikke  

 bedømmes isoleret fra konteksten.
DR har i den forbindelse gjort gældende, at DR´s  

 oplysninger er fremkommet blandt andet fra et tidligere medlem med  

 indgående kendskab til  Minhaj, som detaljeret har beskrevet den taktik  

 og de overvejelser, som har ligget bag placeringen af de unge politiske  

 kandidater i forskellige partier med henblik på hurtig indflydelse og  

 kandidatopstilling.
Kilden har fortalt, at målet og midlerne  

 opstilling af kandidater og valg af partier, hvor chancerne var størst  

   har været drøftet i  Minhaj  ul  Qurans   bestyrelse.
Kilden  

 til oplysningerne om de interne drøftelser i  Minhajs ledelse er  

 TV-avisen bekendt og må betragtes som troværdig.
 DR har endvidere henvist Pressenævnets  

 årsberetning for 1997, hvoraf det fremgår, at "man vil  

 typisk heller ikke have krav på genmæle over for oplysninger, der  

 er overdrevne eller på anden måde ikke fuldt ud korrekte, mens  

 som dog indeholder en vis grad af rigtighed".
DR har sammenfattende anført, at man har handlet i  

 overensstemmelse med god presseskik, ligesom det gøres gældende,  

 at det, som der kræves genmæle over for, i nogen grad har  

 karakter af vurderinger og meningstilkendegivelser, som ikke giver grundlag  

 for genmæle.
DR har ikke bragt faktuelt forkerte oplysninger, ligesom  

 der er givet medlemmer af underorganisationer i  Minhaj   lejlighed til flere  

 gange at komme til orde både i reportager og live i studiet.
 I sagens behandling har følgende  

 nævnsmedlemmer deltaget:
 Jørgen Nørgaard, Aage Lundgaard, Kaare R.  

 Skou og Kirsten Dyregaard.
 Pressenævnet udtaler:
 Pressenævnet bemærker indledningsvis, at  

 klagen over artiklerne på DR-online ikke er fremsendt til Danmarks  

 Radio inden 4 uger efter offentliggørelsen som anført i  

 medieansvarslovens § 34, stk. 3. Nævnet kan derfor ikke behandle denne  

 del af klagen.
 Nævnet bemærker videre, at nævnet  

 på baggrund af udformningen af klagen af 27. juni 2001 til  

 Pressenævnet alene har anset denne som en klage over DR s afvisning af  

 at bringe et genmæle og en berigtigelse i forbindelse med indslaget i  

 TV-Avisen den 17. maj 2001.
Det følger af medieansvarslovens § 36, stk. 1, at  

 en anmodning om genmæle over for oplysninger af faktisk karakter, som  

 er egnet til at påføre nogen økonomisk eller anden skade  

 af betydning, og som er blevet bragt i et massemedie, skal tages til  

 følge, medmindre oplysningernes rigtighed er utvivlsom.
Det  

 følger endvidere af lovens § 36, stk. 2, at anmodning om genmæle  

 kan fremsættes af den, som oplysningerne vedrører.
 Der fremgår af de vejledende regler for god  

 presseskik, at berigtigelse af urigtige oplysninger skal finde sted på  

 redaktionens eget initiativ, hvis og så snart kendskab til fejl af  

 betydning i de bragte meddelelser indgår.
Nævnet finder udfra de foreliggende oplysninger, at  

 det ikke er godtgjort, at den i indslaget den 17. maj 2001 bragte oplysning  

 om  Minhaj  ul  Qurans   støtte til Taleban-styret er utvivlsomt  

 urigtig.
Klager har derfor krav på genmæle på dette punkt.
Nævnet finder med hensyn til oplysningen om, at  

 bevægelsen aktivt arbejder på at placere sine medlemmer på  

 centrale poster i dansk politik, at der er her er tale om Danmarks Radios  

 vurdering, som er baseret på den research, der er foretaget i  

 forbindelse med udsendelsen, herunder interview med et tidligere medlem af  

 den danske afdeling af organisationen.
Nævnet finder ikke, at Danmarks  

 Radio har handlet i strid med god presseskik ved at afvise at berigtige denne  

 oplysning.
 Klager er berettiget til efter påkrav at få  

 optaget følgende genmæle i Danmarks Radio, jf.  

 medieansvarslovens § 39:
"Genmæle TV-avisen bragte den 17. maj 2001 et indslag om unge  

 muslimer, der samtidig med at være medlem af Minjah ul Quran eller en  

 af bevægelsens underorganisationer ønskede at blive opstillet  

 for Det Radikale Venstre.
I den forbindelse blev det oplyst, at  Minhaj  ul  

  Quran-bevægelsen støtter Taleban-styret i Afghanistan.
Dette er  

 ikke korrekt.
Babar  Baig, næstformand i den danske afdeling af  

  Minhaj  ul  Quran." Afsagt den 6. februar 2002.
