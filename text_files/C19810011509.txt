 Ved lov nr. 282 af 10. juni 1981 om ændring af lov om beskatning til  

 kommunerne af faste ejendomme er der gennemført forskellige bestemmelser om  

 påligningen af kommunal og amtskommunal grundskyld for visse særlige  

 ejendomsgrupper.
 Loven er optaget som bilag til dette cirkulære.
 Der er pålagt vurderingsmyndighederne opgaver i forbindelse med  

 gennemførelsen af følgende to bestemmelser:
 Loven har virkning fra og med skatteåret 1982. De opgaver, som er pålagt  

 vurderingsmyndighederne, skal således første gang udføres i forbindelse med  

 17. alm. vurdering.
1. Fredede ejendomme I medfør af § 7, stk. 1, litra d) fritages fredede ejendomme, hvorpå der  

 er tinglyst en særlig bevaringsdeklaration i henhold til lovgivningen om  

 bygningsfredning, for kommunal grundskyld.
Fritagelsen omfatter alene den  

 bebyggede grund, gårdsplads og have.
 Vurderingsrådet skal i forbindelse med vurderingen tage stilling til,  

 hvorvidt en ejendom efter vurderingsrådets opfattelse helt eller delvis er  

 fritaget for grundskyld i henhold til bestemmelsen, jfr. cirkulæret om 17.  

 alm. vurdering punkt 15.
 Såfremt kun en del af en ejendom kan fritages efter bestemmelsen, skal  

 vurderingsrådet foretage den fornødne fordeling af grundværdien og af  

 fradraget for forbedringer.
 For vurderingsrådets fordelinger i henhold til § 7, stk. 1, litra d,  

 gælder de sædvanlige klageregler i vurderingsloven og skattestyrelsesloven.
2. Parcel- og rækkehusejendomme m.v., der tilhører  

 almennyttige boligselskaber og andelsboligforeninger I medfør af § 8A svarer parcel- og rækkehusejendomme m.v., der tilhører  

 almennyttige boligselskaber, jfr. § 2 i lov om boligbyggeri, samt parcel- og  

 rækkehusejendomme m.v., der tilhører andelsboligforeninger, for skatteårene  

 1982, 1983 og 1984 kommunal og amtskommunal grundskyld med henholdsvis 55, 70  

 og 85 pct. af den promille, hvormed grundskyld pålignes de øvrige ejendomme i  

 kommunen.
Bestemmelsen omfatter al tæt-lav bebyggelse, som tilhører de nævnte  

 selskaber eller foreninger.
Detil sige, at parcel-, række-, kædeog klyngehuse  

 er omfattet af reglen.
 Det påhviler vurderingsrådet i forbindelse med vurderingen at træffe  

 afgørelse om, hvorvidt ejendomme, der tilhører almennyttige boligselskaber  

 eller andelsboligforeninger, skal anses for tæt-lav bebyggelse.
Såfremt der på et areal, som er vurderet som en samlet fast ejendom,  

 findes såvel tæt-lav bebyggelse som bygninger af anden art, foretager  

 vurderingsrådet de fornødne fordelinger af grundværdien og eventuelle fradrag  

 i grundværdien for forbedringer.
Fordeling kan dog undlades, såfremt der ud  

 over den tætte-lave bebyggelse kun findes bygninger, som indeholder  

 fællesfaciliteter (vaskeri, selskabslokaler), der udelukkende er til brug for  

 bebyggelsens beboere.
 For vurderingsrådets afgørelser og fordelinger i henhold til § 8A gælder  

 de sædvanlige klageregler i vurderingsloven og skattestyrelsesloven.
Vedrørende ansættelsen af grundværdien for ejendomme bebygget med tæt-lav  

 boligbebyggelse skal det understreges, at grundværdien for disse ejendomme -  

 lige som for andre ejendomme - skal svare til grundens værdi i ubebygget  

 stand under hensyn til grundens beskaffenhed og beliggenhed og til en i  

 økonomisk henseende god anvendelse.
Grundværdien skal derfor ansættes uden  

 hensyntagen til ejerforholdet og den faktiske anvendelse, men alene ud fra et  

 skøn over, hvilke økonomiske muligheder den ubebyggede grund af den givne  

 beskaffenhed og beliggenhed indeholder.
Dette medfører, at grundværdien for  

 boligselskabernes rækkehuse m.v. skal ansættes som for tilsvarende arealer,  

 der er bebygget med privatejede rækkehuse.
Ligesom arealer udlagt til etagebebyggelse bliver vurderet efter  

 handelsværdien for arealer til denne bebyggelsesform, skal arealer udlagt til  

 rækkehusbebyggelse vurderes efter handelsværdien til dette formål.
Da arealer  

 til parcel- og rækkehusbebyggelse i almindelighed handles til højere priser  

 pr. kvm grundareal end arealer til etagebebyggelse, skal arealer udlagt til  

 tæt-lav bebyggelse ansættes tilsvarende højere end arealer til  

 etagebebyggelse.
Statsskattedirektoratet, den 15. juli  

 1981 A.
BERNTH PEDERSEN / E.
Stæhr-Larsen Bilag Lov nr. 282 af 10. juni 1981 om ændring af lov om beskatning til  

 kommunerne af faste ejendomme. (Ejendomsskattelempelse for fredede ejendomme  

 og forretningsejendomme samt for parcel- og rækkehusejendomme m.v., der  

 tilhører almennyttige boligselskaber og andelsboligforeninger).
