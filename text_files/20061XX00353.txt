Skriftlig fremsættelse (11. april 2007) Økonomiministeren  

  

 (Bendt Bendtsen):
 Herved tillader jeg mig for Folketinget at fremsætte:
 Forslag til lov om Fonden  

 til Markedsføring af Danmark.
(Lovforslag nr.
L 206).
 Som opfølgning på handlingsplanen for offensiv global  

 markedsføring af Danmark skal der fremsættes lovforslag om etablering af en  

 markedsføringsfond, Fonden til Markedsføring af Danmark.
Fonden til Markedsføring af Danmark skal støtte større  

 perspektivrige arrangementer, konferencer og initiativer, der bidrager til at  

 markedsføre Danmark, og dermed styrke kendskabet til Danmarks styrker og  

 værdier.
Fonden til Markedsføring af Danmark kan endvidere etablere og  

 deltage  

 i partnerskaber og konsortier, der bidrager til at fremme fondens formål.
Fonden til Markedsføring af Danmark kan eksempelvis støtte  

 markedsføringsaktiviteter i forbindelse med afholdelse af store  

 internationale  

 konferencer, udvikling af nye koncepter for erhvervsfremstød, der kombinerer  

 kultur og erhverv, etablering af et nationalt kompetencenetværk for  

 tiltrækning  

 af konferencer eller en international filmfestival i Danmark.
Udgangspunktet  

 er, at der skal være 50 procent medfinansiering til de projekter m.v., fonden  

 støtter.
Fonden til Markedsføring af Danmark skal ledes af en  

 selvstændig bestyrelse med både privat og statslig deltagelse.
Bestyrelsen  

 skal  

 blandt andet have viden om dansk erhvervsliv, uddannelse og kulturliv samt om  

 den statslige markedsføringsindsats.
 Økonomi- og erhvervsministeren stiller sekretariatsbistand  

 til rådighed for Fonden til Markedsføring af Danmark.
 Desværre er det først muligt at fremsætte forslaget nu i  

 april I, da de forudgående politiske forhandlinger har taget længere tid end  

 forventet.
 Idet jeg i øvrigt henviser til lovforslaget og de  

 bemærkninger, der ledsager det, skal jeg anbefale forslaget til Tingets  

 velvillige behandling.
