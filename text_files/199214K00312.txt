Nr BTL 312 Betænkning over Forslag til lov om ændring af lov om tjenestemandspension,  

 lov om pensioner efter tidligere tjenestemandslove m.v., lov om vederlag og  

 pension m.v. for ministre og lov om pensioner efter tidligere love om  

 vederlag og pension m.v. for ministre (Ophævelse af regler om  

 samordningsfradrag og tilpasning til skattereform og arbejdsmarkedsbidrag)  

  

 Nr L 312 1992-93, 1. samling Afgivet af Arbejdsmarkedsudvalget Afgivet: 19930618 Udvalget har behandlet lovforslaget i en række møder og har herunder  

 stillet spørgsmål til finansministeren, som denne har besvaret dels  

 skriftligt, dels i samråd.
Et af udvalgets spørgsmål og finansministerens svar herpå er optrykt som  

 bilag.
Herudover er optrykt det materiale, som finansministeren tilsendte  

 udvalget som opfølgning på det afholdte samråd.
 Endvidere har udvalget modtaget skriftlige og/eller mundtlige henvendelser  

 fra:
Kommunale Tjenestemænd og Overens- komstansatte, Kommunalforeningernes Samarbejdsorganisation, Landsbevægelsen Til Afskaffelse Af Samordningsfradraget, Statstjenestemændenes Centralorganisation II og Ældre Sagen.
 Herefter indstiller et flertal (Socialdemokratiets,  

 Centrum-Demokraternes, Det Radikale Venstres og Kristeligt Folkepartis  

 medlemmer af udvalget) lovforslaget til vedtagelse uændret.
 Flertallet ønsker lovforslaget tilbage til fornyet udvalgsbehandling  

 mellem 2. og 3. behandling for at overveje eventuelle justeringer i lyset af  

 de igangværende forhandlinger mellem Finansministeriet og CFU.
 Et mindretal (Venstres og Det Konservative Folkepartis medlemmer af  

 udvalget) indstiller lovforslaget til forkastelse ved 3. behandling.
Mindretallet betragter regeringens samlede økonomiske udspil som en  

 helhed.
Da Det Konservative Folkeparti og Venstre er modstandere af  

 regeringens samlede plan, vil de to partier stemme imod alle regeringens  

 lovforslag, uanset at partierne ville kunne støtte enkelte af lovforslagene,  

 hvis de ikke indgik i den fremlagte helhed.
Nogle af lovforslagene har  

 partierne ved tidligere lejligheder selv fremlagt, men i helt andre  

 sammenhænge.
Regeringens samlede økonomiske plan består af tre elementer: Nye  

 offentlige udgifter, ændringer i dagpengesystemet og omlægning af  

 skattesystemet.
Samlet lægger disse tre elementer op til en ny kurs i den  

 økonomiske politik, som har en forkert ideologisk drejning og er økonomisk  

 uansvarlig.
 For det første har regeringen foreslået nye offentlige udgifter på 11-12  

 mia. kr. i 1994. Regeringen har dermed brudt de sidste 10 års stramme  

 udgiftspolitik og har sat kursen mod nye udvidelser af den offentlige sektor.
For det andet indebærer den foreslåede skatteomlægning, at det private  

 erhvervslivs kapitalgrundlag i de kommende år vil blive udhulet af  

 avanceskatter på aktier, ejendomme og goodwill samtidig med, at  

 erhvervslivets konkurrenceevne bliver forringet.
Boligudgiften for boligejere  

 vil stige, således at de private ejerboliger stilles ringere i forhold til de  

 offentligt støttede udlejningsboliger.
Den foreslåede bruttoskat vil forringe  

 vilkårene for ny privat pensionsopsparing.
 For det tredje har regeringen fremlagt en arbejdsmarkedspolitik, som slet  

 ikke løser strukturproblemerne på arbejdsmarkedet, men tværtimod cementerer  

 de bestående stivheder og lægger grunden til forøgede udgifter til  

 arbejdsmarkedspolitikken i de kommende år.
 Samlet udgør regeringens økonomiske udspil en ideologisk drejning, hvor  

 den offentlige sektor vil vokse kraftigt, medens der bliver lagt større  

 byrder på den private sektor.
 Mindretallet finder det aldeles utroværdigt og uansvarligt, når regeringen  

 lover skattelettelser samtidig med, at de offentlige udgifter og underskuddet  

 på de offentlige budgetter vokser.
 Den nye kurs mod større offentlige udgifter vil tværtimod udløse store  

 skatteregninger i fremtiden.
 Der er enkelte forslag om skattelettelser m.v. i den samlede pakke, som  

 mindretallet ud fra en isoleret betragtning ville kunne støtte.
 En ansvarlig økonomisk politik kræver imidlertid, at lettelser og  

 finansiering hører sammen.
Mindretallet er derfor nødt til at se lovforslagene om lettelser og  

 skærpelser under eet.
Da regeringen ikke har taget initiativ til reelle  

 forhandlinger om den samlede økonomiske plan, har mindretallet ikke fået  

 mulighed for at opnå grundlæggende ændringer i regeringens udspil.
I  

 konsekvens heraf vil mindretallet stemme imod alle regeringens lovforslag.
Mindretallet stemmer imod regeringens såkaldte arbejdsmarkedsreform, da  

 der ikke er tale om nogen reform.
Det er en videreførelse af en  

 arbejdsmarkedspolitik, som har bidraget stærkt til at skabe de strukturelle  

 problemer på det danske arbejdsmarked, der er en medvirkende årsag til, at  

 ledigheden permanent har været helt uacceptabelt høj i en årrække.
 Regeringens udspil trækker i den helt forkerte retning: Dagpengeniveauet  

 er alt for højt, og varigheden på over 9 år med mulighed for forlængelse er  

 helt uacceptabel.
 Uafhængige eksperter har gentagne gange påpeget, at dagpengeydelserne og  

 den lange dagpengeperiode skal ændres for at nedbringe strukturledigheden.
Mindretallet er enig med den nye vismand, professor Torben Andersen, der i  

 Arbejdsgiveren 8. juni 1993 skriver: »På ydelsessiden indebærer de  

 fremlagte lovforslag så godt som ingen realitetsændringer i forhold til det  

 hidtil gældende system.
Med uændrede dagpengeydelser videreføres således de  

 impulser, der udgår fra dagpengesystemet til sammenpresning af lønstrukturen.  

 Dette har negative konsekvenser for beskæftigelsen og for fordelingen af  

 denne.« Sådan som bruttoskatten er udformet, er det blevet en generel ekstraskat,  

 som mindretallet på enhver måde må tage afstand fra.
 Mindretallet beklager også, at tanken om en decentral  

 arbejdsmarkedspolitik reelt er indholdsløs, når op imod 10 af de 12  

 milliarder kr. bruges centralt.
Selv om regeringen har taget nogle elementer fra KV-regeringens planer til  

 en reform af arbejdsmarkedet, har den desværre gjort dette ved at sætte dem  

 ind i en sammenhæng, som ikke skaber den nødvendige dynamik, der er  

 forudsætningen for varig fremgang i beskæftigelsen.
I værste fald kan dens  

 kortsigtede løsninger stille sig i vejen for den langsigtede forbedring og  

 dermed gøre ondt værre.
 Mindretallet frygter, at flere af regeringens elementer vil bidrage til at  

 forlænge den eksisterende arbejdsløshedskø.
 Mindretallet vil derfor stemme imod regeringens forslag og i stedet  

 arbejde videre for en egentlig reform af arbejdsmarkedet og fortsat tage de  

 nødvendige initiativer til en langsigtet forbedring.
 Mindretallet finder, at lovforslaget burde være trukket tilbage med  

 henblik på at skabe tid til at nå frem til enighed med organisationerne.
 Et andet mindretal (Socialistisk Folkepartis medlemmer af udvalget)  

 indstiller lovforslaget til forkastelse ved 3. behandling.
Mindretallet mener, at det er en skattereform, der favoriserer de rigeste,  

 der er baggrund for de ændringer, der er i dette lovforslag.
Mindretallet har  

 ønsket en helt anden fordeling, hvilket også ville have givet en anden  

 fordelingsprofil i dette lovforslag, således at de ringest stillede blev  

 tilgodeset mest.
Mindretallet er tilhænger af, at samordningsfradraget afskaffes, men mener  

 ikke, at der er fundet en rimelig model herfor i dette lovforslag.
Derfor  

 indstiller mindretallet lovforslaget til forkastelse ved 3. behandling.
 Et tredje mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling.
 I december 1992 vedtog samtlige partier i Folketinget, at der skulle  

 skabes grundlag for en gradvis afvikling af samordningsfradraget for  

 tjenestemænd.
 I forbindelse med skattereformen har regeringen så fremsat et konkret  

 lovforslag, men dette lever formentlig ikke op til de forventninger, som  

 tjenestemændene har.
 Det synes meget uklart, om finansministeren efter tjenestemandslovens  

 bestemmelser har ført de nødvendige forhandlinger med de respektive  

 organisationer.
 Fremskridtspartiet er heller ikke overbevist om, at loven vil komme til at  

 virke retfærdigt over for alle berørte tjenestemænd.
 Såfremt der havde været mere tid, kunne der formentlig være opnået et  

 ordentligt grundlag, som Fremskridtspartiet i givet fald også havde kunnet  

 medvirke til.
 Fremskridtspartiet frygter, at lovens vedtagelse i dens nuværende form vil  

 medføre store indsigelser fra tjenestemænd, når de efter 1. januar 1994 ser  

 virkningerne vedrørende samordningsfradraget.
Bakholt (S) Ole Vagn Christensen (S) Poul Erik Dyrlund (S) Hans Jørgen  

 Jensen (S) fmd.
Lone Møller (S) Klaus Hækkerup (S) Lilli Gyldenkilde  

 (SF) nfmd.
Aage Frandsen (SF) Svend Aage Jensen (CD) Per Stig Møller  

 (KF) Kai Dige Bach (KF) Charlotte Antonsen (V) Helge Sander (V) Bertel  

 Haarder (V) Poul Nødgaard (FP) Inger Marie Bruun-Vierø (RV) Glønborg  

 (KRF) Bilag Et af udvalgets spørgsmål til finansministeren og dennes besvarelse heraf  

 og materiale, som finansministeren tilsendte udvalget som opfølgning på det  

 afholdte samråd Spørgsmål 19:
»Findes der en teknisk metode, der kunne anvendes således, at en  

 pensionist ikke kan komme til at miste 29.500 kr. årligt uden at ændre hele  

 det foreslåede system?» Svar:
Det rejste problem vedrører »dobbeltpensionister«, dvs.  

 ægtefællepensionister, der samtidig får egenpension.
Med det foreslåede  

 beregningsprincip vil ægtefællepensionster, der samtidig får egenpension,  

 blive stillet som andre ægtefællepensionister og dermed ikke opnå en  

 gunstigere stilling, fordi de også er egenpensionister i  

 tjenestemandspensionssystemet.
Af det foreslåede beregningsprincip følger, at førtidspensionisttillægget  

 for alle pensionister bortfalder ved det 67. år.
For en pensionist, der både  

 er egenpensionist og ægtefællepensionist (»dobbeltpensionist«), vil  

 konsekvensen være, at såvel tillægget til egenpensionen som tillægget til  

 ægtefællepensionen bortfalder.
I forhold til det gældende system kan  

 ændringen maksimalt udgøre 29.500 kr. årlig.
Det ligger i forslaget, at ingen nuværende pensionister vil gå ned i  

 pension ved omlægningen.
Ingen tjenestemandspensionist vil derfor ved  

 omlægningen opleve et fald i den samlede pension (tjenestemandspension +  

 ægtefællepension + folkepension).
 Teknisk kunne det lade sig gøre at lade ordlyden af den foreslåede § 40  

 omfatte alle personer, der allerede ved lovens ikrafttræden er blevet egen-  

 eller ægtefællepensionister, bevare førtidspensionisttillægget - uanset,  

 hvornår de bliver 67 år.
 En sådan ændret fortolkning ville betyde, at der vil kunne opstå og  

 blive udbetalt pensioner efter en sådan overgangsregel i de næste 30-40 år,  

 dvs. lige så længe som den sidste af de nuværende tjenestemandspensionister  

 får udbetalt pension, samt at der lige så længe skal opretholdes et  

 system, der sikrer koordinering af udbetaling af alle tjenestemandspensioner,  

 dvs. i forhold til kommuner, koncessionerede selskaber mv.
 Der henvises i øvrigt til besvarelsen af spørgsmål 14.
Finansministeren18. juni 1993 Folketingets Arbejdsmarkedsudvalg I tilslutning til drøftelserne under samrådet med Arbejdsmarkedsudvalget  

 fremsendes i 80 eksemplarer det lovede materiale, idet der vedlægges - et overslag over skattelettelserne for tjenestemandspensionister på det  

 statslige og kommunale område - foreløbige eksempler på ændring af tjenestemandspensionisters  

 rådighedsbeløb som følge af omlægning af pensionsberegning og skat - uddybende skema med bemærkninger til forklaring af bilaget til  

 besvarelsen på Arbejdsmarkedsudvalgets spørgsmål 9 ad L 312.
Med venlig hilsen Mogens Lykketoft Overslag over skattelettelser til tjenestemandspensionister i stat og  

 kommuner Egenpensionister:
 Ændring i rådighedsbeløb for gift gennemsnitstjenestemand over 67 år:
1994: 4.200- 5.300 1998: 10.000-11.100 Størrelsen af ændringen i rådighedsbeløbet afhænger af, om pensionisten  

 modtager pensionstillæg, hvilket er afhængig af ægtefællens eventuelle  

 indkomst.
 Det er i beregningen forudsat, at pensionisten ikke har fradrag ud over  

 almindeligt personfradrag.
Samlet er der ca. 80.000 egenpensionister i stat og kommuner.
Den samlede  

 skattelettelse bliver således:
 1994: 330-420 mio. kr.
 1998: 800-890 mio. kr.
 Ægtefællepensionister:
 Ændring i rådighedsbeløb til enlig gennemsnitsægtefællepensionist over 67  

 år:
1994: 4.300 1998: 9.100 Samlet er der ca. 36.000 ægtefællepensionister i stat og kommuner.
Den  

 samlede skattelettelse bliver således:
 1994: 155 mio. kr.
 1998: 330 mio. kr.
 Sammenlagt skattelettelse for egenpensionister og  

 ægtefællepensionister i stat og kommuner:
 1994: 485- 575 mio. kr.
 1998: 1.130-1.220 mio. kr.
 Det er i beregningen forudsat, at pensionisten ikke har rentefradrag.
 Eksempler på ændring af tjenestemandspensionisters rådighedsbeløb som  

 følge af omlægning af pensionsberegning og skat (2002).
 Alle tal i skemaet (undtaget første kolonne) viser ændring af  

 tjenestemandspensionistens rådighedsbeløb.
 I rådighedsbeløbet indregnes tjenestemandspension, folkepension  

 (grundbeløb og pensionstillæg), ATP og skat.
 Tjenestemandspensionen er beregnet på et tidspunkt, hvor  

 overgangsordningen er udløbet, men hvor aftrapningen af 0-tillægget ikke er  

 begyndt (år 2002).
 Beregningsforudsætninger:
 I skatteomlægningen er indregnet bruttoficering af den sociale pension.
 Tjenestemanden er gift.
 Skatten beregnes efter satsen i en gennemsnitskommune (30%). Der medregnes  

 ingen fradrag ud over personfradrag.
 Uddybning af besvarelsen på spørgsmål 9:
 Der er ved samrådet i arbejdsmarkedet blevet bedt om uddybning af det  

 forhold, at dækningsgraden af nettoindkomsten for en folkeskolelærer falder,  

 når der gives skattelettelser.
 I vedlagte skemaer er de beløb, der ligger til grund for beregningen af  

 dækningsgraden, vist.
Når nettodækningsgraden for folkeskolelæreren som følge af omlægningen  

 fremstår som lavere, skyldes det, at skattelettelsen også påvirker hans  

 rådighedsbeløb før pensioneringen.
Selv om dækningsgraden ved 25 års  

 pensionsalder falder fra 77% til 74%, er pensionistens rådighedsbeløb som  

 følge af skatteomlægningen steget med omkring 8.000 kr. årligt.
Det skal bemærkes, at der i beregningen af skat ikke er indregnet  

 rentefradrag.
Det forhold, at aktive tjenestemænd ofte har større  

 rentefradrag end pensionister, betyder, at de individuelle dækningsgrader  

 efter skat vil være højere.
Dækningsgraden kan således ikke fuldstændigt vise de positive konsekvenser  

 for pensionisterne af skatteomlægningen.
Dækningsgrader for folkeskolelærer Nuværende pensionsberegning og nuværende skat og social pension Tillægsbetænkningen Udvalget har, efter at lovforslaget ved 2. behandling blev henvist til  

 fornyet udvalgsbehandling, behandlet dette i to møder og har herunder stillet  

 spørgsmål til finansministeren, som denne har besvaret skriftligt.
To af  

 udvalgets spørgsmål og finansministerens svar herpå er optrykt som bilag til  

 tillægsbetænkningen.
 Finansministeren har i tilslutning til drøftelserne i Folketingets  

 Arbejdsmarkedsudvalg og under 2. behandling af lovforslaget oplyst, at  

 Finansministeriet agter at udvide fortolkningen af overgangsordningen for så  

 vidt angår de i udvalgets spørgsmål 20 og 22 nævnte dobbeltpensionister,  

 således at pensionister, der er dobbeltpensionister senest den 31. december  

 2001 og senest denne dato fylder 67 år, også efter det fyldte 67. år får  

 udbetalt førtidspensionisttillægget til ægtefællepensionen.
 Herefter indstiller et flertal (Socialdemokratiets,  

 Centrum-Demokraternes, Det Radikale Venstres og Kristeligt Folkepartis  

 medlemmer af udvalget) lovforslaget til vedtagelse uændret .
 Et mindretal (Venstres, Det Konservative Folkepartis, Socialistisk  

 Folkepartis og Fremskridtspartiets medlemmer af udvalget) indstiller  

 lovforslaget til forkastelse .
Bakholt (S) Ole Vagn Christensen (S) Poul Erik Dyrlund (S) Hans Jørgen  

 Jensen (S) fmd.
Lone Møller (S) Klaus Hækkerup (S) Lilli Gyldenkilde  

 (SF) nfmd.
Aage Frandsen (SF) Svend Aage Jensen (CD) Per Stig Møller  

 (KF) Kai Dige Bach (KF) Charlotte Antonsen (V) Helge Sander (V) Bertel  

 Haarder (V) Poul Nødgaard (FP) Jørgen Estrup (RV) Glønborg (KRF)
Bilag To af udvalgets spørgsmål til finansministeren og dennes besvarelse heraf Spørgsmål:
»Det bedes oplyst, hvorledes pensionen er for den i svaret på  

 spørgsmål 19 beskrevne »dobbeltpensionist« (f.eks. en overlærer)  

 efter de gældende regler og efter lovforslagets regler, før og efter  

 pensionisten fylder 67 år.' Svar:
 For en overlærer, der både får egenpension og ægtefællepension beregnet på  

 grundlag af skalatrin 36, udgør pensionen ved 37 års pensionsalder  

 nedennævnte beløb efter gældende regler og efter forslagets regler før og  

 efter det 67. år.
 Spørgsmål:
»Ministeren bedes oplyse, hvad de pågældende personer, der er  

 beskrevet i svaret, tjente, før pensionssituationen indtrådte.« Svar:
 Lønnen for en overlærer på skalatrin 36 er 234.306 kr. årlig brutto før  

 skat.
 Rådighedsbeløbet for en aktiv overlærer efter skat i henholdsvis  

 1993 og 1998 er følgende:
* Af hensyn til sammenligneligheden til tallene i spørgsmål 20 er der ikke  

 fraregnet grønne afgifter.
Når ægtefællen er afgået ved døden, er den over  

 67-årige dobbeltpensionist enlig med heraf følgende lavere leveomkostninger.  

 Det er derfor ikke relevant at sammenligne dobbeltpensionistens indtægt med 2  

 lønninger.
En sammenligning med to lønninger kan ske ved at fordoble tallene.
