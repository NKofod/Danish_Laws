 I henhold til § 25 i justitsministeriets bekendtgørelse af 21. juni 1973  

 om fuldbyrdelse af frihedsstraf kan eller skal løsladelsen i visse tilfælde  

 iværksættes før løsladelsesdatoen.
 I tilslutning hertil fastsættes følgende:
A.
LØSLADELSESDATOEN.
 § 1.  Ved løsladelsesdatoen forstås den beregnede dato  

 for prøveløsladelse eller for endt strafudståelse.
B.
FREMRYKNING AF LØSLADELSEN I TILFÆLDE, HVOR LØSLADELSESDATOEN FALDER PÅ  

 BESTEMTE UGEDAGE.
 Løsladelsesdatoen falder på en lørdag eller søndag eller - ved løsladelse  

 efter endt straf tillige - på en mandag.
 § 2.  Personer, der udstår frihedsstraf i 30 dage og  

 derover, løslades om fredagen, såfremt den pågældende selv ønsker det.
 Stk. 2.  Fremrykning af løsladelsen kan dog undlades,  

 såfremt undvigelse eller udeblivelse fra udgang inden for de sidste 4 uger  

 før løsladelsesdatoen har bevirket, at denne er ændret.
 Stk. 3.  For personer, der udstår frihedsstraf i under  

 30 dage, kan fremrykning af løsladelsen kun finde sted, hvis det er påkrævet,  

 for at den pågældende med offentlige trafikmidler kan nå til bopælen inden  

 straffetidens udløb.
 Løsladelsesdatoen falder på en helligdag eller - ved løsladelse efter endt  

 straf tillige - på den nærmest følgende hverdag.
 § 3.  Personer, der udstår frihedsstraf i 30 dage og  

 derover, løslades den nærmest forudgående hverdag, såfremt den pågældende  

 selv ønsker det.
 Stk. 2.  Reglerne i § 2, stk. 2 og 3, finder tilsvarende  

 anvendelse.
C.
FREMRYKNING AF LØSLADELSEN PÅ GRUND AF SÆRLIGE OMSTÆNDIGHEDER I ØVRIGT.
§ 4.  Personer, der udstår frihedsstraf i 30 dage og  

 derover, kan løslades indtil 3 dage før løsladelsesdatoen, Stk. 2.  Personer, der udstår frihedsstraf i under 30  

 dage, kan løslades tidligere i tilfælde, hvor der ellers ville blive givet  

 tilladelse til udgang med henblik på at besøge nærstående personer, som er  

 alvorligt syge eller at være til stede ved en nærstående persons begravelse.
D.
FREMRYKNING AF LØSLADELSEN I FORBINDELSE MED JUL.
 § 5.  Fremrykning af løsladelsen efter bestemmelsen i  

 § 25, stk. 3, i justitsministeriets bekendtgørelse af 21. juni 1973 om  

 fuldbyrdelse af frihedsstraf kan undlades, såfremt undvigelse eller  

 udeblivelse fra udgang inden for de sidste 4 uger før løsladelsesdatoen har  

 bevirket, at denne er ændret.
E.
IKRAFTTRÆDEN.
 § 6.  Cirkulæret træder i kraft den 1. maj 1978.
H.
H.
Brydensholt /J.
Waagensen Til kriminalforsorgens anstalter og arresthusene.
