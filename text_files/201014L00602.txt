Bilag 1 Betænkning afgivet af Kirkeudvalget den 2. marts 2011 Betænkning over Forslag til lov om ændring af lov om ansættelse i stillinger i folkekirken m.v.
(Udvidet mulighed for hensyntagen til teologisk retningsbestemte mindretal og øget mulighed for mobilitet blandt præster) [af kirkeministeren (Birthe Rønn Hornbech)] 1. Udvalgsarbejdet Lovforslaget blev fremsat den 27. januar 2011 og var til 1. behandling den 3. februar 2011. Lovforslaget blev efter 1. behandling henvist til behandling i Kirkeudvalget.
Møder Udvalget har behandlet lovforslaget i 1 møde.
Høring Et udkast til lovforslaget har inden fremsættelsen været sendt i høring.
Den 27. januar sendte kirkeministeren de indkomne høringssvar og et notat herom til udvalget.
Spørgsmål Udvalget har stillet 6 spørgsmål til kirkeministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (udvalget med undtagelse af EL) indstiller lovforslaget til vedtagelse uændret.
 Socialdemokratiets, Socialistisk Folkepartis og Radikale Venstres medlemmer af udvalget støtter forslaget, idet S, SF og RV finder, at lovforslaget sikrer en rimelig balance mellem det enkelte menighedsråds kaldsret til en præst, en præsts mulighed for mobilitet til anden stilling og hensyn til teologisk retningsbestemte mindretal.  Dog havde S, SF og RV hellere set, at disse forhold var taget op i en større sammenhæng med andre forhold i folkekirkens struktur, der trænger til en debat og fornyelse.
 Et mindretal i udvalget (EL) vil stemme hverken for eller imod lovforslaget ved 3. behandling.
 Inuit Ataqatigiit, Siumut, Tjóðveldi og Sambandsflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Flemming Damgaard Larsen (V) Britta Schall Holberg (V) fmd.
Jens Kirk (V) Per Bisgaard (V) Jesper Langballe (DF) Søren Krarup (DF) Jørgen S.
Lundsgaard (KF) Per Ørum Jørgensen (KD) Simon Emil Ammitzbøll (LA) Karen J.
Klint (S) Sophie Hæstorp Andersen (S) Benny Engelbrecht (S) Leif Lahn Jensen (S) Pernille Vigsø Bagge (SF) nfmd.
Anne Baastrup (SF) Bente Dahl (RV) Johanne Schmidt-Nielsen (EL) Inuit Ataqatigiit, Siumut, Tjóðveldi og Sambandsflokkurin havde ikke medlemmer i udvalget.
