 I henhold til lov nr. 174 af 28. april 1950 om levnedsmidler m.m.  

 fastsættes efter forhandling med handelsministeren og landbrugsministeren  

 herved følgende:
§ 1 I bekendtgørelse nr. 337 af 19. december 1959 om grønt- og frugtkonserves  

 tilføjes:
 Son nyt stk. 4 i § 3:
»Grønt- og frugtkonserves må kun konserveres ved varmebehandling,  

 jfr. § 1, stk. 1. Dog må eddikekonserves (såsom agurker, asier, græskar,  

 pickles, rødbeder og tomatketchup) samt pyntefrugter (f.eks. i form af  

 appelsinskiver, kirsebær og pærestykker) være konserveret med indtil 1 000 mg  

 myresyre og indtil 100 mg svovldioxyd og enten indtil 750 mg  

 parahydroxybenzoesyreestere eller indtil 1 500 mg benzoesyre eller indtil 1  

 200 mg sorbinsyre, alt pr. kg af emballagens samlede indhold.
Andre former  

 for konservering er ikke tilladt.« Som nyt stk. 5 i § 3:
»For så vidt der anvendes en blanding af benzoesyre,  

 parahydroxybenzoesyreestere og sorbinsyre, må summen af de tal, der  

 fremkommer, når indholdet af hvert af stofferne udtrykkes i procent af det  

 for vedkommende stof fastsatte maksimumsindhold, ikke overstige 100.« Som nyt 3. punktum i § 4, stk. 2:
»For så vidt grønt- og frugtkonserves indeholder konserveringsmidler,  

 jfr. § 3, stk. 4, skal emballagen på tydelig måde være mærket: »Tilsat  

 konserveringsmidler«.' § 2 Denne bekendtgørelse træder i kraft 1. januar 1961. Uanset bestemmelsen i  

 § 1 kan dog varer, der er fremstillet før bekendtgørelsens ikrafttræden,  

 udbydes til salg eller udleveres til forbrugerne indtil den 1. januar 1962.
 Indenrigsministeriet, den 8. november  

 1960.
 Søren Olesen.
/Fl.
Martensen-Larsen.
