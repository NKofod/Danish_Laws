Ændring af tinglysningsafgiftsvejledningen ToldSkat er blevet opmærksom på, at der for så  

 vidt angår begrebet i tinglysningsafgiftslovens § 5, stk. 3, 2. pkt.  

 "som  

 en del af en samlet matrikulær ændring", er uoverensstemmelser mellem  

 den  

 nye vejlednings punkt C.2.3.2 og bemærkningerne til loven.
 Følgende afsnit C.2.3.2 Matrikulære ændringer  

 træder derfor i stedet for det afsnit C.2.3.2, der blev offentliggjort i  

 tinglysningsafgiftsvejledningen den 10. september 2004.
C.2.3.2 Matrikulære ændringer Ved tinglysning af påtegninger på pantebreve, der  

 bliver tinglyst som en del af en samlet matrikulær ændring, skal der alene  

 betales afgift efter lovens § 7. Det betyder, at hvis et pantebrev udvides  

 med  

 en eller flere nye faste ejendomme, og udvidelsen er en del af en samlet  

 matrikulær ændring, skal der kun betales 1.400 kr. i tinglysningsafgift.
Det  

 er  

 et krav, at pantudvidelsen er en del af en samlet matrikulær ændring.
Ved  

 tinglysning af pantudvidelser, der ikke er en del af en samlet matrikulær  

 ændring, skal der fortsat betales fuld tinglysningsafgift efter § 5, stk. 3,  

 1.  

 pkt., jf. stk. 1 på 1.400 kr. samt 1,5 % af det pantsikrede beløb.
At pantudvidelsen skal være en del af en samlet  

 matrikulær ændring betyder, at de ejendomme, pantudvidelsen omfatter, skal  

 indgå direkte i den matrikulære ændring, og at tinglysning af pantudvidelsen  

 er  

 en nødvendig forudsætning for, at den matrikulære ændring kan gennemføres.  

 Selvom den matrikulære ændring ikke er endelig på tidspunktet for anmeldelse  

 til tinglysning af pantudvidelsen, er udvidelsen omfattet af bestemmelsen i §  

 5, stk. 3, 2. pkt., så længe tinglysningen er en del af en samlet matrikulær  

 ændring.
Ved fastsættelse af, hvad der er en matrikulær ændring, og hvad der  

 er  

 en nødvendig forudsætning for en matrikulær ændring, tager afgiftsmyndigheden  

 udgangspunkt i matrikelmyndighedernes og tinglysningsmyndighedernes  

 behandling  

 af sagen.
Det betyder, at det som udgangspunkt skal være en  

 tinglysningsmæssig  

 betingelse for gennemførelsen af den matrikulære ændring, at der forud for  

 ændringen bliver tinglyst en pantudvidelse.
 Bestemmelsen i § 5, stk. 3, 2. pkt. har betydning  

 i den situation, hvor man som en del af en matrikulær ændring ønsker at lægge  

 et behæftet areal til en allerede behæftet ejendom, f.eks. ved sammenlægning  

 eller arealoverførsel.
Eksempel Ejendommene 1 og 2 skal lægges  

 sammen.
Ejendom 1 er behæftet med et pantebrev på 1.000.000 kr. og  

 et  

 pantebrev på 300.000 kr., ejendom 2 er behæftet med et pantebrev på  

 1.500.000 kr.
Tinglysningsdommeren, der skal udstede en  

 dommerattest, kræver, at ejendommene er ens behæftet, før dommerattesten  

 udstedes.
Dommerattesten er en nødvendig forudsætning for gennemførelsen af  

 den  

 matrikulære ændring.
Det er derfor nødvendigt at udvide pantebrevene i  

 ejendom  

 1 på 1.000.000 kr. og på 300.000 kr. med ejendom 2, ligesom det er nødvendigt  

 at udvide pantebrevet i ejendom 2 på 1.500.000 kr. med ejendom 1, for at få  

 dommerattesten og den matrikulære ændring.
Tinglysning af disse  

 pantudvidelser  

 udløser en afgift på 1.400 kr. pr. pantebrev efter § 5, stk. 3, 1. 2. pkt.
Eksempel Fra ejendom 1 skal der overføres et areal a til  

 ejendom 2. Ejendom 1 er behæftet med et pantebrev på 1.000.000 kr., ejendom 2  

 er behæftet med et pantebrev på 1.500.000 kr.
Efter tinglysningslovens §  

 23 skal arealet a være frigjort for pantehæftelser.
Det er derfor  

 nødvendigt at relaksere arealet a fra pantebrevet på 1.000.000 kr.,  

 hvorefter arealoverførslen kan gennemføres.
Efter arealoverførslen er  

 afsluttet, ønsker kreditor, at pantebrevet i ejendom 1 på 1.000.000  

 kr. bliver udvidet med ejendom 2 (herunder det overførte areal a).  

 Tinglysning  

 af disse pantudvidelser er ikke en forudsætning for gennemførelsen af den  

 matrikulære ændring.
Pantudvidelserne udløser derfor fuld afgift af hele det  

 pantsikrede beløb på 1.000.000 kr. efter § 5, stk. 3, 1. pkt.
Eksempel Fra ejendom 1 skal der overføres et areal a til  

 ejendom 2. Ejendom 1 er behæftet med et pantebrev på 1.000.000 kr., ejendom 2  

 er behæftet med et pantebrev på 1.500.000 kr.
Kreditor i ejendom 1 stiller  

 det  

 som betingelse for arealoverførslen, at han efter overførslen er afsluttet,  

 også får pant i ejendom 2 (herunder det overførte areal a). Efter  

 tinglysningslovens  

 § 23 skal arealet a være frigjort for pantehæftelser.  

 Dommerattesten  

 er en nødvendig forudsætning for gennemførelsen af den matrikulære ændring.  

 Det  

 er derfor nødvendigt at relaksere arealet a fra pantebrevet på 1.000.000  

 kr., hvorefter arealoverførslen kan gennemføres.
Inden dommerattesten  

 udstedes, udvides pantet i ejendom 1 på 1.000.000 kr. med ejendom 2 for at  

 imødekommer kreditors ønske om pant i både ejendom 1 og ejendom 2. Da  

 pantudvidelsen finder sted forud for arealoverførslen og kun vedrører de  

 ejendomme, der er omfattet af den matrikulære ændring, er pantudvidelsen en  

 del  

 af en samlet matrikulær ændring.
Tinglysning af denne pantudvidelse  

 udløser derfor kun 1.400 kr. i afgift efter lovens § 5, stk. 3, 2.  

 pkt.
Herefter relakseres arealet a fra pantebrevet stort 1.000.000 kr.,  

 og  

 arealoverførslen gennemføres.
Efter arealoverførslen er gennemført, har  

 pantebrevet på 1.000.000 kr. pant i ejendom 1 og ejendom 2 (herunder arealet  

 a).
 Afgiftsmyndigheden kan ved efterfølgende kontrol i  

 indtil tre år efter tinglysningen kontrollere, at den tinglyste pantudvidelse  

 reelt var en del af en samlet matrikulær ændring.
Ejerlejligheder En ejerlejlighed behandles efter reglerne i  

 tinglysningsloven som en selvstændig fast ejendom.
Opdeling i og  

 sammenlægning  

 af ejerlejligheder er derfor i den tinglysningsmæssige praksis omfattet af  

 tinglysningslovens bestemmelser om matrikulære ændringer i §§ 21-24. Det  

 betyder,  

 at tinglysningsafgiftslovens § 5, stk. 3. 2. pkt. også finder anvendelse på  

 ejerlejligheder.
Anparter En anpart er ikke en selvstændig fast ejendom.
En  

 anpartslejlighed er derfor ikke omfattet af tinglysningslovens regler om  

 matrikulære ændringer.
Det betyder, at den ligeledes ikke er omfattet af  

 tinglysningsafgiftslovens § 5, stk. 3, 2. pkt.
En ændring af den pantsatte  

 genstand fra en anpart til en ejerlejlighed er derfor ikke tinglysning af en  

 matrikulær ændring efter § 5, stk. 3, 2. pkt.
En sådan ændring skal i stedet  

 for behandles som inddragelse af yderligere fast ejendom under pantet efter  

 lovens § 5, stk. 3, 1. pkt. (  


  

 se pkt. 3.2.3.1  


  

 ),  

 og skal derfor afgiftsberigtiges med fuld afgift af hele det pantsikrede  

 beløb  

 efter tinglysningsafgiftslovens § 5, stk. 1.
Bygning på lejet grund En bygning på lejet grund er ligesom den grund,  

 den ligger på, en selvstændig fast ejendom.
Når der er sket sammenfald af  

 ejendomsretten til en bygning på lejet grund og grunden, er det  

 tinglysningsmæssig  

 praksis, at der ikke er sket en matrikulær ændring efter tinglysningslovens §  

 21 om sammenlægninger.
Det betyder, at pantet i bygningen ikke automatisk  

 spreder sig til grunden, og at pantet i grunden ikke automatisk spreder sig  

 til  

 bygningen efter tinglysningslovens § 24. Tinglysning af en ændring af den  

 pantsatte genstand fra bygningen til både bygning og grund, eller tinglysning  

 af en ændring fra grunden til både bygning og grund, er derfor ikke en  

 tinglysning af en matrikulær ændring efter § 5, stk. 3, 2. pkt., men derimod  

 en  

 almindelig pantudvidelse, som er omfattet af lovens § 5, stk. 3, 1. pkt.  

 Sådanne ændringer skal afgiftsberigtiges med fuld afgift af hele det  

 pantsikrede  

 beløb efter lovens § 5, stk. 1.
