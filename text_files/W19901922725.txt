 Kontanthjælp beregnet efter hidtidig indkomst i Polen ved at omregne  

 polsk valuta (zloty) til danske kroner.
 Hidtidig indkomst i Polen kunne ikke på anden måde konverteres til  

 danske forhold, idet der ikke efter bistandsloven er mulighed for at  

 fastsætte en hidtidig udenlandsk indkomst til en fiktiv indkomst i Danmark.
 Familien var hefter berettiget til grænsebeløbet på 10.400,- kr.
 REDEGØRELSE FOR SAGEN:
 En polsk kvinde K tog ophold i Danmark og giftede sig med M.
 M havde arbejde, og familien modtog supplement efter bistandsloven.
 I forbindelse med indførelse af nye kontanthjælpsregler pr. 1. april 1989  

 omberegnede kommunen kontanthjælpen.
 Familiens behov blev udmålt til 12.230,- kr. månedlig.
 Familiens hidtidige leveniveau blev af kommunen opgjort til M's indtægt  

 samt K's indtægt i Polen på 70.000 zloty om måneden, svarende til 909,-  

 danske kroner.
 Det hidtidige leveniveau oversteg ikke grænsebeløbet 10.400,- kr.
 Familien var herefter berettiget til grænsebeløbet på 10.400,- kr.
 Kommunen fandt ikke, at hidtidigt leveniveau kunne fastsættes til en  

 fiktiv indkomst eller fremtidig indkomst.
 K havde i Polen færdiggjort 1. del af en uddannelse til administrerende  

 sygeplejerske og havde angiveligt arbejdet som læge.
K anmodede om, at der skulle tages hensyn til, at leveomkostningerne og  

 løn i Polen ikke kunne sidestilles med leveomkostninger og løn i Danmark.
Ved  

 beregning af hidtidigt leveniveau skulle dette tages i betragtning.
 AFGØRELSEN, DER KLAGES OVER:
 Amtsankenævnet stadfæstede kommunens afgørelse.
 Nævnet fandt, at en udenlandsk indkomst på samme måde som dansk indkomst  

 kan medtages ved opgørelse af »hidtidig indkomst«, jf.  

 bistandslovens § 37, stk. 5.
 Da modtagelse af blandt andet kontanthjælp normalt forudsatte, at man  

 opholdte sig her i landet, og da denne hjælp som altovervejende hovedregel  

 skulle gå til opfyldelse af behov i Danmark, fandt nævnet ikke grundlag for  

 at pålægge kommunen at omregne (konvertere) K's hidtidige polske indkomst til  

 danske forhold udover, at indkomsten skulle gøres op i dansk mønt.
 KLAGEN TIL ANKESTYRELSEN:
 K anførte, at lønnen i Polen svarede til leveomkostningerne i Polen og  

 ikke til leveomkostningerne i Danmark.
 Antaget til principiel behandling:
 Sagen blev antaget til principiel behandling til afklaring af, om der ved  

 beregning af hidtidigt leveniveau kunne tages hensyn til, at den hidtidige  

 indtægt i Polen refererede sig til et lavere leve- og lønniveau.
 LOVGRUNDLAG:
 Bistandslovens § 37, stk. 5.
 Socialministeriets vejledning af 5. marts 1987 om kontanthjælp, punkt 7.
 Socialministeriets vejledning af 17. februar 1989 om ændring af vejledning  

 om kontanthjælp efter bistandsloven, punkt 4.
 ANKESTYRELSENS AFGØRELSE:
 K's hidtidige indkomst i Polen kunne ikke konverteres til danske forhold,  

 idet der ikke efter bistandsloven var mulighed for at fastsætte en hidtidig  

 udenlandsk indkomst til en fiktiv indtægt i Danmark.
 Kontanthjælpen pr. 1. april 1989 skulle derfor beregnes efter K's  

 hidtidige indtægt i Polen på 70.000 zloty om måneden, svarende til 909,-  

 danske kroner.
 Ankestyrelsen tiltrådte således amtsankenævnets afgørelse.
