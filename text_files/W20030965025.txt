Landsskatteretskendelse af 21. februar 2003 vedr.  

 Efteropkrævning af told og moms Klagen vedrører opkrævning af told og moms hos A A/S som følge  

 af manglende dokumentation for en T1-forsendelses forskriftsmæssige  

 gennemførelse, jf. artikel 378-380 i Kommissionens forordning nr. 2454/93 af  

 2.  

 juli 1993 om visse gennemførelsesbestemmelser til Rådets forordning nr.  

 2931/92  

 af 12. oktober 1992 om indførelse af en EF-toldkodeks.
 Det er oplyst, at klageren er en norsk virksomhed, der driver  

 forretning med transport og salg af reservedele til skibe.
Det er endvidere oplyst, at klageren den 02.12.1998 opstartede  

 en ekstern fællesskabsforsendelse med nr. xx ved afgangstoldstedet.  

 Forsendelsen indeholdt norske skibsdele, der via Holland skulle videre til  

 England, hvor delene skulle udleveres til skibet B.
Imidlertid  

 blev skibsdelene  

 overgivet til modtageren, uden at være frembudt for bestemmelsestoldstedet i  

 England.
Det er herudover oplyst, at Toldcentret den 12.04.1999 sendte en  

 efterlysningsanmodning til bestemmelsestoldstedet i England, samt en rykker  

 hertil den 20.08.1999, uden at have modtaget svar fra toldstedet.
På baggrund  

 heraf anmodede toldcentret ved skrivelse af 21. september 1999 klageren om  

 inden 3 måneder at føre bevis for, at forsendelsen var gennemført  

 forskriftsmæssigt eller påvise, hvor overtrædelsen var begået.
Klageren har ved skrivelser af henholdsvis 4. august 1999 samt  

 1. december 1999 fremlagt proformafaktura fra klageren til modtageren af de  

 omhandlede varer, skibet B samt T1-dokumentet og CMR-fragtbrevet,  

 begge  

 signeret af samme modtager.
Toldcentret afviste dokumentationen ved skrivelse  

 af 7. december 1999.
Klagerens repræsentant har ved klageskrivelsen til  

 Landsskatteretten bl.a. fremlagt kaptajnserklæring af 18. januar 2001 samt  

 kvitteret T-dokument vedr. en anden forsendelse, der sammen med varerne  

 ligeledes blev leveret ombord på skibet B.
Denne anden  

 forsendelse blev kørt  

 på samme CMR-fragtbrev, som den i nærværende sag omhandlede forsendelse.  

 Repræsentanten har fremlagt skrivelse fra de hollandske toldmyndigheder,  

 hvoraf  

 fremgår, at den anden forsendelse er blevet afsluttet forskriftsmæssigt.
 Ved den påklagede afgørelse har Toldcentret opkrævet klageren  

 27.333,60 kr. i told og moms, beregnet som følger:
 Værdien af skibsdelene i norske kr. er angivet til 98.475,00,  

 omregnet til danske kr. ved en vekselkurs på 92,14 = 90.734,00 kr., afrundet.
Told  

    

  

 (Varekode  

 8411999000  sats 4,1 %) 3.720,10 kr.
Moms (90.734,00 kr. + 3.720,10 kr.  sats 25 %) 23.613,50 kr.
I alt 27.333,60 kr.
Toldcentret har som hjemmel for afgørelsen henvist til artikel  

 378, stk. 1 og 2, 379 og 380 i Kommissionens forordning nr. 2454/93 af 2.  

 juli  

 1993 om visse gennemførelsesbestemmelser til EF-toldkodeks med senere  

 ændringer.
Samtidig har toldcentret henvist til Rådets forordning nr. 2931/92  

 af 12. oktober 1992 om indførelse af en EF-toldkodeks art. 204, og endelig  

 til  

 momslovens § 12, stk. 1.
Toldcentret har som begrundelse for afgørelsen anført, at når en  

 forsendelse ikke er blevet frembudt ved bestemmelsesstedet, eller kan stedet  

 for overtrædelsen eller uregelmæssigheden ikke fastslås, gives den  

 hovedforpligtede en frist på 3 måneder.
Inden for denne frist skal den  

 hovedforpligtede på en for toldmyndighederne tilfredsstillende måde føre  

 bevis  

 for, at forsendelsen er gennemført forskriftsmæssigt, eller påvise hvor  

 overtrædelsen eller uregelmæssigheden faktisk er begået, jf. artikel 379, i  

 Kommissionens forordning nr. 2454/93 af 2. juli 1993 om visse  

 gennemførelsesbestemmelser  

 til EF-toldkodeks med senere ændringer.
Det er imidlertid ikke på  

 tilfredsstillende måde blevet dokumenteret, at forsendelsen er ankommet til  

 bestemmelsesstedet.
Toldcentret har ikke anset den af klageren fremlagte  

 dokumentation som tilstrækkelig bevis for forsendelsens forskriftsmæssig  

 gennemførelse, idet dokumentationen ikke kan betragtes som told- eller  

 handelsdokumenter attesteret af toldmyndighederne jf.  

 gennemførelsesbestemmelsernes artikel 380, litra a, eller som alternativ  

 bevisførelse jf. gennemførelsesbestemmelsernes artikel 380, litra b.
Som  

 følge  

 heraf har toldcentret opkrævet told og moms for forsendelsen.
 Told- og Skattestyrelsen har i en udtalelse til  

 Landsskatteretten indstillet, at den påklagede afgørelse stadfæstes.
Told- og Skattestyrelsen har hertil anført, at de i den  

 omhandlede forsendelse transporterede varer ikke er frembudt for  

 bestemmelsestoldstedet  

 i overensstemmelse med reglerne i toldkodeksen, jf. herved navnlig artikel  

 96,  

 og den hovedforpligtede har ikke ført tilstrækkeligt bevis for forsendelsens  

 forskriftsmæssige gennemførelse.
Varerne indeholdt i den omhandlede  

 forsendelse  

 er, uden frembydelse for de engelske toldmyndigheder, afleveret om bord på  

 skib  

 i England, og den for forsendelsen hovedforpligtede har alene fremlagt en  

 såkaldt "kaptajnserklæring" om, at varerne er leveret om bord.
Told- og Skattestyrelsens har videre anført, at de af  

 repræsentanten fremførte argumenter om en kaptajns kompetence i relation til  

 søloven mv. er uden relevans for fortolkningen af toldkodeksen og  

 gennemførelsesbestemmelserne hertil.
En "kaptajnserklæring" kan  

 ikke  

 tjene som bevis for forsendelsens forskriftsmæssige gennemførelse, som  

 omhandlet i gennemførelsesbestemmelserne til toldkodeks, jf. herved dennes  

 artikel 380, der entydigt forudsætter medvirken af toldmyndigheder eller  

 fremlæggelse af et tolddokument udstedt i tredjeland eller genpart eller  

 fotokopi heraf, der er bekræftet af det organ, der har påtegnet originalen,  

 eller af det berørte tredjelands myndigheder eller en af medlemsstaternes  

 myndigheder.
 Spørgsmålet om anvendelse af kaptajnserklæringer som fornøden  

 attestation for afslutning af EU-forsendelser har været rejst med års  

 mellemrum, men er altid blevet afvist, og Told- og Skattestyrelsens faste  

 praksis på dette område er tidligere skriftligt meddelt Dansk  

 Speditørforening  

 (nu Danske Speditører), der repræsenterer den hovedforpligtede i nærværende  

 klagesag.
 Klagerens repræsentant har nedlagt påstand om, at der ikke skal  

 opkræves told og moms på i alt kr. 27.333,60 for den omhandlede forsendelse.
 Klagerens repræsentant har til støtte for påstanden principalt  

 gjort gældende, at der i henhold til Kommissionens forordning nr. 2454/93 af  

 2.  

 juli 1993 med senere ændringer, art. 379, stk. 2, jf. art. 380, litra a, er  

 ført bevis for forsendelsens forskriftsmæssige gennemførelse.
Repræsentanten har anført, at det fremgår af Kommissionens  

 forordning nr. 2454/93 af 2. juli 1993 med senere ændringer art. 380, litra  

 a,  

 at der på en for toldmyndighederne tilfredsstillende måde kan føres bevis  

 for,  

 at en forsendelse er gennemført forskriftsmæssigt i henhold til art. 378,  

 stk.  

 1, ved, at der fremlægges et told- eller handelsdokument attesteret af  

 toldmyndighederne, hvoraf det fremgår, at pågældende varer er blevet frembudt  

 for bestemmelsesstedet.
Det har imidlertid ikke været muligt at fremskaffe et  

 told- eller handelsdokument attesteret af myndighederne i England, hvoraf det  

 fremgår, at de pågældende varer er blevet frembudt bestemmelsesstedet,  

 hvilket  

 skyldes, at både transportdokumenterne og T-dokumentet er blevet overgivet  

 direkte til modtageren B.
Dog har  

 overstyrmanden/departementchefen på B  

 stemplet og kvitteret for godsets modtagelse på både CMR-fragtbrevet samt  

 T-dokumentet, idet denne var ansvarlig for modtagelse af godset.
Samtidig har  

 skibets kaptajn den 18. januar 2001 afgivet kaptajnserklæring, hvorved han  

 erklærer at have modtaget godset i henhold til proformafaktura.
Repræsentanten har hertil anført, at en kaptajn på et skib må  

 anses som en myndighed i relation til art. 380, litra a, som har kompetence  

 til at attestere, at varerne er frembudt for bestemmelsesstedet.  

 Repræsentanten  

 har herved henvist til Søloven (lovbekendtgørelse nr. 39 af 20/1-1998, som er  

 udarbejdet på baggrund af internationale konventioner og arrangementer, jf.  

 Karnovs indledende kommentarer til Søloven og Sømandsloven, lovbekendtgørelse  

 nr. 766 af 19/9-1995. Det fremgår af Sømandsloven § 51, at skibsføreren, dvs.  

 kaptajnen, har den højeste myndighed ombord.
Det fremgår ligeledes af  

 Sømandsloven § 62, samt Sølovens §§ 131-142, hvilke forpligtelser  

 skibsføreren  

 har), hvoraf det fremgår, at skibsføreren ikke blot har til opgave at lede og  

 fordele arbejde mv., men også har et særlig ansvar og hæftelse herfor, som  

 blandt andet begrundes i hans myndighed til at træffe myndighedsbetonede  

 beslutninger/handlinger ombord på skibet.
 Set i lyset af skibsførerens særlige myndighed samt det forhold,  

 at der ikke eksisterer nogen øvre toldmyndighed over skibet i relation til  

 art.  

 380, litra a, må dette betyde, at kaptajnen er den øverste toldmyndighed, som  

 har kompetence til at dokumentere, at forsendelsen er frembudt for  

 bestemmelsesstedet, ved påtegning på proformafakturaen for godset.
For så vidt angår Kommissionens forordning nr. 2454/93 af 2.  

 juli 1993 med senere ændringer art. 380, litra b, har repræsentanten  

 bemærket,  

 at det af bestemmelsen fremgår, at der på en for toldmyndighederne  

 tilfredsstillende måde kan føres bevis for, at en forsendelse er gennemført  

 forskriftsmæssigt i henhold til art. 378, stk. 1, ved, at der fremlægges et  

 tolddokument om varernes henførsel under en toldprocedure i et tredjeland  

 eller  

 en genpart eller fotokopi heraf; genparten eller fotokopien skal være  

 bekræftet  

 enten af det organ, der har påtegnet originalen, af myndighederne i det  

 pågældende tredjeland eller af en af medlemsstaternes myndigheder.
Det  

 fremgår  

 imidlertid ikke særskilt af bestemmelsen, hvorledes det forholder sig i  

 tilfælde af, at modtageren er et skib, som er indregistreret i et land  

 udenfor  

 EU, hvilket i nærværende sag er Norge.
Såfremt det forudsættes, at  

 tredjelandet  

 i nærværende sag anses for at være selve modtageren, dvs. skibet B's  

 registreringsland, er tredjelandet i henhold til art. 380, litra b, Norge.  

 Der  

 kan i dette tilfælde således føres bevis for en forsendelses  

 forskriftsmæssige  

 gennemførelse ved fremlæggelse af tolddokument for varernes henførelse under  

 norsk toldprocedure.
I nærværende sag forholder det sig således, at varer til skibe  

 over 15 meters længde i udenrigsfart, hverken pålægges told eller andre  

 afgifter i henhold til norsk toldlovgivning, hvorfor godset uanset  

 uregelmæssighederne  

 i forbindelse med dets forsendelse, ikke pålægges told og afgifter.
Samtidig  

 definerer den norske toldlov i § 1, det toldpligtige område, hvilket er det  

 norske fastland og alt område indenfor territorialgrænsen.
Ved indførsel af  

 varer fra udlandet til Norge eller udførsel til udlandet fra Norge skal gods  

 således fortoldes i henhold til § 1. Der er i nærværende sag tale om  

 transport  

 af varer til et norsk indregistreret skib, som således er undergivet norsk  

 lovgivning og ikke tale om indførsel/udførsel af varer til/fra Norge, men  

 blot  

 transport til et andet norsk område, hvorved varerne ikke er toldpligtige.  

 Der  

 eksisterer således ingen positiv hjemmel i norsk lovgivning til at pålægge  

 varer til et norsk skib told, hvorfor varerne ikke er toldpligtige.
I henhold til den norske merverdiavgiftslov § 1, opkræves  

 afgifter på omsætning af varer og tjenester.
Loven omfatter som udgangspunkt  

 levering af varer til norske skibe, uanset hvor de befinder sig.
Hertil  

 kommer  

 dog undtagelsen i § 16, 2. led, pkt. a, samt § 17, hvorved omsætning til brug  

 for skibe på mindst 15 meters længde ikke pålægges afgifter, når det i  

 udenrigsfart fragter last eller mod vederlag befordrer passagerer.
Der skal  

 således i henhold til norsk lovgivning ej heller svares merværdiafgift af  

 godset.
Der kan og skal således af de nævnte grunde ikke udstedes  

 tredjelands tolddokumenter for godset i nærværende sag.
I en sådan situation  

 og  

 i forlængelse af det anførte vedr. art. 380, litra a, må alternativ  

 dokumentation i form af kaptajnserklæring kunne føres, idet kaptajnen er  

 eneste  

 myndighed til brug for bekræftelse af, at forsendelsen er gennemført  

 forskriftsmæssigt, og at godset er frembudt på bestemmelsesstedet.
Såfremt en  

 kaptajn ikke kan anses for en toldmyndighed i henhold til art. 380, litra a,  

 vil alternativ dokumentation i henhold til art. 380, under henvisning til  

 ovenstående være illusorisk, da det af gode grunde ikke er muligt at  

 fremskaffe  

 dokumentation for godsets overgang til tredjelands toldprocedure i henhold  

 til  

 art. 380, litra b.
Dette vil have den utilsigtede virkning, at forsendelser,  

 som fejlagtigt ikke forevises toldbestemmelsesstedet, ikke vil kunne  

 afsluttes  

 efterfølgende, idet det ikke er muligt at fremlægge alternativ dokumentation  

 i  

 henhold til art. 380.
 Repræsentanten har videre til støtte for påstanden subsidiært  

 gjort gældende, at der i henhold til Kommissionens Forordning nr. 2454/93 af  

 2.  

 juli 1993 med senere ændringer art. 378, stk. 1, og 379, stk. 2, er ført  

 bevis  

 for, hvor overtrædelsen eller uregelmæssigheden faktisk er begået, og at det  

 ikke er i Danmark.
 Repræsentanten har til støtte herfor anført, at det er af A A/S  

 ved skrivelse af henholdsvis 4. august 1999 samt 1. december 1999 overfor  

 Toldcentret oplyst, at godset er gået ombord på modtagerskibet "B".  

 I denne forbindelse er forsendelsens T-dokument fejlagtigt fulgt med godset  

 ombord, hvorfor T-dokumentet ikke er overgivet til toldbestemmelsesstedet.
Godsets kontraktmæssige levering til modtager er dokumenteret af  

 A A/S ved fremlæggelse af T-dokumentet og CMR-fragtbrev stemplet og kvitteret  

 af modtager, samt kaptajnserklæring, hvorved godsets modtagelse ligeledes  

 bekræftes.
Der er således ingen tvivl om, at godset er behørigt leveret og  

 til  

 korrekte modtager.
Den fejlagtige aflevering af T-dokumentet til modtager  

 skyldes den for transporten udførende fragtfører C Ltd.;, idet denne har  

 glemt  

 at overgive T-dokumentet til toldbestemmelsesstedet.
C Ltd. befragtede godset  

 fra Holland til England.
Ved ankomst til England kontaktede C Ltd. modtager,  

 hvorefter godset blev leveret direkte ombord på skibet.
Repræsentanten har i forlængelse heraf bemærket, at der på  

 forsendelsens CMR-fragtbrev ligeledes er kørt et andet T-dokument nr. xxx,  

 som  

 imidlertid er blevet forskriftsmæssigt afsluttet.
Dette T-dokument blev som i  

 nærværende sag afleveret direkte ombord på skibet sammen med varerne, hvilket  

 bekræftes af, at T-dokumentet er stemplet og underskrevet af skibets  

 departementschef.  

 Dette T-dokument er blevet afsluttet af de hollandske toldmyndigheder ved  

 skrivelse af 8. juli 1999. Det hollandske toldvæsen oplyste ved skrivelsen  

 kautionisten om, at denne, i forlængelse af toldvæsenets tidligere  

 skrivelse,  

    

  

 kunne anses for frigjort for  

 forsendelsen.
Repræsentanten har på denne baggrund anført, at overtrædelsen  

 eller uregelmæssigheden således skyldes den udførende fragtfører C Ltd., idet  

 denne ikke har afleveret T-dokumentet til toldbestemmelsesstedet, men i  

 stedet  

 til modtageren af godset, hvorfor overtrædelsen eller uregelmæssigheden er  

 påvist, jf.
Kommissionens Forordning nr. 2454/93 af 2. juli 1993 med senere  

 ændringer art. 378, stk. 1, og 379, stk. 2.
 Til støtte for påstanden har repræsentanten herudover bl.a.  

 gjort gældende:
at godset de facto er leveret på skibet og har dermed kun har  

 været transiteret EU, hvorfor godset således ikke er overgået til fri  

 omsætning indenfor EU's afgiftsområde, at henset til det forhold, at godset ikke skal fortoldes, idet  

 godset fragår norsk territorium til et skib underlagt norsk lovgivning og  

 således blot er i transit, bevirker i tillæg til den eventuelle manglende  

 mulighed for at få forsendelsen afsluttet, at kravet på betaling af told og  

 afgifter i sagens natur bør frafaldes ud fra almindelige  

 rimelighedsbetragtninger, at fejlen, der ligger til grund for det uafsluttede T-dokument,  

 er afklaret, at det fremsatte krav på betaling af told og afgifter af de  

 danske myndigheder, således er uberettiget og ikke bør opretholdes, idet de  

 danske myndigheder vil blive uretmæssigt beriget i kraft af  

 bevisuhensigtsmæssigheder  

 i EU-lovgivningen, at de hollandske toldmyndigheder har afsluttet det andet  

 T-dokument nr. xxx af 3. december 1998, hvorfor det i henhold til den  

 uskrevne  

 lighedsgrundsætning ligeledes bør være muligt at afslutte nærværende  

 forsendelse i henhold til Kommissionens forordning nr. 2454/93 art. 378-380.
 For så vidt angår Told- og Skattestyrelsens udtalelse omkring  

 kaptajnserklæringer har repræsentanten anført, at Styrelsens fortolkning af  

 regelsættet alene synes at være baseret på en ordlydsfortolkning, ligesom den  

 ikke helt synes at være i overensstemmelse med praksis, jf. herved to  

 konkrete  

 sager, hvor danske toldmyndigheder har anerkendt kaptajnserklæringer som  

 behørig dokumentation.
Repræsentanten har i denne forbindelse anført, at formålet med  

 bestemmelsen må være at sikre dokumentation, som ikke er mulig at forfalske  

 samt sikre, at godset faktisk er kommet frem og deklareret, idet  

 dokumentationen kræver en myndighedspåtegning.
Ud fra en formålsfortolkning af bestemmelsen må en kaptajn i lyset af  

 hans myndighed udgøre samme sikkerhed, idet denne ligeledes arbejder under  

 strengt myndighedsansvar.
Hertil kommer, at en kaptajn ved stempel kan  

 påtegne  

 handelsdokumenterne i lige så sikker form som andre myndigheder.
Repræsentanten har endelig bemærket til Told- og  

 Skattestyrelsens udtalelse, at det forhold, at Danske Speditører tidligere er  

 blevet oplyst om Told- og Skattestyrelsens praksis, for så vidt angår  

 kaptajnserklæringer,  

 må anses for uden betydning for nærværende sags vurdering, ligesom denne  

 fortolkning/praksis anlagt af Styrelsen alene er Styrelsens fortolkning og  

 savner belæg i form af fortolkningsbidrag fra lovgivers side, dvs.
Rådet  

 eller  

 EF-Domstolen.
Det anførte skal ligeledes læses i lyset af, at der for så vidt  

 angår nærværende situation synes at eksistere et "hul" i  

 lovgivningen,  

 såfremt det ikke er muligt at afslutte en forsendelse ved kaptajnserklæring i  

 henhold gennemførselsbestemmelserne art. 380, idet ikke vil være muligt  

 efterfølgende at skaffe et myndighedspåtegnet handels- eller tolddokument  

 eller  

 tolddokument fra tredjeland, da godset ikke er tilgået et  

 "tredjeland", hvor godset skal fortoldes.
Der foreligger således en  

 situation, som lovgiver ikke synes at have taget højde for ved  

 bestemmelsernes  

 udformning, idet muligheden for fremlæggelse af alternativ dokumentation i  

 henhold til gennemførselsbestemmelserne art. 380, faktisk er illusorisk i  

 nærværende situation.
I et sådan tilfælde er det af hensyn til reglernes  

 fortolkning og retmæssige anvendelse yderst vigtigt at indhente  

 fortolkningsbidrag fra lovgivers side.
 Sluttelig har repræsentanten anmodet Landsskatteretten om, at  

 der i tilfælde af, at der hersker tvivl om fortolkningen af definitionen af  

 toldmyndighed samt tredjeland rettes en præjudiciel forespørgsel til  

 EF-domstolen for at få afklaret fortolkningen af artikel 380, jf. art. 177 i  

 Traktaten om det Europæiske Fællesskab.
 Landsskatteretten skal  

 udtale:
 Af Rådets forordning nr. 2913/92 af 12. oktober 1992 om  

 indførelse af en toldkodeks artikel 4, 3), fremgår det:
 I denne kodeks forstås ved:
( ) 3) toldmyndigheder: myndigheder, der bl.a. har beføjelse til at  

 håndhæve toldforskrifterne ( ) Af Kommissionens forordning nr. 2454/93 af 2. juli 1993 om visse  

 gennemførelsesbestemmelser til Rådets forordning nr. 2913/92 om indførelse af  

 en EF-toldkodeks artikel 378, fremgår det:
 1. Med forbehold af kodeksens artikel 215 gælder det, at er en  

 forsendelse ikke blevet frembudt for bestemmelsesstedet, og kan det ikke  

 fastslås, hvor en overtrædelse eller en uregelmæssighed er begået, anses  

 overtrædelsen eller uregelmæssigheden for at være begået:
-i den medlemsstat, som afgangsstedet henhører under, eller -i den medlemsstat, som grænseovergangsstedet ved indpassagen  

 til Fællesskabet henhører under, og hvortil der er indgivet en  

 grænseovergangsattest medmindre der inden for den i artikel 379, stk. 2, fastsatte  

 frist på en for de kompetente myndigheder tilfredsstillende måde enten føres  

 bevis for, at forsendelsen er gennemført forskriftsmæssigt, eller det  

 påvises,  

 hvor overtrædelsen eller uregelmæssigheden faktisk er begået.
 2. Når den pågældende overtrædelse eller uregelmæssighed i  

 mangel af et sådant bevis fortsat anses for at være begået i  

 afgangsmedlemsstaten eller i indgangsmedlemsstaten som omhandlet i stk. 1,  

 andet led, opkræves importafgifter og andre afgifter for de pågældende varer  

 af denne medlemsstat i overensstemmelse med fællesskabsbestemmelserne eller  

 de  

 nationale bestemmelser.
 3. Såfremt det inden udløbet af en frist på tre år fra datoen for  

 registreringen af T1-angivelsen fastslås, i hvilken medlemsstat den  

 pågældende  

 overtrædelse eller uregelmæssighed rent faktisk er begået, inddriver denne  

 medlemsstat  

 i overensstemmelse med fællesskabsbestemmelserne eller de nationale  

 bestemmelser de importafgifter og andre afgifter, der påhviler varerne (med  

 undtagelse af beløb, som er opkrævet i henhold til stk. 2 som Fællesskabets  

 egne indtægter). I så fald godtgøres de importafgifter og andre afgifter, der  

 oprindeligt var opkrævet (med undtagelse af beløb, der er opkrævet som  

 Fællesskabets egne indtægter), så snart der er fremlagt bevis for den  

 pågældende inddrivelse.
 4. Den sikkerhed, der er stillet for forsendelsen, frigøres  

 først ved udløbet af ovennævnte frist på tre år eller eventuelt efter  

 betaling  

 af importafgifter og andre afgifter i den medlemsstat, hvor ovennævnte  

 overtrædelse eller uregelmæssighed faktisk er begået.
Medlemsstaterne træffer de nødvendige foranstaltninger til  

 bekæmpelse af overtrædelser eller uregelmæssigheder og til, at der træffes  

 effektive sanktioner mod disse. Af gennemførelsesbestemmelsernes artikel 379, fremgår det:
 1. Når en forsendelse ikke er blevet frembudt ved bestemmelsesstedet,  

 og stedet for overtrædelsen eller uregelmæssigheden ikke kan fastslås,  

 underretter afgangsstedet den hovedforpligtede herom så hurtigt som muligt og  

 inden udløbet af den ellevte måned efter datoen for registreringen af  

 angivelsen til fællesskabsforsendelse.
2.  

    

  

 I den i stk. 1  

 omhandlede underretning anføres især den frist, inden for hvilken der på en  

 for  

 toldmyndighederne tilfredsstillende måde skal føres bevis for, at  

 forsendelsen  

 er gennemført forskriftsmæssigt, eller inden for hvilken det kan påvises,  

 hvor  

 overtrædelsen eller uregelmæssigheden faktisk er begået.
Nævnte frist  

 fastsættes til tre måneder fra datoen for den i stk. 1 omhandlede  

 underretning.  

 Hvis det nævnte bevis ikke er ført inden udløbet af denne frist, inddriver  

 den  

 kompetente medlemsstat importafgifter og andre afgifter for de pågældende  

 varer.
I tilfælde, hvor denne medlemsstat ikke er den medlemsstat, hvor  

 afgangsstedet er beliggende, skal sidstnævnte straks informere den  

 førstnævnte  

 medlemsstat. Af gennemførelsesbestemmelsernes artikel 380, som ændret ved  

 Kommissionens forordning nr. 482/96, der trådte i kraft den 27. marts 1996,  

 fremgår det:
 Der kan på en for toldmyndighederne tilfredsstillende måde  

 føres bevis for, at en forsendelse er gennemført forskriftsmæssigt i henhold  

 til artikel 378, stk. 1:
a)ved at der fremlægges et told- eller handelsdokument  

 attesteret af toldmyndighederne, hvoraf det fremgår, at de pågældende varer  

 er  

 blevet frembudt for bestemmelsesstedet eller i tilfælde, hvor artikel 406  

 anvendes,  

 er afleveret til den godkendte modtager.
Dokumentet skal indeholde  

 tilstrækkelige oplysninger til at muliggøre identifikation af varerne, eller b)ved at der fremlægges et tolddokument om varernes henførsel  

 under en toldprocedure i et tredjeland eller en genpart eller en fotokopi  

 heraf; genparten eller fotokopien skal være bekræftet enten af det organ, der  

 har påtegnet originalen, af myndighederne i det pågældende tredjeland eller  

 af  

 en af medlemsstaternes myndigheder.
Dokumentet skal indeholde tilstrækkelige  

 oplysninger til at muliggøre identifikation af varerne. Herudover fremgår det af momslovens § 12, at der betales afgift  

 af varer, der indføres her til landet fra steder uden for EU.
 Landsskatteretten bemærker indledningsvis, at retten ikke  

 finder, at nærværende sags problemstillinger er egnet til en forelæggelse for  

 EF-domstolen i medfør af Traktatens tidligere artikel 177, nuværende artikel  

 234.
Landsskatteretten finder ikke, at klageren har opfyldt  

 dokumentationskravene efter Kommissionens forordning nr. 2454/93 af 2. juli  

 1993 om visse gennemførelsesbestemmelser til Rådets forordning nr. 2913/92 om  

 indførelse af en EF-toldkodeks artikel 380. Landsskatteretten har herved  

 henset  

 til, at klageren ikke har fremlagt dokumentation, der har været attesteret af  

 de engelske toldmyndigheder eller fremlagt tolddokumenter, der viser, at  

 varerne har været henført under en toldprocedure i et tredjeland.  

 Landsskatteretten har endvidere henset til, at artikel 380, efter sin  

 formulering, ikke åbner mulighed for anden bevisførelse end de i artiklen  

 nævnte.
Landsskatteretten finder således ikke, at en kaptajnserklæring kan  

 tjene som bevis for en forsendelses forskriftsmæssige gennemførelse efter  

 artikel 380, idet en skibskaptajn ikke kan udgøre en myndighed i  

 toldreglernes  

 forstand, jf. herved toldkodeksens artikel 4, nr. 3).
 Landsskatteretten bemærker endelig, at retten ikke finder det  

 tilstrækkelig påvist, at uregelmæssigheden har fundet sted i England, således  

 at opkrævningen af importafgifter skulle være sket her, hvorfor den påklagede  

 afgørelse vil være at stadfæste.
