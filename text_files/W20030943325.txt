Anpartsreglerne  

 - formidling af udlejning af fast ejendom - underskudsfremførsel Spørgsmål 1. Vil personer, der i 2002 erhverver kommanditanparter i K/S K  

 med overtagelse 01.10.2002 eller senere blive omfattet af personskattelovens  

 §  

 4, stk. 1, nr. 10 og 12 i indkomståret 2003 eller senere? 2. Vil personer, der i 2002 erhverver kommanditanparter i K/S K  

 med overtagelse 01.10.2002 eller senere blive omfattet af personskattelovens  

 §  

 4, stk. 1, nr. 10 og 12 i indkomståret 2002? 3. Såfremt spørgsmål 2 besvares benægtende, vil personer i så fald  

 alene være omfattet af personskattelovens § 4, stk. 1, nr. 12, for så vidt  

 angår den del af virksomheden, der forholdsmæssigt (baseret på m2) kan  

 henføres  

 til lejekontrakten med sælgeren af ejendommen, G ? 4. Kan en forholdsmæssig del af et skattemæssigt underskud i 2002,  

 jf. spørgsmål 3, som måtte være omfattet af personskattelovens § 4, stk. 1,  

 nr.  

 12, og følgelig ikke kan modregnes i anden indkomst i indkomståret 2002,  

 fremføres til modregning i personlig indkomst i senere år med skattemæssigt  

 overskud fra samme virksomhed, hvor virksomheden ikke er omfattet af  

 personskattelovens § 4, stk. 1, nr. 12? 5. Kan fordelingen af ejendommens købesum på bolig og erhverv ske  

 efter bestemmelserne i afskrivningslovens § 45, stk. 2, idet det forudsættes,  

 at det ikke er ejerne af ejendommen, som boligdelen udlejes til? 6. Vil personer, der i 2002 erhverver kommanditanparter i K/S K  

 med overtagelse 01.10.2002 eller senere blive omfattet af personskattelovens  

 §  

 4, stk. 1, nr. 12 i indkomståret 2002 eller senere, hvis der i stedet for én  

 indgås to ejendomsadministrationsaftaler, henholdsvis:
en aftale vedrørende ejendomsadministration af den  

 erhvervsmæssige del af udlejningen (de fire erhvervslejemål) - med en person,  

 der opfylder betingelserne i nr. 12, og en aftale vedrørende ejendomsadministration af den  

 boligmæssige del af udlejningen (det ene boliglejemål) - med A Administration  

 A/S.
Svar Spørgsmål 1. Nej.
Der henvises til de i svaret angivne  

 forudsætninger.
 Spørgsmål 2. En del af indkomsten kan blive omfattet af  

 anpartsreglerne, jf. nærmere i svaret.
Spørgsmål 3. Ja.
Kun lejeindtægten fra det af B formidlede lejemål  

 med den tidligere ejer af ejendommen omfattes af anpartsreglerne, jf. også  

 svaret på spørgsmål 2.
 Spørgsmål 4. Ja.
 Spørgsmål 5. Ja.
 Spørgsmål 6. Opdeling af ejendomsadministrationen, således at der  

 etableres en særskilt ejendomsadministration for den boligmæssige del af  

 udlejningen, vil ikke have virkning for opgørelsen af antallet af personer  

 efter personskattelovens § 4, stk. 1, nr. 12.
Beskrivelse af de faktiske  

 forhold B har etableret kommanditselskabet K/S K og på vegne heraf  

 forestået køb af en delvis afskrivningsberettiget udlejningsejendom med  

 overtagelse den 01.07.2002.
 B planlagde med virkning fra 01.10.2002 at sælge  

 kommanditanparterne i K/S K til et antal kommanditister, dog maks. 10  

 deltagere, som samtidig skulle købe en forholdsmæssig andel af anparterne i  

 komplementarselskabet.
Ejendommen K/S K overtager ejendommen med bestående lejekontrakter som  

 følger:
Butik, indgået december 1994 Restaurant mv., indgået januar 1998 Mødelokaler, indgået i juni 1988, med tillæg af februar  

 1996 Butik, G, indgået 06.06.2002, (sælgeren af ejendommen) Beboelseslejemål, opsagt 01.07.2002, forventes genudlejet  

 til beboelse 01.10.2002 B henvendte sig uopfordret til den daværende ejer af ejendommen G  

 med tilbud om at købe ejendommen til en pris, der ville blive baseret på et  

 forventet startafkast i forhold til lejekontrakternes samlede nettolejeværdi  

 i  

 år 2002.
 Ejendommen indeholdt dengang som nu i alt fire erhvervslejemål,  

 der alle var fuldt udlejede, og et enkelt boliglejemål, der var opsagt til  

 fraflytning den 30.06.2002.
 Den daværende ejer G, som samtidig var lejer af det ene af de to  

 butikslejemål, havde ikke udarbejdet en egentlig skriftlig lejekontrakt.
I forbindelse med købets forhandling stillede køberen, B,  

 naturligvis krav om, at sælgers lejekontrakt skulle indeholde visse  

 minimumsvilkår, som eksempelvis uopsigelighedsperiode, årlig  

 reguleringsprocent  

 etc.
Helt almindelige og nødvendige vilkår for at købsprisen skulle kunne  

 beregnes i forhold til den samlede nettolejeværdi.
 Sælgers advokat udarbejdede lejekontrakten og denne lejekontrakt  

 godkendtes af køber, hvorefter den blev underskrevet af sælger, der  

 underskrev  

 både som udlejer og lejer, idet ejendommen ikke var overdraget på dette  

 tidspunkt.
 Lejemålet består af butik, lager, kontor og systue.
 Ejendommens tre øvrige bestående erhvervslejemål blev overdraget  

 uden ændringer i lejekontrakterne.
Administrationen A vil forestå ejendomsadministrationen i en forbigående periode  

 fra 01.07.2002 og indtil 01.10.2002, herunder formidlingen af en ny  

 lejekontrakt  

 på beboelseslejemålet med ikrafttræden pr. 01.10.2002.
 Administrationen af K/S K og kommanditselskabets ejendom vil  

 herefter ske på følgende måde:
Komplementarselskabet indgår en samlet aftale om administration af  

 kommanditselskabet.
Komplementaren vil i henhold til denne aftale overdrage  

 følgende administrationsopgaver:
 Selskabsadministrationen af kommanditselskabet varetages af  

 A.
 Ejendomsadministrationen (udlejning og løbende  

 administration af lejekontrakter mv.) varetages forbigående af A indtil  

 01.10.2002. Herefter er ejendomsadministrationen forudsat overtaget af en af  

 investorerne eller en anden person/virksomhed, som ikke formidler eller  

 administrerer udlejning for flere end 10 personer).
Styrelsens indstilling og  

 begrundelse Spørgsmål 1 Efter  

  

 personskattelovens § 4, stk. 1, nr. 10  

  

 omfattes  

 indkomst ved selvstændig erhvervsvirksomhed af anpartsreglerne, når antallet  

 af  

 ejere af virksomheden er større end 10, og skatteyderen ikke deltager i  

 virksomhedens drift i væsentligt omfang Ved opgørelsen af antallet af ejere af virksomheden efter denne  

 regel medregnes alle ejere, herunder selskaber mv.
 Hvis komplementaren ikke har ejerandel i virksomheden, medregnes  

 komplementaren ikke ved opgørelsen af, om virksomheden har flere end 10  

 ejere.
 Det er oplyst, at B har planlagt at sælge kommanditanparterne i  

 K/S K med virkning fra d.1.oktober 2002 til et antal kommanditister, dog  

 maksimalt 10 deltagere, der samtidig køber en forholdsmæssig andel af  

 anparterne i komplementarselskabet.
 Kommanditisternes indkomst fra virksomheden vil herefter ikke  

 blive omfattet af anpartsreglen i personskattelovens § 4, stk.1, nr. 10, hvis  

 komplementaren ikke har ejerandel i virksomheden, og antallet af  

 kommanditister  

 ikke overstiger 10.
 Efter  

  

 personskattelovens § 4, stk. 1, nr.12, 1.pkt.  

  

 omfattes indkomst ved udlejning af afskrivningsberettiget fast ejendom og  

 inventar heri, uanset antallet af ejere, af anpartsreglerne, når formidling  

 eller administration af udlejning varetages af en anden virksomhed for flere  

 end 10 personer, og den enkelte person ikke deltager i virksomhedens drift i  

 væsentligt omfang.
 Det er oplyst, at selskabsadministrationen af kommanditselskabet  

 varetages af A ifølge aftale herom.
 Ejendomsadministration (udlejning og løbende administration af  

 lejekontrakter mv.) varetages forbigående af A indtil d.1.oktober 2002.  

 Herefter skal ejendomsadministrationen i henhold til aftaleudkast overtages  

 af  

 en af investorerne eller af en anden person/virksomhed, der ikke formidler  

 eller administrerer udlejning for flere end 10 personer.
 Kommanditisternes indkomst ved udlejning af ejendommen er herefter  

 ikke omfattet af anpartsreglerne i 2003 og senere, idet det forudsættes:
at  

  

 selskabsadministrationen  

  

 og  

  

 ejendomsadministrationen  

  

 såvel formelt som reelt er adskilt at formidling eller administration af udlejning af  

 kommanditisternes ejendomme ikke faktisk foretages af eller videregives til  

 en  

 anden virksomhed, der varetager formidling eller administration af udlejning  

 af  

 afskrivningsberettiget fast ejendom og inventar heri, jf. personskattelovens  

 §  

 4, stk. 1, nr. 12, således at formidlingen eller administrationen af  

 udlejningen vil blive foretaget for flere end 10 personer.
 Spørgsmål 1 besvares med nej under henvisning til de oven for  

 anførte forudsætninger vedrørende personskattelovens § 4, stk. 1, nr. 10 og  

 nr.  

 12.
Spørgsmål 2 Indkomsten fra virksomheden K/S K kan, for personer der i 2002  

 erhverver kommanditanparter med overtagelse d.1.oktober 2002 eller senere,  

 delvist blive omfattet af anpartsreglerne, jf. nærmere nedenfor.
 Lejemålet med den tidligere ejer af kommanditselskabets ejendom,  

 G, blev indgået i forbindelse med, at B erhvervede ejendommen med henblik på  

 etablering af K/S K.
Lejemålet må herefter anses for at være formidlet af B for  

 investorerne i K/S K, der i samme år erhverver ejendommen.
Indkomsten fra  

 denne  

 udlejning omfattes derfor af anpartsreglerne, jf. personskattelovens § 4,  

 stk.  

 1, nr. 12, 1.pkt.
 Indkomsten fra lejemålet med G i indkomståret 2002 vil dog kun  

 blive omfattet af anpartsreglerne, hvis B i 2002 har foretaget formidling af  

 udlejning af afskrivningsberettiget fast ejendom og inventar heri for flere  

 end  

 10 personer, jf. personskattelovens § 4, stk. 1, nr. 12.
 Omfattes indkomsten af anpartsreglerne gælder dette endvidere kun  

 for formidlingsåret, det vil sige 2002 og ikke for efterfølgende indkomstår,  

 hvis ejendommen i de efterfølgende indkomstår administreres som forudsat i  

 svaret på spørgsmål 1.
 Det er videre oplyst, at A vil forestå ejendomsadministrationen i  

 en forbigående periode på 3 måneder fra d.1.juli til d.1.oktober 2002,  

 herunder  

 formidlingen af en ny lejekontrakt på beboelseslejemålet med ikrafttræden  

 d.1.oktober 2002.
 Hvis udlejningen efter personskattelovens § 4, stk.1, nr. 12  

 forbigående, tilfældigt eller utilsigtet i kun en kortvarig periode har  

 omfattet flere end 10 personer, finder bestemmelsen ikke anvendelse, jf.  

 Ligningsvejledningen  

  

 E.F.1.4.1  


                                                                          .
 B erhvervede ejendommen d.27.juni 2002 med overtagelse d.1.juli s.å.
 I perioden fra d.1.juli til d.1.oktober 2002, skulle investorerne  

 findes med henblik på det planlagte salg af ejendommen til maksimalt 10  

 investorer pr.1.oktober 2002.
 Under disse omstændigheder kan der bortses fra en sådan kortvarig  

 periode, hvor B midlertidigt har varetaget ejendomsadministrationen.
 Når investorerne er fundet, og investorerne har mulighed for at  

 etablere bestyrelse og forretningsgange mv. i kommanditselskabet, vil den  

 forbigående, kortvarige periode, hvor ejendomsadministrationen ikke vil være  

 omfattet af personskattelovens § 4, stk.1, nr. 12, være forbi.
 Det nævnte beboelseslejemål i ejendommen, der pr. 1.oktober 2002  

 udlejes til en ny lejer, omfattes ikke af anpartsreglerne, idet  

 personskattelovens § 4, stk. 1, nr. 12 kun omfatter indtægt fra udlejning af  

 afskrivningsberettiget fast ejendom og inventar heri.
 Det er alene indtægten fra lejemålet, som B har formidlet med den  

 tidligere ejer af ejendommen, G, der kan blive omfattet af anpartsreglerne,  

 herunder underskudsbegrænsningen, i formidlingsåret, 2002, jf. ovenfor.
 Om de efterfølgende indkomstår jf. ovenfor under svaret på  

 spørgsmål 1.
 Vedrørende antallet af ejere, jf. personskattelovens § 4, stk. 1,  

 nr. 10, er det oplyst, at B har planlagt at sælge kommanditanparterne i K/S K  

 med virkning fra d.1.oktober 2002 til maksimalt 10 kommanditister.
Hvis antallet af kommanditister, det vil sige antallet af ejere af  

 virksomheden, ikke overstiger 10, er virksomheden ikke omfattet af  

 anpartsreglerne.
Hvis der er 10 kommanditister, forudsættes det således, at  

 komplementaren ikke har ejerandel i virksomheden.
Spørgsmål 3 Der henvises til svaret på spørgsmål 2. Kun lejeindtægten fra det  

 af B formidlede lejemål med G omfattes af anpartsreglerne, jf.  

 personskattelovens § 4, stk.1, nr. 12, 1.pkt., under de i svaret på spørgsmål  

 2  

 nævnte forudsætninger.
Spørgsmål 4 Efter personskattelovens § 13, stk. 6 kan underskud i  

 skattepligtig almindelig indkomst fra en virksomhed, der omfattes af  

 anpartsreglerne, her personskattelovens § 4, stk.1, nr. 12, 1.pkt., ikke  

 fratrækkes i anden indkomst, men underskuddet kan fremføres til modregning i  

 positiv skattepligtig indkomst i et senere indkomstår fra samme virksomhed.
 Modregning af et underskud i positiv indkomst i et senere  

 indkomstår i samme virksomhed kan ske, selvom virksomheden ikke er omfattet  

 af  

 anpartsreglerne i det indkomstår, hvor modregningen sker.
Spørgsmål 5 Spørgsmålet om fordelingen af købesummen for ejendommen på bolig  

 og erhverv kan ske efter reglerne i afskrivningslovens § 45, stk. 2, besvares  

 med ja.
 Det er oplyst, at det ikke er ejerne af ejendommen, som boligdelen  

 udlejes til.Ejendommen var, indtil overdragelsen til B ved slutseddel af  

 d.27.juni 2002, ejet af G, der anvendte lokaler i ejendommen til butik,  

 lager,  

 kontor og systue.
 Ifølge afskrivningslovens § 45, stk. 2 skal sælger og køber ved  

 overdragelse af aktiver,der er omfattet af afskrivningsloven, i købsaftale,  

 skøde eller på anden skriftlig måde foretage en fordeling af den samlede,  

 kontantomregnede salgssum på de aktiver, der er omfattet af overdragelsen.
 For blandet benyttede bygninger skal der aftales en overdragelsessum,  

 dels for boligdelen og dels for den erhvervsmæssigt benyttede del af  

 bygningen.
 Såvel den samlede kontantomregnede overdragelsessum som den  

 fordeling på aktiver, som parterne har aftalt, kan efterprøves af de  

 skatteansættende myndigheder, jf. afskrivningslovens § 45, stk. 3.
Spørgsmål 6 Efter  

  

 personskattelovens § 4, stk. 1, nr.12, 1.pkt.  

  

 omfattes indkomst ved udlejning af afskrivningsberettiget fast ejendom og  

 inventar heri, uanset antallet af ejere, af anpartsreglerne, når formidling  

 eller administration af udlejning varetages af en anden virksomhed for flere  

 end 10 personer, og den enkelte person ikke deltager i virksomhedens drift i  

 væsentligt omfang.
 Hvis ejendommen er blandet benyttet, således at kun en del af  

 ejendommen er afskrivningsberettiget, f.eks. forretningslokaler, og den  

 øvrige  

 del af ejendommen ikke er afskrivningsberettiget, f.eks. lejligheder til  

 beboelse, er det kun indtægten fra den afskrivningsberettigede del af  

 ejendommen, der omfattes af personskattelovens § 4, stk. 1, nr. 12, 1.pkt.  

 Ved  

 fordeling af ejendommens etageareal finder afskrivningslovens § 19  

 anvendelse.
 Ved afgørelse af, om en virksomhed varetager formidling eller  

 administration af udlejning for flere end 10 personer, indgår kun  

 skattepligtige personers udlejning af aktiver, der er omfattet af  

 bestemmelsen.
 Udlejning af lejemål i den ikke - afskrivningsberettigede del af  

 ejendommen, f.eks. lejemål til beboelse, medregnes ikke ved opgørelsen af, om  

 formidling eller administration af udlejning er foretaget for flere end 10  

 personer.
 Det vil således ikke have virkning for opgørelsen af antallet af  

 personer (10) efter anpartsreglen i personskattelovens § 4, stk. 1, nr.12,  

 hvis  

 der etableres en særskilt ejendomsadministration for den boligmæssige del af  

 udlejningen.
 Der henvises desuden til svarene på spørgsmålene 1 og 2 ovenfor.
 Ligningsrådet  

  

 tiltrådte  

 indstillingen.
