I medfør af § 2, stk. 7, og § 18, stk. 2, i lov nr. 508 af 30. juni 1993 om åben uddannelse (erhvervsrettet voksenuddannelse m.v.), fastsættes:
Uddannelsens formål og struktur § 1.  Uddannelsen til Master of Public Management  

 (MPM) har til formål at kvalificere den studerende til som leder at arbejde i  

 grænseområdet mellem offentlige institutioner, private virksomheder og  

 frivillige, non-profit orienterede organisationer.
Stk. 2.  Uddannelsen skal sætte den studerende i stand  

 til § 2.  Uddannelsen er en videregående  

 deltidsuddannelse, der udbydes som åben uddannelse ved Odense Universitet.
 Stk. 2.  Uddannelsen har et omfang, der svarer til et  

 års heltidsuddannelse (et årsværk). Et årsværk er en fuldtidsstuderendes  

 arbejde i et år.
 Stk. 3.  Uddannelsen kan tilrettelægges som  

 heltidsundervisning inden for en tidsramme på et år.
 § 3.  Den, der har gennemført uddannelsen, har ret til  

 at betegne sig Master of Public Management (MPM). Den studerende har  

 endvidere ret til at benytte liniebetegnelse efter nærmere bestemmelse i  

 studieordningen.
Adgangsbetingelser § 4.  Adgang til MPM-uddannelsen er betinget af, at  

 ansøgeren har bestået en videregående uddannelse på mindst bachelorniveau.  

 Ansøgeren skal have mindst 3 års relevant erhvervs- og ledelseserfaring og  

 have sproglige færdigheder i engelsk, der gør det muligt at følge  

 engelsksproget undervisning.
 § 5.  Institutionen kan give adgang til uddannelsen  

 for ansøgere, der ikke opfylder betingelserne i § 4, men som skønnes at have  

 de nødvendige forudsætninger for at kunne gennemføre uddannelsen.
Uddannelsens tilrettelæggelse og indhold § 6.  Uddannelsen tilrettelægges som en vekselvirkning  

 mellem undervisning i relevante fagområder, projektarbejde, seminarer og  

 tværgående cases med henblik på at integrere teorier og metoder fra  

 fagområderne mv. og forankre dem i praksis.
I uddannelsen indgår feltstudier  

 i udlandet.
§ 7.  Uddannelsens fagudbud omfatter 6 grundfag:  

 Organisationsteori, offentlige, private og frivillige organisationer,  

 politologi og offentlig administration, økonomi, informations- og  

 regnskabssystemer, non-profit marketing og ledelse og  

 personaleadministration.
Hertil kommer 4 linie- og valgfag.
Det fastsættes i  

 studieordningen, hvilke fag den studerende kan vælge som linie- og valgfag.
 § 8.  Som afslutning på uddannelsen udarbejdes en  

 masterafhandling.
 Eksamen m.v.
 § 9.  For eksamen, herunder prøveformer, bedømmelse,  

 eksamensbevis, klage over eksamen mv., gælder reglerne i bekendtgørelse om  

 eksamen ved visse videregående uddannelser under Undervisningsministeriet.
Andre regler § 10.  Institutionen fastsætter inden for  

 bekendtgørelsens rammer nærmere regler om uddannelsen i en studieordning.
 Stk. 2.  Studieordningen skal indeholde:
 Stk. 3.  Studieordningen kan indeholde hjemmel for  

 institutionen til at dispensere fra de regler i studieordningen, der alene er  

 fastsat af institutionen.
Stk. 4.  Inden en studieordning fastsættes, tager  

 institutionen kontakt til aftagerrepræsentanter.
Endvidere indhentes en  

 udtalelse fra censorformanden.
 Stk. 5.  Studieordningen og væsentlige ændringer heraf  

 træder i kraft ved et studieårs begyndelse.
 Stk. 6.  Studieordninger og ændringer af studieordninger  

 sendes til orientering til censorerne og ministeriet.
 § 11.  Institutionen kan i hvert enkelt tilfælde eller  

 ved almindelige regler godkende, at gennemførte uddannelseselementer fra en  

 dansk eller udenlandsk videregående uddannelsesinstitution træder i stedet  

 for uddannelseselementer, der er omfattet af denne bekendtgørelse.
 Stk. 2.  Ved godkendelse efter stk. 1 anses  

 uddannelseselementet for gennemført, hvis det er bestået efter reglerne for  

 den pågældende uddannelse.
§ 12.  Ministeriet kan tillade fravigelse af  

 bekendtgørelsen som led i forsøg.
Samtidig fastsættes forsøgets varighed og  

 rapporteringsform.
 Stk. 2.  Ministeriet kan dispensere fra bekendtgørelsens  

 regler, når det findes begrundet i usædvanlige forhold, bortset fra de  

 tilfælde der er nævnt i § 5 og § 11.
§ 13.  Klager over institutionens afgørelser i henhold  

 til denne bekendtgørelse indgives til institutionen.
Institutionens afgørelse  

 kan, når klagen vedrører retlige spørgsmål, indbringes for  

 Undervisningsministeriet.
 Stk. 2.  Fristen for indgivelse af klager er 2 uger fra  

 den dag, afgørelsen er meddelt den pågældende.
 § 14.  Hvis ikke andet følger af denne bekendtgørelse,  

 gælder reglerne i bekendtgørelse om åben uddannelse.
Ikrafttræden § 15.  Bekendtgørelsen træder i kraft den 8. februar  

 1997.
