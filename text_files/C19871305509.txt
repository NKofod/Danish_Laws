 (Til samtlige til eksport af fersk kød, fersk fjerkrækød og kødprodukter  

 autoriserede virksomheder samt dyrlægerne ved disse).
 I medfør af § 27 i lov nr. 328 af 4. juni 1986 om kød m.m. og under hensyn  

 til nye anvendelsesmuligheder for knoglemassen samt til indhøstede  

 erfaringer, fastsættes herved følgende bestemmelser for produktion og  

 anvendelse af maskinudbenet kød og frasepareret knoglemasse:
 1. Til fremstilling af maskinudbenet kød må kun  

 anvendes separatorer af typer, som er godkendt af Veterinærdirektoratet.
 2. Produktionen skal foregå i temperaturreguleret  

 lokale ved max +12 grader C, og godkendelse af opstilling af benseparator i  

 øvrigt skal indhentes hos vedkommende veterinærinspektør.
3a.
Der må kun anvendes knogler fra godkendte dyrekroppe hidrørende fra  

 virksomhedens egne slagtninger.
Knogler fra hoveder og haler samt tå- og  

 mellemfodsknogler kan således ikke anvendes.
3b.
Knogler, der agtes anvendt til maskinudbenet kød, skal indtil  

 maskinudbeningen finder sted, opbevares ved +3 grader C eller derunder.
3c.
Maskinudbeningen skal ske senest 7.-dagen efter slagtningen og senest  

 2.-dagen efter udbeningen.
Veterinærdirektoratet kan på særlige betingelser  

 tillade, at maskinudbeningen sker på 3.-dagen efter udbeningen, men stadig  

 inden for den angivne frist fra slagtningen.
 4. Uanset punkt 3 kan vedkommende veterinærinspektør  

 tillade knogler anvendt, som stammer fra andre virksomheders slagtning, når  

 det sikres, at følgende frister for maskinudbeningen overholdes:
 Ved udbening og separering på samme virksomhed: senest 7.-dagen efter  

 slagtningen og senest 2.-dagen efter udbeningen.
Ved udbeningen og separering på forskellige virksomheder: senest 5.-dagen  

 efter slagtningen og senest 2.-dagen efter udbeningen.
Veterinærdirektoratet  

 kan på særlige betingelser tillade, at maskinudbeningen sker på 3.-dagen  

 efter udbeningen, men stadig inden for den angivne frist fra slagtningen.
 5. Det fraseparerede kød skal enten under behandlingen  

 i seperationsanlægget eller ved køling i umiddelbar tilslutning til  

 separationen hurtigst muligt nedkøles til og opbevares ved +3 grader C eller  

 derunder.
 6. Anvendelse af maskinudbenet kød på  

 fremstillingsvirksomheden skal ske senest 24 timer efter separationen.
 7. Såfremt anvendelse af maskinudbenet kød på  

 fremstillingsvirksomheden ikke kan ske inden 24 timer efter fremstillingen  

 samt ved anvendelse på anden virksomhed, skal indfrysning finde sted på  

 fremstillingsvirksomheden senest 12 timer efter fremstillingen.
8. Ved indfrysningen skal maskinudbenet kød anbringes  

 i højst 15 cm tykke lag og på en sådan måde, at det inden for 24 timer  

 nedfryses til en gennemsnitstemperatur i blokken på -18 grader C eller  

 derunder.
Indfrysningsdatoen skal angives på emballagen.
Maskinudbenet kød må  

 ikke opbevares længere end 3 måneder.
 9. Ved opbevaring og transport skal det frosne,  

 maskinudbenede kød holdes på en temperatur på -18 grader eller derunder.
10. Maskinudbenet kød og fjerkrækød tillades anvendt i  

 kødprodukter i en mængde af op til 6% af den færdige vare uden deklaration,  

 medens anvendelse herudover skal deklareres.
For så vidt angår produkter, der  

 er omfattet af bekendtgørelse nr. 392 af 26. august 1985 om kvalitetsmæssige  

 krav m.m. til kødprodukter, skal anvendelse af maskinudbenet kød dog altid  

 deklareres.
 11. Ved eksport af kødprodukter, hvortil maskinudbenet  

 kød er anvendt, skal vedrørende anvendelse og deklaration forholdes i  

 overensstemmelse med vedkommende importlands eventuelle bestemmelser herfor.
 12. Forsendelser af maskinudbenet kød kontrolmærkes  

 som fersk kød.
 13. Der skal under veterinærkontrollens ledelse  

 foretages en laboratoriemæssig driftskontrol af produktionen.
14. Den fraseparerede knogelemasse kan leveres til  

 virksomheder, der af Landbrugsministeriet er autoriseret til at anvende  

 knoglemasse på betingelse af, For tiden er kun Lenfos A/S, Hobro,, (aut.nr. 236) autoriseret til at anvende knoglemasse i produkter, der er bestemt til menneskeføde.
 15. Den fraseparerede knoglemasse, eventuelt tillige  

 det maskinudbenede kød, kan eksporteres til dyrefoder eller afhændes på  

 hjemmemarkedet til dyrefoderfabrikker, der udelukkende fremstiller  

 varmebehandlet dyrefoder, på betingelse af at der med den fraseparerede  

 knoglemasse/det maskinudbenede kød forholdes i overensstemmelse med pkt. 14a.  

 Ved kontrolmærkningen skal anvendes den særlige mærkeseddel for varer til  

 teknisk brug, fremstilling af medicinske præparater eller dyrefoder.
Følgende dyrefoderfabrikker fremstiller udelukkende varmebehandlet dyrefoder: D. 1 A/S Arovit Foder, Esbjerg D. 11 Ota A/S, Nakskov D. 27  

 Dyrefoderfabrikken »Himmerland«, Løgstør.
 16. Dette cirkulære træder i kraft straks.
 17. Cirkulære af 23. september 1982 om maskinudbenet  

 kød ophæves.
Landbrugsministeriet, den 30. Jan. 1987 P.M.V.
