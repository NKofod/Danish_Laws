Vejledning om godkendelse af kompetent person  

 i henhold til teknisk forskrift om hejsemidler og lossegrej i skibe Formål Formålet med denne vejledning er at give  

 retningslinier for godkendelse af kompetente personer i forbindelse med  

 kontrol, prøvning, besigtigelse og certificering af hejsemidler og  

 lossegrej, som er omfattet af teknisk forskrift nr. 12 af 12. oktober 2000 om  

 hejsemidler og lossegrej m.v. i skibe, offentliggjort i Meddelelser fra  

 Søfartsstyrelsen nr. 8/2000.
Regelgrundlag De nærmere regler findes i bilaget til  

 ovennævnte tekniske forskrift nr. 12 af 12. oktober 2000.
 I henhold til bilagets pkt. 11 skal hejsemidler,  

 før de tages i brug, prøves, kontrolleres og certificeres af en  

 kompetent person af kategori A.
Endvidere skal hejsemidler med tilbehør i henhold  

 til bilagets pkt. 14 grundigt undersøges og afprøves hvert 5.  

 år.
Denne undersøgelse skal forestås af en kompetent  

 person af kategori B, der efter undersøgelsen skal certificere  

 hejsemidlet.
Endelig skal hejsemidler i henhold til bilagets pkt. 13  

 efterses mindst én gang hver 12. måned.
Dette eftersyn skal  

 foretages af en kompetent person af kategori C, der efterfølgende skal  

 foretage en indførelse i skibets kontrolbog.
 I henhold til bilagets pkt. 1.10 skal kompetente personer  

 i Danmark godkendes af Søfartsstyrelsen.
Definitioner Kompetent person: En person eller virksomhed, som er  

 godkendt til at udføre konstruktion, beregning, afprøvning og  

 certificering af hejsemidler og lossegrej eller en begrænset del heraf.  

 En kompetent person i Danmark godkendes af Søfartsstyrelsen efter  

 ansøgning, se dog nedenfor.
Vedkommende må kunne dokumentere  

 sine kundskaber og erfaring.
Der skelnes mellem tre typer kompetente  

 personer:
Kompetent person, kategori A, er godkendt til  

 førstegangscertificering af hejsemidler og lossegrej.
For at  

 opnå sådan godkendelse skal vedkommende i samarbejde med et  

 værksted have udført konstruktion, beregning, kontrol med  

 arbejdets udførelse, prøvning, besigtigelse og certificering af  

 et komplet rigarrangement til Søfartsstyrelsens tilfredshed.
Kompetent person, kategori B, er godkendt til  

 periodisk certificering samt certificering efter mindre reparationer af  

 eksisterende hejsemidler og lossegrej.
For at opnå en sådan  

 godkendelse skal vedkommende have udført periodisk kontrol,  

 prøvning, besigtigelse og certificering af et eksisterende hejsemiddel  

 til Søfartsstyrelsens tilfredshed.
 Kompetent person, kategori C, er godkendt til  

 certificering i forbindelse med årligt eftersyn, samt certificering  

 efter mindre reparationer af eksisterende hejsemidler og lossegrej.
Fremgangsmåde Søfartsstyrelsen godkender umiddelbart som:
 Kompetent person, kategori A: De af  

 Søfartsstyrelsen anerkendte klassifikationsselskaber samt relevante  

 prøvningsinstitutter.
 Kompetent person, kategori B: Fabrikanten af et givet  

 hejsemiddel samt  kompetente personer af kategori A.
 Kompetent person, kategori C: Skibets fører,  

 overstyrmand, maskinchef og førstemester samt kompetente personer af  

 kategori A og B.
 Der udstedes ikke særlig godkendelse til  

 ovennævnte personer.
Søfartsstyrelsen godkender endvidere som kompetent  

 person af kategori B personer, der er autoriseret af fabrikanten.
En  

 sådan autorisation kan gives til at udføre kontrol på en  

 eller flere typer af hejsemidler produceret af den pågældende  

 fabrikant.
 Ansøgning om godkendelse fremsendes til  

 Søfartsstyrelsen, Center for Skibsteknik og Arbejdsmiljø.  

 Ansøgningen skal være bilagt fabrikantens autorisation.
 Forinden fabrikanten autoriserer en person, skal han sikre  

 sig, at personen har udført periodisk kontrol, prøvning,  

 besigtigelse og certificering på et eksisterende hejsemiddel af  

 pågældende type/typer.
 Ved kontrol i udlandet kan Søfartsstyrelsen som  

 kompetente personer af kategori B acceptere personer, der er autoriseret af  

 fabrikanten efter samme retningslinier som ved godkendelse af danske  

 personer.
Dokumentation Ved kontrol udført af godkendte personer af  

 kategori B skal en kopi af Søfartsstyrelsens godkendelse udleveres til  

 skibsføreren.
 Ved kontrol udført af udenlandske personer skal en  

 kopi af fabrikantens autorisation udleveres til skibsføreren.
 Dokumentationen skal opbevares om bord med henblik  

 på forevisning til relevante myndigheder.
