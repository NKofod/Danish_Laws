Nr LSF 84 Forslag til Lov om ændring af skibsregistreringsloven m.fl. love  

 (Overførsel af beføjelser til Søfartsstyrelsen) Fremsat af industriministeren (Nils Wilhjelm) den 18. november 1987 Vedtaget ved tredjebehandling den 18. december 1987 LOV nr 857 af 23/12/1987 § 1 I skibsregistreringsloven, jf. lovbekendtgørelse nr. 57 af 14.
februar 1986, som ændret ved lov nr. 261 af 22. maj 1986, foretages følgende ændringer:
 1. Overalt i loven ændres »chefen for skibsregistret« til:
 »skibsregistrator«.
 2. I § 4 ændres »Statens Skibstilsyn« til:  

 »Søfartsstyrelsen«.
 3. § 43 affattes således:
»§ 43. Skibe, hvis registertonnage er mindre end 20 tons brutto, og skibe, som i medfør af § 2, stk. 3, er undtaget fra anmeldelsespligten til Skibsregistret, skal anmeldes til fartøjsfortegnelsen.
Anmeldelsespligten er betinget af, at skibet er færdigbygget og i dansk eje, jf. sølovens § 1.
 Stk. 2. Lystfartøjer kan ikke optages i fartøjsfortegnelsen.
Industriministeriet kan endvidere bestemme, at grupper af mindre skibe ikke kan optages i denne fortegnelse.
 Stk. 3. Fartøjsfortegnelsen føres af Skibsregistret.
Stk. 4. Når et skib er endeligt indført i fartøjsfortegnelsen, udstedes et nationalitetsbevis.
 Stk. 5. Bestemmelserne i afsnit I med undtagelse af § 4, § 5, stk.
4-6, § 6, stk. 1, 1. pkt., § 7, stk. 2, §§ 8-13, §§ 15-16, § 28, stk. 2, og §§ 29-42 finder med de fornødne lempelser tilsvarende anvendelse ved registrering i fartøjsfortegnelsen.
 Industriministeriet fastsætter nærmere bestemmelser herom.«.
 4. Efter § 43 indsættes:
»§ 43 a.
Skibsregistrator træffer efter aftale med Direktoratet for toldvæsenet bestemmelse om, hvornår de enkelte fartøjsfortegnelser flyttes fra distriktstoldkamrene til Skibsregistret.«.
 5. § 53, stk. 4, ophæves.
6. Efter § 56 indsættes: »§ 56 a.
Henlægger industriministeren sine beføjelser efter loven til Søfartsstyrelsen, kan ministeren fastsætte regler om klageadgangen, herunder at klager ikke kan indbringes for højere administrativ myndighed.«.
§ 2 I lov nr. 239 af 6. juni 1985 om skibes besætning foretages følgende ændringer:
1. Overalt i loven ændres »direktøren«, »statens  

 skibstilsyn« og »direktøren for søfartsuddannelsen« til:  

 »Søfartsstyrelsen«.
 2. § 2, nr. 1, udgår.
 Nr. 2-13 bliver herefter nr. 1-12.
 3. I § 10, stk. 2, ændres »Skibstilsynets Meddelelser« til:
 »Meddelelser fra Søfartsstyrelsen«.
4. Efter § 15 indsættes: »15 a.
Henlægger industriministeren sine beføjelser efter loven til Søfartsstyrelsen, kan ministeren fastsætte regler om klageadgangen, herunder at klager ikke kan indbringes for højere administrativ myndighed.«.
§ 3 I Sønæringslov, lov nr. 240 af 6. juni 1985, foretages følgende ændringer:
 1. I § 1, nr. 3, ændres »direktøren for statens skibstilsyn«  

 til:
 »Søfartsstyrelsen«.
 2. I § 43, stk. 1, ændres »direktoratet for søfartsuddannelsen«  

 til:
 »Søfartsstyrelsen«.
§ 4 I lov nr. 48 af 31. januar 1973 om mønstring af søfarende m.v.
 foretages følgende ændringer:
1. Overalt i loven ændres »Handelsministeren« og »Mønstringsmyndigheden« til: »Søfartsstyrelsen«.
 2. § 4 affattes således:
»§ 4. Søfartsstyrelsen fastsætter regler for indberetning om førerskifte i danske skibe.«.
 3. § 5, stk. 1, affattes således:
»Søfartsstyrelsen fører kontrol med mønstring og kontrol med, at lovgivningens forskrifter om skibes besætning overholdes.«.
 4. § 6 udgår.
§ 5 I lov om forhyring af skibsmandskab, jf. lovbekendtgørelse nr. 87 af 26. februar 1986, foretages følgende ændringer:
 1. I § 1, stk. 1, ændres »direktoratet for søfarende« til:
 »Søfartsstyrelsen«.
 2. I kapitel I indsættes efter § 4:
»§ 5. Henlægger industriministeren sine beføjelser efter loven til Søfartsstyrelsen eller anden myndighed, kan ministeren fastsætte regler om klageadgangen, herunder at klager ikke kan indbringes for højere administrativ myndighed.«.
§ 6 I Dykkerlov, lov nr. 214 af 23. maj 1979, foretages følgende ændringer:
1. Overalt i loven ændres »direktoratet«, »direktøren for  

 statens skibstilsyn«, »statens skibstilsyn« og  

 »skibstilsynet« til:
 »Søfartsstyrelsen«.
 2. § 4, stk. 2, affattes således:
 »Stk. 2. Erhvervsdykkerbeviser udstedes gratis af  

 Søfartsstyrelsen.«.
 3. Efter § 14 indsættes:
»§ 14 a.
Henlægger industriministeren sine beføjelser efter loven til Søfartsstyrelsen, kan ministeren fastsætte regler om klageadgangen, herunder at klager ikke kan indbringes for højere administrativ myndighed.«.
§ 7 I lov om skibsfartens betryggelse, jf. lovbekendtgørelse nr. 44 af 10. februar 1986, foretages følgende ændring:
 Efter § 6 indsættes:
»§ 7. Henlægger industriministeren sine beføjelser efter loven til Søfartsstyrelsen, kan ministeren fastsætte regler om klageadgangen, herunder at klager ikke kan indbringes for højere administrativ myndighed.«.
§ 8 I lov nr. 109 af 8. april 1957 om Statens Istjeneste foretages følgende ændring:
 Efter § 1 indsættes:
»§ 1 a.
Henlægger industriministeren sine beføjelser efter loven til Søfartsstyrelsen, kan ministeren fastsætte regler om klageadgangen, herunder at klager ikke kan indbringes for højere administrativ myndighed.«.
§ 9 I lov nr. 98 af 12. marts 1980 om skibes sikkerhed m.v. foretages følgende ændringer:
1. Overalt i loven ændres »Statens Skibstilsyn« og  

 »Skibstilsynet« til: »Søfartsstyrelsen«.
 2. I overskriften til kapital 3 ændres »Statens Skibstilsyn«  

 til:
 »Tilsyn m.v.«.
 3. I § 9 indsættes som stk. 2:
»Stk. 2. Henlægger industriministeren sine beføjelser efter loven til Søfartsstyrelsen, kan ministeren fastsætte regler om klageadgangen, herunder at klager ikke kan indbringes for højere administrativ myndighed.«.
 4. § 10 affattes således:
 »§ 10. Administrationen af denne lov forestås af  

 Søfartsstyrelsen.«.
 5. § 11, stk. 1, nr. 3, affattes således:
»3) holde sig orienteret om den tekniske og sociale udvikling inden for lovens område samt medvirke til sikkerheds- og sundhedsmæssige forbedringer af skibe og deres udstyr.«.
 6. § 11, stk. 2, affattes således:
»Stk. 2. Industriministeren kan bemyndige Søfartsstyrelsen til at udøve de beføjelser, der i denne lov er henlagt til industriministeren.
Tekniske forskrifter, der i henhold til sådan bemyndigelse fastsættes af Søfartsstyrelsen, kundgøres i »Meddelelser fra Søfartsstyrelsen«.'.
 7. I § 13, stk. 4, og § 16, stk. 2, ændres »dets« til:  

 »dens«.
 8. § 19 affattes således:
»§ 19. Industriministeren kan bemyndige Søfartsstyrelsen til på nærmere angivne vilkår at autorisere klassifikationsselskaber, andre virksomheder eller enkeltpersoner til på Søfartsstyrelsens vegne og med ansvar over for denne at udføre tekniske undersøgelser og opmålinger, der kræves til foretagelse af de syn, som er nævnt i § 12, samt til at udstede certifikater i forbindelse hermed.
Stk. 2. Industriministeren kan bemyndige Søfartsstyrelsen til på nærmere angivne vilkår at autorisere virksomheder eller enkeltpersoner til med ansvar over for Søfartsstyrelsen at foretage godkendelsesarbejde samt undersøgelser af og prøver med skibe, skibsudstyr og andre komponenter, der skal være godkendt af Søfartsstyrelsen.«.
 9. § 22, stk. 1, affattes således:
»§ 22. Industriministeren nedsætter et Skibstilsynsråd, der skal 1) rådgive Industriministeriet og Søfartsstyrelsen i spørgsmål inden for lovens område, 2) følge den tekniske udvikling inden for lovens område, og 3) fremsætte ønsker og forslag vedrørende lovgivningen om skibes sikkerhed m.v. og den dertil knyttede administration.«.
§ 10 I sømandsloven, jf. lovbekendtgørelse nr. 519 af 4. december 1985, foretages følgende ændringer:
1. I § 64, stk. 1, 3 og 4, ændres »Direktoratet for Søfarende«  

 og »Direktoratet« til: »Søfartsstyrelsen«.
 2. Efter § 75 indsættes:
»§ 75 a.
Henlægger industriministeren sine beføjelser efter loven til Søfartsstyrelsen, kan ministeren fastsætte regler om klageadgangen, herunder at klager ikke kan indbringes for højere administrativ myndighed.«.
§ 11 I lov nr. 364 af 22. december 1954 om måling af skibe, som ændret senest ved lov nr. 203 af 18. maj 1977, foretages følgende ændringer:
 1. I § 2, stk. 1 og 2, ændres »Statens Skibstilsyn« til:
 »Søfartsstyrelsen«.
 2. Efter § 12 indsættes:
»§ 12 a.
Henlægger industriministeren sine beføjelser efter loven til Søfartsstyrelsen, kan ministeren fastsætte regler om klageadgangen, herunder at klager ikke kan indbringes for højere administrativ myndighed.«.
§ 12 I lov nr. 188 af 30. april 1948 om Velfærdsforanstaltninger for Søfarende, som senest ændret ved lov nr. 630 af 21. december 1983, foretages følgende ændring:
 Efter § 4 indsættes:
»§ 4 a.
Henlægger industriministeren sine beføjelser efter loven til Søfartsstyrelsen, kan ministeren fastsætte regler om klageadgangen, herunder at klager ikke kan indbringes for højere administrativ myndighed.«.
§ 13 I lov nr. 203 af 18. maj 1977 om skibsmåling foretages følgende ændringer:
1. Overalt i loven ændres »Statens Skibstilsyn« og  

 »Skibstilsynet« til: »Søfartsstyrelsen«.
 2. Efter § 10 indsættes:
»§ 10 a.
Henlægger industriministeren sine beføjelser efter loven til Søfartsstyrelsen, kan ministeren fastsætte regler om klageadgangen, herunder at klager ikke kan indbringes for højere administrativ myndighed.«.
§ 14 I lov om søfartsuddannelse, jf. lovbekendtgørelse nr. 518 af 4.
 december 1985, foretages følgende ændringer:
 1. Overalt i loven ændres »Direktøren for Søfartsuddannelsen«  

 til:
 »Søfartsstyrelsen«.
 2. Efter § 22 indsættes:
»Bemyndigelses- og klagebestemmelser § 22 a.
Henlægger industriministeren sine beføjelser efter loven til Søfartsstyrelsen, kan ministeren fastsætte regler om klageadgangen, herunder at klager ikke kan indbringes for højere administrativ myndighed.«.
§ 15 I lov om et skibsfartsnævn, jf. lovbekendtgørelse nr. 148 af 4. april 1979, foretages følgende ændring:
 Efter § 3 indsættes:
»§ 3 a.
Henlægger industriministeren sine beføjelser efter loven til Søfartsstyrelsen, kan ministeren fastsætte regler om klageadgangen, herunder at klager ikke kan indbringes for højere administrativ myndighed.«.
§ 16 Loven træder i kraft den 1. januar 1988.
BEMÆRKNINGER TIL LOVFORSLAGET Almindelige bemærkninger 1. Som resultat af Industriministeriets analyse- og strukturprojekt er bl.a. oprettet Søfartsstyrelsen.
Styrelsen er dannet af de hidtidige Direktoratet for Søfartsuddannelsen, Direktoratet for Statens Skibstilsyn, Skibsregistret, Statens Istjeneste, Direktoratet for Søfarende og Handelsflådens Velfærdsråd med virkning fra den 1. januar 1988. Sammenlægningen gennemføres med respekt af skibsregistrators særlige retlige og uafhængige status.
Da disse 6 styrelsers opgaver på en række områder er nært forbundne, opnås ved en sammenlægning ud over rationaliserings- og trivselsmæssige gevinster også den fordel, at man på tværs vil kunne drage stor nytte af den ekspertise, der tilføres fra hver af disse institutioner med henblik på at forestå en større del af sagsbehandlingen inden for de områder, som Søfartsstyrelsen fremover sagligt dækker.
Dette betyder, at styrelsen udover at varetage den sagsbehandling, der hidtil har været udført i de 6 institutioner, i højere grad end det nu er tilfældet, skal medvirke i det departementale arbejde, på baggrund af den særlige fagkundskab styrelsen besidder på de enkelte sagsområder.
Det er derfor yderligere besluttet at tilføre styrelsen en række opgaver og sagsområder, som hidtil alene eller hovedsagelig er blevet varetaget af departementet.
2. På en lang række områder er der allerede i den relevante lovgivning medtaget bestemmelser, hvorefter kompetencen umiddelbart er tillagt de pågældende søfartsinstitutioner, således at det nu fremlagte forslag alene angår en redaktionel ændring som følge af sammenlægningen i Søfartsstyrelsen.
3. Da det desuden er hensigten at inddrage styrelsen i det samlede arbejde på ministerområdet på et højere niveau, end det nu er tilfældet, er det tanken, at ministeren, hvor det findes administrativt forsvarligt, overfører opgavevaretagelsen og det dertil knyttede ansvar til Søfartsstyrelsen.
Principperne for arbejdsdelingen mellem departementet og styrelsen er afstukket, men det er ikke muligt at foretage en konkret overførsel af opgaverne en gang for alle på grund af de stadige skift i kravene og opgavernes indhold.
Endvidere må de indhøstede erfaringer, der følger af overførslen af arbejdsopgaver, berettige en justering af, på hvilket niveau opgavevaretagelsen mest hensigtsmæssigt vil kunne ske.
4. I tilknytning til analyse- og strukturprojektet har man samtidig gennemgået rekurs- og ankesagsbehandlingen på ministerområdet med det formål for øje, at styrelsernes afgørelser, hvor det er retssikkerhedsmæssigt forsvarligt, skal være administrativt endelige.
På denne baggrund indeholder forslaget en bemyndigelse for industriministeren til nærmere at fastsætte regler om, i de tilfælde hvor afgørelser træffes af Søfartsstyrelsen som følge af overflytningen af opgaver, at disse skal være administrativt endelige.
Dette afskærer ikke borgernes ret til at få afgørelserne prøvet ved domstolene.
5. På ændringsforslaget til finansloven for 1988 er redegjort for de budgetmæssige konsekvenser af sammenlægningen.
Bemærkninger til lovforslagets enkelte bestemmelser Til § 1 Til nr. 4, 5 og 6 I forbindelse med strukturomlægningen i Industriministeriet med tilhørende styrelser er der bl.a. indført edb på søfartsområdet som et led i moderniseringsprocessen.
I forbindelse hermed er det besluttet, at registreringen af skibene skal føres på edb, og at fartøjsfortegnelsen, der omfatter registreringen af skibe under 20 tons, der hidtil uden for København har været ført af distriktstoldkamrene, nu skal føres centralt på edb i Skibsregistret.
De foreslåede ændringer medfører, at henvisning til fartøjsfortegnelsen i det distrikt, hvor skibet hører hjemme, udgår, og erstattes af Skibsregistret.
Til §§ 2, 5, 6, 7, 8, 10, 11, 12, 13, 14 og 15 Forslaget skal ses på baggrund af intentionerne i Industriministeriets analyse- og strukturprojekt, der bygger på en øget delegation til de under ministeriet hørende styrelser, herunder muligheden for at gøre afgørelser truffet af styrelserne endelige.
Forslagene indeholder endvidere redaktionelle ændringer som følger af den administrative sammenlægning i Søfartsstyrelsen.
Til § 9 Til nr. 4 og 9 Der er alene tale om redaktionelle ændringer som følge af navneændring.
Til nr. 8 Ifølge § 19 i lov nr. 98 af 12. marts 1980 om skibes sikkerhed m.v.
kan industriministeren bemyndige klassifikationsselskaber eller andre institutioner til i nærmere angivet omfang på statens skibstilsyns vegne og med ansvar over for dette at udføre tekniske undersøgelser og opmålinger, som kræves til foretagelse af de i medfør af § 12 foreskrevne syn, samt til at udstede certifikater i forbindelse hermed.
Der har i praksis vist sig et behov for, at også andre end klassifikationsselskaber og institutioner kan bemyndiges til at foretage de omhandlede undersøgelser.
Således vil det være ønskeligt at kunne bemyndige visse virksomheder og enkeltpersoner til at foretage specielle dele af de foreskrevne syn, f.eks.
 radiosyn.
Endvidere foreslås det, at der åbnes adgang til at autorisere virksomheder og enkeltpersoner til at foretage visse godkendelsesarbejder, f.eks. i tilfælde hvor de pågældende er i besiddelse af særlig specialviden, eller fordi en sådan autorisation vil skabe mulighed for en mere hensigtsmæssig arbejdsgang for skibserhvervet eller for virksomheder, der fremstiller udstyr til skibe.
