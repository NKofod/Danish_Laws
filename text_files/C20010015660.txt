Vejledning om sikker internet kommunikation  

 i  

 arbejdsløshedsforsikringen Indledning I bekendtgørelse nr. 765 af 28. august 2001 er der fastsat regler  

 om sikker internet kommunikation i arbejdsløshedsforsikringen.
I det følgende gives enkelte bemærkninger til  

 bekendtgørelsen og vejledning om, hvordan reglerne skal bruges.  

 Elektronisk sagsbehandling kræver både intern og ekstern sikring  

 af informationerne.
Grundlaget herfor skal derfor være opfyldt efter  

 reglerne i bekendtgørelse om tilsynet med de anerkendte  

 arbejdsløshedskassers administration.
Reglerne om opbevaring findes i  

 § 5 i denne bekendtgørelse.
Til § 1 Bekendtgørelsen fastsætter alene bestemmelser om sikker  

 internet kommunikationen mellem a-kasserne og Arbejdsdirektoratet og  

 a-kasserne indbyrdes.
 Den elektroniske kommunikation mellem medlemmerne og  

 a-kasserne er reguleret i bekendtgørelse om udbetaling af  

 arbejdsløshedsdagpenge mv. på grundlag af elektroniske  

 meddelelser.
 Ved dokumentation forstås f.eks. dokumentation for  

 medlemsanciennitet, indbetaling af efterlønsbidrag, afgørelser,  

 høringer m.v.
Til § 2 Projektet om efterlønsbidragsregistrering betyder, at oplysninger  

 om medlemmer skal kunne udveksles elektronisk fra den 1. oktober 2001.  Det  

 er derfor et krav, at alle a-kasser får en sikker internetforbindelse,  

 så kommunikationen mellem a-kasserne kan ske ved hjælp af  

 e-post.
Til § 3 Med autenticitet menes, at modtageren kan være sikker på, at  

 meddelelsen stammer fra den angivne afsender.
Dette kan kun opnås, hvis  

 meddelelsen er signeret elektronisk.
Staten har valgt at bruge Kommunedata og TDC internet som  

 udbydere.
Arbejdsministeriet og dermed Arbejdsdirektoratet har valgt at bruge  

 Kommunedata som udbyder.
 Direktoratet vil derfor anbefale, at a-kasserne  

 vælger den samme udbyder af certifikater til elektronisk signatur.  

 Dette vil lette kommunikationen mellem direktoratet og a-kasserne og  

 a-kasserne indbyrdes.
Til § 4 Kritiske meddelelser Det fremgår af IT-sikkerhedsrådets vejledning fra maj 2000 om  

 praktisk brug af kryptering og digital signatur, at der sondres mellem 3  

 forskellige niveauer for kryptering og digital signatur.
Niveau I drejer sig  

 om kritiske meddelelser.
Til denne gruppe regnes meddelelser, der har  

 retsvirkninger, f.eks. udstedelser af afgørelser om forbud eller  

 påbud og afgivelse af meddelelser under strafansvar.
Til gruppen regnes  

 også meddelelser, der har økonomiske konsekvenser, uanset om de  

 i sig selv har retsvirkninger.
Ved udveksling af kritiske meddelelser, skal der bruges  

 stærk kryptering.
Direktoratet har fastsat, at graden af kryptering  

 følger den til enhver tid gældende vurdering.
Det er for tiden  

 128 bits-kryptering.
Til § 5 A-kasserne skal opbevare dokumentationen i 5 år efter afslutningen  

 af det regnskabsår, hvor materialet har dannet grundlag for udbetaling  

 m.v.
Det fremgår af  B-vejledning om dokumentation for  

 arbejdsløshedskassernes administration af bestemmelserne i  

 arbejdsløshedsforsikringsloven m.v.
 De særlige regler om opbevaring af dokumentation for  

 ret til efterløn står i bekendtgørelse om dokumentation  

 for medlemsanciennitet og indbetaling af efterlønsbidrag m.v.
