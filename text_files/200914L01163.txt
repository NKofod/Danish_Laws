Betænkning afgivet af Finansudvalget den 22. oktober 2009 Betænkning over Forslag til finanslov for finansåret 2010 [af finansministeren (Claus Hjort Frederiksen)]:
1. Udvalgsarbejdet Forslag til finanslov for 2010 blev fremsat den 25. august 2009 som lovforslag nr. 219 og var til 1. behandling den 8. september 2009. Lovforslaget blev efter 1. behandling henvist til behandling i Finansudvalget.
Med udgangen af folketingsåret 2008-09 bortfaldt forslaget.
Finanslovforslaget blev genfremsat uændret af finansministeren som lovforslag nr.
L 1 den 6. oktober 2009. L 1 var til 1. behandling den 8. oktober 2009 og blev herefter henvist til behandling i Finansudvalget.
Møder Den 2. og 3. september 2009 foretog Finansudvalget en teknisk gennemgang af L 219 med deltagelse af ministre og embedsmænd fra 17 ministerier.
Udvalget stillede herunder en lang række spørgsmål, hvoraf hovedparten blev besvaret mundtligt i forbindelse med gennemgangen.
Udvalget har endvidere stillet en række spørgsmål til ministrene til skriftlig besvarelse.
Finansudvalget har herefter behandlet finanslovforslaget i 1 møde.
Spørgsmål Finansudvalget har til L 219 stillet spørgsmål til skriftlig besvarelse til følgende ministre:
Finansministeren (19 spørgsmål) Økonomi- og erhvervsministeren (2 spørgsmål) Skatteministeren (12 spørgsmål) Justitsministeren (2 spørgsmål) Forsvarsministeren (2 spørgsmål) Velfærdsministeren (2 spørgsmål) Sundhedsministeren (5 spørgsmål) Beskæftigelsesministeren (1 spørgsmål) Integrationsministeren (1 spørgsmål) Videnskabsministeren (3 spørgsmål) Undervisningsministeren (5 spørgsmål) Kulturministeren (4 spørgsmål) Kirkeministeren (1 spørgsmål) Miljøministeren (2 spørgsmål) Fødevareministeren (4 spørgsmål) Klima- og energiministeren (1 spørgsmål) Spørgsmålene og ministrenes svar herpå er optrykt som bilag 2 til nærværende betænkning over L 1.
2. Indstillinger og politiske bemærkninger Finansudvalget indstiller finanslovforslaget for 2010 til vedtagelse.
Finansudvalget fremhæver dog, at der med afgivelsen af nærværende betænkning ikke fra nogen side i udvalget er taget stilling til den endelige udformning af finansloven.
Partiernes stilling til finanslovforslaget og de enkelte dele heraf vil som i tidligere år afhænge af det videre udvalgsarbejde, herunder de ændringsforslag, der stilles i og uden for udvalgets tillægsbetænkning til finanslovforslaget.
Torsten Schack Pedersen (V) Flemming Damgaard Larsen (V) nfmd.
Tina Nedergaard (V) Kim Andersen (V) Jacob Jensen (V) Kristian Thulesen Dahl (DF) fmd.
Tina Petersen (DF) Mike Legarth (KF) Henriette Kjær (KF) Morten Bødskov (S) Klaus Hækkerup (S) Jens Peter Vernersen (S) Ole Sohn (SF) Jesper Petersen (SF) Morten Østergaard (RV) Frank Aaen (EL) Liberal Alliance, Kristendemokraterne, Inuit Ataqatigiit, Siumut, Tjóðveldisflokkurin og Sambandsflokkurin havde ikke medlemmer i udvalget.
Bilag 1 Oversigt over bilag vedrørende L 219 Bilagsnr.
Titel Bilag 2 Oversigt over bilag vedrørende L 1 Bilagsnr.
