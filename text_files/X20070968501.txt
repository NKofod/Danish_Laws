Deleleasingordning i koncernforhold Spørgsmål Svar Ad 1. Nej.
 Ad 2. Nej.
 Ad 3. Nej.
 Ad 4. Nej.
 Ad 5. Nej.
 Ad 6. Nej.
Beskrivelse af de faktiske forhold Y A/S er en  

 privat equity virksomhed, der foretager investeringer i små og mellemstore  

 danske fremstillingsvirksomheder.
Virksomheden har 5 ansatte.
Selskabet  

 anvender lejede biler - ofte fra dag til dag - fra et biludlejningsfirma i  

 forbindelse med deltagelse i bestyrelsesmøder m.v. hos selskabets  

 porteføljevirksomheder.
Der er ofte tale om møder i virksomheder, der er  

 beliggende i Jylland.
 Selskabet  

 påtænker at afløse de løbende korttidslejekontrakter med langtidsleasing af  

 biler.
Bilerne skal  

 først og fremmest anvendes til erhvervsmæssige formål.
Den erhvervsmæssige  

 anvendelse  

 af bilen sker på den måde, at bilen hentes på en parkeringsplads i  

 tilknytning  

 til selskabets kontorer.
Efter afslutningen af den erhvervsmæssige kørsel  

 henstilles bilen på den nævnte parkeringsplads.
Der føres kørebog over  

 kørslen.
 Selskabet ønsker  

 imidlertid om muligt at finde frem til model, som giver medarbejderne  

 mulighed  

 for også at bruge bilerne privat, uden at dette udløser sædvanlig beskatning  

 efter reglerne om fri bil i ligningslovens § 16, stk. 4.
Selskabet er  

 bekendt med Ligningsrådets bindende forhåndsbesked SKM 2001.255.LR om  

 deleleasing,  

 hvor der ikke sker beskatning af fri bil, men det har ikke været muligt at  

 finde et leasingselskab, som er parat til at indgå leasingkontrakter på de  

 vilkår, som er beskrevet i forhåndsbeskeden.
Selskabet ønsker derfor at indgå  

 leasingaftale med koncernselskabet, X A/S.
Spørgers eventuelle opfattelse ifølge anmodning og bemærkninger til  

 sagsfremstilling Ad spørgsmål 1-3 Det er  

 selskabets vurdering, at den skattemæssige status, der følger af SKM  

 2001.255.LR, ikke bør forbeholdes den situation, hvor arbejdsgiver har leaset  

 bilen hos et sædvanligt leasingselskab.
Koncernforbundne selskaber kan  

 indbyrdes  

 indgå aftaler på markedsvilkår som uafhængige parter, hvorfor SKAT som vi ser  

 det bør kunne anerkende deleleasing modellen, selv om leasingselskabet er et  

 koncernselskab, forudsat samtlige de øvrige vilkår, der fremgår af  

 forhåndsbeskeden, er opfyldt.
 Det må  

 utvivlsomt være uden betydning, jf. spørgsmål 2, om X A/S har tilvejebragt  

 bilen ved leasing eller ved køb.
 Med hensyn til  

 selskabets udleje af biler til medarbejdere, jf. spørgsmål 3, vil der være  

 tale  

 om lejlighedsvis udlejning til medarbejdere til privat brug, når det under  

 hensyn til selskabets erhvervsmæssige brug af bilerne i øvrigt er muligt.
Det er vor  

 opfattelse, at den kilometersats, som leasingselskabet opkræver ved kørsel ud  

 over den i kontrakten mellem X A/S og leasingselskabet forudsatte kørsel, bør  

 kunne danne grundlag for at fastsætte lejen mellem selskabet og  

 medarbejderne,  

 idet det er almindeligt anerkendt, at medarbejdere uden skattemæssige  

 konsekvenser kan gøre brug af tilbud, som arbejdsgivers uafhængige  

 leverandører  

 er parate til at give virksomhedens medarbejdere, forudsat at leverandørens  

 tilbud ikke modsvares af en højere pris på de øvrige leverancer af varer  

 eller  

 tjenesteydelser til arbejdsgiver.
Det er således ikke afgørende, om  

 medarbejderen selv konkret i markedet muligt skulle betale et højere beløb  

 for  

 en korttidsleje.
 Vi forudsætter,  

 at lejen til medarbejderne udover kilometerafgiften fastsættes med tillæg af  

 et  

 gennemsnitligt benzinforbrug og andre udgifter, som ikke er indeholdt i  

 leasingudgiften.
Der kan efter  

 vor vurdering ikke stilles krav om, at selskabet skal beregne en avance ved  

 udlejning  

 til medarbejdere, Efter en privat  

 anvendelse af bilen indleverer medarbejderen kopi af bilens kørebog med  

 angivelse  

 af den private kørsel, som vi derefter opkræver ved modregning i  

 medarbejderens  

 nettoløn ved den førstkommende lønafregning.
Ad spørgsmål 4-5 Det synes at  

 fremgå af Ligningsvejledningen  


  

 A.B.1.9.2  


,  

 afsnittet "Rådighed over firmabil en del af året", at måneder,  

 hvori  

 medarbejderen kun har haft fri bil en del af måneden, skal medregnes  

 fuldt  

 ud.
Der er dog i eksemplerne tale om situationer, hvor en medarbejder kun har  

 fri bil i nogle få måneder.
Vi ønsker spørgsmålet vurderet i den situation,  

 hvor en medarbejder påbegynder en længerevarende (flerårig) periode med fri  

 bil  

 på dato i løbet af en kalendermåned, eller hvor en længerevarende periode med  

 fri bil ophører på en dato i løbet af en kalendermåned.
 Efter  

 bestemmelsen i ligningslovens § 16, stk. 4, 6. pkt., gælder følgende:
"Er bilen  

 kun til rådighed en del af året, nedsættes den skattepligtige værdi svarende  

 til det hele antal måneder, hvori bilen ikke har været til  

 rådighed." I det  

 oprindelige lovforslag L 286 1992/93 var teksten således:
"Er bilen kun  

 til rådighed en del af året, foretages en forholdsmæssig fordeling" I bemærkninger  

 til lovforslaget siges herom kun, at "Er bilen kun til rådighed en del  

 af  

 året, foretages en forholdsmæssig fordeling af årsværdien".
 I Betænkningen  

 efter 2. behandlingen i Folketinget blev lovteksten ændret fra  

 formuleringen i det oprindelige forslag til den nugældende tekst.  

 Folketingsudvalget udtalte som kommentar hertil følgende:
" Det  

 præciseres i ændringsforslaget, at hvor firmabilen kun er til rådighed en del  

 af året, og hvor beregningsgrundlaget følgelig skal opgøres forholdsmæssigt,  

 da  

 foretages den forholdsmæssige opgørelse efter det antal hele måneder, hvor  

 firmabilen ikke har været til rådighed for den ansatte.
Herved sikres det, at  

 ganske kortvarige perioder, f.eks. i forbindelse med udlandsrejse eller  

 sygefravær,  

 ikke kan begrunde nedsat værdi." Det synes  

 således klart, at formålet med denne bestemmelse er at undgå, at en  

 person, der har en firmabil kan gøre krav på at være  

 fritaget for skat, blot fordi han i en kortere periode - på under  

 en  

 måned - giver afkald på at have bilen til rådighed.
Det er en fornuftig og  

 praktisk regel.
 På trods heraf  

 fremgår det af Ligningsvejledningen, at man skal beskattes for hele måneden,  

 hvis man f.eks. får en firmabil til rådighed (for første gang) den 15. i  

 en måned, eller hvis man ophører med at have firmabil den i løbet af en  

 måned og ikke nødvendigvis den sidste dag i måneden.
Den  

 naturlige læsning af § 16 må under hensyn til bemærkningerne  

 til  

 lovforslaget være, at godet kun beskattes i den periode, hvor man har  

 godet til rådighed.
Særreglen i § 16, stk. 4, 6. pkt. betyder på  

 den  

 anden side fornuftigvis, at når man først har fået godet, kan man ikke  

 vilkårligt frasige sig rådigheden i kortere perioder for eksempel på grund af  

 ferie eller sygdom.
 Denne  

 beskrivelse af praksis er således efter vores vurdering vendt om i  

 forhold til lovbestemmelsens ordlyd.
 Selskabet beder  

 om, at Skatterådet får lejlighed til at vurdere denne praksis.
Ad spørgsmål 6 I modsætning til  

 spørgsmål 4 og 5 angår dette spørgsmål kun en kortvarig periode på under 1  

 måned  

 eller f.eks. 1½ måned.
Der har i  

 praksis udviklet sig en regel, jf.
Ligningsvejledningens afsnit  


  

 A.B.1.9.2  


,  

 hvorefter der sker beskatning med 1/12 af årsbeløbet, hvis en  

 medarbejder  

 har bil til rådighed i op til 30 dage.
 Det er jf.  

 bemærkningerne til spørgsmål 4 og 5 selskabets opfattelse, at der ikke i  

 loven  

 er hjemmel til denne fortolkning.
SKATs  

 indstilling og begrundelse Ad spørgsmål 1-2 Efter  

 Ligningslovens § 16, stk. 4 beskattes en ansat af værdi af en bil, der er  

 stillet til rådighed for privat benyttelse af en arbejdsgiver.
Bestemmelsen  

 finder ikke kun anvendelse på biler, som arbejdsgiveren ejer, men også på  

 biler, som arbejdsgiveren har lejet (leaset), jf. skatteministeriets  

 cirkulære  

 nr. 72 af 17. april 1996 punkt 12.4.6.1. sidste afsnit.
Det fremgår  

 endvidere af Skatteministeriets cirkulære nr. 72 af 17. april 1996 punkt  

 12.4.6.4.,  

 at udgangspunktet for beskatningen af fri bil er, at firmaet afholder alle  

 omkostninger vedrørende firmabilen, herunder udgifter til benzin(bortset fra  

 tilfælde af sameje). Det fremgår endvidere, at betaler den ansatte firmaet  

 for  

 råderetten over bilen, reduceres værdien af fri bil med beløbet.
Beløb som  

 den  

 ansatte selv anvender til f.eks. køb af benzin til firmabilen, kan ikke  

 anvendes til reduktion af den skattepligtige værdi.
For så vidt  

 angår biler, der er ejet af firmaet og den ansatte i sameje,  

 indkomstbeskattes  

 den ansatte af firmaets andel af bilen.
Betaler firmaet imidlertid en større  

 del af bilens drifts- og finansieringsomkostninger end svarende til firmaets  

 ejerandel, beskattes den ansatte efter ligningslovens § 16, stk.4, som om  

 bilen  

 var ejet 100 % af firmaet, jf.
Skatteministeriets cirkulære nr. 72 af 17.  

 april  

 1996 punkt 12.4.6.2 sidste afsnit.
 Det daværende  

 Ligningsråd tog i  


  

 SKM2001.255.LR  


  

 og  


  

 SKM2001.420.LR  


  

 stilling til to forskellige bilordninger om deleleasing.
I  


  

 SKM2001.255.LR  


  

 godkendte Ligningsrådet en ordning, hvor arbejdsgiveren og den ansatte indgik  

 selvstændige leasingaftaler med leasingfirmaet, med den virkning, at den  

 ansatte ikke blev beskattet af værdi af fri bil efter ligningslovens § 16,  

 stk.  

 4.  Ligningsrådet lagde ved afgørelsen til grund,  

  

 at  

  

 der blev  

 indgået skriftlige separate aftaler mellem henholdsvis leasingselskab og  

 virksomhed  

 og leasingselskab og den ansatte,  

  

 at  

  

 de samlede udgifter til bilens  

 drift, afskrivning og forrentning - alle indeholdt i leasingydelsen - blev  

 fordelt proportionalt mellem parterne på grundlag af de faktisk kørte km.  

 fordelt på henholdsvis erhvervsmæssig og privat kørsel (leasingaftalerne  

 forudsættes at være identiske),  

  

 at  

  

 hver af parterne betalte sin leasingydelse  

 direkte til leasingselskabet, samt  

  

 at  

  

 hver af parterne alene hæftede for  

 egne forpligtelser i relation til leasingselskabet.
Endvidere forudsatte  

 Ligningsrådet,  

 at der løbende blev ført et detaljeret kørselsregnskab for den stedfundne  

 kørsel.
 Ligningsrådet  

 fandt det under disse omstændigheder godtgjort, at arbejdsgiverens betalinger  

 til leasingselskabet kun dækkede udgifter for erhvervsmæssig kørsel foretaget  

 af den ansatte, hvorfor bilen ikke kunne siges at være stillet til rådighed  

 for  

 den skattepligtiges private benyttelse.
I  


  

 SKM2001.420.LR  


  

 kunne Ligningsrådet ikke godkende en deleleasingordning, hvor alle  

 driftsudgifter  

 til benzin, vægtafgift og evt. forsikring i første omgang blev afholdt af  

 arbejdsgiveren, der månedsvis afregnede med den ansatte ved fradrag i lønnen  

 efter skat.
Ligningsrådet fandt, at ordningen ikke adskilte sig fra tilfælde,  

 hvor en arbejdsgiver stiller en leaset bil til rådighed for den ansattes  

 private benyttelse kombineret med en egenbetaling med beskattede midler.
 Skatterådet har  

 i SKM2007.135.SR fastslået, at en deleleasingordning, hvor leasingydelserne  

 blev fastsat efter et vægtet timetal indebar, at den ansatte skulle beskattes  

 efter reglerne om fri bil.
Det er SKATs  

 opfattelse, at en ordning, hvor arbejdsgiveren leaser en bil gennem et  

 koncernforbundet leasingselskab, der alene leaser biler til arbejdsgiver  

 -selskabet og dets ansatte, ikke adskiller sig fra tilfælde, hvor en  

 arbejdsgiver stiller en leaset bil til rådighed for den ansattes private  

 benyttelse  

 kombineret med egenbetaling med beskattede midler, jf.  


  

 SKM2001.420.LR  


.  

 Det bemærkes i den forbindelse, at reglerne om beskatning af personalegoder -  

 herunder fri bil - ikke blot omfatter den situation, hvor arbejdsgiveren er  

 ejer af godet, men også den situation, hvor arbejdsgiveren har en væsentlig  

 indflydelse på, hvem godet er ydet til, jf.
Skatteministeriets cirkulære nr.  

 72  

 af 17. april 1996 punkt 12.4.1.  Den ansatte skal derfor beskattes af  

 værdi af fri bil efter ligningslovens § 16, stk. 4. Værdien skal dog  

 nedsættes  

 med den ansattes betaling for bilen.
Det er efter SKATs opfattelse uden  

 betydning bedømmelsen om det koncernforbundne selskab har køb eller leaset  

 den  

 pågældende bil.
 SKAT indstiller  

 under henvisning hertil, at spørgsmål 1 og spørgsmål 2 besvares med nej.
Ad spørgsmål 3 Som anført under  

 besvarelsen af spørgsmål 1 og 2, finder Ligningslovens § 16, stk. 4 ikke kun  

 anvendelse  

 på biler, som arbejdsgiveren ejer, men også på biler, som arbejdsgiveren har  

 lejet (leaset), jf. skatteministeriets cirkulære nr. 72 af 17. april 1996  

 punkt  

 12.4.6.1. sidste afsnit.
Efter samme cirkulæres punkt 12.4.6.5 fremgår, at  

 hvis  

 den ansatte betaler arbejdsgiveren for råderetten over bilen, reduceres den  

 skattepligtige værdi af den fri firmabil med beløbet.
Hvis det spørgende  

 selskab derfor stiller en leaset bil til rådighed for den ansatte mod  

 betaling  

 i form af en leasingydelse, skal den ansatte beskattes af værdi af fri bil.  

 Værdien af fri bil nedsættes med den leasing ydelse, som den ansatte betaler  

 til selskabet.
 SKAT indstiller  

 under henvisning hertil, at spørgsmål 3 besvares med nej.
Ad spørgsmål 4-6 Det fremgår af  

 ligningslovens § 16, stk. 4, 5. punktum " Er bilen kun til rådighed en  

 del  

 af året, nedsættes den skattepligtige værdi svarende til det antal hele  

 måneder, hvori bilen ikke har været til rådighed" Det fremgår af  

 Skatteministeriet cirkulære nr. 72 af 17. april 1996 punkt 12.4.6.3 "Er  

 firmabilen kun til rådighed for privat brug en del af året, foretages en  

 forholdsmæssig fordeling af den skattemæssige årsværdi.
 Forholdet  

 beregnes på den måde, at den ansatte skatteansættes af firmabilens  

 skattemæssige årsværdi, fratrukket værdien af det antal hele måneder,  

 firmabilen ikke er til rådighed for privat brug.
 Har den ansatte  

 f.eks. firmabilen til fri rådighed i perioden 1/1 -3/5 og beskattes den  

 pågældende  

 af 5/12 af årsværdien.
Har den ansatte  

 f.eks. firmabilen til fri rådighed i perioderne 1/1- 3/5 og 20/6-31/12,  

 beskattes  

 den pågældende af 11/12 af årsværdien." En ansat, der  

 får stillet en bil til rådighed i løbet af en kalendermåned skal derfor  

 beskattes af værdi af fri bil for hele året reduceret med det antal hele  

 måneder, hvor bilen ikke har været til rådighed.
Der er ikke hjemmel til -  

 som  

 spørger ønsker - at opgøre beskatningen forholdsmæssigt på grundlag at det  

 antal dage bilen har været til rådighed.
 SKAT indstiller  

 under henvisning hertil, at spørgsmål 4-6 besvares med nej.
Skatterådets afgørelse og begrundelse Skatterådet tiltræder  

 SKATs indstilling med de anførte begrundelser.
Svaret er  

 bindende for skattemyndighederne i følgende periode Svaret er  

 bindende i 5 år fra afgørelsens dato.
