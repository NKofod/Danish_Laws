Kendelse  

 fra Pressenævnet i sag nr. 2003-6-131 [En kvinde  K] har klaget til Pressenævnet over en artikel i  

 Jyllands-Posten den 26. september 2003, idet hun finder, at god presseskik er  

 tilsidesat.
 I artiklen, der bar overskriften   

  

 Danmark dømt i sag om busbillet  

  

 , hed det:
 »Danmark krænkede den europæiske menneskerettighedskonvention,  

 da en kvinde fra Århus blev anholdt af politiet, fordi hun kørte i bus uden  

 gyldig billet og ikke ville oplyse, hvem hun var.
Den Europæiske Menneskerettighedsdomstol i Strasbourg fastslog  

 torsdag, at tilbageholdelsen af kvinden i 13½ time overskred det rimelige og  

 udgjorde et brud på konventionens regel om den personlige frihed.
Kvinden,  

 den  

 bulgarsk-fødte 75-årige [K], Århus, tilkendtes 500 euro (ca. 3700 kr.) i  

 godtgørelse.
 Hun kom galt af sted en augustdag i 1995, da hun på en bus i  

 Århus kom i diskussion med en kontrollør, der sagde, at hendes busbillet ikke  

 var gyldig.
Da hun afslog at give sig til kende, blev hun ud på aftenen  

 anholdt af politiet.
Først kl. 11.45 den følgende dag opgav hun navn og  

 adresse.
Kort efter sin løsladelse brød hun sammen og kom på hospitalet, hvor  

 man stillede diagnosen: For højt blodtryk.
Hun var indlagt i tre dage.
Hendes efterfølgende krav om godtgørelse for anholdelsen blev  

 afvist af politiet og statsadvokaten.
Byretten i Århus fandt dog, at det  

 havde  

 været unødvendigt at opretholde anholdelsen helt til den næste dag, og  

 tilkendte hende i 1998 en godtgørelse på 2200 kr.
Vestre Landsret tilsidesatte imidlertid afgørelsen.
Retten  

 fandt, at hun ved at nægte at identificere sig havde overtrådt  

 retsplejelovens  

 § 750 og derfor kunne tilbageholdes og ikendes bøde.
En anmodning til  

 Procesbevillingsnævnet om at indbringe sagen for Højesteret blev afslået.
Menneskerettighedsdomstolen erkender, at politiet må have ret  

 til at kræve identifikation for at opretholde lov og orden.
Spørgsmålet er  

 imidlertid, om indgrebet, dvs. frihedsberøvelsen af kvinden, stod i et  

 rimeligt  

 forhold til forseelsen, altså at hun ikke ville give sig til kende.
Politiet skønnede, at hun var omkring 60 år.
Når hun var  

 tilbageholdt så lang tid, hang det bl.a. sammen med, at hun skulle sove.  

 Politimesteren i Århus havde dog under sagen måttet beklage, at kvinden ikke  

 blev tilset af nogen læge./  

  

 ritzau  

  

 /« [K] har anført, at den omtalte sag ikke handlede om en busbillet  

 således som angivet i overskriften, men om en anholdelse over lang tid i  

 detentionen uden lægehjælp.
Hverken af afgørelserne fra Den Europæiske  

 Menneskerettighedsdomstol  

 eller fra de instanser i Danmark, der har behandlet sagen, fremgår det, at  

 den  

 angik en busbillet.
 [K] har videre anført, at hverken politiet eller vidner ved  

 behandlingen af sagen ved retten i Århus har givet udtryk for, at hendes  

 tilbageholdelse  

 var så lang, fordi hun skulle sove.
Bladet har anført, at det var en strid om en busbillet, der var  

 den oprindelige årsag til, at politiet blev involveret i sagen.
At den  

 langvarige tilbageholdelse skyldtes, at [K] nægtede at opgive sit navn til  

 politiet,  

 ændrer ikke det faktum, at det hele begyndte med en strid om en busbillet.
 Bladet har videre anført, at oplysningen om, at [K] skulle  

 sove, ifølge Ritzaus Bureau stammer fra politiet i Århus og i øvrigt  

 ikke er  

 af en sådan karakter, at den repræsenterer en tilsidesættelse af god  

 presseskik.
 I sagens behandling har følgende nævnsmedlemmer deltaget:  

  

 Axel  

 Kierkegaard  

  

 , David Trads,  

  

 Lene Sarup  

  

 og  

  

 Ole Askvig  

                                                            .
 Pressenævnet udtaler:
I artiklen omtales Den Europæiske Menneskerettighedsdomstols  

 behandling af en klage over politiets tilbageholdelse af [K], efter at hun  

 var  

 blevet anholdt.
Anholdelsen skete efter, at hun havde nægtet at give sig til  

 kende over en  

  

 buskontrollør  

  

 , der havde fortalt hende,  

 at hendes billet ikke var gyldig.
Da det er striden om busbilletten, der er  

 den  

  

 oprindelig  

  

 årsag til, at politiet blev involveret med  

 den langvarige tilbageholdelse til følge, finder nævnet ikke grundlag for at  

 udtale kritik i anledning af artiklens overskrift.
Nævnet har ikke mulighed for at vurdere, hvorvidt det er korrekt  

 som anført, at [K]s tilbageholdelse hos politiet var langvarig, fordi hun  

 skulle sove.
Nævnet finder under alle omstændigheder, at oplysningen ikke er  

 af  

 en sådan karakter, at bladet har handlet i strid med god presseskik.
 Afsagt den 21. januar 2004.
