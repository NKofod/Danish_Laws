Bekendtgørelse  

 om tilskud til afvikling af statsgaranterede  

  

 studielån I medfør af § 8, § 9 og § 12 i lov om  

 tilskud til afvikling af studiegæld og om eftergivelse af studiegæld samt om  

 forsøg med eftergivelse af gæld til det offentlige for socialt udsatte  

 grupper,  

 jf. lovbekendtgørelse nr. 1063 af 25. oktober 2006, fastsættes:
Kapitel 1 Ansøgning og ansøgningsfrist m.v.
 § 1.  

  

 Ansøgning om tilskud til  

 tilbagebetaling af statsgaranterede studielån i pengeinstitutter og til  

 indfriede statsgaranterede studielån, der administreres af  

 restanceinddrivelsesmyndigheden, indgives på et skema udarbejdet af  

 restanceinddrivelsesmyndigheden.  

 Det udfyldte ansøgningsskema skal være restanceinddrivelsesmyndigheden i  

 hænde  

 senest den 1. februar forud for tilskudsåret (1. april-31. marts). Hvis  

 ansøgningsfristen udløber en lørdag, søndag eller helligdag, forlænges  

 fristen  

 til den følgende hverdag.
Stk. 2.  

  

 Tilskud kan ifølge lovens § 5  

 kun bevilges, hvis ansøger ved ansøgningsfristens udløb har afsluttet eller  

 afbrudt  

 sin senest påbegyndte uddannelse, eller hvis tilbagebetalingspligten er  

 indtrådt efter reglerne i lov om statsgaranterede studielån.  

 Tilbagebetalingspligten anses for indtrådt, når der ved ansøgningsfristens  

 udløb er forløbet mindst et år fra det tidspunkt, der i sidste  

 garantierklæring  

 fra Styrelsen for Statens Uddannelsesstøtte er angivet som uddannelsens  

 forventede afslutningstidspunkt.
Tilsvarende gælder, hvis  

 restanceinddrivelsesmyndigheden har bevilget udsættelse med tilbagebetaling  

 under fortsat uddannelse.
 Stk. 3.  

  

 For studielån i  

 restanceinddrivelsesmyndigheden er tilbagebetalingspligten indtrådt, selv om  

 ansøger er under uddannelse ved ansøgningsfristens udløb.
Kapitel 2 Opgørelse af den tilskudsberettigende  

 studiegæld og af årsindkomsten § 2.  

  

 Ved opgørelse af den  

 tilskudsberettigende studiegæld efter lovens § 3 medregnes  

 statsgaranterede studielån i pengeinstitutter og Økonomistyrelsen og  

 indfriede  

 statsgaranterede studielån i restanceinddrivelsesmyndigheden.
Stk. 2.  

  

 Opgørelsen omfatter studiegæld,  

 som ansøger senest ved ansøgningsfristens udløb har indgået aftale om at  

 påbegynde  

 at tilbagebetale senest ved tilskudsårets begyndelse.
Første ydelse skal  

 således betales i april måned til dækning af april måneds ydelse.
Aftalen  

 skal  

 træffes med pengeinstituttet, eller Økonomistyrelsen og/eller  

 restanceinddrivelsesmyndigheden  

 eller dennes inkassator.
Med aftale sidestilles en af  

 restanceinddrivelsesmyndigheden eller dennes inkassator fastsat  

 afviklingsordning, mens betaling ved indeholdelse i løn efter reglerne i  

 § 6  

 i lov om statsgaranterede studielån ikke betragtes som en aftale.
Bevilget  

 udsættelse med tilbagebetaling medfører ikke ændringer i opgørelsen af  

 studiegælden, medmindre udsættelsen skyldes, at ansøgere med studielån i  

 pengeinstitutter har påbegyndt eller genoptaget en uddannelse, jf. § 2 i  

 lov om statsgaranterede studielån.
Stk. 3.  

  

 Studiegæld, som  

 restanceinddrivelsesmyndigheden indfrier i perioden mellem  

 opgørelsestidspunktet og tidspunktet for beregning af tilskud, indgår ikke i  

 opgørelsen af ansøgers tilskudsberettigende studiegæld.
Det samme gælder,  

 hvis  

 ansøger i dette tidsrum misligholder en tilbagebetalingsaftale med  

 restanceinddrivelsesmyndigheden eller dennes inkassator.
§ 3.  

  

 Restanceinddrivelsesmyndigheden  

 fastsætter grundlaget for beregning af tilskud for ansøgere, som i det andet  

 kalenderår  

 forud for det kalenderår, hvori tilskudsåret begynder, har haft indkomst og  

 formue i udlandet, som ikke var skattepligtig i Danmark.
Beregningsgrundlaget  

 fastsættes på grundlag af oplysninger om ansøgerens økonomiske forhold efter  

 principperne om dannelsen af indkomstgrundlaget, jf. lovens § 2 a,  

 stk. 1,  

 og iøvrigt efter principperne om den beregnede årsindkomst, jf. lovens  

 § 2.  

 Indkomster i udlandet samt skattefri indkomster medregnes ved opgørelsen  

 efter  

 et nedslag på 20 pct.
 Stk. 2.  

  

 Indtægter m.v. i udenlandsk  

 valuta omregnes af restanceinddrivelsesmyndigheden til danske kroner på  

 grundlag  

 af et gennemsnit af de valutakurser, der var noteret i København i  

 indkomståret.
Kapitel 3 Anvisning, anvendelse og bortfald af tilskud  

 m.v.
 § 4.  

  

 Har ansøger flere studielån,  

 foretages en forholdsmæssig fordeling af tilskuddet på grundlag af  

 studiegældens størrelse på opgørelsestidspunktet.
 Stk. 2.  

  

 Tilskud til studielån i  

 pengeinstitutter og Økonomistyrelsen anvises normalt kvartalsvis med 1/4 af  

 det  

 for hvert lån beregnede tilskud, jf. lovens § 6. Kvartalsrater på under  

 100 kr. overføres normalt til det lån, hvis saldo på opgørelsestidspunktet  

 var  

 størst.
 Stk. 3.  

  

 Tilskud til studielån i  

 restanceinddrivelsesmyndigheden anvises hver måned med 1/12 af det for hvert  

 lån beregnede tilskud.
 Stk. 4.  

  

 Beregnede tilskud for et helt  

 tilskudsår på under 1.200 kr. bortfalder.
 Stk. 5.  

  

 Restanceinddrivelsesmyndigheden  

 yder ikke godtgørelse for renter eller lignende, som måtte være påløbet som  

 følge af, at anvisning af tilskud sker senere end anført i stk. 2 og 3.
 § 5.  

  

 Tilskuddet anvendes til  

 forholdsmæssig dækning af ydelser, der i henhold til den eksisterende  

 tilbagebetalingsaftale forfalder til betaling i det kvartal eller den måned,  

 tilskuddet er anvist for.
Stk. 2.  

  

 Tilskudsbeløb, der ikke anvendes  

 til dækning af de under stk. 1 nævnte ydelser, betragtes som  

 ekstraordinær  

 ydelse på lånet, hvormed studielånets saldo nedskrives.
Det samme gælder,  

 hvis  

 en ansøger med studielån i restanceinddrivelsesmyndigheden er bevilget  

 midlertidig udsættelse med tilbagebetaling af lånet eller midlertidigt  

 betaler  

 nedsat ydelse.
§ 6.  

  

 Indfrier en ansøger studielån i  

 tidsrummet mellem opgørelsestidspunktet og tilskudsårets udløb, overføres  

 ikke  

 anviste tilskudsbeløb til ansøgers andre tilskudsberettigende studielån,  

 herunder til eventuelle studielån i restanceinddrivelsesmyndigheden.
Har  

 ansøger indfriet alle studielån, herunder studielån i  

 restanceinddrivelsesmyndigheden, udbetales resterende tilskudsbeløb til  

 ansøger.
§ 7.  

  

 Udbetaling af tilskud til  

 studielån bortfalder, når der indledes gældssaneringssag ved skifteretten.  

 Udbetaling af tilskud kan genoptages efter anmodning, hvis gældssanering  

 nægtes.
Restanceinddrivelsesmyndigheden kan træffe tilsvarende afgørelse om  

 bortfald, når ansøger søger om eftergivelse efter reglerne i lovens kapitel 3  

 eller reglerne i opkrævningsloven.
Hvis gældssaneringskendelse om delvis  

 nedskrivning af gælden er afsagt, eller delvis eftergivelse er bevilget,  

 indgår  

 den gæld, der ikke er bortfaldet ved kendelsen om gældssanering eller ved  

 afgørelsen om eftergivelse, ikke i opgørelsen af ansøgers  

 tilskudsberettigende  

 studiegæld i efterfølgende tilskudsår.
§ 8.  

  

 Tilskud til studielån i  

 restanceinddrivelsesmyndigheden bortfalder, hvis ansøger ikke overholder den  

 indgåede tilbagebetalingsaftale eller den fastsatte afviklingsordning eller  

 undlader at indgå en tilbagebetalingsaftale efter udløbet af en bevilget  

 udsættelse.
Det samme gælder i tilfælde af ansøgers død, konkurs samt åbning  

 af  

 akkordforhandling.
Tilskuddet bortfalder fra udgangen af den måned, hvori  

 begivenheden indtræder.
Kapitel 4 Administration § 9.  

  

 Administrationen af  

 tilskudsordningen varetages af restanceinddrivelsesmyndigheden.
 § 10.  

  

 Restanceinddrivelsesmyndigheden  

 kan hos ansøger kræve de oplysninger, der er nødvendige for fastsættelse af  

 årsindkomsten, for beregning og tildeling af tilskud, herunder cpr-nummer,  

 navn, adresse, indtægts- og formueforhold og for administrationen iøvrigt.
 Stk. 2.  

  

 Restanceinddrivelsesmyndigheden  

 afgør, i hvilket omfang oplysninger skal gives skriftligt og være forsynet  

 med  

 nærmere dokumentation, og kan kræve, at ansøger indgiver oplysninger og  

 dokumentation inden for en frist, der fastsættes af  

 restanceinddrivelsesmyndigheden.
 Stk. 3.  

  

 Hvis ansøger ikke overholder den  

 fastsatte frist, jf. stk. 2, kan restanceinddrivelsesmyndigheden afgøre,  

 at ansøger ikke kommer i betragtning ved tildeling af tilskud.
 Stk. 4.  

  

 Restanceinddrivelsesmyndigheden  

 kan hos offentlige myndigheder indhente de oplysninger, der er nødvendige for  

 fastsættelse af årsindkomsten efter lovens § 2, herunder oplysning om  

 ansøgers indkomstgrundlag m.v. og ansøgers skattepligtige formue.
Kapitel 5 Ikrafttræden § 11.  

  

 Bekendtgørelsen træder i kraft  

 den 1. marts 2007 og har virkning for ansøgninger fra og med tilskudsåret  

 2006/07.
 Stk. 2.  

  

 Bekendtgørelse nr. 245 af 29.  

 marts 1996 om tilskud til afvikling af statsgaranterede studielån ophæves.
