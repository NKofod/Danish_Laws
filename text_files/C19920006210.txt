(Til alle kommunalbestyrelser og  

 valgbestyrelser) 1. Afstemningsbøger og valgbøger til brug ved folkeafstemningen den 2.  

 juni 1992 I henhold til § 97, stk. 2, i lov nr. 271 af 13. maj 1987 om valg til  

 Folketinget fastsætter Indenrigsministeriet herved, at afstemnings bøgerne og  

 valgbøgerne til brug ved folkeafstemningen den 2. juni 1992 om forslag til  

 lov om ændring af lov om Danmarks tiltrædelse De Europæiske Fællesskaber m.v.  

 (Danmarks tiltrædelse af traktaten om Den Europæiske Union) skal have det  

 indhold og den udformning, der fremgår af de samtidigt hermed fremsendte  

 eksemplarer af afstemningsbøger og valgbøger.
I stedet for den fortrykte afstemningsbog/valgbog kan anvendes en edb-  

 eller etb-udskrevet afstemningsbog/valgbog.
En sådan afstemningsbog/valgbog  

 skal indeholde de samme oplysninger som den fortrykte afstemningsbog/valgbog  

 og i samme rækkefølge og form.
 Samme sidetal som i den fortrykte afstemningsbog/valgbog skal benyttes.  

 Ikke benyttede sider kan udelades (har kun betydning for så vidt angår  

 valgbogen).
 Den forbindende eller supplerende tekst i den fortrykte  

 afstemningsbog/valgbog skal medtages i en edb- eller etb-udskrevet  

 afstemningsbog/valgbog.
 Udfyldelse af den fortrykte afstemningsbogs/valgbogs skemaer kan erstattes  

 af indklæbede edb- eller etb-udskrevne skemaer, der opfylder sammen krav til  

 indhold og form som skemaerne i den fortrykte afstemningsbog/valgbog.
2. Oplysningerne om vælgerantallet Det understreges, at de oplysninger om vælgerantallet, der indføres i  

 afstemningsbogen/valgbogen, skal være vælgerantallet, som det er opgjort på  

 afstemningsdagen, og ikke vælgerantallet, som det er opgjort 19.-dagen før  

 afstemningsdagen i henhold til de maskinelt udskrevne valglister.
 På given foranledning skal endvidere understreges, at vælgere, der har ret  

 til at deltage i afstemningen i henhold til folketingsvalgloven § 96, stk. 1,  

 jf. § 2, (udlandsdanskere), skal indgå i opgørelsen af vælgerantallet for det  

 afstemningsområde/afstemningssted, hvor de er optaget på valglisten og dermed  

 kan afgive stemme ved personligt fremmøde på afstemningsdagen.
Ved folkeafstemningen den 2. juni 1992 kan antallet af vælgere få direkte  

 betydning for afstemningsudfald.
For at lovforslaget skal kunne forkastes ved  

 afstemningen kræves ikke blot, at der er afgivet flere gyldige  

 »Nej-stemmer« end gyldige »Ja-stemmer« men også, at  

 antallet af gyldige »Nej-stemmer« udgør mindst 30% af de  

 stemmeberettigede dvs. af vælgerantallet.
