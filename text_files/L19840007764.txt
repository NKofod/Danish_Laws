 Den 21. juni 1984 undertegnedes i København en finansieringsoverenskomst  

 mellem Danmark og Øvre Volta, i medfør af hvilken den danske regering yder  

 Øvre Volta bunden gavebistand til et beløb af 110 millioner kroner.
Ifølge overenskomsten, som trådte i kraft på datoen for undertegnelsen,  

 vil hovedparten af beløbet blive anvendt til finansiering af leverancer af  

 udstyr købt i Danmark samt danske tjenesteydelser i forbindelse med  

 gennemførelse af forskellige projekter inden for henholdsvis drikkevands- og  

 el-sektoren.
Drikkevandsprojekterne omfatter en udbygning af  

 drikkevandsforsyningen i to provinsbyer og i en bydel i hovedstaden  

 Ouagadougou.
Desuden ydes rådgivningsbistand og leveres reservedele i  

 forbindelse med en istandsættelse af hovedstadens vandværk.
Inden for  

 el-sektoren er der afsat midler til opførelse af første fase af et nyt  

 dieselkraftværk i Bobo-Dioulasso, elektrificering af en række regionale  

 centre, udbygning af el-nettene i hovedstaden og fire større provinsbyer samt  

 gennemførelse af en undersøgelse vedrørende den fremtidige udvikling af olie-  

 og kulfyrede kraftværker i Øvre Volta.
 Ifølge overenskomsten åbnes der endvidere mulighed for, at indtil 25 0/0  

 af gavebeløbet kan anvendes til finansiering af lokale omkostninger i  

 forbindelse med projekterne.
