Teknisk  

 forskrift om konstruktion af lanterner  

1) I medfør af § 1, stk. 3, §§ 3-5, § 17,  

 stk. 5, og § 32, stk. 4 i lov om sikkerhed til søs, jf. lovbekendtgørelse nr.  

 627 af 26. juli 2002, som ændret ved lov nr. 1173 af 19. december 2003, lov  

 nr.  

 1231 af 27. december 2003 og lov nr. 1465 af 22. december 2004, og anordning  

 nr. 607 af 25. juni 2001 om ikrafttræden for Grønland af lov om sikkerhed til  

 søs, anordning nr. 729 af 19. august 2003 om ikrafttræden for Grønland af § 2  

 i  

 lov nr. 277 af 8 maj 2002, anordning nr. 212 af 23. marts 2005 om  

 ikrafttræden  

 for Grønland af lov nr. 1173 af 19. december 2003 og anordning nr. 213 af 23  

 marts 2005 om ikrafttræden for Grønland af dele af lov nr. 1231 af 27.  

 december  

 2003 efter samråd med Grønlands Hjemmestyre og efter bemyndigelse fra  

 økonomi-  

 og erhvervsministeren i henhold til bekendtgørelse nr. 154 af 10 marts 2005  

 fastsættes:
Anvendelsesområde § 1.  

  

 Forskriften gælder for  

 konstruktion og godkendelse m.v. af lanterner, som benyttes til at opfylde  

 bestemmelserne  

 om skibslys i de internationale søvejsregler 1972 med senere ændringer.
Definitioner § 2.  

  

 Ved anvendelsen af denne  

 forskrift gælder følgende definitioner:
 1)  

 	  

 »Lanterne« er et skibslys, som vises for at  

 opfylde bestemmelserne i de internationale søvejsregler.
 2)  

 	  

 Et skibs »Længde« og »Bredde« er største  

 længde og største bredde.
Ækvivalens og anerkendelse § 3.  

  

 Dersom denne forskrift  

 kræver, at et bestemt tilbehør, materiale, anordning eller apparat, eller  

 type  

 heraf, skal anbringes eller forefindes i et skib, eller at der skal træffes  

 en  

 bestemt foranstaltning, kan Søfartsstyrelsen tillade, at der anbringes eller  

 forefindes et andet tilbehør, materiale, anordning eller apparat, eller type  

 heraf, som er lovligt produceret eller markedsført i en anden EU-medlemsstat  

 eller i Tyrkiet, eller som er lovligt produceret i en anden EFTA-stat, som er  

 kontraherende part i EØS-aftalen, med et tilsvarende beskyttelsesniveau som  

 de  

 danske standarder, eller at der træffes en anden foranstaltning i skibet,  

 hvis  

 den er lige så effektiv som det, der kræves efter forskriften.
 Stk. 2.  

  

 Søfartsstyrelsen accepterer afprøvninger, der  

 udføres af anerkendte prøveinstitutter, herunder prøveinstitutter i andre  

 EU-medlemsstater, i EFTA-stater, som er kontraherende parter i EØS-aftalen,  

 og  

 i Tyrkiet, som giver passende og tilfredsstillende garantier af  

 afprøvningernes  

 tekniske, fagmæssige og uafhængige art.
Generelt § 4.  

  

 Lanterner i skibe skal  

 være af en type, der er godkendt af Søfartsstyrelsen eller på  

 Søfartsstyrelsens  

 vegne af et anerkendt prøvningsorgan, jf. dog § 3, stk. 2.
 Stk. 2.  

  

 For at opnå typegodkendelse skal en lanterne været  

 konstrueret i henhold til bestemmelserne i denne forskrift.
Glødelampelanterner Dimensionering  

 af linser § 5.  

  

 De nedenfor angivne mål  

 er mindstemål:
Fartøjets størrelse længde = L Linsehøjde = H Indvendig linseradius = R Top-, side- og agterlanterner Rundtlysende lanterner L  

  

 <  

 50 m H = 130 mm R = 70 mm H = 130 mm R = 70 mm 20 m  

  

 <  

 L < 50 m H = 130 mm R = 70 mm H = 80 mm R = 45 mm 12 m  

  

 <  

 L < 20 m H = 80 mm R = 45 mm H = 80 mm R = 45 mm L < 12 m H = 60 mm R = 35 mm H = 60 mm R = 35 mm L < 12 m i nationalt indre farvand H = 40 mm R = 20 mm Kun hvid H = 40 mm R = 20 mm Lanternernes beskaffenhed § 6.  

  

 Lanternen skal være  

 forarbejdet i korrosionsbeskyttet udførelse.  

 Når lanternen er tændt, må der kun være lys  

 synligt gennem linsen eller glasset.
Lanterner skal have åbninger for afløb  

 af  

 evt. kondensvand, hvis påkrævet.
Galvaniserede jernplader eller lignende  

 accepteres ikke.
Stk. 2.  

  

 For side-, top- og agterlanterner til skibe på 20  

 meters længde og derover samt for rundtlysende lanterner til skibe på 50  

 meters  

 længde og derover skal fabrikanten forelægge dokumentation fra en anerkendt  

 prøveanstalt for, at lanternen med tilfredsstillende resultat har gennemgået  

 en  

 vibrationsprøve i overensstemmelse med nedenstående.  

 Prøvningen foretages vertikalt og horisontalt i  

 mindst 2 timer i hver retning med en frekvensændring på ca. 1 oktav pr. minut  

 inden for frekvensområdet 5-80 Hz.
I området 5-16 Hz holdes konstant  

 amplitude  

 lig med 2,0 mm.  

 I området 16-80 Hz holdes konstant acceleration lig med 2 g.
 Stk. 3.  

  

 Ved godkendelse til 110 og 220 volt skal lanterner  

 og deres elektriske dele opfylde kapslingsgrad IP.56.
 Stk. 4.  

  

 Søfartsstyrelsens inspektører kan forlange  

 forevist attestation for prøvning i det omfang, det skønnes nødvendigt.
Glødelamper og lampefatning § 7.  

  

 Elektriske glødelamper  

 skal være af godkendt type og være mærket »NK lanterne«.  

 Bestemmelsen gælder ikke for  

 lanterner, godkendt til skibe under 12 m i længde i nationalt indre farvand.  

 Lysgiveren skal stå lodret i lanternen, og dens akse skal være sammenfaldende  

 med linsens eller glassets akse.
Lysgiveren skal anbringes, så den ikke kan  

 forskydes i nogen retning.  

 Lampefatninger skal være af godkendt type.
Linser og glas § 8.  

  

 Linser og glas skal være  

 af tilstrækkelig modstandsdygtigt materiale uden fejl, som har indflydelse på  

 de optiske egenskaber.  

 I lanterner til skibe på 12 meters længde og derover godkendes kun  

 cirkulære cylinderformede linser eller glas.
Til frembringelse af det farvede  

 lys kan benyttes gennemfarvede linser eller cylinderbuede farvefiltre af glas  

 eller andet mindst lige så modstandsdygtigt materiale.  

 Løse forsatsglas skal være  

 indfattede, og indfatningen må ikke skærme for lyset.
Indfatning § 9.  

  

 Linsen eller glasset i  

 sidelanterner skal indfattes således, at en ret linie fra filamentets  

 inderside  

 til afskærmningen i forkant er parallel med diametralplanets markering.
I  

 lanterner med entrådet filament skal overlysningen forover mindst være en  

 grad  

 for at opnå maksimum lysstyrke i denne retning.
Stag og løsdele § 10.  

  

 Såfremt der anvendes stag  

 i lysåbningen, skal bredden af staget være mindre end halvdelen af lyskildens  

 bredde.  

 I lanterner med  

 entrådet lampe må et stag højst dække lyskilden i en vinkel på 3 grader.  

 Eventuelle løsdele skal være sikret, således at glødelampen selv under  

 vanskelige forhold let kan udskiftes.  

 Løsdelenes anbringelse skal være entydig.
Mærkning § 11.  

  

 Lanternen skal tydeligt  

 og varigt mærkes med:
 1)  

 	  

 Fabrikantens navn eller mærke.
 2)  

 	  

 Betegnelse ifølge anvendelse (jfr. regel 21 i  

 de internationale søvejsregler) for transportabel lanterne.
 3)  

 	  

 Typebetegnelse (fabrikantens typebetegnelse).
 4)  

 	  

 Produktions- eller certifikatnummer (også på  

 eventuelle løsdele) eller godkendelsesmærker, hvis lanternen er typegodkendt.
 § 12.  

  

 Det elektriske armatur  

 skal være materielkontrol-mærket (kun for 110 volt og 220 volt) eller have  

 tilsvarende mærkning og eventuelle andre mærker, som forlanges for at opnå  

 den  

 nationale materielkontrol-institutions godkendelse.
Lysdiodelanterner § 13.  

  

 Lanterner, der lyser ved  

 hjælp af lysdioder, skal opfylde samme bestemmelser som lanterner, der lyser  

 ved glødelampe, dog tillades følgende afvigelser:
 1)  

 	  

 Ad. § 5. Kravet om en vis indvendig  

 linseradius skal sikre tilstrækkelig afkøling af et glødelampefilament.  

 Kravet  

 kan fraviges for en lysdiodebaseret lyskilde, ligesom lampen kan være  

 udstøbt.
2)  

 	  

 Ad. § 5. Linsehøjden skal sikre tilstrækkelig  

 lysgennemgang ved tilsmudsning af linsen.
For lysdiodelanterner kan kravet om  

 at lyskilden skal være centreret fraviges, hvis samme effekt opnås på anden  

 måde.
 3)  

 	  

 Ad. § 7. Bestemmelser om glødelamper og  

 fatninger er ikke relevant for lysdiodelanterner.
 4)  

 	  

 § 8. Bestemmelser om linser og glas kan  

 fraviges, såfremt farver generes direkte af lyskilderne hvilket betyder at  

 reglerne om farvefiltre etc. ikke er relevante.
 5)  

 	  

 Ad. § 9. Bestemmelser om indfatning er ikke  

 relevant for ikke-centrerede lyskilder.
 6)  

 	  

 Ad. § 10. Bestemmelser om stag og løsdele er  

 ikke relevant for ikke-centrerede lyskilder.
Gaslanterner (kun til ubemandet slæb) § 14.  

  

 Gaslanterner skal  

 lysteknisk opfylde bestemmelserne for elektriske lanterner i det omfang, det  

 er  

 muligt.
 Stk. 2.  

  

 Lanternen og certifikatet skal tydeligt og varigt  

 være mærket med:
-  

 	  

 Reduktionsventilens afgangstryk -  

 	  

 Brænderdysens størrelse, eller evt. type og  

 fabrikat -  

 	  

 Glødestrømpens fabrikat og nummer -  

 	  

 »Kun til ubemandet slæb«.
 Stk. 3.  

  

 Gasinstallationen skal være godkendt af national  

 gasprøvningsinstitution eller tilsvarende.
 Stk. 4.  

  

 Følgende mål er mindstemål for gaslanterner:
-  

 	  

 Indvendig højde til taget 32 cm -  

 	  

 Indvendig bredde 24 cm -  

 	  

 Linse: Højde fri af indfatning 16 cm -  

 	  

 Linse: Indvendig radius 9,5 cm Straf og ikrafttræden m.v.
 § 15.  

  

 Overtrædelse af §§ 4-14  

 straffes med bøde eller fængsel i indtil 1 år.
Stk. 2.  

  

 Straffen kan stige til fængsel i indtil 2 år, hvis  

 der 1)  

 	  

 ved overtrædelsen er sket skade på liv eller  

 helbred eller fremkaldt fare herfor, 2)  

 	  

 tidligere er afgivet forbud eller påbud for  

 samme eller tilsvarende forhold eller 3)  

 	  

 ved overtrædelsen er opnået eller tilsigtet  

 en økonomisk fordel for den pågældende selv eller andre.
 Stk. 3.  

  

 Det skal betragtes som en særlig skærpende  

 omstændighed, at der for unge under 18 år er sket skade på liv eller helbred  

 eller fremkaldt fare herfor, jf. stk. 2, nr. 1.
 Stk. 4.  

  

 Sker der ikke konfiskation af udbytte, som er  

 opnået ved overtrædelsen, skal der ved udmåling af bøde, herunder  

 tillægsbøde,  

 tages særligt hensyn til størrelsen af en opnået eller tilsigtet økonomisk  

 fordel.
 Stk. 5.  

  

 Der kan pålægges selskaber m.v. (juridiske  

 personer) strafansvar efter reglerne i straffelovens 5. kapitel.
 § 16.  

  

 Såfremt forholdet er  

 omfattet af en anordning om ikrafttræden for Grønland af lov om sikkerhed til  

 søs, kan der fastsættes foranstaltninger i henhold til kriminalloven for  

 Grønland.
 Stk. 2.  

  

 De i § 15, stk. 2 og 3, nævnte forhold skal anses  

 som skærpende omstændigheder.
 Stk. 3.  

  

 Sker der ikke konfiskation af udbytte, jf.  

 kriminallovens § 116, stk. 1, som er opnået ved overtrædelsen, skal der ved  

 udmåling af bøde, herunder tillægsbøde, tages særligt hensyn til størrelsen  

 af  

 en opnået eller tilsigtet økonomisk fordel.
 Stk. 4.  

  

 Er en overtrædelse begået af selskaber m.v.  

 (juridiske personer), kan der pålægges den juridiske person som sådan  

 bødeansvar.  

 Er overtrædelsen  

 begået af staten, Grønlands Hjemmestyre, en kommune, et kommunalt fællesskab,  

 der er omfattet af § 64 i Landstingslov om kommunalbestyrelser og  

 bygdebestyrelser m.v., eller en bygdebestyrelse, kan der pålægges vedkommende  

 offentlige  

 myndighed som sådan bødeansvar.
 Stk. 5.  

  

 Såfremt den pågældende ikke er bosat i Grønland,  

 eller hans tilknytning til det grønlandske samfund i øvrigt har en sådan  

 løsere  

 karakter, at forudsætningerne for anvendelse af foranstaltninger ikke er til  

 stede, kan sagen anlægges eller henvises til forfølgning i Danmark.
 Ikrafttræden m.v.
 § 17.  

  

 Forskriften træder i  

 kraft den 1. december 2005.
 Stk. 2.  

  

 Følgende forskrifter ophæves:
 1)  

 	  

 Bekendtgørelse nr. 81 af 21. marts 1968 om  

 lanterner i mindre fartøjer.
 2)  

 	  

 Forskrifter  

 af 30. december 1983 for konstruktion af lanterner.
Søfartsstyrelsen, den 28. september  

 2005 Anne Skov Strüver /Peter Lauridsen 1)  

 Forskriften har som udkast været notificeret i overensstemmelse med  

 Europaparlamentets og Rådets direktiv 98/34/EF  

 (informationsporceduredirektivet), som ændret ssenest ved direktiv 98/48/EF.
