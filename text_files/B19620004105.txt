 I medfør af § 16 i lov nr. 256 af 27. maj 1950 om værn for dyr bestemmes  

 herved følgende:
 § 1.  Afhorning af dyr, som er mere end 4 uger gamle,  

 må kun foretages af en dyrlæge og kun under anvendelse af bedøvning.
§ 2.  Afhorning af dyr, som er under 4 uger gamle,  

 skal, såfremt indgrebet ikke foretages af en dyrlæge, ske under iagttagelse  

 af følgende regler: 1. Der må ved indgrebet kun anvendes elektrisk  

 brændejern, der skal være godkendt af justitsministeriet til afhorning af  

 dyr.
Godkendelse meddeles mod betaling af afprøvningsgebyr.
Godkendelse  

 meddeles kun, såfremt apparatet er godkendt af det af ministeriet for  

 offentlige arbejder ved stærkstrømsreglementets § 117 nedsatte  

 prøvningsudvalg (Danmarks elektriske materialekontrol »DEMKO«) og  

 forsynet med dette udvalgs godkendelsesmærke (D).
 2. Hårene på og omkring hornanlægget skal klippes af,  

 før brændingen begyndes.
 3. Dyret og specielt dyrets hove skal holdes på en  

 sådan måde og tilstrækkelig fast, således at hovedet ikke kan bevæges under  

 brændingen.
 4. Brændjernet skal være tilsluttet lysnettet mindst  

 10 minutter inden brugen og skal være glødende og uden slagger og  

 irdannelser.
 5. Brændjernet skal fattes, så det straks kan presses  

 hårdt mod hornanlægget.
 6. Brændjernet presses med sit koniske endestykke ned  

 over spidsen af hornanlægget.
7. Brændingen skal gennemføres uden afbrydelser så  

 hurtigt som muligt og være tilendebragt inden for 20 sekunder.
Der må således  

 ikke brændes flere gange på hvert hornanlæg.
 8. Mellem brændingen af hvert hornanlæg skal jernet  

 renses for slagger og atter opvarmes som foreskrevet under punkt 4.
 9. Den, der betjener brændjernet, skal være bekendt  

 med reglerne for anvendelsen af elektriske håndværktøjer i fugtige rum og i  

 det fri samt stærkstrømsreglementets § 507b.
 § 3.  Afhorning af dyr ved anvendelse af ætsende  

 stoffer er forbudt.
 § 4.  Efter § 18, stk. 2, i lov nr. 256 af 27. maj  

 1950 om værn for dyr straffes overtrædelse af denne bekendtgørelse med bøde  

 eller hæfte, for så vidt højere straf ikke er forskyldt efter lovens § 18,  

 stk. 1.
 Stk. 2.  Denne bekendtgørelse træder i kraft den 1.  

 marts 1962. Uanset bestemmelsen i § 2, nr. 1, kan afhorning dog indtil den 1.  

 april 1962 foretages med elektriske brændjern, der ikke er godkendt.
 Justitsministeriet, den 9. februar 1962.
 Hans Hækkerup.
 /Robert Dam.
