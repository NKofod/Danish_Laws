Meddelelser fra Søfartsstyrelsen B.  

 Skibes bygning og udstyr m.v.
Kapitel B II-4 Arbejdsrum og arbejdssteders  

 indretning og udstyr, 1. januar 2001 Kapitel II-4 Arbejdsrums og arbejdssteders indretning  

 og udstyr Indledning Regel 1	Anvendelse Regel 2	Definitioner Regel 3	Generelt om arbejdsrums og  

 arbejdssteders indretning Regel 4	Mekanisk udsugning fra arbejdsrum  

 og arbejdssteder Regel 5	Arbejdsrum til opbevaring og  

 håndtering af maling mv.
Regel 6	Kabysudstyr Regel 7	Forebyggelse af  

 nedstyrtning Kapitel II-4 Arbejdsrums og arbejdssteders indretning  

 og udstyr Indledning Dette kapitel indeholder konstruktive bestemmelser  

 på udvalgte arbejdsområder som en følge af bestemmelserne  

 i regelværket "Meddelelser fra Søfartsstyrelsen A,  

 forskrifter for arbejdsmiljø i skibe". Hvis bestemmelserne i  

 dette kapitel er opfyldt, vil Søfartsstyrelsens krav til sikkerheds-  

 og sundhedsmæssigt fuldt forsvarlige arbejdsmiljøforhold normalt  

 være opfyldt på de nævnte områder.
 Søfartsstyrelsen kan dog efter en konkret vurdering  

 stille yderligere krav, hvis det vurderes, at den søfarende er udsat  

 for unødig sikkerheds- og sundhedsmæssig risiko.
Regel  

 1	Anvendelse 1	Bestemmelserne i dette kapitel gælder for nye  

 skibe.
Regel  

 2	Definitioner 1	"Arbejdsrum": Ethvert rum i skibet, hvor  

 der udføres et arbejde så som styrehus, maskinrum, kabysser, rum  

 hvorfra maskineri overvåges og betjenes, værksteder, arbejdsrum  

 hvor stoffer og materialer håndteres, kontorer og lignende.
 2	"Fast arbejdssted": Det sted i et  

 arbejdsrum eller andre steder, hvor der regelmæssigt udføres et  

 arbejde, så som ved arbejdsborde, værktøjsmaskiner,  

 rensekar, trykprøvningsstande, kogesteder, hvor maling blandes og  

 tilhørende arbejdsredskaber rengøres mv. og lignende  

 steder.
 3	"Separat mekanisk udsugning": Mekanisk  

 udsugningssystem, der ikke har forbindelse til andre  

 ventilationssystemer.
 4	"Mekanisk lokaludsugning": Udsugning der  

 fjerner luftbårne partikler, dampe og gasser, aerosoler og lignende  

 så tæt ved forureningskilden som muligt.
 5	"Kabysudstyr": Indretninger, tekniske  

 hjælpemidler herunder elektriske maskiner og apparater af enhver art,  

 der anvendes ved tilberedning og forarbejdning af fødevarer,  

 eksempelvis røremaskiner, pålægsmaskiner,  

 grøntsagssnittere, råkostmaskiner, skivemaskiner til  

 brød, affaldskværne, kipstegere og kipgryder.
 6	"Unødig påvirkning": En  

 påvirkning, der kan reduceres væsentligt i niveau, og som det  

 forekommer rimeligt at gennemføre forebyggende foranstaltninger  

 imod.
 7	"Nyt skib": Et skib, hvis køl er  

 lagt, eller som befinder sig på et tilsvarende byggestadium den 1.  

 januar 2001 eller senere.
 8	"Frit dæk": Et dæk, som er helt  

 åbent for oven og på mindst to af siderne.
Regel 3	Generelt om  

 arbejdsrums og arbejdssteders indretning 1	Arbejdsrum og arbejdssteder i skibet skal være  

 således indrettet, at der tages mest muligt hensyn til de sikkerheds-  

 og sundhedsmæssige forhold både fra en enkeltvis og en samlet  

 vurdering af de forhold i arbejdsmiljøet, herunder skibets  

 bevægelser i søen, som på kort eller langt sigt kan have  

 indvirkning på den fysiske eller psykiske sundhed.
 2 Hvor hensynet til sikkerheden og sundheden  

 gør det påkrævet, skal arbejdsstedet være  

 således indrettet, at arbejdet kan udføres i forsvarlige  

 arbejdsrum, medmindre arbejdet efter sin art er udendørs, eller med  

 mindre det vil være åbenbart urimeligt eller  

 uhensigtsmæssigt.
3	Arbejdsrum og arbejdssteder skal være  

 forsvarligt og hensigtsmæssigt indrettet og placeret under hensyn til  

 de arbejdsprocesser, der skal foregå.
Det skal herunder sikres, at  

 unødige påvirkninger fra stoffer og materialer, stråling,  

 høje temperaturer, ildelugt, støj, vibrationer m.v. fra  

 omgivelserne undgås eller alternativt reduceres mest muligt.
 4	Det enkelte arbejdsted skal være så  

 rummeligt, at nødvendigt inventar, hjælpemidler og materialer  

 kan anbringes indbyrdes forsvarligt, så alle arbejdsfunktioner kan  

 udføres sikkert og med forsvarlige arbejdsstillinger og  

 bevægelser.
5	Hvor arbejdet uden ulempe kan foregå siddende,  

 uden derved at reducere sikkerhedsniveauet, skal arbejdsstedet indrettes i  

 overensstemmelse hermed.
Ved stående og gående arbejde skal der,  

 så vidt det er muligt, findes siddepladser, der kan benyttes ved  

 afbrydelse i arbejdet.
 6	Belysningen i arbejdsrummet og på arbejdsstedet  

 skal være tilstrækkeligt til, at arbejdet og færdslen kan  

 foregå fuldt forsvarligt)_)
.
 7	Hvor det er praktisk muligt, og hvor det ikke  

 forringer skibets sikkerhed, herunder brandsikringen, skal arbejdsrum have  

 tilgang af dagslys gennem vinduer eller lignende.
 8	Arbejdsrum og arbejdssteder skal være udformet  

 og indrettet under hensyntagen til forholdene omkring renholdelse,  

 ryddelighed og vedligehold.
 9	Hvor det er praktisk muligt skal temperaturen i  

 arbejdsrum og ved arbejdssteder, hvor der regelmæssigt udføres  

 arbejde, være tilpasset den menneskelige organisme under arbejdets  

 udførelse, idet der skal tages hensyn til de anvendte arbejdsmetoder  

 og den fysiske belastning.
Regel 4	Mekanisk udsugning  

 fra arbejdsrum og arbejdssteder 1	Hvis der ved en arbejdsproces på et fast  

 arbejdssted sker udvikling af, støv, dampe og gasser, aerosoler  

 og lignende, der er unødige, sundhedsskadelige, eksplosive eller  

 generende, skal der etableres en fast installeret mekanisk lokaludsugning.  

 Rummet skal have tilgang af luft fra frit dæk (erstatningluft).
 2	Der skal således etableres lokaludsugning ved  

 svejseborde, trykprøvestande, rensekar til afvaskning af maskindele,  

 stegepladser i kabys, større opvaskemaskiner og lignende faste  

 arbejdssteder, hvor stoffer og materialer håndteres og  

 tilhørende arbejdsredskaber rengøres m.v.
.1	Lokaludsugningen skal have en passende  

 gribehastighed (væk fra personen), som afhænger af forureningens  

 art.
Som eksempler kan nævnes:
.1	Svejsning			0,5-1,0 m/s .2	Rensekar (opvarmede og uopvarmede)	0,2-0,5  

 m/s .3	Blande-/afrensningsplads i malershop	0,2-0,5  

 m/s 4	Ved arbejdssteder, der ikke kan betragtes som faste,  

 og hvor de samme påvirkninger som nævnt under stk. 1 i denne  

 regel kan forekomme, skal der anvendes transportabelt udsugningsudstyr  

 og/eller egnede personlige værnemidler.
 5	Den udsugede luft skal føres til frit  

 dæk og må ikke kunne føres tilbage til arbejdsrummet eller  

 andre rum i skibet via ventilationssystemerne (recirkulation).
 6	Alle udsugningssystemer skal ved det faste  

 arbejdssted være forsynet med en driftsindikering for  

 utilstrækkelig funktion.
 Regel 5	Arbejdsrum til  

 opbevaring og håndtering af maling mv.
1	Der skal være indrettet et arbejdsrum, hvori  

 maling, organiske opløsningsmidler og brændbare væsker kan  

 håndteres, hvis der skal udføres malerarbejde om bord under  

 skibets drift.
Rummet skal have adgang fra frit dæk eller et  

 ro/ro-dæk med forskriftsmæssig ventilation og være  

 hensigtsmæssigt indrettet herunder have et frit dørkareal  

 på mindst 4 m2 .  

 Arbejdsrummet og opbevaringsrum for maling, organiske  

 opløsningsmidler, brændbare væsker mv. kan kombineres.
 2	Arbejdsrum til håndtering af maling mv. skal  

 være forsynet med mekanisk lokaludsugning ved arbejdsstedet.  

 Størrelsen af luftfornyelsen (luftskiftet) skal i rummet være  

 på mindst 6 gange i timen.
 .1	Ventilationen skal kunne standses uden for rummet i  

 forbindelse med udløserstedet for det krævede faste  

 brandslukningsanlæg.
 .2	Med hensyn til gribehastighed for lokaludsugningen  

 henvises til regel 4, stk.3.
 3	Storesrum, der kun anvendes til opbevaring af maling,  

 organiske opløsningsmidler, brændbare væsker mv., skal  

 forsynes med rumudsugning, der skal skifte luften mindst 6 gange i timen.
 4	Ved installation af mekanisk udsugning i rum til  

 opbevaring og håndtering af maling skal bestemmelserne i Meddelelser  

 fra Søfartsstyrelsen B, kapitel II-1, regel 45, stk. 10 og kapitel  

 II-2, regel 16 endvidere opfyldes.
Regel  

 6	Kabysudstyr 1	Kabysudstyr skal være konstrueret og indrettet  

 , så det er i overensstemmelse med gældende krav for udstyr, der  

 forhandles i Danmark, hvilket bl. a. medfører, .1	at udstyret er konstrueret eller afskærmet,  

 så personer ikke kan komme i berøring med bevægelige dele  

 og andre faresteder under drift, .2	at afskærmninger og andre  

 beskyttelsesforanstaltninger ikke uden videre kan fjernes eller sættes  

 ud af drift, og .3	at fjernede eller manglende afskærmninger og  

 beskyttelsesanordninger hindrer igangsætning af udstyret og standser  

 udstyret, hvis de/det aftages under drift, samt at udstyret kun kan startes  

 igen ved at genaktivere startkontakten.
 2	Kabysudstyr, der er CE-mærket, må normalt  

 anses for at opfylde bestemmelserne i stk. 1 i denne regel.
3	Kipstegere og kipgryder skal kunne fastholdes i alle  

 positioner under vippebevægelsen.
Kipstegere og kipgryder med kardansk  

 ophæng skal have fastholdelsesbeslag med et passende antal  

 indstillinger.
Betjeningspaneler skal placeres hensigtsmæssigt.
 4	Der skal foreligge en instruktion, der indeholder  

 fyldestgørende oplysninger om kabysudstyrets anvendelse,  

 vedligeholdelse, rengøring og eventuel fare ved brug samt instruktion  

 om hvordan faren imødegås.
Regel 7	Forebyggelse af  

 nedstyrtning 1	På steder, hvor det kan forudses, at der i  

 forbindelse med arbejde er risiko for fald på mere end 2 m til det  

 underliggende niveau, skal faldrisikoen imødegås effektivt.
Det  

 kan gøres ved etablering af rækværk, indhegning,  

 overdækning og lignende foranstaltninger med samme sikkerhedsniveau.  

 Hvor dette ikke er muligt skal der anbringes forankringspunkter for  

 faldsikringsudstyr.
2	I maskinrum, lasttanke, lastrum, pumperum, storesrum  

 o. lign, skal trapper og lejdere mellem niveauforskelle på 2 m eller  

 mere, være konstrueret, så færdsel kan foregå fuldt  

 forsvarligt.
Trapper og lejdere skal således have en passende  

 hældning, der skal være mindre end 70°  

  i forhold til det horisontale plan, og som i hele deres udstrækning  

 skal være forsynet med gelændere)_) . Hvor dette undtagelsesvist  

 ikke kan lade sig gøre, skal regel 7.3 opfyldes.
3	Trapper og lejdere som har en hældning i  

 forhold til horisontalplanet på 70°  

  eller mere og større højde end 5 m over dæk eller  

 lignende, skal forsynes med indretninger, der kan sikre mod nedstyrtning  

 under færdsel.
Disse indretninger skal som udgangspunkt være  

 enten rygbøjler eller forankringspunkter for faldsikringsudstyr i form  

 af skinne eller wire.
.1	Rygbøjler skal monteres fra en højde  

 af 2,20 m over niveau.
Rygbøjlerne skal gå mindst 1 m op over  

 det plan, lejderen fører til, og skal mindst opfylde DVS 50027 eller  

 tilsvarende standard.
Der skal etableres hvileplatforme for hver 5 m.  

 Lejderes sektioner skal ved platformene være forskudt mindst 90°  

  i forhold til hinanden.
.2	Forankringspunkter i form af wire eller skinne skal  

 monteres ubrudt i hele adgangsvejens udstrækning og mindst 1 m op over  

 det plan, lejderen fører til.
Der skal etableres hvileplatforme  

 på hensigtsmæssige steder, så den samlede afstand, der  

 tilbagelægges på trappen/lejderen, ikke overstiger 15 m i et  

 stræk.
 .3	Hvileplatforme skal have en passende  

 størrelse, dog mindst 600 x 600 mm, være forsynet med  

 skridhæmmende belægning, samt et rækværk med  

 knæ- og fodlister i en højde på 1 m.
 4	Hvor det ikke er muligt at montere rygbøjler  

 eller forankringspunkter for faldsikringsudstyr, skal der træffes  

 foranstaltninger med samme sikkerhedsniveau for at forhindre nedstyrtning  

 under færdsel.
Bemærkninger til regel 6  

 og 7 Udstyr, der er CE-mærket må normalt anses  

 for at opfylde de krav, der inden for EU er til det pågældende  

 udstyr.
 For kabysudstyr indebærer dette opfyldelsen af  

 kravene i direktiv 89/392/EØF om indenbyrdes tilnærmelse af  

 medlemsstaternes lovgivninger om maskiner (Maskindirektivet) med senere  

 ændringer, som er indført i Danmark ved Arbejdstilsynets  

 bekendtgørelse nr. 561 af 24. juni 1994 om indretning af tekniske  

 hjælpemidler.
For faldsikringsudstyr indebærer dette  

 opfyldelse af kravene i direktiv 89/686/EØF om indenbyrdes  

 tilnærmelser af medlemsstaternes lovgivninger om personlige  

 værnemidler med senere ændringer, som er indført i Danmark  

 ved Arbejdstilsynets bekendtgørelse nr. 1273 af 18. december 1996 om  

 sikkerhedskrav mv. til personlige værnemidler.
Personlige  

 redningsmidler, som er krævet i medfør af SOLAS-konventionen, er  

 ikke omfattet af disse bestemmelser.
 _)   	Der henvises til Dansk Standard  

 700 om kunstig belysning i arbejdslokaler og vejledning i MSC/circ.834  

 Guidelines for Engineroom Layout, Design and Arrangement.
 _)   	Med hensyn  

 til detaljeret udformning af trapper og lejdere henvises til  

 Søfartsstyrelsens vejledning nr. 2 af 6. juni 1994 om sikker adgang  

 til og arbejde i store tanke og store lastrum.
