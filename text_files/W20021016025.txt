Landsskatteretskendelse af 28. oktober 2002 vedr.  

 Ejendomsavancebeskatning - parcelhusreglen A klager for indkomståret 1999 over, at skatteankenævnet har  

 forhøjet hans skattepligtige indkomst med 50 % af fortjeneste ved salg af  

 ejendommen X eller med 109.169 kr.
Ved købsaftale af 28. december 1998 købte klageren og hans  

 tidligere ægtefælle i lige sameje en ubebygget grund beliggende i X, med  

 overtagelsesdato den 1. januar 1999 for en kontant købesum på 470.000 kr.  

 Grunden blev i løbet af foråret og sommeren 1999 bebygget.
Det er herved  

 oplyst, at klageren og hans tidligere ægtefælle ved entreprisekontrakt  

 underskrevet af bygherren den 2. december 1998 og af tømrermesteren den 3.  

 januar 1999 indgik aftale med en tømrermester om opførelse af et  

 enfamilieshus  

 på ca. 127 m  

  

 2  

  

 + carport på byggegrunden beliggende i X.  

 Entreprisesummen blev aftalt til 1.013.000 kr. inkl. 25 % moms.
Ifølge  

 kontoudskrift blev en entreprisesum på 1.034.808 kr. frigivet den 17. maj  

 1999.
Ved købsaftale underskrevet af køberen den 22. september 1999 og  

 af sælgerne den 24. september 1999 solgte klageren og hans tidligere  

 ægtefælle  

 ejendommen med overtagelsesdato den 1. november 1999 for en kontant salgssum  

 på  

 1.860.000 kr.
I købsaftalen er bl.a. henvist til tingbogsattest dateret den  

 22.  

 marts 1999 og tilstandsrapport af 15. juni 1999. Det fremgår endvidere af  

 købsaftalen, at sælger refunderede køber kontant 30.000 kr. inkl. moms som  

 kompensation for, at der i handelen ikke medfulgte nogle hårde hvidevarer af  

 enhver art.
Formidlingsaftale om salg af ejendommen blev indgået med  

 ejendomsmæglerfirma og underskrevet af klageren og hans tidligere ægtefælle  

 den  

 15. august 1999. Af formidlingsaftalen fremgår bl.a., at ejendomsmægleren  

 havde  

 værdiansat ejendommen til en kontantpris på 1.900.000 kr. den 28. marts 1999.
 Klageren og hans tidligere ægtefælle har ikke været tilmeldt  

 folkeregisteret på adressen i X i ejerperioden.
 Det er endvidere oplyst, at klageren og hans tidligere ægtefælle  

 ved købsaftale af 5. april 1998 solgte ejendommen Y med overtagelsesdato 1.  

 november 1998, og at de den 1. november 1998 sammen med deres 2 børn flyttede  

 fra denne ejendom og ind hos klagerens forældre.
 Klageren og hans tidligere ægtefælle blev separeret den 27.  

 april 1999.
 Klagerens tidligere ægtefælle og det ene barn har været tilmeldt  

 folkeregisteret på adressen hos klagerens forældre i perioden fra 1. november  

 1998 til 1. maj 1999. Klageren og det andet barn har været tilmeldt  

 folkeregisteret på denne adresse i perioden fra 1. november 1998 til 1.  

 december 1999.
 Det fremgår af skrivelse af 4. maj 2001, at 2 personer, begge  

 bosiddende i X, kan bevidne, at de har hjulpet klageren med indflytning på  

 adressen i X, i uge 29 1999.
 Der er fremlagt brev fra gasleverandøren dateret den 1. november  

 1999 og sendt til A i X samt slutafregning vedrørende gas dateret  

 den 12.  

 november 1999 og sendt til A i X.
 Ifølge gasafregningen er der i perioden fra 20. april 1999 til  

 1. november 1999 brugt i alt 428 kbm naturgas.
Det fremgår af elregning for perioden fra 1. december 1999 til  

 1. december 2000, at målerstanden udgjorde 1.590 kwh pr. 1. december 1999, og  

 at der i perioden fra 1. december 1999 til 1. december 2000 er forbrugt 3.012  

 kwh el.
Elmåleren blev ifølge det oplyste opsat i foråret 1999.
 Skatteankenævnet har opgjort fortjenesten til 218.338 kr.,  

 hvoraf klagerens andel udgør 50 % eller 109.169 kr.
Skatteankenævnet har som begrundelse for afgørelsen bl.a.  

 anført, at det ikke er dokumenteret, at ejendommen har tjent til bolig for  

 klageren i ejerperioden.
Der er herved henset til, at der ikke er meddelt  

 flytning til folkeregisteret eller anden dokumentation for ændring af  

 postadresse, flytteudgifter, indboforsikring, licens m.v.
Der er ikke lagt  

 afgørende vægt på erklæringen om hjælp til flytning.
Breve fra  

 gasleverandøren  

 sendt til ejendommen i X er ikke dokumentation for, at klageren har beboet  

 ejendommen, da det anses for sandsynligt, at gasleverandøren har sendt  

 oplysninger om eksempelvis stikledninger til installationsadressen og  

 slutafregning efter ejendommens salg til sælgerens folkeregisteradresse.  

 Gasforbruget er heller ikke dokumentation for, at klageren har beboet  

 ejendommen, da der er tale om en nyopført ejendom, hvor der normalt er varme  

 på  

 i en periode før indflytning.
Da klageren ikke har beboet ejendommen, kan  

 undtagelsesbestemmelsen i ejendomsavancebeskatningslovens § 8 ikke finde  

 anvendelse.
Der er herved henvist til Østre Landsrets dom af 11. marts 1999,  

 offentliggjort i TfS 1999.318.
 Klagerens repræsentant har nedlagt påstand om, at klageren ikke  

 er skattepligtig af fortjeneste ved salg af fast ejendom, og at  

 kapitalindkomsten derfor nedsættes med 109.169 kr.
 Til støtte for påstanden har repræsentanten gjort gældende, at  

 klageren har beboet ejendommen i X i perioden fra 19. juli 1999 til 10.  

 august  

 1999 og dermed i ca. 3 uger, og at avancen ved salget af ejendommen derfor er  

 skattefri, da huset har tjent til bolig for ejeren i en del af den periode,  

 hvori han har ejet ejendommen, jf. ejendomsavancebeskatningslovens § 8.
Repræsentanten har herved bl.a. anført, at der må foretages en  

 samlet vurdering af ejerens forhold og omstændighederne ved købet og salget  

 af  

 ejendommen ved bedømmelsen af, om ejendommen har tjent til bolig for ejeren i  

 en del af ejerperioden, jf. ejendomsavancebeskatningslovens § 8. Klageren har  

 ved salg af den hidtil beboede ejendom, køb af grund og indgåelse af  

 entreprisekontrakt om opførelse af hus på grunden entydigt haft til hensigt  

 at  

 få en fremtidig bolig til sig selv og sin husstand.
Ejendommen blev således  

 på  

 erhvervelsestidspunktet ikke købt med udlejningsformål eller i  

 spekulationsøjemed, men med fremtidig beboelse for øje.
Klageren havde ved  

 ejendommens færdigmelding den 17. maj 1999 ikke en fast vedvarende bolig, men  

 boede midlertidigt  indtil huset var færdigbygget  hos sine  

 forældre, og var  

 her midlertidigt tilmeldt folkeregisteret.
Ved indflytningen i ejendommen i X  

 fraflyttede klageren således ikke en fast mulig fremtidig bopæl.
Klageren har  

 beboet ejendommen i en kortere periode på ca. 3 uger, jf. herved  

 dokumentation  

 for hjælp til indflytning i ejendommen.
Ved indflytningen i ejendommen  

 medbragte klageren alt sit og det ene barns private indbo m.v.
Ved flytningen  

 ca. 3 uger senere blev klagerens private indbo m.v. stående i ejendommen,  

 mens  

 klageren og det ene barn flyttede tilbage til klagerens forældre.
Ved  

 indflytningen var klageren på grund af ægtefællens separationskrav og  

 forhandlinger om forældremyndigheden om ægtefællernes to børn psykisk  

 uligevægtig.
Dette var årsagen til, at han i den kortere beboelsesperiode  

 ikke  

 sørgede for personlige forhold som ændring af folkeregisteradresse og  

 tilmelding af licens m.v.
Posten blev imidlertid i beboelsesperioden sendt  

 til  

 denne adresse.
Det var helt specielle omstændigheder, nemlig ægtefællens  

 separationsanmodning, der førte til, at det af økonomiske årsager var  

 nødvendigt at sælge ejendommen.
Klageren har ikke tidligere eller senere  

 opført  

 og er flyttet ind i nybygget hus.
Der må i øvrigt stilles større krav til  

 dokumentationen for, at en ejendom har tjent til bolig for ejeren i en del af  

 ejerperioden, hvis en person ejer to ejendomme og kun i en kort periode bebor  

 den ene ejendom, end i dette tilfælde, hvor klageren kun ejer den omhandlede  

 ejendom.
 Landsskatterettens  

 bemærkninger:
 Fortjeneste ved salg af fast ejendom medregnes som udgangspunkt  

 til den skattepligtige indkomst efter reglerne i  

 ejendomsavancebeskatningsloven, jf. lovens § 1, stk. 1.
 Fortjeneste ved afståelse af en- og tofamilieshuse og  

 ejerlejligheder skal dog ikke medregnes, hvis huset eller lejligheden har  

 tjent  

 til bolig for ejeren eller dennes husstand i en del af eller hele den  

 periode,  

 hvori denne har ejet ejendommen, jf. ejendomsavancebeskatningslovens § 8,  

 stk.  

 1.
 Det er skatteyderen, der har bevisbyrden for, at ejendommen har  

 tjent til bolig i en del af dennes ejertid.
 Retten finder, at det ikke er tilstrækkeligt godtgjort eller  

 sandsynliggjort, at ejendommen i X reelt har tjent til bolig for klageren i  

 en  

 del af ejerperioden i ejendomsavancebeskatningslovens forstand.
 Der er herved bl.a. lagt vægt på, at klageren forud for den  

 påståede flytning til ejendommen i perioden fra 19. juli til 10. august 1999  

 foretog bestræbelser på at sælge ejendommen, idet der blev indhentet  

 tingbogsattest dateret 22. marts 1999 og udarbejdet tilstandsrapport dateret  

 15. juni 1999, og idet ejendomsmægleren værdiansatte ejendommen den 28. marts  

 1999. Formidlingsaftale om salg af ejendommen blev indgået med  

 ejendomsmægleren  

 den 15. august 1999 og dermed umiddelbart efter flytningen fra ejendommen.
 Der er endvidere lagt vægt på, at klageren flyttede tilbage til  

 adressen hos forældrene, hvor han havde været tilmeldt folkeregisteret siden  

 den 1. november 1998 og dermed også i perioden fra 19. juli til 10. august  

 1999. Der er endvidere henset til, at elforbruget i ejerperioden i væsentligt  

 omfang må anses for anvendt i forbindelse med bygningsarbejdet, at  

 naturgasforbruget i ejerperioden i vidt omfang må anses for anvendt til  

 opvarmning af ejendommen i efterårsperioden, og at der ifølge købsaftalen af  

 24. september 1999 ikke medfulgte hårde hvidevarer af nogen art i handelen.  

 Det  

 må derfor antages, at der ikke på noget tidspunkt fra opførelsen og indtil  

 salget af ejendommen har været installeret hårde hvidevarer i ejendommen.
 Den fremlagte erklæring af 4. maj 2001 er endvidere ikke  

 dokumentation for, at ejendommen reelt har tjent til bolig for klageren i en  

 periode på ca. 3 uger i 1999 og dermed i en del af ejerperioden.
 Da ejendommen herefter ikke kan anses for at have tjent til  

 bolig for klageren eller hans husstand i en del af eller hele den periode,  

 hvori han har ejet ejendommen, er fortjenesten  

    

  

 skattepligtig i henhold til ejendomsavancebeskatningslovens § 1, stk. 1.  

 Fortjenesten skal medregnes ved opgørelsen af kapitalindkomsten, jf.  

 personskattelovens § 4, stk. 1, nr. 16.
 Idet klageren eller hans repræsentant ikke har bestridt den  

 talmæssige opgørelse af den skattepligtige avance, stadfæstes den påklagede  

 afgørelse herefter.
