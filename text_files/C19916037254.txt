(Til alle amtsråd og  

 kommunalbestyrelser) Hermed udsendes Finansministeriets vejledning om indberetning af  

 overenskomststridige arbejdsstandsninger og kollektive arbejdsnedlæggelser  

 samt to skemaer.
Materialet erstatter ministeriets tidligere skrivelse af 14.  

 marts 1986 om indberetning af evt. kollektive arbejdsnedlæggelser mv. blandt  

 tjenestemænd og tjenestemandslignende ansatte i folkeskolen.  

 Finansministeriets vejledning og tilhørende cirkulære er foranlediget af  

 ændringer i tjenestemandsloven.
 Principperne i ministeriets »Vejledning om inddrivelse af bøder i  

 forbindelse med arbejdsnedlæggelser« udsendt med skrivelse af 7. marts  

 1988 finder fortsat anvendelse.
Samleskemaet for folkeskolen erstatter skema 1 og udsendes alene med  

 standardskema 3 til brug ved indberetning. (Standardskema 2 udgår her, da det  

 kun vedrører ansatte på overenskomstvilkår.) I en tillægsaftale af 20. januar 1987 til ovennævnte aftale er sidste  

 underafsnit i hovedafsnit III ændret til følgende:
 »For lærergrupper med pligtigt timetal, for hvem man i henhold til  

 den forud for 1. august 1985 gældende praksis ved ansættelse ved et  

 undervisningsårs begyndelse har regnet tiltrædelsen fra en anden dato (f.eks.  

 den 1. i måneden) end den, hvor tjenesten rent faktisk påbegyndes,  

 opretholdes denne praksis dog uændret.
Tilsvarende gælder for så vidt angår fratræden i forbindelse med et  

 undervisningsårs udløb.« Med ændringen den 22. maj 1990 kan en organisation nu blive idømt en bod,  

 hvis den har støttet eller forholdt sig passivt over for en kollektiv  

 overtrædelse af tjenestemandsloven.
Ligeledes kan Tjenestemandsretten nu  

 idømme bod for overtrædelse af aftaler m.m.
Der henvises til medfølgende  

 cirkulæres § 9 og vejledningens punkt 6. Det fremgår heraf, at den  

 indberettende myndighed skal medsende en skriftlig dokumentation, hvis det er  

 myndighedens opfattelse, at der foreligger organisationsansvar.
Med venlig hilsen Steffen Jonas Wolf fuldmægtig Bilag 1 Vejledning om indberetning af overenskomststridige arbejdsstandsninger og  

 kollektive arbejdsnedlæggelser.
 Udeladt her.
Bilag 2 Cirkulære af 28. december 1990 om indberetning af overenskomststridige  

 arbejdsstandsninger og kollektive overtrædelser (APD nr. 141/90).
Udeladt her.
Der henvises til F CIR nr 6996 af 28/12/1990 i base FCIR.
Bilag 3 Samleskema for folkeskolen og standardskema 3. Udeladt her.
