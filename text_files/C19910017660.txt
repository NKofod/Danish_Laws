§ 91,  stk. 7, i lov om arbejdsformidling og  

 arbejdsløshedsforsikring m.v. er sålydende:
»Stk. 7.  Direktøren for arbejdsløshedsforsikringen  

 kan til brug ved administrationen af denne lov indhente oplysninger fra andre  

 offentlige myndigheder, herunder oplysninger om enkeltpersoners  

 indkomstforhold i elektronisk form.
Oplysningerne kan videregives til en  

 arbejdsløshedskasse for så vidt angår vedkommende arbejdsløshedskasses egne  

 medlemmer.
Arbejdsministeren fastsætter nærmere regler om, hvilke oplysninger  

 der kan videregives.
Oplysningerne er undergivet tavshedspligt i  

 arbejdsløshedskasserne.
Straffelovens § 152 og §§ 152 c-f finder  

 anvendelse.« Formålet med bestemmelserne er at hindre fejludbetalinger og at sikre, at  

 Direktøren for Arbejdsløshedsforsikringen kan videregive indhentede  

 oplysninger til arbejdsløshedskasserne til brug for deres sagsbehandling.
 For at sikre, at kun de relevante oplysninger videregives til  

 arbejdsløshedskasserne, indeholder § 91, stk. 7, en bestemmelse om, at  

 arbejdsministeren fastsætter nærmere regler for, hvilke oplysninger der kan  

 videregives til arbejdsløshedskasserne.
I henhold hertil er det i bekendtgørelsen fastsat, at oplysninger kun kan  

 videregives, når der er tale om oplysninger, der er nødvendige for at sikre  

 en hensigtsmæssig og korrekt administration af arbejdsløshedsforsikringsloven  

 m.v.
Der kan herunder videregives oplysninger, der er nødvendige for at  

 vurdere, om dagpenge, efterløn m.v. er udbetalt med rette.
 Det er Direktøren for Arbejdsløshedsforsikringen, der træffer afgørelse om  

 videregivelse, men oplysninger kan videregives såvel på Direktøren for  

 Arbejdsløshedsforsikringens eget initiativ som efter anmodning fra en  

 arbejdsløshedskasse.
 De oplysninger, der kan blive tale om at videregive, er alene oplysninger,  

 der har betydning for medlems- og udbetalingsforhold i  

 arbejdsløshedskasserne.
Direktoratet for Arbejdsløshedsforsikringen beder kun om  

 forsikringsrelevante oplysninger.
Kommer direktoratet i besiddelse af  

 oplysninger, som ikke har betydning for medlems- og udbetalingsforhold, kan  

 disse ikke videregives til arbejdsløshedskasserne.
Dette vil for eksempel  

 altid gælde:
