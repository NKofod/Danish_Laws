Fremsat den 8. februar  

 2006 af økonomi‑ og erhvervsministeren (Bendt Bendtsen) Forslag til Lov  

 om ændring af lov om imødegåelse af indlåsningseffekter  

  

 på inkonverterbare realkreditlån m.v.
(Forlængelse  

 og udvidelse af indlåsningsordningen) § 1 I lov nr. 354 af 6.  

 juni 1995 om imødegåelse af indlåsningseffekter på inkonverterbare  

 realkreditlån  

 m.v. foretages følgende ændringer:
 1.  


  

 § 1 stk. 2  

, affattes således:
»  

 Stk. 2.  

  

 Loven omfatter ikke lån, der er ydet i henhold  

 til § 6, stk. 1, nr. 3 i lov nr. 372 af 6. juli 1988 om refinansiering af  

 realkreditlån m.v. i landbrugsejendomme.« 2.  

  

 I  

  

 § 2 stk. 2  

, ændres  

 »2005« til:  

 »2015«.
 3.  

  

 I  

  

 § 2 stk. 3,  

 1. pkt.  

  

 udgår  

 »lov om realkredit, lov om Dansk  

 Landbrugs Realkreditfond eller« og i stedet indsættes: »lov om realkreditlån  

 og  

 realkreditobligationer«, og i  

  

 2. pkt.  

  

 udgår »og lov om Dansk Landbrugs Realkreditfond«.
§ 2 Loven træder i kraft  

 den 1. juli 2006.
Bemærkninger til lovforslaget Almindelige bemærkninger 1. Indledning Lovforslaget fremsættes med  

 henblik på forlængelse og udvidelse af anvendelsesområdet for lov om  

 imødegåelse  

 af indlåsningseffekter på inkonverterbare realkreditlån m.v.
 Lovforslaget indeholder  

 følgende elementer:
   

 	  

 Forlængelse af ordningen indtil 31. december 2015.
   

 	  

 Udvidelse af ordningen med lån ydet i henhold til lov om  

 statsgaranti og rentetilskud m.m. ved udlån til yngre jordbrugere, jf.  

 lovbekendtgørelse nr. 1186 af 23. december 1994.
   

 	  

 Redaktionelle  

 ændringer.
1.1  

 Baggrund Ordningen om imødegåelse af  

 indlåsningseffekter, som blev indført ved lov nr. 354 af 6. juni 1995, har  

 til  

 formål at hjælpe boligejere, landmænd og virksomheder med at indfri lån  

 baseret på højt forrentede inkonverterbare obligationer i forbindelse med  

 førtidig indfrielse.
Ordningen er udgiftsneutral for staten.
Indlåsningseffekterne er opstået som følge  

 af det begrænsede antal ejere og de tynde obligationsserier.
Såfremt der ikke  

 eksisterer en ordning,  

 kan  

 det medføre, at låntager ved førtidig indfrielse må betale en merpris  

 ved opkøb af de pågældende inkonverterbare obligationer.
Alternativt vil  

 låntager mere eller mindre være tvunget til at beholde lånet, indtil  

 amortiseringen af lånet er sket.
 Indlåsningsordningen sikrer låntager  

 mulighed for at indfri inkonverterbare lån til en kurs svarende til den  

 aktuelle markedsrente.  

 Kursfastsættelsen  

 i indlåsningsordningen fremkommer ved at sætte nutidsværdien af ydelserne i  

 den overtagne serie tillagt de bidrag, som Økonomistyrelsen skal udrede til  

 realkreditinstituttet i forhold til obligationsrestgælden.  

 Nutidsværdien er beregnet på grundlag af en effektiv  

 gennemsnitsrente for en kombination af statsobligationer, hvis varighed  

 svarer  

 til den inkonverterbare series. Økonomistyrelsen fastlægger ud fra  

 Fondsbørsens  

 officielle kursliste, hvilken kombination af statsobligationer der skal  

 anvendes  

 til beregningen.  

 Til den beregnede  

 kurs lægges et kurstillæg, der udgør 0,75 kurspoint til dækning af ordningens  

 administrationsudgifter i forbindelse med gældovertagelsen samt statskassens  

 renterisiko som følge af forskelle i betalingsstrømmene på indtægts- og  

 udgiftssiden.
 Loven anvendes hovedsaglig i  

 følgende situationer:
   

 	  

 Salg af fast ejendom, idet modellen kan imødegå  

 stavnsbindingseffekten, hvor ejerne ikke kan få solgt ejendommen, fordi den  

 er  

 prioriteret med inkonverterbare lån.
   

 	  

 Tvangssalgssituationer, hvor der skal gennemføres en  

 refinansiering af ejendommen.
   

 	  

 Tillægsbelåning af en ejendom, såfremt belåningen forudsætter  

 nedbringelse af den eksisterende gælds kontantværdi.
De obligationer, der  

 kan  

 gældsovertages under  

 indlåsningsordningen, er typisk forrentet mellem 6  12 procent p.a.
Det  

 høje  

 renteniveau på papirerne og manglen på konverteringsret har gjort  

 obligationerne interessante for institutionelle investorer, mens opkøb af  

 obligationerne for en  

 borger  

 eller en virksomhed er besværliggjort af, at der ikke eksisterer et  

 egentligt velfungerende marked for obligationerne.
Før ordningen blev  

 indført,  

 afspejlede prisdannelsen på obligationerne derfor ikke det gældende  

 renteniveau.
Det medførte, at låntagerne i videst mulige omfang valgte at  

 beholde deres højt forrentede lån.
2. Lovforslagets indhold 2.1. Forlængelse af  

 ordningen Det er efter den hidtidige ordning en  

 forudsætning for at deltage, at låntager har ansøgt om, at staten overtager  

 gældsforpligtelsen på et inkonverterbart lån senest den 31. december 2005.  

 Imidlertid vil der fortsat være et betydeligt  

 antal låntagere, der har belånt deres ejendomme med inkonverterbare  

 obligationslån.  

 Såfremt ordningen ophørte, ville det  

 alt andet lige fordyre salg af ejendomme, der er belånt med de pågældende  

 inkonverterbare lån samt vanskeliggøre konvertering af eksisterende lån eller  

 nybelåning  

 af fast ejendom.
 Indlåsningsordningen er  

 derfor samlet set til gavn for såvel den enkelte borger og virksomhed som for  

 samfundet.  

 Det skal dog bemærkes, at visse  

 pensionskasser og andre finansielle investorer ikke har kunnet opnå den  

 gevinst, som indlåsningseffekterne ville have medført.
 Efter ordningens ophør  

 forventes det, at kursen på obligationerne igen vil stige ganske betydeligt.  

 Det  

 foreslås derfor, at ordningen forlænges for en yderligere periode på 10 år  

 frem  

 til 31. december 2015.
 Det vurderes, at gælden  

 baseret på inkonverterbare obligationer efter en forlængelse på 10 år vil  

 være  

 beskeden, og at størrelsen af de enkelte lån på det tidspunkt vil være så  

 begrænset, at de næppe har nogen indflydelse på formueforvaltningen hos de  

 institutionelle investorer.  

 Disse investorer  

 (pensionskasser og andre finansielle investorer) vil derfor alt andet lige  

 være  

 villige til at sælge de efterspurgte papirer til en kurs, der afspejler den  

 aktuelle markedsrente.
Det skønnes, at en  

 videreførelse af ordningen vil medføre en besparelse for debitorerne på ca.  

 1,1  

 mia. kr., idet det antages, at kurserne for obligationerne vil være ca.  

 gennemsnitligt 25 kurspoint højere end indlåsningskursen.
Størrelsen på  

 besparelsen kan dog variere mellem de forskellige obligationsserier.
2.2. Udvidelse af ordningen Den hidtidige indlåsningsordning omfatter,  

 jf. lovens § 1, stk. 2, ikke lån ydet i henhold til lov om statsgaranti og  

 rentetilskud m.m. ved udlån til yngre jordbrugere, jf. lovbekendtgørelse nr.  

 1186 af 23. december 1994. Det skyldes, at der på tidspunktet for lovens  

 ikrafttræden var knyttet et statsligt rentetilskud til disse lån, som blev  

 aftrappet over en periode på 7 år fra lånets etablering.  

 Lånene er ydet som kontantlån med 20-årig  

 afvikling, og det sidste lånetilbud er udstedt i 1994.  

 Lånene er således fortsat under afvikling, men rentetilskuddene er  

 nu udløbet.
 Det foreslås derfor, at  

 ordningen nu udvides med lån ydet i henhold til ordningen for yngre  

 jordbrugere.  

 Det skyldes primært, at det er konstateret, at  

 inkonverterbare statsgaranterede lån til yngre jordbrugere typisk er dyrere  

 at  

 indfri ved ejerskifte og lignende, end en beregnet markedskurs på grundlag af  

 statspapirer tilsiger.  

 Tilsvarende  

 har det også været dyrere for statskassen i de tilfælde, hvor statsgarantien  

 har været gjort gældende.
Statskassen har således ved  

 garantiindfrielser af yngre jordbrugerlån i realkreditinstitutterne indfriet  

 til en kurs, der ligger væsentligt højere end den kurs, lånet kunne være  

 overtaget til under indlåsningsordningen.  

 Det skyldes,  

 at statskassen har måttet købe obligationerne i markedet til den kurs, som  

 markedet har ønsket at sælge de pågældende obligationer til, for at kunne  

 indfri lånet i realkreditinstituttet.
Det har medført en større udgift for  

 statskassen og dermed en større personlig gæld til statskassen for låntager.
 Eksempel:
Statskassen har den 4. februar 2005  

 overfor  

 DLR Kredit indfriet  

 et  

 yngre jordbrugerlån på oprindeligt 220.000 kr. med en obligationsrestgæld på  

 119.050,67 kr.  

 DLR Kredit har  

 til  

 indfrielse nominelt opkøbt obligationer for 111.571,29 kr. til kurs 136,50.  

 Samme dato var overtagelseskursen 121,85 for indlåsningsordningen.
Forskellen  

 på 14,65 kurspoint påfører staten en ekstraudgift på 16.345,19 kr.
2.3.  

 Redaktionelle ændringer Der foreslås i øvrigt en række ændringer af  

 redaktionel karakter, hvorom henvises til lovforslagets konkrete  

 bemærkninger.
3.  

 Økonomiske konsekvenser for stat, kommuner og amtskommuner Indlåsningsordningen giver låntagere mulighed  

 for at lade statskassen overtage gældsforpligtelsen på deres lån, men er  

 baseret på, at det er udgiftsneutralt for statskassen at overtage lånene.  

 Således blev der ved vedtagelsen af lov nr. 354 af  

 6. juni 1995 lagt vægt på, at ordningen ikke måtte medføre nogle  

 nettoudgifter  

 for statskassen.
 I de år, ordningen har  

 fungeret, er der akkumuleret et mindre overskud til statskassen, jf.  

 nedenstående  

 oversigt.
2002 2003 2004 Overskud,  

 FL  

 § 37, mio. kr.
- 13,3 - 12,1 - 19,4 Overskud,  

 FL  

 § 40, mio. kr.
29,6 56,3 100,8 Årets overskud 16,3 44,2 81,2 Kursværdi af beholdning, ultimo 127,9 96,6 199,8 Kursværdi af gæld, ultimo 111,8 119,6 264,1 Årets resultat, mio. kr.
32,7 21,3 16,9 Lovforslaget har ingen økonomiske konsekvenser  

 for amter og kommuner.
4.  

 Administrative konsekvenser for stat, kommuner og amtskommuner Ordningen administreres af  

 Økonomistyrelsen og finansieres ved træk på finanslovens § 37. Udvidelsen af  

 ordningen skønnnes ikke at medføre yderligere omkostninger til lønudgifter  

 udover de 2 årsværk, og som hidtil har været afsat til administrationen, som  

 i  

 øvrigt dækkes af låntagerne i form af et administrationsgebyr.
 Lovforslaget har ingen  

 administrative konsekvenser for amter og kommuner.
5.  

 Økonomiske og administrative konsekvenser for erhvervslivet Lovforslaget forventes ikke  

 at få væsentlige økonomiske eller administrative konsekvenser for  

 erhvervslivet,  

 men kan dog i et vist omfang lette omsætningen af jordbrugsejendomme,  

 byerhvervsejendomme  

 og fiskerifartøjer.
Forslaget har været  

 sendt til Erhvervs- og Selskabsstyrelsens Center for Kvalitet i  

 ErhvervsRegulering  

 med henblik på at vurdere, om forslaget skal testes i Økonomi- og  

 Erhvervsministeriets virksomhedspanel.
Centret vurderer, at lovforslaget kun  

 i  

 ganske beskedent omfang vil medføre administrative konsekvenser for de nye  

 låntagere, der benytter sig af indlåsningsordningen, idet de skal ansøge om  

 at blive omfattet af ordningen og indbetale administrationsgebyr herfor.  

 Udgifterne hertil er dog beskedne og opvejes af de positive økonomiske  

 gevinster ved at blive omfattet af ordningen.
På den baggrund vurderer  

 centret,  

 at lovforslaget ikke bør forelægges et virksomhedspanel.
6. Miljømæssige konsekvenser Lovforslaget har ingen miljømæssige  

 konsekvenser.
7. Administrative  

 konsekvenser for borgerne Udover den administrative belastning, der  

 følger af ansøgningen om gældsovertagelse af et inkonverterbart lån, har  

 lovforslaget ingen administrative konsekvenser for borgerne.
8.  

 Forholdet til EU-retten Lovforslaget rummer ingen  

 EU-retlige aspekter.
9. Høring Lovforslaget har forud for fremsættelsen været  

 i høring hos følgende myndigheder og organisationer:
 Danmarks Nationalbank, Dansk  

 Ejendomsmæglerforening, Dansk Landbrug, Dansk Landbrugsrådgivning -  

 Landscentret, Finansministeriet, Finansrådet, Forbrugerrådet, Foreningen af  

 Statsautoriseret Revisorer (FSR), Foreningen af Registrerede Revisorer (FFR),  

 Forsikring & Pension, Justitsministeriet, Landbrugsraadet,  

 Realkreditrådet  

 og Skatteministeriet.
10. Sammenfatning af  

 lovforslagets konsekvenser Positive konsekvenser/  

  

 mindreudgifter Negative konsekvenser/  

  

 merudgifter Økonomiske konsekvenser for stat, kommuner  

 og amtskommuner Mindre overskud for Staten Ingen for Kommuner og Amtskommuner Administrative konsekvenser for stat,  

 kommuner og amtskommuner Ingen Ingen Økonomiske konsekvenser  

 for erhvervslivet I begrænset omfang Ingen Administrative konsekvenser  

 for erhvervslivet Ingen Ingen Miljømæssige konsekvenser Ingen Ingen Administrative konsekvenser  

 for borgerne Ingen Mindre i form af udfyldelse af  

 ansøgning.
Forholdet til EU-retten Lovforslaget  

 indeholder ikke EU-retlige aspekter.
Bemærkninger til  

 lovforslagets enkelte bestemmelser Til § 1 Til nr. 1 Forslaget indebærer, at ordningen udvides til  

 også at omfatte realkreditlån ydet i henhold til lov om statsgaranti og  

 rentetilskud m.m. ved udlån til yngre jordbrugere, jf. afsnit 2.2 i de  

 almindelige bemærkninger.
Herudover foreslås det, at undtagelsen af lån,  

 ydet af Kongeriget Danmarks Fiskeribank efter lov nr. 875 af 23. december  

 1987  

 om støtte og statsgaranterede lån til fiskeriet, udgår.
Alle lån efter denne  

 ordning er afviklet.
Til nr. 2 Forslaget indebærer, at  

 ordningen forlænges til 31. december 2015, jf. afsnit 2.1. i de almindelige  

 bemærkninger.
Til nr. 3 Konsekvensrettelse som følge  

 af ændret lovgivning.
I både 1. og 2. led udgår "lov om realkredit, lov  

 om DLR«  

 og i stedet indsættes "lov om realkreditlån  

 og realkreditobligationer«.
Denne lov har erstattet realkreditloven,  

 og DLR har været omfattet af denne lov siden 2000.
Til § 2 Det foreslås, at loven træder i kraft den 1.  

 juli 2006.
Bilag 1 Gældende formulering Lovforslaget § 1.  

  

 Loven omfatter realkreditlån ydet af realkreditinstitutter  

 omfattet af realkreditloven og ydet af Dansk Landbrugs Realkreditfond samt  

 lån ydet af Kongeriget Danmarks Fiskeribank, der er:
1) inkonverterbare, 2) nominelt  

 fastforrentede, og 3) udbetalt senest den 5.  

 april 1995.
§ 1 Stk. 2.  

  

 Loven omfatter ikke lån, der er ydet:
1) i henhold til lov om  

 statsgaranti og rentetilskud m.m. ved udlån til yngre jordbrugere, jf.  

 lovbekendtgørelse nr. 1186 af 23. december 1994, 2) i henhold til § 6, stk.  

 1, nr. 3, i lov nr. 372 af 6. juli 1988 om refinansiering af realkreditlån  

 m.v. i landbrugsejendomme samt 3) af Kongeriget Danmarks  

 Fiskeribank i henhold til lov nr. 875 af 23. december 1987 om støtte og  

 statsgaranterede lån til fiskeriet.
 1.  


  

 § 1  

 stk. 2  

  

 , affattes således:
 »  

 Stk. 2.  

  

 Loven omfatter ikke lån, der er ydet i henhold  

 til § 6, stk. 1, nr. 3 i lov nr. 372 af 6. juli 1988 om refinansiering af  

 realkreditlån m.v. i landbrugsejendomme.«.
 § 2.  

 --  



  

 Stk. 2.  

  

 Låntager  

 skal have ansøgt om gældsovertagelsen senest den 31. december 2005.  

 Ansøgning skal indgives til det institut, som  

 har ydet det lån, der skal overtages af Hypotekbanken.
 2.  

  

 I  

  

 § 2 stk. 2  

  

 , ændres  

 »2005«  

 til:  

 »2015«.
 Stk. 3.  

  

 Til betaling af det i stk. 1 nævnte beløb kan  

 der udmåles et realkreditlån eller fiskeribanklån efter reglerne i lov om  

 realkredit,  

 lov om Dansk Landbrugs Realkreditfond eller Kongeriget Danmarks Fiskeribanks  

 vedtægt og udlånsreglement.  

 Lånegrænserne i lov om  

 realkredit og lov om Dansk Landbrugs Realkreditfond  

 kan  

 overskrides,  

 hvis det nye lån er konverterbart og ydes af det samme institut, som har ydet  

 det inkonverterbare lån, der skal overtages af Hypotekbanken.
 3.  

  

 I  

  

 § 2 stk. 3  

  

 ,  

  

 1.  

  

 pkt. udgår  

 »lov om realkredit, lov om Dansk Landbrugs Realkreditfond  

 eller«  

 i stedet indsættes:  

 »lov om realkreditlån og realkreditobligationer«  

 og i  

  

 2.  

 pkt.  

  

 udgår  

 »og lov om Dansk Landbrugs Realkreditfond«.
