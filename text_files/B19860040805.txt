 I medfør af § 6 i lov nr. 340 af 26. juni 1975 om foderstoffer fastsættes  

 følgende:
§ 1.  Statens foderstofkontrol kan påbyde fabrikanter,  

 importører og forhandlere af foderstoffer at underrette foderstofkontrollen  

 om import af foderstoffer, samt råvarer til fremstilling heraf, fra eller med  

 oprindelse i nærmere angivne landområder.
Påbudene kan indeholde bestemmelse  

 om, at de pågældende foderstoffer og råvarer skal undersøges for indhold af  

 radioaktive stoffer, og at resultatet af undersøgelsen skal godkendes af  

 foderstofkontrollen, før foderstofferne og råvarerne må anvendes til  

 fabrikation eller bringes i handelen.
De nødvendige udgifter til  

 prøveudtagning og undersøgelser kan refunderes af foderstofkontrollen.
 § 2.  Overtrædelse af påbud meddelt i henhold til § 1  

 straffes med bøde.
§ 3.  Bekendtgørelsen træder i kraft ved  

 offentliggørelsen i Lovtidende.
Samtidig ophæves bekendtgørelse nr. 224 af 5.  

 maj 1986 om forbud mod import af foderstoffer fra Sovjetunionen, Polen,  

 Rumænien, Bulgarien, Tjekoslovakiet og Ungarn.
