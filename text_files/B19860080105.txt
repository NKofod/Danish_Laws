 I henhold til kildeskattelovens § 48, stk. 6, 4. pkt., og § 57, stk. 1,  

 bestemmes følgende:
 § 1.  Bekendtgørelse nr. 251 af 4. juni 1970  

 vedrørende kildeskat af rejsegodtgørelser ophæves.
 § 2.  Ophævelsen har virkning for rejse- og  

 befordringsgodtgørelser, der udbetales efter den 31. december 1986.
 Stk. 2.  Der skal dog ikke indeholdes A-skat i rejse- og  

 befordringsgodtgørelser udbetalt i overensstemmelse med de af ligningsrådet  

 fastsatte regler for skattefri rejse- og befordringsgodtgørelser, jfr.  

 ligningslovens § 9, stk. 5, såfremt lønmodtageren har fremad forskudt  

 indkomstår og udbetalingen finder sted mellem den 1. januar 1987 og udløbet  

 af lønmodtagerens indkomstår 1986.
