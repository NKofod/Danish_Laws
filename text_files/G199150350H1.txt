Formålet med registeret er at lette og effektivisere told- og skattevæsenets instruktions- og kontrolarbejde vedrørende registrerede virksomheders afregning af told og afgifter af indførte varer samt afregning m.v. efter merværdiafgiftsloven, lov om arbejdsmarkedsbidrag og love om punktafgifter samt skattelovgivningen.
Systemet skal anvendes til prioritering af kontrolarbejdet ved told- og skatteregionerne.
Endvidere har registeret til formål at lette og effektivisere kommunernes lignings- og kontrolarvejde vedrørende skattelovgivningen.
Personkreds: Registeret må kun indeholde oplysninger om virksomheder, der er eller har været registreret hos TOLD*SKAT efter toldloven, merværdiafgiftsloven, arbejdsmarkedsbidragsloven, skattelovgivningen og/eller punktafgiftslovene.
 Ikrafttrædelsesdato: 11/11/1991. Erstatter tidligere forskrifter.
