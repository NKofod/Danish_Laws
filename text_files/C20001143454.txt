Meddelelse om køretøjers  

 indretning og udstyr mv. nr. 1772 Krav om blokeringsfri bremser på alle større  

 køretøjer Det meddeles hermed, at Detailforskrifter for  

 Køretøjer 2001 vil indeholde krav om blokeringsfri bremser for  

 alle biler (undtagen personbiler M1) samt alle  

 registreringspligtige påhængskøretøjer med en  

 tilladt totalvægt på over 3.500 kg.
 I forvejen har der været krav om blokeringsfri  

 bremser for alle registreringspligtige  

 påhængskøretøjer med en tilladt totalvægt  

 på over 10.000 kg, og for lastbiler med en tilladt totalvægt  

 på over 16.000 kg, som trækker  

 påhængskøretøjer, samt for andre busser end  

 bybusser.
 Reglerne fremgår af Kommissionens direktiv 98/12/EF,  

 hvorefter medlemslandene kan kræve, at de omhandlede  

 køretøjer har blokeringsfri bremser, når de registreres  

 1. gang efter den 31. marts 2001.
 Bestemmelserne i Detailforskrifter for  

 Køretøjer 2001 vil se ud som følger:
"5.01 BREMSESYSTEMER 5.01.022 PERSONBIL M2 (1) Personbil M2 skal være forsynet med  

 blokeringsfri bremser af kategori 1." Punkt (1) bliver herefter punkt (2).
"5.01.023 PERSONBIL M3 (1) Personbil M3 skal være forsynet med  

 blokeringsfri bremser af kategori 1." Tidligere var det kun andre busser end bybusser, der  

 skulle have blokeringsfri bremser.
"5.01.025 LASTBIL N2 (2) Lastbil N2 skal være forsynet med  

 blokeringsfri bremser af kategori 1." Punkt (2), (3) og (4) bliver herefter henholdsvis punkt  

 (3), (4) og (5).
 For lastbil N3 udgår punkt 5.01.026 (2),  

 og punkt (3) bliver herefter punkt (2). Dette medfører, at lastbil  

 N3 også skal have blokeringsfri bremser, idet lastbil  

 N3 skal opfylde bestemmelserne for lastbil N2.  

 Tidligere var der kun krav om blokeringsfri bremser for lastbiler  

 N3 med en tilladt totalvægt på over 16.000 kg, der var  

 godkendt til at trække påhængs-/sættevogn af kategori  

 O4.
"5.01.113 PÅHÆNGSVOGN O3 (3) Påhængsvogn O3 skal være  

 forsynet med blokeringsfri bremser." Punkt (2), (4) og (5) udgår, og tidligere punkt (3),  

 (6) og (7) bliver henholdsvis punkt (2), (4) og (5).
 For påhængsvogn O4 udgår  

 punkt 5.01.114 (2), idet påhængsvogn O4 i forvejen  

 skal opfylde systemkravene for påhængsvogn O3, og disse skal nu  

 have blokeringsfri bremser, således som påhængsvogn  

 O4 har skullet have det siden 1992.
 Detailforskrifter for Køretøjer 2001  

 træder i kraft den 1. april 2001 og gælder for  

 køretøjer, der registreres første gang på  

 ikrafttrædelsesdatoen eller senere.
 Til orientering vedlægges pressemeddelelse af 26.  

 juni 2000.
Færdselsstyrelsen, den 28. juni 2000 Ib Rasmussen Bilag Dato: 26. juni 2000 Pressemeddelelse Er ABS-bremser farlige? Berlingske Tidende oplyser i dag i en forsideartikel, at  

 ABS-bremser øger risikoen for ulykker.
Artiklen henviser til en  

 undersøgelse fra de amerikanske myndigheder, NHTSA.
 Færdselsstyrelsen ønsker imidlertid at  

 gøre opmærksom på, at den refererede undersøgelse  

ikke viser, at ABS-bremser forøger ulykkesrisikoen generelt.  

 Det vil derfor være helt misvisende, hvis det, der har været  

 fremme i dagspressen i dag, måtte efterlade det indtryk, at ABS-bremser  

 ikke har positiv betydning for færdselssikkerheden.
 Undersøgelsen, der er fra 1994, hviler på  

 data fra uheld i USA i perioden 1989 til 1993.
 Undersøgelsen viser - som anført af  

 Berlingske Tidende - at kørte man i en bil med ABS-bremser, var der  

 lidt større risiko for at forulykke i én type af uheld, nemlig  

 ene-uheld.
 Men undersøgelsen viser også, at risikoen for  

 biler med ABS-bremser blev lidt formindsket i andre typer af uheld, nemlig  

 for uheld på våd vej med flere parter involveret og for uheld med  

 fodgængere involveret.
Det nævnes i undersøgelsen, at det er uvist,  

 hvad årsagen til den lille forøgelse i risikoen i ene-uheld er,  

 og om stigningen overhovedet har sammenhæng med ABS eller skyldes andre  

 årsager.
NHTSA peger på, at flere sportsprægede og  

 luksuriøse (dvs. hurtige) biler dengang havde ABS. Årsagen kan  

 derfor være, at de personer, som valgte disse biler, var mere  

 tilbøjelige til at køre hurtigt og dermed havde generelt  

 større risiko for at forulykke i ene-uheld.
Siden 1989-93 er  

 ABS-bremser blevet standard på alle typer biler, ligesom effektiviteten  

 er blevet forbedret.
 Det er vigtigt at understrege, at undersøgelsen  

 ikke i sig selv har kunnet påvise, om der var en samlet virkning,  

 positiv eller negativ, af at have ABS-bremser på sin bil i USA i  

 perioden 1989 til 1993.
 En senere undersøgelse fra 1996 udarbejdet af  

 Faliure Analysis Associates på bestilling af den amerikanske  

 bilindustri viste, at ABS-bremser gav en generel uheldsreduktion på  

 10%.
 NHTSA har på baggrund af de varierende resultater  

 iværksat et omfattende forskningsprogram, som skal afdække  

 virkningen af ABS-bremser, og som tager højde for svaghederne ved de  

 hidtidige undersøgelser.
 Resultaterne af undersøgelsen vil foreligge i  

 løbet af i år, og indtil da kan interesserede få  

 yderligere oplysninger på NHTSA s hjemmeside www.nhtsa.dot.gov.
 Færdselsstyrelsen finder i øvrigt, at  

 debatten er meget nyttig, idet den minder alle bilister om, at selv med  

 ABS-bremser er man ikke udødelig.
Hvis man ikke har prøvet sit ABS-bremsesystem i  

 funktion, opfordrer Færdselsstyrelsen til, at man prøver at  

 bremse så hårdt, at ABS-systemet aktiveres, så man ikke  

 bliver overrasket den dag, det bliver alvor.
Prøven skal naturligvis  

 foregå under skyldig hensyntagen til evt. anden færdsel.
Endnu  

 bedre ville det være at tilmelde sig et køreteknisk kursus.
 Spørgsmål til denne pressemeddelelse kan  

 rettes til bilinspektør Peter Dyrelund eller bilinspektør  

 Victor Hollnagel på tlf. 33 92 91 00 eller på mobiltelefon 20 19  

 69 14.
