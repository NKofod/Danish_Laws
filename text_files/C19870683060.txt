Den oprindelige retræteordning 1. Reglerne om den oprindelige retræteordning findes i  

 fmst.cirk. 22/10 1981 om aftale 8/9 1981 om løn- og pensionsvilkår for  

 statstjenestemænd i lønrammerne 38, 39 og 40, der udnævnes i anden  

 tjenestemandsstilling på chefniveau.
 2. Den oprindelige ordning omfatter statstjenestemænd,  

 der er styrelseschefer, hvis stillinger er klassificeret i lønrammerne 38, 39  

 og 40, og som søger og ansættes i en anden chefstilling i de ovennævnte  

 lønrammer eller i en lønramme lavere end 38.
 3. Udnævnes tjenestemanden i en anden stilling som  

styrelseschef eller forvaltningschef i lønrammerne 38-40, dvs.  

 i samme lønramme med et lavere tillæg eller i en lavere lønramme, tages der  

 ved forhandlingerne udgangspunkt i tjenestemandens hidtidige løn- og  

 pensionsvilkår.
Undtagelse herfra kan dog gøres, såfremt tjenestemanden kun har fungeret i  

 kortere tid i den hidtidige stilling.
Der tages endvidere hensyn til det  

 åremål, i hvilket tjenestemanden, såfremt han afgår ved normal pensionsalder,  

 kan beklæde den nye stilling.
4. Udnævnes tjenestemanden i en anden  

 chefstilling , vil der ved fastsættelsen af løn- og pensionsvilkår blive  

 taget hensyn til det tidsrum, hvori tjenestemanden har varetaget den  

 hidtidige stilling.
Lønvilkårene fastsættes bl.a. under hensyn til de  

 arbejdsopgaver, der er eller bliver tillagt den nye stilling.  

 Pensionsvilkårene fastsættes i disse tilfælde med udgangspunkt i den  

 hidtidige pensionsmæssige stilling.
 Udgangspunktet kan dog i visse tilfælde fraviges, jfr. de under pkt. 3,  

 andet afsnit, anførte principper.
Den udvidede retræteordning 5. I forbindelse med forhandlingerne i foråret 1985 i  

 det paritetiske nævn for tjenestemænd i staten, folkeskolen og folkekirken er  

 der indgået en aftale om ændring af den hidtidige rammeaftale.
Denne aftale  

 er som led i forhandlingerne for perioden 1987/89 udvidet til ud over  

 statstjenestemænd at omfatte tjenestemænd i folkeskolen og folkekirken.
 6. Aftalen er en udvidelse af den hidtidige  

 retræteaftale og omfatter tjenestemænd i lønrammerne 36-40 samt  

 statstjenestemænd i lønramme 35, der er ansat i egentlige chefstillinger.
Ud over de lønrammemæssige ændringer medfører aftalen, at det ikke længere  

 er en betingelse for at blive omfattet af ordningen, at tjenestemanden er  

 ansat i en stilling som styrelseschef.
Endvidere er det ikke en betingelse,  

 at tjenestemanden ansættes i en anden chefstilling.
 7. Den i aftalen indeholdte udvidelse vedrører kun de  

lønmæssige vilkår . Der er i tilknytning hertil ved en ændring af  

 tjenestemandspensionsloven skabt hjemmel til, at finansministeren efter  

 indhentet udtalelse fra lønningsrådet kan træffe bestemmelse om hel eller  

 delvis bevarelse af hidtidig pensionsmæssig status .
 Finansministeriet har efterfølgende fået Lønningsrådets tilslutning til,  

 at Finansministeriet kan bestemme, at en tjenestemand, der udnævnes i en  

 lavere klassificeret tjenestemandsstilling i forbindelse med indgåelse af en  

 retræteaftale, kan bevare retten til at få pensionen beregnet efter den  

 hidtidige højere pensionsgivende løn.
Bilags- og henvisningsoversigt Bilag til kap. 38 Bilag 38.1 Fmst. cirk. 22/10 1981 om aftale af 8/9 1981 med tilhørende protokollat om  

 løn- og pensionsvilkår for statstjenestemænd i lønramme 38, 39 og 40, der  

 udnævnes i anden statstjenestemandsstilling på chefniveau (LP.nr. 107/81).
Bilag 38.2 Aftale 26/3 1987 om lønvilkår for visse tjenestemænd i lønramme 35-40, der  

 i forbindelse med retræte udnævnes i en lavere klassificeret  

 tjenestemandsstilling.
Cirkulære om aftale om løn- og pensionsvilkår for statstjenestemænd i  

 lønramme 38, 39 og 40, der udnævnes i anden statstjenestemandsstilling på  

 chefniveau Hermed følger aftale af 8. september 1981 med tilhørende protokollat  

 mellem finansministeriet på den ene side og Akademikernes Centralorganisation  

 og Statstjenestemændenes Centralorganisation II på den anden side angående  

 løn- og pensionsvilkår for statstjenestemænd i lønramme 38, 39 og 40, der  

 efter ansøgning udnævnes i en anden statstjenestemandsstilling på chefniveau.
 Aftalen med tilhørende protokollat angiver rammerne for indgåelse af  

 specielle aftaler om fastsættelse af særlige løn- og pensionsvilkår for en  

 statstjenestemand, der hidtil har været ansat som styrelseschef i lønramme  

 38, 39 eller 40, og som efter ansøgning udpeges til en anden  

 statstjenestemandsstilling på chefniveau, der er forbundet med ringere løn-  

 og pensionsmæssige vilkår end den hidtidige stilling.
 Sager om konkret anvendelse af denne ordning, der forudsættes brugt i  

 meget begrænset omfang, skal rejses over for finansministeriet, lønnings- og  

 pensionsdepartementet, med ministeriets begrundede indstilling om ydelse af  

 tillæg m.v. til den pågældende statstjenestemand.
 Finansministeriet vil på grundlag heraf med vedkommende  

 centralorganisation søge indgået en aftale om løn- og pensionsvilkår for den  

 pågældende.
 Eventuelle merudgifter ved en sådan aftale forudsættes afholdt inden for  

 de respektive ministeriers bevillinger.
P.
M.
V.
K.
J.
Christensen /Gorm Neigaard Aftale mellem finansministeriet og Akademikernes Centralorganisation og  

 Statstjenestemændenes Centralorganisation II om løn- og pensionsvilkår for  

 statstjenestemænd i lønramme 38, 39 og 40, der udnævnes i anden  

 statstjenestemandsstilling på chefniveau I medfør af aktstykke nr. 491 i folketingsåret 1980/81, som tiltrådt af  

 finansudvalget den 24. juni 1981, jfr. § 45, stk. 1, i lov nr. 291 af 18.  

 juni 1969 om tjenestemænd i staten, folkeskolen og folkekirken aftales  

 følgende:
 § 1.  Denne aftale bringes i anvendelse på  

 statstjenestemænd, der er ansat som styrelseschefer i lønramme 38, 39 eller  

 40.
 § 2.  Når tjenestemænd, der er omfattet af § 1, efter  

 ansøgning bliver udpeget til en anden statstjenestemandsstilling på  

 chefniveau, kan der mellem finansministeriet og vedkommende  

 centralorganisation indgås speciel aftale om særlige løn- og pensionsvilkår,  

 hvorved der tages hensyn til tjenestemandens tidligere beskæftigelse.
 § 3.  Denne aftale har virkning fra 1. januar 1981.
 København, den 8. september 1981.
Akademikernes Centralorganisation Finansministeriet Jørn Andersen K.
J.
Christensen Statstjenestemændenes /Lene Larsen Fuldm.
Centralorganisation II Hans Strunge Protokollat I tilslutning til aftale af 8. september 1981 mellem finansministeriet og Akademikernes  

 Centralorganisation og 1. Udnævnes en statstjenestemand, der er omfattet af §  

 1 i aftalen, i en anden stilling som styrelseschefeller forvaltningschef i  

 lønramme 38, 39 eller 40, der har ringere løn- og pensionsmæssige vilkår end  

 hans hidtidige stilling, skal der ved forhandlingen om særlige vilkår i  

 henhold til aftalens § 2 tages udgangspunkt i tjenestemandens hidtidige løn-  

 og pensionsvilkår.
 Undtagelse herfra kan dog gøres, såfremt tjenestemanden kun har fungeret i  

 kortere tid i en stilling som omhandlet ovenfor, og under hensyn til længden  

 af det åremål, som tjenestemanden, såfremt han afgår ved normal  

 pensionsalder, kan beklæde den nye stilling.
2. Udnævnes en statstjenestemand, der er omfattet af §  

 1 i aftalen, i en anden chefstilling end de i pkt. 1 nævnte, er der enighed  

 om, at der ved fastsættelsen af løn- og pensionsvilkår kan tages hensyn til  

 det tidsrum, hvori tjenestemanden har varetaget stillingen i den højere  

 lønramme.
Lønvilkårene fastsættes bl.a. under henvisning til karakteren af de  

 arbejdsopgaver, der er forbundet med eller bliver tillagt den stilling, som  

 den pågældende udnævnes i.
Pensionsvilkårene fastsættes i disse tilfælde med  

 udgangspunkt i den hidtidige pensionsmæssige stilling.
 Udgangspunktet kan dog i visse tilfælde fraviges i overensstemmelse med  

 principperne i punkt 1, 2. afsnit.
