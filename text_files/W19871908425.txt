I en sag om barseldagpenge til en fader F fandtes betingelsen i  

 dagpengelovens § 33, stk. 1, 3. punktum, om, at begge forældre skal have  

 dagpengegivende indtægt, at være opfyldt.
Ankestyrelsen lagde vægt på, at  

 barnets mor M, som havde modtaget kontanthjælp efter bistandsloven under sin  

 orlov, ville have været berettiget til barseldagpenge, såfremt hun efter  

 vejledning fra socialforvaltningen havde indgivet ansøgning herom.
 REDEGØRELSE FOR SAGEN:
 En fader F søgte det sociale udvalg om barseldagpenge for perioden 1.  

 januar - 31. januar 1985. Pågældendes samlever M havde født deres fælles barn  

 den 17. september 1984. I forbindelse med ansøgningen om barseldagpenge  

 oplyste F, at hans arbejdsindtægt udgjorde 12.930 kr. brutto pr. måned  

 (december 1984).
Om M's arbejdsforhold var det oplyst, at hun blev ansat på et vaskeri i  

 begyndelsen af oktober 1983, og at hun umiddelbart derefter havde indmeldt  

 sig i en arbejdsløshedskasse.
M arbejdede på fuld tid, indtil hun blev opsagt  

 til fratræden pr. 1. maj 1984.
Fra 1. maj 1984 modtog M kontanthjælp efter bistandsloven.
Hun var ikke  

 arbejssøgende efter arbejdsophøret, idet hun ikke selv mente, at hun kunne gå  

 til kontrol på arbejdsformidlingen, når hun var gravid.
M's læge havde  

 oplyst, at det drejede sig om en normal graviditet, og at der rent  

 helbredsmæssigt ikke skulle være noget til hinder for, at M stillede sig til  

 rådighed for arbejdsmarkedet.
Socialforvaltningen fritog M for at gå til  

 kontrol på arbejdsformidlingen på grund af en sag mellem fagforeningen og  

 arbejdsgiveren om arbejdsophøret pr. 1. maj 1984.
 På socialforvaltningens forespørgsel oplyste arbejdsløshedskassen i januar  

 1985, at M ikke var berettiget til arbejdsløshedsdagpenge på dette tidspunkt,  

 da hun ikke havde haft et tilstrækkeligt antal arbejdstimer.
 Det sociale udvalg gav afslag på dagpenge til F for perioden 1. januar -  

 31. januar 1985. Udvalget henviste til, at det er en betingelse for  

 udbetaling af dagpenge, at begge forældre har dagpengegivende indtægt.
 AFGØRELSEN, DER KLAGES OVER:
Amtsankenævnet fandt, at dagpenge i januar måned 1985 som hovedregel  

 skulle beregnes på grundlag af indtægten i 1983, jfr. dagpengelovens § 21 og  

 § 23, og Socialministeriets bekendtgørelse nr. 689 af 20. december 1982 om  

 dagpengegivende indtægter.
Da såvel M som F havde haft lønindtægter i 1983,  

 fandt nævnet, at betingelserne i dagpengelovens § 33, stk. 1,3. punktum, var  

 opfyldt, og at F således var berettiget til de ansøgte dagpenge.
 KLAGEN TIL ANKESTYRELSEN:
 Sagen blev anket af det sociale udvalg.
 LOVGRUNDLAG:
 Lov om dagpenge ved sygdom eller fødsel, § 33 og § 34. Sikringsstyrelsens  

 vejlednig om dagpenge fra det sociale udvalg, pkt. 88.
 ANKESTYRELSENS AFGØRELSE:
 Ankestyrelsen finder, at betingelserne i dagpengelovens § 33, stk. 1, 3.  

 punktum, for ydelse af barseldagpenge til F er opfyldt, og at F derfor er  

 berettiget til dagpenge som ansøgt.
Ankestyrelsen har herved lagt vægt på, at det må antages, at M ville have  

 været berettiget til barseldagpenge, såfremt hun efter vejledning fra social-  

 og sundhedsforvaltningen havde indgivet anmodning herom, jfr. dagpengelovens  

 § 33 og § 34 Da M således opfyldte betingelserne for at oppebære dagpenge, findes  

 betingelsen i dagpengelovens § 33, stk. 1, 3. punktum, om, at begge forældre  

 skal have dagpengegivende indtægt, at være opfyldt.
 Med denne begrundelse tiltræder Ankestyrelsen Amtsankenævnets afgørelse.
