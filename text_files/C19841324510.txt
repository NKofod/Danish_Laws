 Som meddelt ved cirkulæreskrivelse af 5. juli 1984 (K.K. 1825-1984) har  

 man fra Den danske Ambassade i Mexico modtaget underretning om, at Mexico fra  

 og med den 28. juni 1984 betragter Danmark som fri for mund- og klovesyge.
 Fersk kød og kødprodukter skal herefter ved eksport til Mexico være  

 ledsaget af oprindelses- og sundhedsattest, form K.K. 1700-1973, uden  

 tilføjelser.
Attesten bør i videst muligt omfang udfyldes på spansk.
Dette gælder  

 navnlig varebeskrivelsen, som skal være så fuldstændig som muligt.
 For helkonserves bør i rubrikken for varebeskrivelse angives  

 »Productos enlatados que no requiren de refrigeracion« (oversat:  

 Dåsevare, som ikke kræver køling).
 Sker forsendelsen via USA, eventuelt i skib, der blot anløber amerikansk  

 havn, skal partiet være under forsegling (i container eller lastrum), og på  

 bagsiden af form K.K.1700-1973 skal være anført tillægsattestationen som til  

 USA i underskrevet stand og med angivelse af segl-nummeret.
 Tillægsattestationen er dog ikke fornøden for varer, som kan eksporteres  

 til USA uden denne.
 For helkonserves forudsættes, at der er foretaget en forhåndsregistrering  

 hos de mexicanske sundhedsmyndigheder.
Attesten skal legaliseres i Den mexicanske Ambassade, Gl.
Vartovvej 18,  

 2900 Hellerup, tlf. (01) 20 86 00.
 Forinden dette kan foretages, skal attesten indsendes til  

 veterinærdirektoratets afdeling for kødkontrol til bekræftelse af dyrlægens  

 underskrift.
 Ambassaden har oplyst, at der i forbindelse med legaliseringen skal  

 betales et gebyr og har anmodet om, at eksportørerne i hvert enkelt tilfælde  

 i forvejen indhenter oplysning om gebyrets størrelse i ambassaden.
 Cirkulæreskrivelse af 15. november 1982 (K.K. 2274-1982) vedrørende Mexico  

 tilbagekaldes herved.
 P.V.V.
