 Miljøministeriet har anmodet om, at der etableres en ordning, således at  

 der i sager om overtrædelse af miljøbeskyttelsesloven og regler udstedt i  

 medfør af denne indsendes kopi af afgørelserne til Miljøstyrelsen.
 Det er i den forbindelse oplyst, at Miljøstyrelsen i forbindelse med  

 varetagelsen af styrelsens opgaver - herunder bl.a. rådgivning til politiet  

 m.fl. - er afhængig af at modtage samtlige domme herunder frifindende domme,  

 bødevedtagelser m.v. i sådanne sager.
 Ved Justitsministeriets cirkulæreskrivelse af 14. maj 1985 blev  

 rigsadvokatens cirkulæreskrivelse af 9. oktober 1979 - der indeholder en  

 sådan indberetningspligt for politimestrene til at underrette såvel  

 Miljøstyrelsen som vedkommende lokale tilsynsmyndighed - ophævet.
 Justitsministeriet skal på baggrund af det nu oplyste meddele, at  

 Justitsministeriets cirkulære af 14. maj 1985 punkt 5 næst sidste afsnit  

 udgår og i stedet indsættes:
»Vedkommende lokale tilsynsmyndighed samt Miljøstyrelsen underrettes  

 om sagens udfald.
Afgøres sagen med dom, skal domsudskrift hurtigst muligt og  

 i god tid inden ankefristens udløb sendes til vedkommende lokale  

 tilsynsmyndighed og Miljøstyrelsen.« P.M.V.
 E.B.
