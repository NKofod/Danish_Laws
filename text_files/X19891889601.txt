 Ved ophør af indbetalinger på 5 rateforsikringer fra og med 1989 skal  

 der ske efterbeskatning af de for indbetalingsårene 1984-1988 foretagne  

 indbetalinger.
 Det vil ikke i sig selv have skattemæssige konsekvenser, at eventuelle  

 fremtidige indbetalinger sker til et andet forsikringsselskab, hvis ordningen  

 overføres til andre nyoprettede pensionsordninger efter reglerne i PL § 41,  

 og ordningerne videreføres med beløb af samme størrelse som hidtil.
1. Hvad er de skattemæssige konsekvenser, hvis indbetaling på 5  

 rateforsikringer ophører fra og med 1989? 2. Vil det få skattemæssige konsekvenser, såfremt evt. fremtidige  

 indbetalinger sker til et andet forsikringsselskab? Sagens omstændigheder var følgende:
J.
J. havde tegnet 10 rateforsikringer i 1984 med en årlig  

 præmieindbetaling pr. police på 25.000 kr., første gang 1. december 1984 og  

 sidste gang 1. december 2002, samt 1 rateforsikring med et eengangsindskud på  

 25.000 kr.
På denne baggmand har forespørgeren i årene 1984, 1985, 1986, 1987  

 og 1988 fratrukket 275.000 kr., 250.000 kr., 250.000 kr., 250.000 og 225.000  

 kr.
I 1988 er præmieindbetalingen til den ene af ordningerne således ophørt  

 med de deraf flydende skattemæssige konsekvenser.
J.
J. er hovedanpartshaver  

 i et selskab, som de sidste år har haft betydelig nedgang i indtjeningen,  

 hvorfor det fremover vil blive vanskeligt at afse midler til fortsat betaling  

 af rateforsikringspræmierne.
Spørgsmål 1 forudsætter, at der efter ophøret af  

 indbetalingen kun indbetales til 4 rateforsikringer med en årlig præmie på  

 tilsammen 100.000 kr.
Forespørgerens revisor har henvist til retsforlig  

 indgået den 11. november 1986 og offentliggjort i TFS 15. juni 1987, nr. 298,  

 samt til TFS 13. april 1987, nr. 181. Ligningsrådet har ikke i den nævnte  

 artikel i TFS fundet tilstrækkeligt grundlag for en anden opfattelse end den,  

 som fremgår af Skatteministeriets cirkulære nr. 24 af 16. december 1986, pkt.  

 15, hvorefter bestemmelsen i § 18 A, stk. 1, har virkning for indbetalinger,  

 der ophører eller nedsættes i indkomståret 1987 eller senere og også omfatter  

 fradrag, der er foretaget før indkomståret 1987. Ligningsrådet svarede  

 herefter, at der for de ophørende forsikringers vedkommende skal ske  

 efterbetaling af de foretagne indbetalinger for indkomstårene 1984 til 1988,  

 jf. pensionsbeskatningslovens § 18 A, stk. 1. Dette medfører, at de faktisk  

 betalte beløb på de 5 forsikringer i perioden 1984-1988, på 1 forsikring i  

 perioden 1984-1987 og på 1 forsikring i 1984 fradragsmæssigt skal fordeles  

 over 10 år,jf. pensionsbeskatningslovens § 18, stk. 4 og 5, idet den årlige  

 indbetaling for disse ordninger har oversteget opfyldningsfradraget.
Det  

 således for meget fratrukne beløb forhøjes med 6% for hvert år fra udløbet af  

 fradragsårene og indtil udløbet af ophørsåret og tillægges den skattepligtige  

 indkomst for hvert af årene 1984-1988. Fra 1987 medregnes forhøjelsen til den  

 personlige indkomst.
Det anførte gælder, såvel hvis indbetaling af  

 forsikringspræmierne ophører, og der herefter sker omskrivning til fripolice,  

 som hvis forsikringerne ophæves.
I tilfælde af omskrivning til fripolice  

 indrømmes der fremover 1/10-fradrag for årene 1989 til og med 1993. Såfremt  

 forsikringerne ophæves, bortfalder fradragsretten for fremtiden, og der  

 foretages afgiftsberigtigelse og indkomstbeskatning af den udbetalte  

 tilbagekøbsværdi, i hvilken forbindelse evt. præmier, for hvilke  

 fradragsretten bortfalder, fragår i det afgiftspligtige beløb.
Det bemærkes, at skatteyderen alternativt kan vælge efter  

 pensionsbeskatningslovens § 18 A, stk. 2, at foretage afgifts- og skattefri  

 ophævelse af forsikringerne mod efterbeskatning for 1984 til og med 1988 af  

 samtlige fratrukne præmier på de ophævede forsikringer incl. det nævnte  

 procenttillæg.
For så vidt angår spørgsmål 2 skal Ligningsrådet bemærke, at  

 hvis ordningen overføres til andre nyoprettede pensionsordninger efter  

 reglerne i pensionsbeskatningslovens § 41, og ordningerne videreføres med  

 beløb af samme størrelse, som hidtil er indbetalt til rateforsikringerne, vil  

 dette i sig selv ingen skattemæssige konsekvenser have, jf.
SKAT 1988, nr. 4,  

 side 231. Afgørelsen forudsætter en fysisk overdragelse af midlerne fra en  

 ordning til en anden.
Finder der ingen fysisk overførsel sted, men omskrives  

 rateforsikringerne til fripolicer, og oprettes nye ordninger, hvortil  

 indbetalinger af samme størrelsesorden, som blev indbetalt til de omskrevne  

 ordninger, foretages, vil ophøret af præmiebetalingen til de omskrevne  

 ordninger være omfattet af pensionsbeskatningslovens § 18 A, stk. 1, med de  

 deraf flydende skattemæssige konsekvenser.
Landsskatteretten nåede i sin  

 afgørelse, offentliggjort i SKAT 1989, nr. 7, side 546, til et andet  

 resultat.
Afgørelsen vedrører imidlertid ophør med indbetaling af præmier før  

 1. januar 1987, altså før pensionsbeskatningslovens § 18 A finder anvendelse.
