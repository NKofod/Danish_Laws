 I skattekontrollovens § 3 B defineres i stk. 1, hvem der er omfattet af  

 reglerne om dokumentationspligt, og dermed hvem der skal dokumentere  

 prisfastsættelsen af transaktioner med forbundne parter i udlandet.  

 Transaktioner med forbundne parter benævnes kontrollerede  

 transaktioner.
 Følgende personer, selskaber m.v. er i medfør skattekontrollovens § 3  

 B, stk. 1, omfattet af dokumentationspligten:
Skattepligtige, der Bestemmelsen omfatter således skattepligtige til Danmark.
Det kan være  

 både en fuld eller en begrænset skattepligt, og de skattepligtige kan være  

 både fysiske og juridiske personer.
For fysiske personer kan det både  

 dreje sig om aktie- eller anpartshavere, eller der kan være tale om  

 selvstændigt erhvervsdrivende.
Juridiske personer vil typisk være aktie-,  

 anparts- og andelsselskaber samt foreninger, fonde m.v.
 I relation til punkt 3) ovenfor, defineres i skattekontrollovens § 3 B,  

 stk. 2, at der ved koncernforbundne juridiske personer forstås juridiske  

 personer, der kontrolleres af samme kreds af aktionærer.
Som det ses af punktopstillingen ovenfor, skal der foreligge en  

 relation til udlandet.
I forhold til skattekontrollovens § 3 B anses  

 ifølge stk. 3 en fysisk eller juridisk person for udenlandsk, hvis  

 personen er hjemmehørende i en fremmed stat, Færøerne eller Grønland,  

 herunder efter bestemmelserne i en dobbeltbeskatningsoverenskomst.
Den udenlandske relation kan enten være af kontrolmæssig art eller i  

 form af et fast driftssted, jf. punkt 1) - 5) ovenfor.
Kontrolbegrebet  

 defineres i skattekontrollovens § 3 B, stk. 2, hvorefter der ved kontrol  

 forstås:
 Ved opgørelsen af aktierne og stemmerne medregnes aktier og  

 stemmerettigheder, som indehaves af nærtstående, af personlige aktionærer  

 og disses nærtstående, af koncernforbundne selskaber, af fonde og trusts  

 stiftet af personen eller selskabet selv, stiftet af nærtstående, af et  

 selskabs koncernforbundne selskaber eller af fonde eller trusts stiftet af  

 disse, jf. henvisningen i skattekontrollovens § 3 B, stk. 2, til  

 selskabsskattelovens § 32, stk. 6, 1. og 2. pkt., og ligningslovens § 16  

 H, stk. 2.
 For en mere detaljeret gennemgang af, hvem som er omfattet af reglerne  

 i skattekontrollovens § 3 B, henvises til kapitel 2 i ToldSkats  

 vejledning, "Transfer pricing - kontrollerede transaktioner,  

 Oplysningspligt". Vejledningen kan findes på internettet på adressen  

 http://www.toldskat.dk/  under  

 "Juridiske vejledninger".
