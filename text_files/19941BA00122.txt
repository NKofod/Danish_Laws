Nr BSF 122 Forslag til folketingsbeslutning om forskerstuderendes status Fremsat af Kjeld Rahbæk Møller (SF) Hanne Severinsen (V) Frank Dahlgaard  

 (KF) Jan Køpke Christensen (FP) Bruno Jerup (EL) den 23. maj 1995 Folketinget opfordrer regeringen til at ændre forskerstuderendes status,  

 så de bliver ansat på lønmodtagervilkår.
Bemærkninger til forslaget Forskeruddannelsesreformen har på mange områder været en stor succes.
Men  

 på et punkt har den vist sig meget problematisk.
Med reformen ændrede de  

 forskerstuderende status fra at være lønmodtagere til at være SU-modtagere.  

 Denne statusændring har vist sig at give store problemer, især i forhold til  

 skattelovgivningen, men også i forhold til arbejdsmarkedslovgivningen.
Disse problemer har længe været erkendt, og regeringen har haft interne  

 overvejelser om en løsning.
Regeringen har imidlertid ikke været i stand til  

 at nå til intern enighed.
Derfor er oppositionen nu nødt til at handle.
Forslagsstillerne foreslår, at de forskerstuderende atter bliver  

 lønmodtagere.
Derved forsvinder alle de nævnte problemer.
Det foreslås  

 derimod ikke at ændre betegnelsen forskerstuderende, idet det anses for  

 væsentligt at understrege, at universiteterne har en uddannelsesforpligtelse  

 over for de forskerstuderende.
En ændret status vil forudsætte forhandlinger om løn- og  

 arbejdsmarkedsvilkår med Akademikernes Centralorganisation.
AC har imidlertid  

 for længst erklæret, at organisationen er indstillet på at acceptere en  

 forhandlingsløsning, der ikke forøger den udbetalte ydelse.
Det eneste  

 udestående problem er derfor, at løn i stedet for SU vil forudsætte  

 pensionsindbetalinger.
Forslagsstillerne overlader det til de  

 forhandlingsberettigede parter at løse dette problem.
 Det forudsættes, at eventuelle merudgifter i denne forbindelse finansieres  

 af de midler, der er afsat til uddannelse og forskning.
