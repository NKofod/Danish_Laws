Klage  

 over behandling af barn med Sabrilex Nævnet fandt ikke grundlag for at kritisere overlægen  

 for hverken behandlingen eller informationen.
 Nævnet lagde blandt andet vægt på, at det var i  

 overensstemmelse med normen for almindelig anerkendt faglig standard, at  

 overlægen fortsatte behandlingen med Sabrilex efter at denne var påbegyndt på  

 Sygehus 2 den 29. september 1996, idet der ikke havde været tilstrækkelig  

 virkning af Stesolid, Kloralhydrat, Fenemal og Fenytoin som akut  

 anfaldsbehandling, samt af Valproat og Lamotrigen, og idet Sabrilex blev  

 valgt  

 for at undgå bivirkninger med spytflod.
 Nævnet oplyste, at viden om Sabrilexs påvirkning på  

 synet først er fremkommet i 1999 og blevet alment tilgængelig i 2000.
