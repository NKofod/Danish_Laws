 I medfør af § 3, stk. 2, i Sundhedsministeriets bekendtgørelse nr.
657 af 20. september 1990 om uddannelse til selvstændigt virke som læge fastsættes:
Turnusordningen § 1.  Turnusordningen omfatter et af Sundhedsstyrelsen  

 fastsat antal turnusstillinger, der anvises lægestuderende og læger, der  

 tilmelder sig ordningen, jf. § 2.
Stk. 2.  Turnusstillingerne indgår i turnusblokke.
En  

 turnusblok omfatter et 18-måneders ansættelsesforløb med:
 Den kliniske sygehusdel skal som hovedregel gennemføres forinden  

 praksisreservelægestillingen påbegyndes.
 Stk. 3.  De i stk. 2 nr. 1) og 2) nævnte  

 ansættelsesforløb foregår i særlige enkeltstillingsklassificerede  

 turnusstillinger.
 Stk. 4.  Turnusuddannelsen er det først tællende  

 kliniske uddannelseselement i den lægelige videreuddannelse.
 Stk. 5.  Det er en betingelse, at den pågældende på  

 tidspunktet for turnustiltrædelse har opnået autorisation som læge.
 Stk. 6.  Sundhedsstyrelsen kan optage personer med  

 udenlandsk lægeeksamen i turnusordningen.
Tilmelding § 2.  Lægestuderende, der ønsker at deltage i  

 ordningen, kan tilmelde sig denne efter at have indstillet sig til eksamen i  

 12. semester, inden en af Sundhedsstyrelsen fastsat frist.
 Stk. 2.  Tilmelding til ordningen kan uden nærmere  

 begrundelse udskydes i op til 21/2 år efter den i stk. 1 angivne tidsfrist.  

 Det påhviler lægen selv at holde sig underrettet om tidsfrist for seneste  

 tilmeldingsfrist.
 Stk. 3.  Tilmelding til turnusordningen efter stk. 1 og  

 2, herunder tilmelding på baggrund af den særlige lægetjeneste i forsvaret,  

 jf. § 10, kan kun ske en gang.
 § 3.  Sundhedsstyrelsen sender enhver, der indstiller  

 sig til eksamen i 12 semester med forventet embedseksamen i det følgende  

 semester et tilmeldingsskema og en vejledning om turnusordningen med  

 angivelse af tilmeldingsfrist.
 Stk. 2.  Læger, der, jf. § 2, stk. 2, først ønsker at  

 tilmelde sig ordningen på et senere tidspunkt, skal selv rekvirere  

 tilmeldingsskema til turnusordningen i Sundhedsstyrelsen.
Stk. 3.  Turnustilmeldingen indsendes til  

 Sundhedsstyrelsen.
Tilmeldingen påføres ansøgerens personlige underskrift og  

 er herefter bindende for denne, når den er kommet Sundhedsstyrelsen i hænde.
Stk. 4.  Efter registrering af tilmeldingen  

 tilbagesendes denne til ansøgeren påført lodtrækningsnummer, jf. § 6, med  

 henblik på prioritering af sygehuskommune.
Ved den fornyede fremsendelse til  

 Sundhedsstyrelsen, skal i prioriteret rækkefølge anføres samtlige  

 sygehuskommuner.
Udfyldes tilmeldingen mangelfuldt eller tilbagesendes denne  

 ikke til Sundhedsstyrelsen, fordeles den pågældende efter de ansøgere, der  

 har fremsendt korrekt udfyldte tilmeldinger.
 § 4.  Lægestuderende eller læger, der ikke tager imod  

 en anvist turnusstilling, udgår af turnusordningen og kan ikke senere indgå i  

 denne.
Fordeling § 5.  Efter tilmeldingsfristens udløb fastsætter  

 Sundhedsstyrelsen, hvor mange kandidater, der skal fordeles til hver  

 sygehuskommune.
 § 6.  De indkomne tilmeldinger ordnes i en rækkefølge  

 på baggrund af en fra Notarius Publicus modtaget lodtrækningsliste.
 § 7.  Efter udløb af tidsfristen for prioritering,  

 fordeler Sundhedsstyrelsen de tilmeldte lægestuderende og læger således:
§ 8.  Gifte eller samlevende, der samtidig tilmelder  

 sig turnusordningen, kan indtræde på fælles plads i lodtrækningen, og dermed  

 opnå turnusblok i samme sygehuskommune.
Tilsvarende gælder såfremt  

 ægtefællen/samleveren består eksamen et semester senere end den anden.
I  

 dette tilfælde tilmeldes ægtefællerne turnusordningen for den ægtefælle, der  

 forventes at bestå eksamen først, medens turnusafviklingen først finder sted,  

 når den anden har bestået embedseksamen.
Ordningen gælder også såfremt  

 ægtefælle/samlever er omfattet af bestemmelsen om særlige hensyn, jf. § 9,  

 eller bestemmelsen om lægetjeneste i forsvaret, jf. § 10.
 Stk. 2.  Endvidere kan to personer i forbindelse med  

 prioriteringen tilkendegive, at de ønsker fordeling til samme sygehuskommune.  

 De vil herefter blive fordelt på baggrund af det højeste lodtrækningsnummer.  

 Ordningen kan ikke kombineres med de nævnte ordninger om særlige hensyn eller  

 lægetjeneste i forsvaret.
Særlige hensyn § 9.  Såfremt det dokumenteres, at der hos ansøgeren  

 eller dennes nærmeste familie foreligger alvorlig sygdom og de behandlings-,  

 omsorgs, eller pasningsproblemer, som er forbundet med sygdommen nødvendiggør  

 særlig hensyntagen til den pågældendes ønske, kan denne efter ansøgning  

 tildeles sygehuskommune forud for de øvrige kandidater i  

 lodtrækningsrækkefølgen.
Samme hensyn kan tages, når det sandsynliggøres, at  

 turnusafviklingen vil medføre ganske særlige og meget alvorlige sociale  

 problemer for den pågældende.
 Stk. 2.  Det påhviler ansøgeren selv at fremskaffe den  

 fornødne dokumentation fra behandlende læger, relevante myndigheder eller  

 andre.
 Stk. 3.  Ansøgning om særlige hensyn indsendes til  

 Sundhedsstyrelsen inden udløb af den for særlige hensyn fastsatte  

 tilmeldingsfrist.
Lægetjeneste i forsvaret § 10.  Værnepligtige indkaldt til lægetjeneste i  

 forsvaret samt lægestuderende og læger, der indgår kontrakt med forsvaret om  

 en tilsvarende ordning, tildeles sygehuskommune blandt et af de 2 højst  

 prioriterede ønsker indenfor uddannelsesregion Nord og Syd, for  

 uddannelsesregion Øst blandt et af de 3 højst prioriterede ønsker.
Stk. 2.  Ordningen om lægetjeneste i forsvaret, jf. stk.  

 1, omfatter højst 15 personer pr. fordeling.
Udvælgelsen af kontraktansatte  

 læger foretages af Forsvaret.
Stk. 3.  Det påhviler den enkelte lægestuderende eller  

 læge selv at fremsende dokumentation for indkaldelse til værnepligt eller  

 indgået kontrakt med forsvaret om en tilsvarende ordning.
Dokumentationen  

 indsendes til Sundhedsstyrelsen i forbindelse med indsendelse af  

 prioriteringsønsker og indenfor den herfor fastsatte tidsfrist.
Overflytning § 11.  Sundhedsstyrelsen kan under særlige  

 omstændigheder efter samråd med de berørte videreuddannelsesudvalg tillade,  

 at en læge i en sygehuskommune overflyttes til en anden sygehuskommune.
Udsættelse af turnusafvikling § 12.  Kvindelige kandidater, der er gravide samt  

 mandlige kandidater, der ønsker at udnytte en særlig hjemlet ret til frihed i  

 forbindelse med fødsel, har ret til midlertidig udsættelse af den tilbudte  

 turnusuddannelse i barselsperioden.
Tilsvarende gælder for særlig hjemlet  

 frihed i forbindelse med adoption.
 § 13.  Mandlige kandidater, der ønsker at aftjene  

 værnepligt uden af være omfattet af bestemmelsen i § 10, har ret til  

 midlertidig udsættelse af det tilbudte turnusforløb så længe værnepligten  

 varer.
 § 14.  Kandidater, ansat i Ph.D-stilling eller anden  

 forskerstilling, kan på baggrund af dokumentation fra vedkommende universitet  

 eller anden forskningsinstitution, gives udsættelse indtil udløb af  

 stillingen, dog maksimalt 4 år efter embedseksamen.
 § 15.  Udsættelse med henblik på afvikling af  

 værnepligt/kontraktansættelse eller ansættelse i forskerstilling skal søges  

 inden turnusansættelse tiltrædes.
 Stk. 2.  Ansøgning om udsættelse indsendes til  

 videreuddannelsesudvalget i den sygehuskommune, hvor turnusafviklingen finder  

 sted.
Forskellige bestemmelser § 16.  Når Sundhedsstyrelsen har fordelt samtlige de i  

 turnusordningen optagne læger på sygehuskommuner, foretager det lokale  

 videreuddannelsesudvalg en fordeling af turnusblokke indenfor  

 sygehuskommunen.
Det lokale videreuddannelsesudvalg afgør  

 fordelingskriterierne for turnusblokke i sygehuskommunen, dog således, at  

 læger, der tilmeldes turnusordningen i henhold til bestemmelsen i § 2, stk.  

 1, går forud for læger, der benytter udsættelsesmuligheden i § 2, stk. 2.  

 Sundhedsstyrelsen kan f.eks. af uddannelseskapacitetsmæssige årsager ad hoc  

 klassificere turnusstillinger.
Ikrafttræden § 17.  Bekendtgørelsen træder i kraft den 1. maj 1997  

 og har virkning for tilmeldinger til turnusordningen indgivet efter denne  

 dato.
 Stk. 2.  Samtidig ophæves Sundhedsstyrelsens  

 bekendtgørelse nr. 17. af 12. januar 1995 om lægers adgang til at opnå  

 turnusstillinger.
