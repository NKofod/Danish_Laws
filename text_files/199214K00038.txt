Nr BTL 38 Betænkning over I.
Forslag til lov om statsgaranti og ydelsestilskud  

 vedrørende høsttabslån til tørkeramte jordbrugere II.
Forslag til lov om  

 indkomststøtte til landbrugere   

 Nr L 38 1992-93, 1. samling Afgivet af Landbrugs- og Fiskeriudvalget Afgivet: 19921112 Udvalget har behandlet lovforslagene i en række møder og har herunder stillet spørgsmål til landbrugsministeren, som denne har besvaret skriftligt.
Et af udvalgets spørgsmål til landbrugsministeren og dennes svar herpå er optrykt som bilag til betænkningen.
 Endvidere har udvalget modtaget skriftlige og/eller mundtlige henvendelser  

 fra:
Dansk Erhvervsgartnerforening, Dansk Erhvervsjordbrug, Danske Husmandsforeninger, De Danske Landboforeninger, Kirk, Jens, formand for Ringkøbing-Ulfborgegnens Landboforening, Kjeldsen, Otto B., Gjerlev J., Landbrugsraadet og Nicolajsen, Kim, Gørløse.
 Der er af landbrugsministeren og af et mindretal stillet ændringsforslag  

 til de under I og II anførte lovforslag, hvorom henvises til de ledsagende  

 bemærkninger.
Ad I.
Forslag til lov om statsgaranti og ydelsestilskud vedrørende  

 høsttabslån til tørkeramte jordbrugere Herefter indstiller et  

flertal (Socialdemokratiets, Venstres, Det Konservative Folkepartis,  

 Socialistisk Folkepartis og Det Radikale Venstres medlemmer af udvalget) det  

 under I anførte lovforslag til vedtagelse med de af  

 landbrugsministeren stillede ændringsforslag.
 Et mindretal (Centrum-Demokraternes og Kristeligt Folkepartis  

 medlemmer af udvalget) indstiller det under I anførte lovforslag til  

vedtagelse med de af landbrugsministeren og af mindretallet stillede  

 ændringsforslag.
 Et andet mindretal (Fremskridtspartiets medlem af udvalget)  

 indstiller det under I anførte lovforslag til forkastelse ved 3.  

 behandling.
Mindretallet er enig i, at landbruget i år har været ramt af en  

 katastrofal tørke.
Det er også klart, at erhvervet efter denne tørke trænger  

 til økonomisk hjælp i en eller anden form, men det store spørgsmål er: Hvor  

 skal hjælpen komme fra? Skal pengene til hjælpen automatisk komme fra det Folketing, der ved  

 tidligere lejligheder har vedtaget at yde hjælp til landbruget? Det var i  

 årene 1975, 1976, 1983 og 1987 efter usædvanlige vejrlig.
Skal der også i år ydes hjælp til landbruget, må der efter mindretallets  

 opfattelse i forlængelse af denne hjælp kunne etableres en eller anden  

 ordning, der kunne tænkes at bevirke, at landbrugserhvervet i fremtiden  

 bliver selvhjulpent, altså klarer egne problemer selv.
Det skylder vi  

 landbrugserhvervet.
Dybest set ønsker landmænd nemlig at kunne klare sig selv  

 og sine.
 Problemet er efter mindretallets opfattelse, at erhvervet i gode år ikke  

 har haft ordentlig mulighed for at konsolidere sig mod uventede tab, herunder  

 høsttab.
Mange landmænd føler det nedværdigende alene at have Folketinget at gå  

 til, når landbrugserhvervet bliver ramt af krise.
Fremskridtspartiet har da  

 også fået henvendelser fra mange landmænd, der føler sig ilde berørt over  

 igen at skulle stå med hatten i hånden.
 Efter mindretallets opfattelse er der på baggrund af tidligere erfaringer  

 behov for at overveje nye og anderledes løsninger på dette tilbagevendende  

 problem.
Løsningerne må naturligvis bygge på ordninger, der forener  

 landbrugserhvervet og det frie private marked.
Kun et landbrug, der er privat  

 og dermed befriet fra staten, kan være frit og tilfreds.
Derfor har  

 Fremskridtspartiet fremlagt en god alternativ løsning for landbruget.
 Fremskridtspartiet har således den 3. november 1992 fremsat sit eget  

 beslutningsforslag B 13 om private forsikringer af landbrugets afgrøder.  

 Fremskridtspartiets løsning vil gøre erhvervet selvforsikrende og uafhængigt  

 af andre, så erhvervet fremover kan undgå at bede Folketinget eller EF om  

 hjælp.
 Under 1. behandling af dette lovforslag understregede Fremskridtspartiet  

 fra Folketingets talerstol bl.a.:
 »Som en parallel til den ordning, som Fremskridtspartiet ønsker, kan  

 ses den såkaldte stormflodslov, som Folketinget vedtog den 6. juni 1991.  

 Model og grundlag herfor kan måske med fordel benyttes til en tilsvarende  

 ordning for katastrofe i landbruget.
 Fremskridtspartiet har tidligere stemt imod tørkehjælpsordninger til  

 landbruget, fordi partiet ikke mente, at disse var den rette måde at hjælpe  

 landbruget på.
 Men denne gang vil Fremskridtspartiet se positivt på det fremsatte  

 lovforslag fra landbrugsministeren og sandsynligvis også stemme for  

 lovforslaget, såfremt - og jeg understreger: såfremt - vores fremsatte  

 beslutningsforslag om alternative private forsikringsordninger kan samle  

 støtte.
Fremskridtspartiet vil med andre ord gøre sin tilslutning til det  

 fremsatte forslag betinget af, at vores beslutningsforslag i en eller anden  

 form kan vedtages.
Fremskridtspartiet vil ikke ultimativt holde fast i netop  

 sin model, bare der på en eller anden måde kan etableres en alternativ  

 løsning for landbruget, så er Fremskridtspartiet tilfreds.« Mindretallet er med andre ord det eneste parti, der er kommet med en god  

 alternativ og fremtidsrettet løsning på landbrugets tilbagevendende  

 problemer.
 Alle Folketingets partier må være interesseret i, at der kan skabes  

 ordninger, der betyder, at erhvervet fremover kan klare sig selv.
Men sådan skulle det altså ikke gå denne gang.
Landbrugsministeren har  

 efter mindretallets opfattelse lyttet for meget til landbrugets magtfulde  

 organisationer, og dette lovforslag opfylder da også i vidt omfang de ønsker,  

 som landbrugets egne organisationer har fremsat.
Mindretallet har noteret sig, at landbrugets egne organisationer gerne  

 havde set endnu mere hjælp.
Således udtalte formanden for De Danske  

 Landboforeninger, H.
O.
A.
Kjeldsen, på De Danske Landboforeningers  

 delegeretmøde: »Vi vil fortsat kæmpe for at få elementer af ægte  

 statsstøtte ind i tørkepakken.
Og det skal komme direkte fra  

 finansloven«. (Jyllands-posten den 14. oktober 1992). Mindretallet  

 finder, at det unægtelig er anderledes ord fra en såkaldt liberal formand,  

 end man kunne ønske.
Fremskridtspartiet mener ikke, at den bedste hjælp kommer fra staten.  

 Landbrugserhvervet må og skal kunne bringes til at klare sig selv.
Landbruget  

 skal kunne forsikre sig selv og ikke blot bruge staten og dermed os andre som  

 forsikringsselskab.
Vejen frem er og bliver altså private  

 forsikringsløsninger og ikke »ægte statsstøtte«, som H.
O.
A.  

 Kjeldsen foreslår.
Erfaringerne efter at have givet hjælp fire gange tidligere taler også for  

 nye, anderledes og fremtidsrettede løsninger.
Det må også være  

 utilfredsstillende for landbruget at skulle anmode staten om hjælp, en hjælp,  

 som endda ikke er tilstrækkelig.
Hvorfor ikke selv prøve at løse det  

 tilbagevendende problem? Hvorfor ikke lære af erfaringerne fra andre lande?  

 Hvorfor ikke lade markedsmekanismerne råde? Mindretallet havde gerne stemt for lovforslaget, såfremt man kunne have  

 fået garanti for, at det så var sidste gang, denne form for hjælp skulle  

 ydes.
Imidlertid lægger lovforslaget efter mindretallets opfattelse ikke op til  

 en varig løsning.
Lovforslaget giver således ikke svar på, hvad  

 landbrugserhvervet skal gøre, næste gang en lignende situation opstår.
 Derfor indstiller mindretallet lovforslaget til forkastelse ved 3.  

 behandling.
Ad II.
Forslag til lov om indkomststøtte til landbrugere  

 Landbrugsministeren har oplyst, at spørgsmålet om EF-refusion af udgifterne  

 ved forslag til lov om indkomststøtte til landbrugere (L 39) har været  

 drøftet med Kommissionen.
Af disse drøftelser er det fremgået, at  

 Kommissionen kun vil godkende en refusionsandel, der ved det i lovforslaget  

 anførte udgiftsniveau reducerer EF-refusionen med skønsmæssigt 1,9 mio. kr.  

 (nutidsværdi) i forhold til det i lovforslaget skønnede refusionsbeløb.
Denne  

 korrektion vil i forbindelse med den løbende indtægtsføring af EF-refusionen  

 blive optaget på de årlige bevillingslove.
 Endvidere har landbrugsministeren på foranledning af udvalget erklæret:
 »Som det fremgår af min besvarelse af spørgsmål 3, jf. skrivelse af  

 28. oktober 1992, har jeg forelagt EF-Kommissionen spørgsmålet om, at  

 uddannelseskravet for ansøgere født efter 1958 lempes, således at der for  

 denne gruppe kommer til at gælde de samme regler som for ansøgere født før  

 1958.
Hvis Kommissionen kan godkende, at der ydes EF-refusion uanset den  

 foreslåede lempelse af uddannelseskravet, er jeg indstillet på at  

 tilrettelægge ordningen i overensstemmelse hermed.« For så vidt angår det under II anførte lovforslag indstiller et  

flertal (Socialdemokratiets, Venstres, Det Konservative Folkepartis,  

 Socialistisk Folkepartis og Det Radikale Venstres medlemmer af udvalget)  

 lovforslaget til vedtagelse med det af landbrugsministeren stillede  

 ændringsforslag.
 Et mindretal (Centrum-Demokraternes og Kristeligt Folkepartis  

 medlemmer af udvalget) indstiller det under II anførte lovforslag til  

vedtagelse med de af landbrugsministeren og af mindretallet stillede  

 ændringsforslag.
 Et andet mindretal (Fremskridtspartiets medlem af udvalget)  

 indstiller det under II anførte lovforslag til forkastelse ved 3.  

 behandling og udtaler følgende:
Finansieringen af dette lovforslag sker på samme måde som for lovforslag  

 nr.
L 38.
 Mindretallet har forstået, at finansieringen af disse to lovforslag  

 primært kommer af penge fra dels Andelsgrovvarehandelens Garantifond, dels  

 fra Grovvarehandelens Garantifond.
 I alt kommer der 162 mio. kr. herfra.
Mindretallet vil ikke stille sig i vejen for, at disse midler ved denne  

 lejlighed anvendes.
Men for ikke at tømme fondene uden at sikre landbruget i  

 fremtiden, således at staten igen behøver at beskæftige sig med problemer i  

 forbindelse med misvækst og lignende, da ønsker mindretallet at sikre sig, at  

 landbruget gennem en forsikringsordning, som foreslået i Fremskridtspartiets  

 beslutningsforslag nr.
B 13, i fremtiden løser egne problemer i lighed med  

 andre erhverv.
 Mindretallet finder, at anvendelse af midlerne i disse to fonde til hjælp  

 for landbruget efter en tørkekatastrofe må være på sin plads, men  

 mindretallet påpeger, at når disse fonde er blevet tømt for i alt 162 mio.  

 kr., er der ikke flere penge tilbage.
Man skal være klar over, at midlerne i fondene nu bruges til hjælp i år,  

 og at der ikke ved fremtidige katastrofer kan ydes hjælp fra disse fonde, da  

 der ikke er flere penge.
Fondene er blevet tømt.
Derfor må der bygges noget nyt op.
Noget andet må sættes i stedet.
Det er  

 af afgørende betydning, at der bliver etableret permanente løsninger for  

 landbruget.
 Mindretallet vil derfor igen appellere til landbrugsministeren og alle  

 andre partier om, at der nu skabes alternative løsninger for  

 landbrugserhvervet, gerne som skitseret i Fremskridtspartiets  

 beslutningsforslag B 13.
 Mindretallet indstiller i lyset af, at de af landbrugsministeren fremsatte  

 lovforslag L 38 og L 39 ikke tilvejebringer en fremtidig løsning på  

 landbrugserhvervets problemer, lovforslaget til forkastelse ved 3.  

 behandling.
Ændringsforslag til I.
Forslag til lov om statsgaranti og ydelsestilskud vedrørende  

 høsttabslån til tørkeramte jordbrugere Af et mindretal (CD og  

 KRF):
 Til § 1 1) Stk. 1 affattes således:
»Landbrugsministeren kan inden for en ramme på 530 mio. kr. yde  

 garanti for lån i Dansk Landbrugs Realkreditfond til ejere af  

 jordbrugsbedrifter samt for lån i pengeinstitutter til forpagtere af  

 jordbrugsbedrifter, hvor høstudbyttet er nedsat som følge af tørken i  

 1992.« Til § 2 2) Stk. 1, nr. 3, affattes således:
»3) har erhvervet bedriften eller dele heraf senest den 1. august  

 1992.« Af landbrugsministeren , tiltrådt af et flertal (udvalget  

 med undtagelse af FP):
 Til § 3 3) Paragraffen affattes således:
» § 3. Ansøgning om statsgaranti og ydelsestilskud vedlagt  

 konsulenterklæring om udbyttetabet og ansøgningens forhold i øvrigt skal  

 indsendes gennem ansøgers sædvanlige pengeinstitut, der afgiver en erklæring,  

 der indgår ved afgørelsen af, om ansøger opfylder betingelsen i § 2, stk. 1,  

 nr. 5.« Til § 4Af et mindretal (CD og KRF):
 4) Stk. 1 affattes således:
»Udmålingsgrundlaget for lånet udgør værdien af bedriftens udbyttetab  

 i forhold til gennemsnittet af værdien af udbyttet for årene 1990 og 1991 og  

 med tillæg af sags- og låneomkostninger.
For bedrifter med udbyttetab på  

 indtil 40 pct. fradrages 20 pct. i udmålingsgrundlaget.
Fradraget udgør 10  

 pct. for bedrifter med udbyttetab på 40-50 pct., mens der ikke gøres fradrag,  

 når udbyttetabet overstiger 50 pct.« Af landbrugsministeren , tiltrådt af et flertal (udvalget  

 med undtagelse af FP):
 5) Stk. 2, 2. pkt. , udgår.
 Af et mindretal (CD og KRF):
 Til § 6 6) Efter stk. 1 indsættes som nyt stykke:
»Stk. 2. Landbrugsministeren kan tillade bestemmelsen i stk.  

 1 fraveget i særlige tilfælde.« Til § 10 7) Stk. 1, nr. 2, affattes således:
»2) har erhvervet bedriften og taget landbrug som hovederhverv efter  

 den 30. juni 1982, eller har erhvervet bedriften på et tidligere tidspunkt,  

 men senere foretaget væsentlige investeringer i udvidelse af  

 produktionsapparatet.« Af landbrugsministeren , tiltrådt af et flertal (udvalget  

 med undtagelse af FP):
 Ny paragraf 8) Efter § 16 indsættes som ny paragraf:
 » § 01. Kongeriget Danmarks Hypotekbank og Finansforvaltning  

 kan med tillæg af renter og omkostninger inddrive statskassens tilgodehavende  

 efter indfrielse af en ifølge § 1 ydet statsgaranti ved indeholdelse af løn  

 m.v. hos den pågældende efter reglerne for inddrivelse af personlige skatter  

 i kildeskatteloven.
 Stk. 2. Landbrugsministeren kan fastsætte nærmere regler om  

 fremgangsmåden i forbindelse med lønindeholdelsen.
 Stk. 3. Kongeriget Danmarks Hypotekbank og Finansforvaltning kan  

 indhente de oplysninger hos skattemyndigheder og andre offentlige myndigheder  

 om den pågældende, som er nødvendige for at varetage inddrivelsen af de i  

 stk. 1 nævnte beløb, herunder oplysninger om indkomst- og formueforhold.
Stk. 4. Kongeriget Danmarks Hypotekbank og Finansforvaltnings  

 afgørelser efter stk. 1-3 kan indbringes for finansministeren.« Til § 17 9) Efter stk. 1 indsættes som nyt stykke:
» Stk. 2. Den, der overtræder regler, der i medfør af § 01,  

 stk. 2, fastsættes om fremgangsmåden i forbindelse med lønindeholdelse,  

 straffes med bøde.
For overtrædelser, der begås af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.« Ny paragraf 10) Efter § 18 indsættes som ny paragraf:
 »§ 02. I lov om skattemæssig behandling af gevinst og tab på  

 fordringer, gæld og finansielle kontrakter (kursgevinstloven), jf.  

 lovbekendtgørelse nr. 666 af 28. juli 1992, foretages følgende ændring:
 § 8 A, stk. 1, nr. 4 , affattes således:
»4) lån ydet til yngre jordbrugere af Dansk Landbrugs Realkreditfond,  

 jf. lov nr. 150 af 17. april 1985, kontantlån ydet til tørkeramte jordbrugere  

 af Dansk Landbrugs Realkreditfond, jf. lov om statsgaranti og ydelsestilskud  

 vedrørende høsttabslån til tørkeramte jordbrugere, og kontantlån, som er  

 eller bliver optaget til refinansiering af K-lån optaget i Dansk Landbrugs  

 Realkreditfond, når det er en betingelse for K-lånet, at refinansiering skal  

 finde sted som kontantlån,».« Ny paragraf 11) Efter § 18 indsættes som ny paragraf:
 »§ 03. I lov om tilskud til skovforbedrende foranstaltninger,  

 jf. lov nr. 194 af 29. marts 1989, som ændret ved lov nr. 281 af 8. maj 1991,  

 foretages følgende ændring:
 Efter § 4, stk. 5, indsættes som nyt stykke:
» Stk. 6. Landbrugsministeren kan bestemme, at reglen om  

 reduktion i medfør af stk. 5 ikke finder anvendelse ved tilskud til  

 retablering af kulturer, der er skadet af tørken i 1992.«» Bemærkninger Til nr. 1 Ændringsforslaget tilsigter, at også forpagtere kan modtage  

 høsttabslån ved, at der også kan ydes statsgaranti for høsttabslån, som  

 forpagtere optager i pengeinstitutterne.
Til nr. 2 Ændringsforslaget tilsigter, at alle unge landmænd, der har  

 etableret sig før høst, kan blive omfattet af ordningen.
Navnlig mange  

 familiehandler aftales mundtligt i løbet af 1. halvår med henblik på  

 overtagelse pr. 1. august, enkelte pr. 1 juli.
De vil med lovforslagets  

 udformning være afskåret fra høsttabsstøtte.
Til nr. 3 Med ændringsforslaget præciseres, at pengeinstituttets erklæring  

 indgår som en del af det samlede materiale ved afgørelsen af, om ansøger  

 opfylder betingelsen om økonomisk overlevelsesevne.
Pengeinstituttet  

 erklærer, om instituttet på baggrund af oplysningerne i ansøgningen og  

 pengeinstituttets almindelige kendskab til ansøger og i overensstemmelse med  

 det pågældende pengeinstituts sædvanlige forretningsmæssige praksis i øvrigt  

 finder, at ansøger kan forrente og afdrage gælden, kan tilvejebringe den for  

 driften nødvendige likviditet og på baggrund af forelagte budgetter kan opnå  

 økonomisk balance.
 Efter drøftelse med Finansrådet er det endvidere hensigten, at der skal  

 foreligge drifts- og likviditetsbudgetter i alle sager, uanset om der har  

 været positiv konsolidering i de forudgående år.
 Til nr. 4 Forslagsstillerne er enige i, at der normalt bør være en  

 selvrisikoprocent på 20. Men for landmænd, der har et større høsttab end 40  

 pct. henholdsvis 50 pct. vil en selvrisiko på 20 pct. ikke kunne finansieres  

 uden garantistillelse.
Til nr. 5 Efter ændringsforslaget ophæves grænsen for statsgaranti for lån  

 på 25.000 kr. Ændringsforslaget skønnes at betyde, at ca. 700 flere  

 jordbrugere vil kunne optage lån.
Den samlede lånemasse vil blive udvidet med  

 ca. 9 mio. kr. svarende til et tab på garantier på 0,9 mio. kr.
 Der vil blive ca. 30 flere nyetablerede, der kan få ydelsestilskud  

 svarende til en merudgift til ydelsestilskud på ca. 0,4 mio. kr. i  

 nutidsværdi.
 Den samlede merudgift ved at fjerne 25.000 kr.s grænsen ved høsttabslånene  

 bliver ca. 1,3 mio. kr.
 Som følge af de forholdsvis høje omkostninger ved at optage beløbsmæssigt  

 små lån forventes anvendelsen kun at ske i begrænset omfang.
 Til nr. 6 Dispensationsbestemmelsen vil være nødvendig for at kunne give  

 landmænd, der er etableret inden for de senere år, og som i forvejen har  

 statsgaranterede lån op til 95 pct., mulighed for at deltage i ordningen.
 Til nr. 7 Ændringsforslaget tilsigter at inddrage de sidste 10 årgange af  

 nyetablerede landmænd under ydelsestilskudsordningen tillige med de landmænd,  

 der i øvrigt i denne periode har foretaget så store investeringer, at den  

 faktiske etablering er sket i tiårsperioden.
Til nr. 8 I forbindelse med indfrielse af en garanti, der er ydet i  

 henhold til lovforslaget, kan statskassen rette krav mod låntager.
Det  

 foreslås, at inddrivelse af denne fordring skal kunne ske ved  

 lønindeholdelse.
Denne inddrivelsesmulighed foreslås indsat som en konsekvens  

 af vedtagelsen af lov nr. 380 af 6. juni 1991 om ændring af forskellige  

 lovbestemmelser om inddrivelse af offentlige fordringer.
Ved loven blev  

 indsat tilsvarende bestemmelser om inddrivelse af statskassens tilgodehavende  

 i forbindelse med indfrielse af nødlidende garantier m.v. ved lønindeholdelse  

 og indhentning af økonomiske oplysninger i en række lignende love.
 Ændringsforslaget bemyndiger Hypotekbanken til at inddrive restancer ved  

 indeholdelse i løn m.v. hos den pågældende efter reglerne om inddrivelse af  

 personlige skatter i kildeskatteloven.
 Ændringsforslaget bemyndiger endvidere landbrugsministeren til at  

 fastsætte de nærmere regler for fremgangsmåden i forbindelse med  

 lønindeholdelse, idet det er forudsat, at indeholdelsen sker efter reglerne  

 herom i kildeskattelovens § 73.
Bemyndigelsen vil blive udmøntet i en bekendtgørelse, hvori der bl.a.  

 fastsættes bestemmelser om meddelelse af pålæg om indeholdelse og regler om  

 løbende indbetaling fra den indeholdelsespligtige.
Herudover fastsættes  

 regler om pligt for den indeholdelsespligtige til at give underretning om den  

 pågældendes arbejdsmæssige og økonomiske forhold.
 Kildeskattelovens regler om fortrinsret for skatterestancer vil ikke blive  

 berørt af ændringsforslaget.
Det foreslås endvidere, at Hypotekbanken får hjemmel til at indhente de  

 oplysninger hos skattemyndighederne og andre offentlige myndigheder, som er  

 nødvendige for at varetage inddrivelsen af skyldige beløb.
En sådan adgang er  

 et væsentligt led i inddrivelsesarbejdet, dels ved fastsættelse af  

 afviklingsordninger og dels som forudsætning for udstedelse af pålæg om  

 lønindeholdelse.
Til nr. 9 Ændringsforslaget indebærer, ligeledes i overensstemmelse med  

 lov nr. 380 af 6. juni 1991, hjemmel til at fastsætte bødestraf for  

 overtrædelse af reglerne om lønindeholdelse.
Hjemmelen vil blive udnyttet i  

 tilfælde af den indeholdelsespligtiges overtrædelse af pålæg om  

 lønindeholdelse, overtrædelse af underretningspligt vedrørende ændring af  

 arbejdssted og andre oplysninger af betydning for inddrivelsen.
Til nr. 10 Efter ændringsforslaget skal kontantlån i form af høsttabslån  

 ydet til tørkeramte jordbrugere behandles efter de særlige regler i  

 kursgevinstlovens § 8 A vedrørende realkreditinstitutters indkomstopgørelse.  

 Der opnås herved, at Dansk Landbrugs Realkreditfond bliver fritaget for ved  

 opgørelsen af den skattepligtige indkomst at medregne den del af  

 renteindbetalingerne fra låntagerne, som medgår til amortisation af det ikke  

 fradragsberettigede kurstab, instituttet får ved salg af de underliggende  

 obligationer.
Dette svarer til, hvad der i dag gælder i relation til lån ydet  

 til refinansiering af K-lån samt lån ydet til yngre jordbrugere, hvor Dansk  

 Landbrugs Realkreditfond, som det også er tanken efter nærværende lovforslag,  

 er lovmæssigt forpligtet til at yde de pågældende lån som kontantlån.
 Ændringsforslaget skønnes ikke at have nævneværdige administrative  

 konsekvenser.
 Den foreslåede udvidelse af § 8 A medfører, at der ikke fra Dansk  

 Landbrugs Realkreditfond opnås et utilsigtet merprovenu i forbindelse med  

 fondens ydelse af høsttabslån.
 Til nr. 11 Efter den gældende lov om tilskud til skovforbedrende  

 foranstaltninger, jf. § 4, stk. 5, kan landbrugsministeren fastsætte regler  

 om reduktion af tilskuddet for ansøgere, hvis samlede skovareal overstiger 50  

 ha.
Efter ændringsforslaget undtages ansøgninger, der vedrører retablering af  

 kulturer, der er skadede af tørken i sommeren 1992, fra denne regel.
Hermed  

 kan der gives tilskud til retablering af tørkeskadede kulturer i privatejede  

 skove uanset ejendomsstørrelsen.
Det er hensigten at begrænse muligheden  

 herfor til kulturer, der er etableret i 1988 eller senere.
Tørken i sommeren 1992 har ramt alle grupper af skove.
Det anslås, at  

 retablering af den tørkeramte kultur vil medføre udgifter til tilskud på i  

 alt 10 mio. kr.
Udgifterne afholdes af uforbrugte bevillinger fra tidligere  

 finansår.
Konsekvensen heraf vil blive optaget på de årlige bevillingslove.
Ændringsforslag til II.
Forslag til lov om indkomststøtte til landbrugere Til § 2Af landbrugsministeren , tiltrådt af et flertal  

 (udvalget med undtagelse af FP):
 1) Stk. 1, nr. 2 , affattes således:
 »2) i gennemsnit for 1990 og 1991 har været en indkomst fra  

 landbrugsproduktionen, der udgør mindst 10,0 pct. af husstandsindkomsten,  

 og«.
 Af et mindretal (CD og KRF):
 2) I stk. 1, nr. 3 , ændres procentangivelsen  

 »30,0« til: »20,0«.
 Til § 3 3) I stk. 2 udgår ordene »ydes til en  

 årsarbejdsenhed og en ansøger«, og i stedet indsættes: »142.000  

 kr.«.
Bemærkninger Til nr. 1 EF-Kommissionen har efter lovforslagets fremsættelse oplyst, at  

 familieindkomsten efter § 2, stk. 1, nr. 1, og efter nr. 2 i lovforslaget  

 ikke altid er sammenfaldende.
I indkomsten efter nr. 2 medregnes indkomster  

 fra alle medlemmer af ansøgers familie, der indgår i ansøgers husstand.
Det  

 foreslås derfor at ændre »familieindkomst« i nr. 2 til  

 »husstandsindkomst«.
 Det bemærkes endvidere i forbindelse med opgørelse af familieindkomsten  

 efter § 2, stk. 1, nr. 1, at denne skal opgøres på grundlag af familiens  

 faktiske indkomst fra bedriften og ikke på grundlag af familiens  

 arbejdsindsats på bedriften som nævnt i bemærkningerne til lovforslaget.
 Til nr. 2 Ændringsforslaget tilsigter at inddrage flere af de landmænd,  

 der i forvejen har lave indkomster, under ordningen.
 Til nr. 3 Ændringsforslaget tilsigter at udnytte EF's muligheder for at  

 kunne yde indkomststøtte til begge ægtefæller, hvis begge har deres  

 indkomstgrundlag fra bedriften.
Svend Aage Jensen (CD) Eva Fatum (S) Henning Gjellerod (S) Henrik Dam  

 Kristensen (S) Jacob Lindenskov (S) Henning Nielsen (S) nfmd.
Bjørn Westh  

 (S) Birthe Hansen (SF) Jens Thoft (SF) Rønholt (KF) Grove (KF) Mejdahl (V)  

 Sønderby (V) fmd.
Svend Heiselberg (V) Niels Højland (FP) Marianne  

 Jelved (RV) Lysholm Christensen (KRF) Bilag Et af udvalgets spørgsmål til landbrugsministeren og dennes besvarelse  

 heraf:
 Spørgsmål 3:
»Ministerens kommentar udbedes til henvendelsen af 20. oktober 1992  

 fra De Danske Landboforeninger og Danske Husmandsforeninger, jf. bilag 2.  

 Udvalget udbeder sig herunder beregninger over udgifterne ved de i  

 henvendelsen anførte forslag.« Svar:
 A) Med hensyn til de vedrørende L 38 af De Danske Landboforeninger og  

 Danske Husmandsforeninger knyttede kommentarer skal følgende anføres:
 Organisationerne foreslår, at adgangskriteriet nedsættes fra et  

 høsttab på 30 pct. til et høsttab på 20 pct.
Adgangskravet til ordningen er et høsttab på mindst 30 pct.
Kommissionen  

 har oplyst, at nationale støtteordninger for landbruget i forbindelse med  

 naturkatastrofer og lign. kun kan godkendes, hvis de skadelidte jordbrugeres  

 udbyttetab er på mindst 30 pct.
Denne grænse er fast praksis i henhold til  

 EØF-traktatens artikel 92, stk. 2, litra b om statsstøtte i forbindelse med  

 naturkatastrofer og lign.
 Det er i øvrigt generelt i Danmarks interesse, at der skal være tale om  

 alvorlige naturkatastrofer og lign., før nationale støtteordninger tillades  

 af EF-Kommissionen.
 Organisationerne foreslår en nedsættelse af selvrisikoen fra 20 pct.  

 til 10 pct. for jordbrugere med et udbyttetab på 40-50 pct. og til 0 pct. ved  

 et udbyttetab på over 50 pct.
Selvrisikoen er udtryk for den erhvervsmæssige risiko, som landmanden bør  

 indrette sig på.
Selvrisikoen afspejler, at der selv under normale  

 omstændigheder er svingninger i udbyttet fra år til år.
En differentieret  

 selvrisiko vil komplicere ordningen væsentligt.
Beregninger viser, at en gradueret tabsgrænse vil medføre en forøgelse af  

 låneoptagelsen på 153 mill. kr. ved en 75 pct. udnyttelse af ordningen,  

 svarende til en merudgift til indfrielse af garantier på ca. 15 mill. kr.  

 Merudgiften til ydelsestilskud kan beregnes til ca. 21 mill. kr.
Den samlede  

 merudgift kan således anslås til ca. 36 mill. kr.
Forslaget har stort set  

 ingen effekt på antallet af jordbrugere, der kommer ind under ordningen.
 Organisationerne foreslår, at lån under 50.000 kr. skal kunne  

 erstattes med et tilskud svarende til f.eks. 20 pct. af lånet, idet tilskud  

 under 5.000 kr. dog ikke skal udbetales.
 Indførelse af en kontanttilskudsordning i en del af ordningen vil være et  

 afgørende brud på principperne i den foreslåede ordning.
Ved en valgfri ordning må det forventes, at kun ansøgere, der ikke kan  

 opnå ydelsestilskud, vil ønske lån konverteret til tilskud.
Endvidere må det  

 forventes, at alle, der har muligheden, vil benytte den.
 Beregninger viser, at ordningen vil omfatte ca. 1.200 jordbrugere, og  

 merudgifterne anslås til 5-6 mill. kr.
 Organisationerne foreslår, at forpagtere bør være omfattet af  

 ordningen.
Efter lovforslaget ydes garanti for et realkreditlån til ejere af  

 jordbrugsbedrifter.
Ved ordningen begrænses renteudgiften således mest  

 muligt.
Forpagtere, der ikke er ejere af en jordbrugsbedrift, er ikke omfattet af  

 ordningen.
Jordbrugere, der ejer en jordbrugsbedrift, vil derimod kunne  

 medregne høsttab på tilforpagtede arealer i bedriftens samlede høsttab.
 Forpagtere er omfattet af indkomststøtteordningen.
Skal ordningen omfatte forpagtere, vil den blive betydeligt mere  

 kompliceret, idet disse i givet fald skal have et statsgaranteret personligt  

 lån i et pengeinstitut.
Dette vil kræve, at der gennemføres en særlig  

 ordning.
 Organisationerne foreslår en udvidelse af ydelsestilskudsordningen,  

 således at ordningen udvides til jordbrugere, der har etableret sig inden for  

 de sidste 10 år eller er særligt økonomisk belastede på grund af store  

 investeringer.
 Efter forslaget kan ydelsestilskud ydes til ansøgere, der ud over at  

 opfylde lovens øvrige bestemmelser har en samlet gæld, der udgør mindst 65,0  

 pct. af de samlede aktiver, og har erhvervet ejendommen efter den 30. juni  

 1986.
Hensigten med ydelsestilskuddet har været at yde en særlig hjælp til de  

 nyetablerede jordbrugere.
En udvidelse af denne gruppe af  

 ydelsestilskudsberettigede til de af organisationerne omtalte grupper er ikke  

 i overensstemmelse hermed.
 Vedrørende jordbrugere, der har foretaget væsentlige investeringer i de  

 senere år, foreslår organisationerne, at der skal være mulighed for  

 dispensation, hvis der i de senere år er foretaget så væsentlige  

 investeringer i ejendommen, at det kan sidestilles med en nyetablering.
 Forslaget strider mod hensigten med ydelsestilskuddet, og en mulighed for  

 dispensation vil komplicere administrationen af ordningen.
 Beregninger viser, at merudgiften ved udvidelse af  

 ydelsestilskudsordningen til jordbrugere, der har etableret sig på egen  

 bedrift siden 1982, forventes at udgøre ca. 76 mill. kr. og bevirke, at  

 yderligere ca. 1.000 jordbrugere vil kunne opnå ydelsestilskud.
 Organisationerne foreslår, at 95 pct.-sikkerhedsgrænsen bør kunne  

 fraviges, så høsttabslånet kan placeres efter allerede eksisterende lån, især  

 yngre jordbruger-lån og de lån, som disse respekterer.
Spørgsmålet om høsttabslånets placering i ejendomme med yngre  

 jordbruger-lån er i øjeblikket genstand for en nærmere undersøgelse i  

 Landbrugsministeriet.
Så snart resultatet heraf foreligger, vil jeg vende  

 tilbage til sagen.
 Organisationerne anfører, at der på grund af høsttabssituationen kan  

 opstå problemer med hensyn til at opfylde hovederhvervskravet på  

 ansøgningstidspunktet.
 Ordningen vil blive tilrettelagt således, at jordbrugere, der som følge af  

 høsttabet midlertidigt ikke kan opfylde hovederhvervskravet, vil være  

 omfattet.
 Organisationerne foreslår, at etableringstidspunktet senest den 30.  

 juni 1992 skal ændres til, at det for ansøgere, der har etableret sig senest  

 den 1. august 1992, er tilstrækkeligt, at det af købsdokumentet fremgår, at  

 ejendommen er overtaget før den 1. august 1992.
Ved valg af skæringsdatoen den 30. juni 1992 for køb af ejendom  

 tilkendegives, at det ikke med tørkehjælpsforanstaltningerne er hensigten at  

 hjælpe jordbrugere, der har etableret sig så lange henne i tørkeperioden, at  

 de burde kunne indse, at der ville blive tale om en dårlig høst.
Ved  

 ejendomshandler indgået efter 30. juni 1992 bør der være taget højde for en  

 dårlig høst, således at købsprisen er fastsat under hensyn hertil.
 B) Med hensyn til de vedrørende L 39 af De Danske Landboforeninger og  

 Danske Husmandsforeninger knyttede kommentarer skal følgende anføres:
 Organisationerne foreslår, at adgangskriteriet til  

 indkomststøtteordningen nedsættes fra et krav om et udbyttetab på mindst 30  

 pct. til et krav om et udbyttetab på 20 pct.
Høsttabskravet på mindst 30 pct. svarer til høsttabskravet i L 38.  

 Regeringen finder, at det er uhensigtsmæssigt med et lavere høsttabskrav ved  

 indkomststøtteordningen end ved høsttabslåneordningen.
Et sådant forslag vil  

 bl.a. medføre, at der stilles strengere betingelser for at opnå et  

 statsgaranteret lån end for at opnå kontanttilskud.
 Beregninger viser, at en nedsættelse af høsttabskravet til et 20 pct.s  

 høsttab vil medføre merudgifter på ca. 37 mill. kr. og bevirke, at 1.700  

 flere landbrugere vil kunne opnå indkomststøtte.
 Organisationerne foreslår, at støttesatsen på 650 kr. pr. ha forhøjes  

 væsentligt.
Satsen er fastsat som 10 pct. af værdien af det gennemsnitlige kornudbytte  

 pr. ha, fordi det svarer til forskellen mellem et gennemsnitligt høsttab på  

 ca. 30 pct. og en selvrisiko på 20 pct.
Det gennemsnitlige udbytte i vårbyg  

 er sat til 50 hkg pr. ha, og prisen på byg er sat til 130 kr. pr. hkg.
Beregninger viser, at en forhøjelser af støttesatsen til 1.000 kr. pr. ha  

 vil medføre merudgifter på ca. 28 mill. kr.
Kredsen af støttemodtagere vil  

 være uændret.
 Organisationerne foreslår, at indkomststøtten bør kunne ydes til to  

 årsarbejdsenheder pr. bedrift.
Efter forslaget kan der højst ydes indkomststøtte til en årsarbejdsenhed  

 og en ansøger pr. befrift.
Mulighed for ydelse af indkomststøtte til op til 2  

 årsarbejdsenheder og 2 ansøgere pr. bedrift er ikke medtaget i forslaget.
En  

 sådan regel vil kunne medføre overkompensation, jf. svaret på det foregående  

 punkt.
 Organisationerne foreslår, at uddannelseskravet for ansøgere født  

 efter 1958 lempes, således at der for denne gruppe kommer til at gælde de  

 samme regler som for ansøgere født før 1958.
 Det vil blive drøftet med EF-Kommissionen, om EF-refusion vil kunne  

 opretholdes ved den foreslåede lempelse af uddannelseskravet.
 Organisationerne foreslår, at andelen af familieindkomsten fra  

 landbruget skal opgøres før nettorenteudgifter i forbindelse med betingelsen  

 i § 2, stk. 1, nr. 2.
Familieindkomsten omfatter efter forslaget familiens indkomst fra  

 bedriften og uden for bedriften.
Det er efter forslaget forudsat, at  

 indkomsten fra bedriften opgøres efter fradrag af afskrivninger og  

 nettorenteudgifter.
 Spørgsmålet, om der kan være forskel mellem opgørelsen af indkomsten fra  

 bedriften i § 2, stk. 1, nr. 1 og 2, vil blive drøftet med EF-Kommissionen.
Det bemærkes, at de anslåede udgifter ved de forskellige ændringsforslag  

 viser den isolerede virkning af de enkelte forslag.
Hvis flere forslag  

 kombineres, vil det være nødvendigt at foretage særlig beregning, der tager  

 hensyn til sammenhængen mellem forslagene.
De anførte merudgifter kan således  

 ikke umiddelbart lægges sammen.
