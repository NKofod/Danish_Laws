Bekendtgørelse om ændring af bekendtgørelse om eksamener m.v. for godkendte revisorer § 1 I bekendtgørelse nr. 1045 af 30. juni 2016 om eksamener m.v. for godkendte revisorer foretages følgende ændringer:
 1. § 2, stk. 4, affattes således:
»Stk. 4. Betaling for deltagelse i de i § 1 nævnte eksamener og prøver samt kvalifikationseksamen opkræves af FSR - danske revisorer.
Betalingen dækker udgifter, der er nødvendige for afholdelsen af eksamen, herunder udgifter til honorarer og administration.
Betalingen er ens for alle deltagere ved en eksamen.
Betalingen fastsættes således, at der opnås fuld dækning for de omkostninger, der er forbundet med afholdelse af de i § 1 nævnte eksamener og prøver, således at der tilstræbes balance over en løbende 4-årig periode.
Eventuelle realiserede over- eller underskud oppebæres, henholdsvis afholdes af FSR  danske revisorer.« 2. I § 3 indsættes efter stk. 1 som nyt stykke:
»Stk. 2. Betingelsen i stk.  1, nr. 2, hvorefter mindst et års deltagelse i udførelse af opgaver skal være foregået efter bestået kandidatuddannelse, og mindst to års deltagelse skal ligge inden for de seneste tre år forud for fristen for tilmelding, anses tillige for opfyldt, hvor den tilmeldte senest ved afholdelsen af den skriftlige eksamination dokumenterer, at deltagelsen er opnået inden afholdelse af den skriftlige eksamination (modul) efter § 11, stk. 2, 3 eller 4, hvortil den tilmeldte indstiller sig.« Stk. 2 bliver herefter stk. 3.
 3. § 6, stk. 2, affattes således:
»Stk. 2. For at bestå den skriftlige prøve skal alle tre skriftlige moduler være bestået senest i det fjerde kalenderår efter det år, hvor det første modul er bestået.
Opfylder et bestået modul ikke kravet i 1. pkt. på tidspunktet for beståelsen af det tredje modul, skal det først beståede modul bestås på ny.
En kandidat, der skal bestå et modul på ny, får tre nye forsøg til at bestå det pågældende modul.« 4. § 7, stk. 1 og 2, affattes således:
»§ 7. For at kunne deltage i den mundtlige prøve ved revisoreksamen kræves, at den skriftlige prøve er bestået.
Indstilling til den mundtlige prøve skal ske senest i det tredje kalenderår efter, at den skriftlige prøve er bestået.
Stk. 2. En person, der tre gange har påbegyndt den mundtlige prøve, kan ikke indstille sig til prøven igen.
Den mundtlige prøve skal være bestået senest i det fjerde kalenderår efter det år, hvor kandidaten første gang indstillede sig til prøven.
Påbegyndelse af den mundtlige prøve i henhold til den i § 20 nævnte eksamen medregnes ved anvendelsen af 1. pkt.« 5. I § 16, stk. 3, indsættes som 2. pkt.:
»Eksamensudvalget kan bemyndige udvalgets sekretariat til at træffe afgørelse om dispensation i medfør af § 6, stk. 3, i tilfælde, hvor en kandidat har bestået et af de tre skriftlige moduler.« 6. § 17, stk. 6, affattes således:
»Stk. 6. FSR - danske revisorer indsender årligt og senest den 1. marts til Eksamensudvalget regnskab for det foregående år for afholdelse af eksamener fordelt på de forskellige eksamenstyper.
Inden samme frist indsender FSR - danske revisorer til Eksamensudvalget budget for det indeværende år for afholdelse af eksamener fordelt på de forskellige eksamenstyper.« 7. Efter § 18 indsættes før kapitel 7:
»Kapitel 6 a Øvrige bestemmelser § 18 a.
Erhvervsstyrelsen kan fastsætte retningslinjer for opbevaringen af oplysninger, som styrelsen modtager i forbindelse med behandling og afgørelse af sager omfattet af denne bekendtgørelse, herunder om længden af det tidsrum, hvori oplysningerne opbevares.« § 2 Stk. 1. Bekendtgørelsen træder i kraft den 1. januar 2019.
 Stk. 2. Det første år i den løbende 4-årige periode i § 2, stk. 4, 4. pkt., som affattet ved § 1, nr. 1, er kalenderåret 2019.
