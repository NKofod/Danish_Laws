Skriftlig fremsættelse (17. november 1999) Arbejdsministeren (Ove Hygum):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 mægling i arbejdsstridigheder. (Ændring af 3-dages reglen til en  

 5-dages regel).
(Lovforslag nr.
L 99).
 Jeg skal hermed foreslå, at fristen for  

 hvornår en varslet konflikt kan begynde, forlænges med 2 dage,  

 således at en konflikt først kan begynde på 5. dagen efter  

 fx forkastelse af et mæglingsforslag.
 Forslaget skal ses på baggrund af LO og DA's aftale  

 af 14. september 1999 om rammerne for tilrettelæggelsen af de  

 forestående overenskomstforhandlingerne, hvor ét af elementerne  

 er et ønske om at styrke parternes mulighed for selv at finde en  

 løsning inden en konflikt træder i kraft.
 Idet jeg i øvrigt henviser til lovforslaget og de  

 ledsagende bemærkninger, skal jeg anbefale lovforslaget til Tingets  

 velvillige behandling.
