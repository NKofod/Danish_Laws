 I henhold til § 5, stk. 2, i lov om frikommuner (lovbekendtgørelse nr. 337  

 af 21. maj 1987) meddeles:
 § 1.  Miljøministeren har i dag godkendt  

 frikommuneregulativ nr. 7 for Næstved kommune om nedsættelse af fristen for  

 indsigelse ved ændring af kommuneplanen og ændring af bestemmelsen om, at  

 amtsrådet påser, at et lokalplanforslag er i overensstemmelse med  

 kommuneplanen.
 § 2.  Det i § 1 nævnte frikommuneregulativ indebærer,  

 at følgende bestemmelser ikke gælder i Næstved Kommune:
 Kommuneplanloven, jf. lovbekendtgørelse nr. 391 af 22. juli 1986, § 14,  

 stk. 3 samt § 25, stk. 1, 1. pkt. for så vidt angår bestemmelsen om, at  

 amtsrådet påser, at et forslag til lokalplan er i overensstemmelse med en  

 kommuneplan.
 § 3.  Det i § 1 nævnte frikommuneregulativ træder i  

 kraft den 10. august 1987. Frikommuneregulativet gælder til og med den 31.  

 december 1989.
 Stk. 2.  Det i § 1 nævnte frikommuneregulativ vil være  

 fremlagt de samme steder som kommunalbestyrelsens mødedagsordener, jf. lov om  

 kommunernes styrelse § 8, stk. 4.
