Tillægsbetænkning afgivet af  

 Boligudvalget den 9. december 2002 Tillægsbetænkning over Forslag til lov om fremme af privat  

 udlejningsbyggeri [af  

 økonomi- og erhvervsministeren (Bendt Bendtsen)] 1. Udvalgsarbejdet Lovforslaget blev fremsat den 6. november 2002 og var til  

 1. behandling den 12. november 2002. Lovforslaget blev efter 1. behandling  

 henvist til behandling i Boligudvalget.
Udvalget afgav betænkning den  

 21. november 2002. Lovforslaget var til 2. behandling den 29. november 2002.  

 Den 5. december 2002 blev det på et udvalgsmøde besluttet at  

 genoptage behandlingen af lovforslaget i Boligudvalget.
Møder Udvalget har, efter at lovforslaget blev henvist til  

 fornyet udvalgsbehandling, behandlet dette i 1 møde.
Sammenhæng med andet lovforslag Lovforslaget skal ses i sammenhæng med forslag til  

 lov om ændring af ligningsloven og lov om beskatning af visse  

 pensionskapitaler m.v. (Fremme af privat udlejningsbyggeri) (lovforslag nr.
L  

 68), som har været behandlet i Skatteudvalget.
Skriftlige henvendelser Udvalget har før den fornyede behandling af  

 lovforslaget modtaget 3 skriftlige henvendelser fra:
Danske Entreprenører, Byggeriets Arbejdsgivere og Dansk  

 Byggeri, De Samvirkende Invalideorganisationer samt Ejerlejlighedernes Landsforening.
 Økonomi- og erhvervsministeren har over for  

 udvalget kommenteret de skriftlige henvendelser.
Spørgsmål Udvalget har i forbindelse med den fornyede behandling af  

 lovforslaget stillet 3 spørgsmål til økonomi- og  

 erhvervsministeren til skriftlig besvarelse, som denne har besvaret. 2 af  

 spørgsmålene og økonomi- og erhvervsministerens svar  

 herpå er optrykt som bilag 2 til tillægsbetænkningen.
2. Indstillinger og politiske bemærkninger Et flertal i udvalget (V, S, DF, KF, RV og KRF)  

 indstiller lovforslaget til vedtagelse i den affattelse, hvori det  

 foreligger efter 2. behandling.
 Ud over Socialdemokratiets politiske bemærkninger i  

 betænkningen, har Socialdemokratiet med tilfredshed noteret, at  

 ministeren ikke lægger op til, at der gives mange dispensationer fra  

 tilgængelighedskravene, og har hæftet sig ved udsagnet, »at der vil være tilfælde,  

 hvor det rent byggeteknisk ikke er muligt på en hensigtsmæssig  

 måde at installere en elevator inden for bygningens eksisterende  

 rammer.« Dette udsagn  

 fremlægger klart, at det kun er byggetekniske forhindringer, der  

 gør, at tilgængelighedskravene bør fraviges.
 Et mindretal i udvalget (SF) vil stemme hverken for  

 eller imod lovforslaget.
 Et andet mindretal i udvalget (EL) indstiller  

 lovforslaget til forkastelse ved 3. behandling.
 Tjóðveldisflokkurin, Inuit Ataqatigiit og  

 Siumut var på tidspunktet for tillægsbetænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske udtalelser i  

 tillægsbetænkningen.
 En oversigt over Folketingets sammensætning er  

 optrykt i tillægsbetænkningen.
Inge-Lene Ebdrup (V)  

  Rikke Hvilshøj (V)  

  Ulrik Kragh (V) nfmd.  Gudrun Laub (V)  

  Freddie H.
Madsen (DF)  Anita Knakkergaard (DF)  

 Carina Christensen (KF)  Helle Sjelle (KF)  

  Tove Videbæk (KRF)  Carsten Bo Jensen (S)  

  Jytte Andersen (S)  Lars Kramer Mikkelsen (S)  

  Lissa Mathiasen (S)  

 René Skau Björnsson (S) fmd.  

  Morten Homann (SF)  Niels Helveg Petersen (RV)  

  Keld Albrechtsen (EL) Tjóðveldisflokkurin, Inuit Ataqatigiit og  

 Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf 1 medlem valgt på  

 Færøerne Bilag 1 Oversigt over bilag vedrørende L 57 omdelt efter  

 afgivelse af betænkning 26 Betænkning afgivet 21/11-02 27 Svar på spm. 5 om statens/kommunens støtte til almene  

 beboelseslejligheder i Aalborg Kommune, fra økonomi- og  

 erhvervsministeren Svar på spm. 6 om, hvad staten/kommunen giver i skattemæssigt  

 fradrag til en pensionskasse, fra økonomi- og erhvervsministeren 28 Henvendelse af 2/12-02 fra De Samvirkende Invalideorganisationer om  

 udlejningsboliger til handicappede mennesker 29 Spm. 7 om kommentar til henvendelse af 2/12-02 fra De Samvirkende  

 Invalideorganisationer, til økonomi- og erhvervsministeren 30 Henvendelse af 4/12-02 fra Danske Entreprenører m.fl. om opfordring  

 til ændring af lovforslaget for at fremme byggeri af  

 udlejningsboliger 31 Spm. 8 om kommentar til henvendelse af 4/12-02 fra Danske  

 Entreprenører m.fl., til økonomi- og erhvervsministeren 32 Henvendelse af 4/12-02 fra Advokaterne i Toldbodgade 37A på vegne af  

 Ejerlejlighedernes Landsforening 33 Spm. 9 om kommentar til henvendelse af 4/12-02 fra Advokaterne Toldbodgade  

 37A på vegne af Ejerlejlighedernes Landsforening, til økonomi-  

 og erhvervsministeren 34 1. udkast til tillægsbetænkning 35 Svar på spm. 7 kommentar til henvendelse af 2/12-02 fra De  

 Samvirkende Invalideorganisationer, fra økonomi- og erhvervsministeren 36 Svar på spm. 8 om kommentar til henvendelse af 4/12-02 fra Danske  

 Entreprenører m.fl., fra økonomi- og erhvervsministeren 37 Svar på spm. 9 om kommentar til henvendelse af 4/12-02 fra  

 Advokaterne Toldbodgade 37A på vegne af Ejerlejlighedernes  

 Landsforening, fra økonomi- og erhvervsministeren Bilag 2 Spørgsmål 7 og 9 til økonomi- og  

 erhvervsministeren og dennes svar herpå Spørgsmålene og økonomi- og erhvervsministerens svar  

 herpå er optrykt efter ønske fra udvalget.
 Spørgsmål 7:
Ministeren bedes kommentere henvendelsen af 2. december  

 2002 fra De samvirkende Invalideorganisationer vedrørende  

 udlejningsboliger til mennesker med handicap, jf.
L 57   bilag 28. Svarfrist  

 8. december 2002.
 Svar:
 De Samvirkende Invalideorganisationer udtrykker frygt for,  

 at der med lovforslaget lægges op til en praksisændring, der vil  

 indskrænke mulighederne for, at personer med handicap kan benytte nye  

 boliger i tagetager.
 Handicapområdet prioriteres højt i  

 regeringen, og som regeringens koordinator på handicapområdet er  

 jeg meget opmærksom på  

 tilgængelighedsspørgsmålet.
 Når regeringen i februar 2003 fremlægger sin  

 handicappolitiske handlingsplan, vil netop tilgængelighed til  

 eksisterende byggeri være blandt initiativerne i handlingsplanen.
Jeg mener dog, at når det som her drejer sig om  

 etablering af tagboliger i eksisterende byggeri, må vi erkende, at der  

 vil være tilfælde, hvor det rent byggeteknisk ikke er muligt  

 på en hensigtsmæssig måde at installere en elevator inden  

 for bygningens eksisterende rammer.
Er det tilfældet, mener jeg, at det  

 er rimeligt, at kommunalbestyrelsen vælger at meddele dispensation fra  

 elevatorkravet.
Efter min opfattelse må elevatorkravet ikke i sig selv  

 være til hinder for, at i øvrigt bæredygtige  

 tagboligprojekter realiseres.
Jeg vil gerne pege på, at det er hensigten med hele  

 boligpakken, herunder forslaget om fremme af privat udlejningsbyggeri at  

 få tilvejebragt så mange nye boliger som muligt, herunder ikke  

 mindst at få sat gang i byggeriet af nye udlejningsboliger, hvor  

 byggelovgivningens tilgængelighedskrav indarbejdes i projekterne fra  

 start.
Med et årligt byggeri af over 20.000 boliger i de næste 5  

 år, kommer der således en betydelig vækst i nybyggeriet af  

 boliger, der er tilgængelige for personer med  

 bevægelseshandicap.
 Jeg vil endvidere gerne pege på, at aftalen af 15.  

 oktober 2002 med Socialdemokraterne, Dansk Folkeparti, Radikale Venstre og  

 Kristeligt Folkeparti om flere og bedre boliger giver Landsbyggefonden  

 mulighed for at yde støtte til forbedringer, der er rettet mod  

 handicappede og tilgængelighed i almene boliger, inden for en  

 årlig ramme på 50 mill. kr. i 2003-2008. Aftalen styrker  

 ligeledes det (amts)kommunale incitament til at bygge boliger til yngre  

 fysisk handicappede ved at forhøje det statslige tilskud til fuldt ud  

 at dække den (amts)kommunale grundkapital i 2003 og 2004.
 Spørgsmål 9:
Ministeren bedes kommentere henvendelsen af 4. december  

 2002 fra Ejerlejlighedernes Landsforening, jf.
L 57   bilag 32.
 Spørgsmålet bedes besvaret senest mandag den  

 9. december 2002.
 Svar:
 Landsforeningen finder, at forslaget om at give et flertal  

 på 2/3 af ejerforeningens medlemmer i en ejerlejlighedsejendom mulighed  

 for at beslutte at indrette tagetagen til nye boliger er grundlovsstridigt.  

 Samtidig undrer Landsforeningen sig over ikke at være blevet  

 hørt over lovforslaget.
 Indledningsvis skal jeg beklage, at der er sket en fejl,  

 der har medført, at Landsforeningen ikke er blevet hørt over L  

 57. Imidlertid har lovforslaget været tilgængeligt på  

 Økonomi- og Erhvervsministeriets hjemmeside siden  

 høringsfristens start af hensyn til interesserede, der ville kende  

 indholdet af og kommentere forslaget.
For så vidt angår spørgsmålet om  

 forslagets grundlovsstridighed, kan jeg oplyse, at Justitsministeriet har  

 foretaget en vurdering af, om forslaget ville være i strid med  

 grundloven.
Ud fra det samlede skøn over indgrebets beskaffenhed er  

 det vurderet, at det indgreb i individuelle rettigheder, som ligger i  

 forslaget, kan ske ved lov som almindelig regulering af ejendomsretten.
Ved denne vurdering er der lagt afgørende  

 vægt på, at samtlige ejerlejlighedsejere i forbindelse med  

 projektet får betaling for afgivelse af ejendomsretten i forhold til,  

 hvad deres respektive fordelingstal berettiger dem til.
Dette gælder,  

 uanset om ejerforeningen vælger at gennemføre projektet selv  

 eller sælge retten til at gennemføre det ved salg til  

 tredjemand, men den mulige gevinst vil kunne være størst, hvis  

 foreningen har ressourcer til selv at stå for gennemførelsen af  

 projektet.
 Det er desuden tillagt afgørende vægt, at det  

 kræver et kvalificeret flertal af de stemmeberettigede såvel  

 efter antal som efter fordelingstal at træffe beslutningen, hvilket  

 samtidig indebærer en betydelig mindretalsbeskyttelse.
Efter forslaget kan ejerforeningens medlemmer med 2/3  

 flertal af samtlige stemmeberettigede såvel efter antal som efter  

 fordelingstal beslutte at gennemføre et tagboligprojekt.
Er mere end  

 1/3 af samtlige stemmeberettigede såvel efter antal som efter  

 fordelingstal ikke mødt op på generalforsamlingen, kan  

 beslutningen ikke træffes endeligt på denne generalforsamling.  

 Hvis 2/3 af de fremmødte såvel efter antal som efter  

 fordelingstal tilslutter sig forslaget om at gennemføre projektet,  

 skal der afholdes en ny generalforsamling om samme forslag inden 8 uger.  

 På den anden generalforsamling kan forslaget vedtages med 2/3 af de  

 fremmødte såvel efter antal som efter fordelingstal, uanset hvor  

 mange der møder op på generalforsamlingen.
Disse regler udgør en betydelig beskyttelse af  

 mindretallet.
Mere end 1/3 af de stemmeberettigede enten efter antal eller  

 efter fordelingstal kan således altid forhindre, at der bliver truffet  

 beslutning om gennemførelse af et tagboligprojekt.
 Jeg finder derfor ikke anledning til at imødekomme  

 ønsket om at standse den videre behandling af lovforslaget.
