(Til børnehave- og  

 fritidspædagogseminarierne samt de socialpædagogiske seminarier) Hermed fremsendes aftale af 16. juni 1986 mellem finansministeriet og  

 Lærernes Centralorganisation om ændrede lønforløb for og omklassificering af  

 lærer- og praktiklederstillinger ved børnehave- og fritidspædagogseminarierne  

 og ved socialpædagogiske seminarier.
 Ministeriet skal i tilknytning hertil bemærke følgende:
Det vil være en forudsætning for varetagelse af hvervet som praktikleder,  

 at den pågældende kan godkendes af direktoratet.
Aftalen indebærer ikke  

 ændring af praktiklederopgaverne.
 Der vil blive ydet et særligt tillæg - afhængig af beskæftigelsesgraden -  

 for varetagelsen af hvervet som praktikleder, d.v.s., at der for hverv som  

 praktikleder for 1 klasse eller 2 klasser skal ydes tillæg med 1/3,  

 respektive 2/3 af de i aftalen § 2, stk. 2 og 3, og § 4, stk. 2 og 3, nævnte  

 tillæg.
Det forudsættes, at praktiklederhvervet - bortset fra tidsbegrænset  

 funktion i tilfælde af tjenestefrihed eller lignende - ikke bortfalder,  

 medmindre der måtte være konkret grundlag herfor, for eksempel i medfør af  

 reduktion i antallet af klasser.
Opsigelse bør i sådanne tilfælde finde sted  

 med 3 måneders varsel.
Såfremt der ikke kun er tale om bortfald af  

 praktiklederhvervet, men tillige om opsigelse fra den pågældendes stilling i  

 lønrammerne 18/26/29 gælder de almindelige opsigelsesvarsler, jfr.  

 undervisningsministeriets bekendtgørelse af 6. juli 1984 om ansættelsesvilkår  

 for tjenestemandslignende ansatte ved godkendte private børnehave- og  

 fritidspædagogseminarier samt socialstyrelsens cirkulæreskrivelse af 15.  

 september 1978 om reglement for det på tjenestemandslignende vilkår ansatte  

 personale ved de socialpædagogiske seminarier og for tjenestemandsansatte ved  

 statsinstitutioner bestemmelserne i lov af 18. juni 1969 om tjenestemænd i  

 staten, folkeskolen og folkekirken.
b.
Allerede ansatte praktikledere, der har fået bevilget nedsat  

 tjenestetid, vil ved en forhøjelse af deres tjenestetid inden for den  

 beskæftigelsesgrad, der ligger til grund for deres ansættelse, opretholde  

 deres placering i lønramme 29 eller 28 med oprykning til lønramme 29.  

 Deltidsansatte praktikledere med mindst 1/2 beskæftigelsesgrad vil ligeledes  

 kunne opretholde deres lønrammeplacering ved senere overgang til ansættelse  

 med højere beskæftigelsesgrad; er deltidsansættelse sket med mindre end 1/2  

 beskæftigelsesgrad, vil overgang til ansættelse med højere beskæftigelsesgrad  

 end den oprindelige desuden indebære en ændring af ansættelsesvilkårene,  

 således at den pågældende herefter overgår til aflønning m.v. i  

 overensstemmelse med de nye regler for praktikledere.
c.
Nedsættes beskæftigelsesgraden for en allerede ansat praktikleder -  

 f.eks. i medfør af reduktion i antallet af klasser - bevarer den pågældende  

 sin hidtidige indplacering i lønramme 29 eller lønramme 28 med oprykning til  

 lønramme 29 og med en til den nedsatte beskæftigelsesgrad svarende del af  

 denne aflønning.
d.
Midlertidig ansatte praktikledere - praktikledervikarer eller  

 konstituerede praktikledere - kan bevare deres aflønning efter lønramme 29  

 eller 28 indtil udløbet af den for ansættelsesforholdet - eventuelt foreløbig  

 - fastsatte periode eller til dettes ophør, såfremt der ikke er fastsat nogen  

 bestemt periode, dog længst indtil udgangen af undervisningsåret 1985/86.
e.
Såfremt en praktiklederstilling er opslået ledig med angivelse af  

 stillingens klassificering i lønramme 29 eller 28, men beslutning om  

 besættelse af stillingen endnu ikke er godkendt af ministeriet, vil  

 ansættelse skulle ske i overensstemmelse med de ved aftalen ændrede vilkår.  

 Ansøgerne eller den udpegede ansøger må snarest underrettes om ændringer af  

 vilkårene.
Gør der sig ganske særlige forhold gældende, som kan begrunde  

 ansættelse i lønramme 29 eller 28, selvom der ikke foreligger et endeligt af  

 ministeriet godkendt ansættelsesforhold, vil spørgsmålet om en opretholdelse  

 af den hidtidige klassificering dog kunne forelægges for ministeriet til  

 afgørelse.
 For praktikledere ved de socialpædagogiske seminarier henvises til  

 overgangsbestemmelsen i aftalen § 4, stk. 3.
 P.m.v.
 e.b.
Susanne Gruno fm.
 Bilag.
