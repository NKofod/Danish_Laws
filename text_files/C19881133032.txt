 Ifølge Justitsministeriets bekendtgørelse nr. 381 af 31. august 1979 om  

 synsfri sammenkobling af lastbiler og sættevogne § 5, kan en lastbil  

 sammenkobles synsfrit, såfremt sættevognens bredde i forhold til lastbilens  

 bredde er i overensstemmelse med reglerne i Justitsministeriets  

 bekendtgørelse om køretøjers største bredde, længde, højde, vægt og  

 akseltryk.
 Køretøjer, der er registreret til synsfri sammenkobling, kan således  

 sammenkobles synsfrit, uanset sættevognens bredde overstiger den værdi, der  

 er anført i bilens koblingsattest.
 Ved udfyldelse af »koblingsattest for bil til synsfri sammenkobling  

 med sættevogn« (SB013) fastsættes sættevognens største bredde (SBR)  

 fremover til den største af følgende værdier:
 Såfremt indehaveren af en »koblingsattest for bil til synsfri  

 sammenkobling med sættevogn« ønsker den i attesten anførte værdi for  

 sættevognens bredde (SBR) ændret, (uanset dette som nævnt ikke er krævet for  

 at kunne udnytte de ændrede bestemmelser) kan dette gøres af Statens  

 Bilinspektion i forbindelse med syn af bilen.
 Rettelsen forsynes med dato, underskrift og stempel.
 P.M.V.
 E.B.
