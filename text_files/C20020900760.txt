Vejledning om mobile anlæg (slagtebusser) og lignende Afsnit I Baggrund Ved en ændring af fødevareloven  

  

  i april 2001 er det  

 fastlagt, at fødevareministeren kan fastsætte regler om, at virksomheder med  

 mobile anlæg og lignende, som anvendes til slagtning og slagtemæssig  

 behandling  

 i forbindelse med hjælp til primærproducenters hjemmeslagtninger, skal  

 registreres hos tilsynsmyndigheden.
Ministeren kan fastsætte nærmere  

 bestemmelser om hygiejnekrav og om kontrollen hermed.
Bestemmelsen fremgår af  

 den ændrede fødevarelovs § 44, stk. 4.
 Af bemærkningerne til forslaget til ændringsloven fremgår det,  

 at bestemmelsen i fødevareloven omfatter al erhvervsmæssig assistance, hvor  

 der  

 medbringes slagteudstyr.
 En assistance, hvor der ikke medbringes slagteudstyr, vil  

 således ikke være omfattet.
Ved erhvervsmæssig assistance forstås assistance der ydes af en  

 virksomhed mod en eller anden form for betaling.
Vennetjenester, hvor venner  

 og  

 bekendte hjælper hinanden med en hjemmeslagtning, er ikke omfattet.
Dog vil  

 afgrænsningen skulle foretages ud fra en konkret vurdering i det enkelte  

 tilfælde.
Ved mobile anlæg og lignende forstås mobile slagteanlæg, hvor  

 hele slagtningen eller dele af slagtningen eller den slagtemæssige behandling  

 kan foregå, samt det udstyr der medbringes.
Det vil sige, at udover mobile  

 slagteanlæg (slagtebusser) vil et tilfælde hvor en virksomhed kun medbringer  

 dele af det for slagtning nødvendige udstyr, f.eks. en slagterkniv, men hvor  

 primærproducenten selv stiller øvrige faciliteter til rådighed, også være  

 omfattet.
Ligeledes vil virksomheder, der med en mobil fjerkræplukkemaskine  

 foretager plukning af hjemmeslagtet fjerkræ, være omfattet.
Ved hjemmeslagtning forstås primærproducenters slagtning og  

 slagtemæssige behandling af egne dyr til forbrug i egen husholdning på  

 ejendomme, hvor dyrehold er tilladt, jf. § 41 i fødevareloven.
Kødet må  

 således  

 kun anvendes i landmandens husholdning.
Hvis slagtekroppen afleveres til en virksomhed med henblik på  

 opskæring og partering eller røgning eller saltning, må det kun ske til   

 	  

    

 en virksomhed, der er  

 godkendt i henhold til autorisationsbekendtgørelsens  

  

  § 12, stk. 2, til  

 at foretage røgning og saltning af kød m.m. for private forbrugere til  

 anvendelse i forbrugerens private husholdning, eller   

 	  

    

 en virksomhed der er  

 godkendt til at modtage, oplagre, partere og udskære kød og slagtekroppe samt  

 foretage anden behandling af kødet for privatpersoner i henhold til særlig  

 bekendtgørelse  

 .
 Der er ikke i medfør af lovændringen fastsat regler om  

 kødkontrol i forbindelse med hjemmeslagtninger, da der ikke skal laves  

 kødkontrol på dyr, der hjemmeslagtes hos primærproducenten med henblik på  

 anvendelse  

 i egen husholdning.
Der er heller ikke fastsat hygiejneforskrifter for en eventuel  

 opskæring af kødet, da lovændringen kun vedrører slagtning og slagtemæssig  

 behandling.
Ved slagtemæssig behandling forstås de arbejdsprocesser, som  

 foretages i tilslutning til slagtningen, f.eks. afhudning, plukning, afhåring  

 og udtagning af organer, jf. autorisationsbekendtgørelsens definitioner om  

 dette.
 De dyreværnsmæssige bestemmelser vedrørende slagtninger fremgår  

 af Justitsministeriets bekendtgørelse nr. 1037 af 14. december 1994 om  

 slagtning og aflivning af dyr (med senere ændringer).
 Lovændringen har medført, at der er indført bestemmelser vedr.  

 ovennævnte virksomheder i autorisationsbekendtgørelsen,  

 egenkontrolbekendtgørelsen  

  

  og  

 hygiejnebekendtgørelsen  

 .
Afsnit II Autorisationsbekendtgørelsen I autorisationsbekendtgørelsens § 21 er der indført krav om, at  

 virksomhed med mobile anlæg og lignende, som anvendes til slagtning eller  

 slagtemæssig behandling i forbindelse med hjælp til primærproducenters  

 hjemmeslagtning af egne dyr til brug i egen husholdning, først må påbegyndes,  

 når virksomheden har modtaget bekræftelse på at være registreret hos  

 fødevareregionen.
Virksomheden skal således henvende sig til den fødevareregion,  

 hvor virksomheden er hjemmehørende.
Virksomhedens anmodning om registrering  

 skal indeholde en beskrivelse af virksomhedens påtænkte aktiviteter.
 I autorisationsbekendtgørelsens § 36 er desuden indført en  

 overgangsbestemmelse, hvorefter ovennævnte virksomheder senest 1. maj 2002  

 skal  

 indsende anmodning om registrering til den fødevareregion, hvor virksomheden  

 er  

 hjemmehørende.
 Overgangsbestemmelsen er indført for at eksisterende mobile  

 slagteanlæg har en rimelig frist til at anmode om registrering og til at  

 opfylde de hygiejnekrav, der nu bliver stillet til dem.
 Det skal bemærkes at virksomheder i overgangsperioden kan  

 fortsætte med deres aktiviteter, blot anmodning om registrering er  

  

 indsendt  

  

 senest 1. maj 2002.
 Såfremt indsendelse af anmodning om registrering sker  

  

 efter  

  

 denne dato, skal virksomheden  

 afvente bekræftelse på registrering fra fødevareregionen, inden virksomheden  

 må  

 påbegynde sine aktiviteter.
 Virksomheden skal sikre at hygiejnebestemmelserne i  

 hygiejnebekendtgørelsen er opfyldt, når anmodning om registrering indsendes  

 til  

 fødevareregionen.
Afsnit III Hygiejnebekendtgørelsen Der er ikke lagt op til at primærproducenters mulighed for at  

 foretage hjemmeslagtninger skal begrænses eller vanskeliggøres.
Det er derfor  

 ikke hensigten at slagtningen skal foregå under overholdelse af de samme krav  

 som stilles til autoriserede slagterier, men der er fastsat helt basale  

 hygiejnekrav.
Der er således ikke tale om at slagtningen eller den  

 slagtemæssige behandling  

  

 skal  

  

 foregå  

 i mobile slagteenheder, der overholder alle hygiejnekrav i fersk kød  

  

  eller  

 fjerkrækødbekendtgørelsen  

 .
 Bestemmelserne i ændringen til hygiejnebekendtgørelsen vedr.  

 disse virksomheder omfatter således alt lige fra at en slagter medbringer en  

 kniv og derefter udfører slagtningen, herunder den slagtemæssige behandling  

 hos  

 primærproducenten, til et mobilt slagteri parkeret på primærproducentens  

 gårdsplads, hvori slagtningen eller den slagtemæssige behandling foregår.
Kapitel 3.1 Indretningsmæssige krav Bestemmelserne regulerer således kun de personer, udstyr og  

 lokaler (anlæg) som en virksomhed medbringer til slagtningen eller den  

 slagtemæssige behandling, og fastsætter basale hygiejnemæssige krav i denne  

 forbindelse, f.eks. med hensyn til lokalerne i et mobilt slagteanlæg,  

 mulighed  

 for at undgå at kødet forurenes, mulighed for håndvask og rengøring m.v.
 Det vil sige at bestemmelserne ikke nærmere regulerer  

 lokaliteterne på primærproducentens ejendom, som virksomhederne eventuelt  

 benytter sig af, jf. § 19 a, stk. 2, i  

    

 hygiejnebekendtgørelsen, hvori det er fastsat at kun mobile anlæg skal  

 opfylde indretningsmæssige krav for f.eks. gulve, vægge, lofter m.m.
 Såfremt de generelle betingelser i § 16 ikke i det konkrete  

 tilfælde findes tilstrækkelige ved et tilsyn, er der mulighed for ved hjælp  

 af  

 § 17, stk. 2, at fødevareregionen giver påbud om, at de mobile anlæg skal  

 opfylde indretningsmæssige krav nævnt i § 17, stk. 1, med hensyn til gulve og  

 vægge, uanset at virksomhederne ikke tilvirker fødevarer, da  

 tilvirkningsbegrebet ikke omfatter slagtning og slagtemæssig behandling.
Hvorvidt en virksomhed er omfattet af en given bestemmelse i  

 hygiejnebekendtgørelsen, vil i øvrigt afhænge af, hvilke aktiviteter den  

 pågældende virksomhed udøver, dvs. om der medbringes et mobilt anlæg  

 (slagtebus), hvilke aktiviteter der udøves i dette, hvilket slagteudstyr der  

 medbringes m.v.
Det skal bemærkes, at bestemmelserne i  

 hygiejnebekendtgørelsen  

 vedr. detailvirksomheder ikke gælder for disse virksomheder, da den  

 overdragelse som virksomheden foretager af kød tilbage til primærproducenten  

 efter endt slagtning og slagtemæssig behandling, ikke betragtes som salg, jf.  

 §  

 6 a.
Kapitel 3.2 Uddannelse Da der er tale om fødevarevirksomheder, er virksomhederne  

 omfattet af § 73 i hygiejnebekendtgørelsen, hvilket vil sige at den  

 ansvarlige  

 for virksomheden skal sørge for, at de personer der udfører slagtning og  

 slagtemæssig  

 behandling, får de nødvendige anvisninger om og eventuelt uddannelse i,  

 hvordan  

 de skal forholde sig til fødevarehygiejne.
Denne type virksomhed er ikke  

 omfattet af bekendtgørelse om uddannelse i fødevarehygiejne  

  

 , og dermed krav om  

 certifikatuddannelse, da der er tale om behandling af fødevarer som ikke  

 falder  

 under uddannelsesbekendtgørelsens område (uddannelsesbekendtgørelsen  

 regulerer  

 virksomheder der tilvirker ikke-animalske fødevarer med henblik på engrossalg  

 eller fødevarer med henblik på detailsalg).
Kapitel 3.3 Rengøring og desinfektion I ændringen til hygiejnebekendtgørelsen er der desuden indført  

 regler til hindring af spredning af smitsomme husdyrsygdomme, dvs. regler om  

 at  

 mobile anlæg og udstyr skal rengøres på primærproducentens ejendom efter endt  

 arbejde, at skoldevand ikke må medtages fra ejendommen med mindre det har  

 opnået en vis temperatur, og at andet spildevand og affald ikke må medtages  

 fra  

 ejendommen.
Kapitel 3.4 SRM Med hensyn til BSE er der ikke indført særlige regler i  

 ændringen til hygiejnebekendtgørelsen, da der i forvejen findes regler herom.  

 I  

 disse regler er det bl.a. fastsat, at det er primærproducentens ansvar at de  

 nødvendige undersøgelser for BSE udføres, og at specificeret risiko materiale  

 (SRM) afleveres til SRM-virksomhed.
Det fremgår desuden af de eksisterende  

 regler, dvs.
SRM-bekendtgørelsen  

  

  og  

 destruktionsbekendtgørelsen  

  

 , at det er  

 primærproducentens ansvar at SRM fjernes fra slagtekroppen.
SRM må ikke nedgraves, forbrændes eller lignende.
Materialet  

 skal afhentes af SRM-virksomheden eller en anden godkendt  

 destruktionsvirksomhed, som derefter afleverer det til SRM-virksomheden.
I  

 praksis afhentes SRM af den destruktionsvirksomhed, som henter andet animalsk  

 affald på ejendommen.
Det er også landmandens ansvar at øvrigt affald fra en  

 hjemmeslagtning håndteres i henhold til gældende regler.
Som hovedregel skal  

 andet affald fra slagtninger afhentes af en godkendt destruktionsvirksomhed  

 eller afleveres til en forbrændingsanstalt.
Affald der stammer fra  

 hjemmeslagtninger (med undtagelse af SRM-affald), kan dog nedgraves på den  

 ejendom, hvor dyrene holdes og slagtes, hvis det graves ned i tilstrækkelig  

 stor dybde til, at kødædende dyr ikke kan grave det op igen.
Afsnit IV Egenkontrolbekendtgørelsen Virksomheder med mobile slagteanlæg og lignende skal udføre  

 egenkontrol baseret på HAACP-principperne samt fastsætte egenkontrol under  

 hensyntagen til de aktiviteter, der udøves hos virksomheden, jf.  

 egenkontrolbekendtgørelsens § 4 og § 5, stk. 3-4.
 Formålet med egenkontrollen er at sikre, at fødevarerne ved  

 anvendelse på sædvanlig måde ikke kan udgøre en risiko for menneskers  

 sundhed,  

 samt at der ikke sker spredning af smitsomme husdyrsygdomme.
 Omfanget af egenkontrollen vil afhænge af den enkelte  

 virksomhed, således at egenkontrollen bliver mere omfattende for den fuldt  

 udstyrede slagtebus end i det tilfælde, hvor der f.eks. kun medbringes knive  

 og  

 boltpistol.
 Beskrivelsen af egenkontrollen vil f.eks. omfatte rengøring og  

 desinfektion af redskaberne, hvordan registreringen af dyrene sker og hvordan  

 forurening af kødet undgås, herunder udtagning af organer og håndtering af  

 SRM  

 under slagtningen.
 § 4 i egenkontrolbekendtgørelsen medfører først og fremmest, at  

 virksomhederne skal udføre en risikoanalyse, hvorved virksomheden bl.a. skal  

 overveje mulige sundhedsrisici i forbindelse med slagtningen eller den  

 slagtemæssige behandling, samt hvordan disse risici elimineres eller  

 reduceres.
Til brug for eventuel smitteopsporing og kontrollen med virksomhederne  

 er der i bilag 1 til egenkontrolbekendtgørelsen desuden krav om, at  

 virksomhederne skal føre et register med oplysninger om den ejendom, hvor  

 dyrene slagtes, dyreart, antal af dyr der er slagtet, samt evt.
CKR nummer på  

 de slagtede dyr, og slagtetidspunkt.
Virksomhederne skal i henhold til § 4  

 have  

 procedurer der sikrer registrering af disse oplysninger.
 Virksomheder med mobile slagteanlæg og lignende er omfattet af §  

 11 i egenkontrolbekendtgørelsen, hvorefter virksomhederne skal indsende  

 egenkontrolprogrammet  

 til fødevareregionen, der vurderer programmet og registrerer dets modtagelse.
Afsnit V Tilsyn Tilsyn kan foregå på virksomhedens hjemadresse, i selve  

 virksomheden, eller i forbindelse med en hjemmeslagtning hos en landmand, jf.  

 fødevarelovens § 65. Tilsyn forventes at finde sted 1-2 gange om året.
Afsnit VI Afgifter Virksomheder med mobile slagteanlæg og lignende er omfattet af  

 fødevarelovens bestemmelse i § 56 om at virksomhederne afholder udgifterne  

 ved  

 tilsyn og kontrol.
 For tiden vil denne kontrol være omfattet af bekendtgørelse nr.  

 97 af 13. februar 2001 om betaling for kontrol af fødevarer og levende dyr  

 m.v., § 20, og kontroludgiften for en gennemsnitsvirksomhed med 1-2 årlige  

 tilsyn kan forventes normalt at ligge på mellem kr. 600 og kr. 1.500 om året.
Fødevaredirektoratet, den 29. januar  

 2002 Charlotte Sporon-Fiedler Fødevareloven: Lov nr. 471 af 1. juli 1998 om fødevarer m.m. (fødevareloven),  

 senest ændret ved § 1, nr. 5, i lov nr. 279 af 25. april 2001.
 Autorisationsbekendtgørelsen: Bekendtgørelse nr. 26 af 18. januar 2002 om  

 autorisation m.v. ved behandling og salg af fødevarer m.v. samt  

 kontrolmærkning  

 af animalske fødevarer.
 Bekendtgørelse nr. 1072 af 10. december 1996 om oplagring m.v. i forbindelse  

 med visse godkendelser meddelt under henvisning til levnedsmiddellovens § 34  

 (det bemærkes, at godkendelser meddelt i medfør af bekendtgørelsen udløber  

 senest 31. marts 2005).
 Egenkontrolbekendtgørelsen: Bekendtgørelse nr. 27 af 18. januar 2002 om  

 egenkontrol i fødevarevirksomheder m.v.
 Hygiejnebekendtgørelsen: Bekendtgørelse nr. 198 af 22. marts 2001 om  

 fødevarehygiejne, som ændret ved bekendtgørelse nr. 25 af 18. januar 2002.
 Ferskkødbekendtgørelsen: Bekendtgørelse nr. 883 af 21. september 2000 om  

 fersk  

 kød m.v., senest ændret ved bekendtgørelse nr. 200 af 22. marts 2001.
 Fjerkrækødbekendtgørelsen: Bekendtgørelse nr. 878 af 20. oktober 1994 om  

 fersk  

 fjerkrækød, senest ændret ved bekendtgørelse nr. 1181 af 22. december 1999.
 Bekendtgørelse nr. 1006 af 15. december 1999 om uddannelse i  

 fødevarehygiejne.
 SRM-bekendtgørelsen: Bekendtgørelse nr. 286 af 27. april 2000 om  

 forarbejdning  

 og bortskaffelse af specificeret risikomateriale, senest ændret ved  

 bekendtgørelse nr. 197 af 22. marts 2001.
 Destruktionsbekendtgørelsen: Bekendtgørelse nr. 1387 af 28. december 2000 om  

 bortskaffelse og forarbejdning af animalsk affald og om fremstilling af  

 dyrefoder med animalsk indhold, som ændret ved bekendtgørelse nr. 114 af 20.  

 februar 2001.
