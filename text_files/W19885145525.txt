Klageren K købte af pengeinstituttet P et pantebrev med 5. prioritets  

 panteret i et sommerhus.
Efter at K 4 måneder senere havde overtaget  

 ejendommen på tavngsauktion påstod K P tilpligtet at betale erstatning, idet  

 K anførte, at pantebrevet på købstidspunktet måtte anses for værdiløst p.g.a.  

 restancer på foranstående lån, og da den af P for 2. prioriteten oplyste  

 restgæld var for lav.
P frifandtes.
 Kendelse af 19. december 1988 i sag 8/1988.
 En kunde K købte i februar 1986 af et pengeinstitut P et pantebrev med 5.  

 prioritets panteret i et sommerhus.
 Af den af P udarbejdede beskrivelse af ejendommen og pantebrevet fremgik,  

 at restgælden på de foranstående hæftelser udgjorde i alt 127.588,17 kr., og  

 blanketten, der var udfyldt på en A4-side, indeholdt oplysning om, at P  

 fraskrev sig ansvaret for, om ydelser på foranstående lån var betalt.
 Efter at K på tvangsauktion i juli 1986 havde overtaget ejendommen som  

 ufyldestgjort panthaver for et bud på 150.000 kr., konstaterede hun, at 11.  

 december 1985-terminsydelserne på 1.-4. prioriteterne ikke var betalt, og  

 klagede efter forgæves henvendelse til P til Ankenævnet med påstand om  

 erstatning, idet hun bl.a. gjorde gældende, at det af hende købte pantebrev  

 på købstidspunktet nærmest måtte betegnes som værdiløst, og at den af P på 2.  

 prioriteten oplyste restgæld var for lav.
P påstod frifindelse, idet man beklagede, at restgælden på 2. prioriteten  

 var oplyst ca. 800 kr. for lavt.
P oplyste videre, at pantebrevsbeskrivelsens  

 angivelse af restgælden på foranstående lån hidrørte fra foreviste  

 kvitteringer for erlæggelse af ejerskifteafdrag i efteråret 1985, og at der  

 ikke var foretaget korrektioner for eventuelle afdrags manglende erlæggelse i  

 den periode, hvori P var i besiddelse af pantebrevet, og udtalte som sin  

 opfattelse, at pantebrevsbeskrivelsens væsentligste formål er at oplyse  

 kunden om arten af foranstående lån samt om det pågældende pantebrevs  

 placering i procent af handelsværdien.
På ankenævnets forespørgsel oplyste vedkommende kreditforening, at andre  

 end debitor eller debitors repræsentant ved henvendelse til foreningen kun  

 kan få oplysning om restgælden på lån, men ikke om restancer, medmindre  

 debitors samtykke hertil kan dokumenteres.
Besvarelse af andre  

 realkreditinstitutters eller andre panthaveres forespørgsler om restancer  

 kræver ligeledes debitors samtykke.
Denne praksis har været uændret i de  

 senere år.
 Ankenævnet tog P's frifindelsespåstand til følge med følgende  

 bemærkninger:
 »Det forhold, at restgælden på de foran det af klageren købte  

 pantebrev stående hæftelser af indklagede var opgjort til ca. 800 kr. for  

 lavt, må efter det foreliggende antages at have været uden betydning for  

 klagerens beslutning om køb af pantebrevet.
 Det er ubestridt, at det af klageren købte pantebrev på købstidspunktet  

 ikke var misligholdt.
