 I medfør af § 2, stk. 6 i lov om visse forhold på  

 telekommunikationsområdet, jf. lovbekendtgørelse nr. 474 af 1. juni 1994 og §  

 5 b i lov om offentlig mobilkommunikation (GSM-mobilnet), jf.  

 lovbekendtgørelse nr. 473 af 1. juni 1994, fastsættes:
Tilsyn i henhold til Lov om visse forhold på  

 telekommunikationsområdet § 1.  Telestyrelsen varetager tilsynet med de i stk. 2  

 og stk. 3 nævnte områder.
 Stk. 2.  Telestyrelsen udøver de beføjelser, der på  

 følgende områder er tillagt ministeren for kommunikation og turisme i  

 bekendtgørelse nr. 167 af 10. marts 1994 om koncession for Tele Danmark A/S:
 Stk. 3.  Telestyrelsen fører endvidere tilsyn med  

 koncessionshavers overholdelse af beslutninger truffet af ministeren for  

 kommunikation og turisme i medfør af følgende bestemmelser i koncessionen: §  

 4, § 5, stk. 2, § 8, § 9, stk. 2 og § 15, stk. 2. Endvidere fører  

 Telestyrelsen tilsyn med overholdelsen af koncessionens § 10 og § 15, stk. 4.
 Stk. 4.  Telestyrelsen indhenter oplysninger om  

 koncessionshavers forhold, jf. koncessionens § 19, stk. 1, 2. punktum.
 § 2.  Telestyrelsen fører tilsyn med koncessionshavers  

 overholdelse af bekendtgørelse nr. 665 af 13. juli 1994 om provisioner og  

 markedsføringstilskud på mobilkommunikationsområdet.
Tilsyn i henhold til Lov om offentlig mobilkommunikation  

 (GSM-mobilnet) § 3.  Telestyrelsen varetager tilsynet med de i stk.  

 2-4 nævnte områder.
 Stk. 2.  Telestyrelsen udøver de beføjelser, der på  

 følgende områder er tillagt kommunikationsministeren i tilladelse af 9.  

 september 1991 til Dansk MobilTelefon I/S og tilladelse af 21. november 1991  

 til Tele Danmark A/S:
 Stk. 3.  Telestyrelsen fører tilsyn med  

 tilladelsesindehavernes overholdelse af beslutninger truffet af ministeren  

 for kommunikation og turisme i medfør af pkt. 9 i tilladelserne.
 Stk. 4.  Herudover fører Telestyrelsen tilsyn med  

 tilladelsesindehavernes overholdelse af det i tilladelsernes pkt. 3 nævnte  

 MoU.
 Stk. 5.  Telestyrelsen indhenter fra  

 tilladelsesindehaverne økonomiske, statistiske og øvrige oplysninger, der  

 skønnes nødvendige for at kunne påse overholdelsen af vilkårene for  

 tilladelsen, jf. tilladelsernes pkt. 19.
 § 4.  Telestyrelsen fører tilsyn med  

 tilladelsesindehavernes overholdelse af bekendtgørelse nr. 665 af 13. juli  

 1994 om provisioner og markedsføringstilskud på mobilkommunikationsområdet.
Klager § 5.  Telestyrelsen træffer afgørelse i klager over  

 koncessionshaver eller dennes datterselskabers forhold på det koncessionerede  

 område.
 Stk. 2.  Telestyrelsen træffer afgørelse i klager over  

 tilladelsesindehavernes forhold på særrettighedsområderne.
 § 6.  I de tilfælde, hvor klager over Telestyrelsens  

 afgørelser ikke er omfattet af Telenævnets kompetence, kan klage over  

 Telestyrelsens afgørelse indgives til Ministeriet for Kommunikation og  

 Turisme.
Ikrafttrædelse § 7.  Bekendtgørelsen træder i kraft den 15. august  

 1994.
