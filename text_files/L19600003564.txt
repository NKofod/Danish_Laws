I forbindelse med udenrigsministeriets bekendtgørelse nr. 19 af 18.  

 december 1946, Lovtidende C, om Danmarks ratifikation af overenskomst af 16.  

 november 1945, om De forenede Nationers Organisation for  

 undervisningsmæssige, videnskabelige og kulturelle Spørgsmål, bringes det  

 herved til almindelig kundskab, at konventionen i henhold til art.
XIII er  

 ændret ved beslutninger af organisationens 2., 3., 4., 5., 7., 8., 9. og 10.  

 generalforsamling og nu har følgende ordlyd (ændringerne trykt med kursiv):
 Konvention om De forenede Nationers Organisation for Uddannelse, Videnskab  

 og Kultur.
Regeringerne i de i denne konvention deltagende stater erklærer herved på  

 deres folks vegne, at  eftersom krige begynder i menneskets sind, må forsvaret for  

 freden ligeledes opbygges i menneskets sind, at  uvidenhed om andre folkeslags skikke og levevis gennem hele  

 menneskehedens historie har ligget til grund for den mistillid og mistro  

 folkene imellem, som har været skyld i, at deres indbyrdes uoverensstemmelser  

 alt for ofte har udviklet sig til krig.
at  den store og frygtelige krig, der nu er endt, var en krig  

 muliggjort ved fornægtelse af de demokratiske grundsætninger om menneskers  

 værdighed, ligeberettigelse og gensidige respekt og ved i stedet, under  

 udnyttelse af uvidenhed og fordomme, at udbrede læren om menneskers og racers  

 ulighed, at  en vid udbredelse af kultur og opdragelse af menneskeheden til  

 retfærdighed, frihed og fred er en ubetinget forudsætning for menneskets  

 værdighed og udgør en hellig pligt, som alle nationer må opfylde i en ånd af  

 gensidig hjælpsomhed og hensyntagen, og at  en fred, der udelukkende hvilede på politiske og økonomiske  

 aftaler mellem regeringer ikke ville kunne opnå enstemmig, varig og oprigtig  

 tilslutning fra verdens folk, og at freden derfor, hvis den ikke skal glippe,  

 må opbygges på menneskehedens intellektuelle og moralske samfølelse.
 Af disse grunde er de i denne konvention deltagende stater, som ønsker at  

 sikre fuldstændig og ligelig adgang til uddannelse for alle, fri søgen efter  

 objektiv sandhed og fri udveksling af tanker og viden, enige om og besluttede  

 på at udvikle og udbygge midlerne til samkvem mellem deres folk og at anvende  

 disse midler til indbyrdes forståelse og en sandere og mere fyldestgørende  

 viden om hverandres levevis.
 Følgelig opretter de herved De forenede Nationers Organisation for  

 Uddannelse, Videnskab og Kultur i det øjemed gennem folkenes samarbejde på  

 uddannelsens, videnskabens og kulturens områder at virke til fremme af  

 international fred og menneskehedens fælles velfærd, med hvilke formål for  

 øje De forenede Nationer blev oprettet, og som forkyndes i disses pagt.
 Artikel I.
 Formål og opgaver.
 1. Organisationens formål er at bidrage til fred og  

 sikkerhed ved fremme af samarbejde mellem nationerne gennem uddannelse,  

 videnskab og kultur i det øjemed at fremme den almindelige respekt for  

 retfærdighed, for lov og ret, for menneskerettighederne og for de  

 fundamentale frihedsrettigheder, som ved De forenede Nationers pagt er  

 bekræftet for alverdens folk uanset forskelle i henseende til race, køn,  

 sprog eller religion.
 2. Tilvirkeliggørelse af dette formål vil  

 organisationen:
ved iværksættelse af samarbejde nationerne imellem til fremme af det  

 ideal, som består i lige adgang til uddannelse uanset forskelle i henseende  

 til race, køn, økonomisk eller social stilling, ved forslag om uddannelsesformer, der er bedst egnede til at forberede  

 alverdens børn til det ansvar, som friheden indebærer; ved at anspore til samarbejde mellem nationerne på alle åndslivets  

 områder, herunder international udveksling af personer, der virker inden for  

 uddannelse, videnskab og kultur, samt udveksling af publikationer, genstande  

 af kunstnerisk og videnskabelig interesse og andet oplysningsmateriale; ved at sætte sådanne former for internationalt samarbejde i gang, som  

 anses egnet til at give folk i alle lande adgang til det i ethvert andet land  

 trykte og offentliggjorte materiale.
 3. I det øjemed at opretholde uafhængigheden, helheden  

 og den frugtbare mangfoldighed i medlemsstaternes kulturer og  

 uddannelsessystemer er det organisationen forbudt at gribe ind i anliggender,  

 der i det væsentlige henhører under medlemsstaternes egen jurisdiktion.
 Artikel II.
 Medlemsskab.
 1. Medlemsskab i De forenede Nationer medfører ret til  

 medlemsskab i De forenede Nationers Organisation for Uddannelse, Videnskab og  

 Kultur.
 2. Med forbehold af bestemmelserne i den mellem  

 nærværende organisation og De forenede Nationer afsluttede og i medfør af  

 artikel X i denne konvention godkendte overenskomst kan stater, der ikke er  

 medlemmer af De forenede Nationer, på forslag af forretningsudvalget og med  

 to trediedeles flertal i generalforsamlingen optages som medlemmer af  

 nærværende organisation.
 3. Som associerede medlemmer kan generalforsamlingen med et flertal på  

 to trediedele af tilstedeværende og stemmeafgivende medlemmer optage  

 landområder eller grupper af landområder, der ikke selv er ansvarlige for  

 varetagelsen af deres udenrigske anliggender, når ansøgning herom indgives på  

 et sådant landområdes eller en sådan gruppe af landområders vegne af det  

 medlem eller den anden myndighed, som er ansvarlig for det pågældende  

 landområdes eller de pågældende landområders udenrigske anliggender.  

 Karakteren og omfanget af associerede medlemmers rettigheder og forpligtelser  

 bestemmes af generalforsamlingen.
 4. Medlemmer af organisationen, der er suspenderet i  

 udøvelsen af rettigheder og privilegier som medlemmer af De forenede  

 Nationer, skal efter anmodning af sidstnævnte organisation suspenderes for så  

 vidt angår deres rettigheder og privilegier som medlemmer af nærværende  

 organisation.
 5. Medlemmer af organisationen, der udelukkes af De  

 forenede Nationer ophører automatisk at være medlemmer af nærværende  

 organisation.
6. Enhver medlemsstat eller ethvert associeret medlem af organisationen  

 kan udtræde af denne ved opsigelse indgivet til generaldirektøren.
Sådan  

 opsigelse får virkning den 31. december i det efter opsigelsens indgivelse  

 nærmest følgende år.
Sådan udtrædelse berører ikke de finansielle  

 forpligtelser over for organisationen på dagen for udtrædelsen.
For et  

 associeret medlem skal opsigelse på dettes vegne indgives af den medlemsstat  

 eller den anden myndighed, som er ansvarlig for dets udenrigske  

 anliggender.
 Artikel III.
 Organer.
 Organisationen indbefatter en generalforsamling, et forretningsudvalg og  

 et sekretariat.
 Artikel IV.
 Generalforsamlingen.
A.
Sammensætning.
1. Generalforsamlingen består af repræsentanter for de  

 stater, der er medlemmer af organisationen.
Hver medlemsstats regering  

 udpeger højst fem delegerede, som skal udvælges efter samråd med  

 nationalkommissionen, dersom en sådan er oprettet, eller med organer inden  

 for uddannelse, videnskab og kultur.
B.
Opgaver.
2. Generalforsamlingen bestemmer organisationens  

 politik og hovedretningslinjerne for dens virksomhed.
Den træffer  

 beslutninger med hensyn til planer, der forelægges den  af  

 forretningsudvalget.
 3. Generalforsamlingen sammenkalder, når den skønner  

 det ønskeligt og  i overensstemmelse med de af den selv udfærdigede  

 bestemmelser,  internationale statslige  konferencer angående  

 uddannelsesmæssige, naturvidenskabelige og humanistiske emner  eller  

  formidling af kundskaber; ikke-statslige konferencer angående de samme  

 emner kan indkaldes af generalforsamlingen eller af forretningsudvalget under  

 iagttagelse af forannævnte bestemmelser.
 4. Generalforsamlingen skal ved vedtagelse af forslag  

 til forelæggelse for medlemsstaterne skelne mellem henstillinger og  

 mellemfolkelige overenskomster, der forelægges dem til godkendelse.
For så vidt angår de førstnævnte er simpel stemmeflerhed tilstrækkeligt;  

 til vedtagelse af de sidstnævnte kræves to tredjedeles flertal.
Hver enkelt  

 af medlemsstaterne skal forelægge henstillinger eller overenskomster for sine  

 kompetente myndigheder inden for et tidsrum af et år fra afslutningen af den  

 generalforsamling, på hvilken de blev vedtaget.
 5. Med forbehold af bestemmelserne i artikel V, stk. 5, c)  skal  

 generalforsamlingen virke som rådgiver for De forenede Nationer i henseende  

 til de uddannelsesmæssige, videnskabelige og kulturelle sider af sager, der  

 angår De forenede Nationer, på de vilkår og i overensstemmelse med den  

 forretningsgang, hvorom der opnås enighed mellem de to organisationers  

 kompetente myndigheder.
 6. Generalforsamlingen modtager og behandler de  

 beretninger, der med regelmæssige mellemrum indsendes af medlemsstaterne i  

 henhold til artikel VIII.
 7. Generalforsamlingen vælger forretningsudvalgets  

 medlemmer og udnævner efter indstilling fra forretningsudvalget  

 generaldirektøren.
C.
Afstemning.
8. a) Hver medlemsstat har een stemme i  

 generalforsamlingen.
Afgørelser træffes ved simpel stemmeflerhed undtagen i  

 tilfælde, hvor der udkræves to tredjedeles flertal i henhold til  

 bestemmelserne i denne konvention eller i generalforsamlingens  

 forretningsorden.  Ved flertal forstås et flertal af de tilstedeværende  

 og stemmeafgivende medlemmer.
D.
Forretningsgang.
 9. a) Generalforsamlingen træder sammen til en  

 ordentlig samling  hvert andet år.  Den kan træde sammen til  

 overordentlig samling  efter egen beslutning eller  efter indkaldelse  

 af forretningsudvalget eller på forlangende af mindst en tredjedel af  

 medlemsstaterne.
 lig samling træffes af generalforsamlingen, dersom den foretager  

 indkaldelsen, og ellers af forretningsudvalget.
10. Generalforsamlingen bestemmer selv sin forretningsorden.
Den vælger  

 på hver samling sin præsident og øvrige tillidsmænd.
 11. Generalforsamlingen nedsætter særlige og tekniske  

 udvalg samt sådanne andre underordnede organer, som dens formål måtte  

 nødvendiggøre.
 12. Generalforsamlingen foranlediger foranstaltninger  

 truffet for offentlig adgang til møderne under iagttagelse af de nærmere  

 bestemmelser, som den foreskriver.
E.
Observatører.
 13. På forslag af forretningsudvalget og med to  

 tredjedeles flertal kan generalforsamlingen, under iagttagelse af sin  

 forretningsorden, som observatører til bestemt angivne møder i forsamlingen  

 eller dennes kommissioner indbyde repræsentanter for sådanne internationale  

 organisationer, som omtales i artikel XI, stk. 4.
 14. Når ordninger i henseende til rådgivende stilling for sådanne  

 internationale ikke-statslige eller delvis-statslige organisationer er  

 godkendt af forretningsudvalget på den i artikel XI, stk. 4, foreskrevne  

 måde, skal disse organisationer indbydes til at sende observatører til møder  

 i generalforsamlingen og dennes kommissioner.
 Artikel V.
 Forretningsudvalget.
A.
Sammensætning.
 1. Forretningsudvalget vælges af generalforsamlingen  

 blandt de af medlemsstaterne udnævnte delegerede, og består af  

fireogtyve  medlemmer, der hver især skal repræsentere regeringen i  

 den stat, i hvilken den pågældende er statsborger.  Generalforsamlingens  

 præsident har ex officio sæde i forretningsudvalget som rådgiver.
2. Ved valg af medlemmer til forretningsudvalget skal  

 generalforsamlingen søge at medtage personer, der er sagkyndige inden for  

 kunst, humaniora og naturvidenskaberne, uddannelse og formidling af tanker,  

 og som i kraft af deres erfaring og evner er egnede til at opfylde de  

 udvalget påhvilende pligter af administrativ og udøvende karakter.
Den skal  

 også tage hensyn til forskelligheder i kulturformer og til en passende  

 geografisk fordeling.
Til enhver tid må højst een statsborger fra hver  

 medlemsstat have sæde i udvalget, forsamlingens præsident ikke medregnet.
3. Forretningsudvalgets medlemmer fungerer fra afslutningen af den  

 generalforsamling, af hvilken de blev valgt, indtil afslutningen af den efter  

 valget følgende anden ordentlige generalforsamling.
De kan straks genvælges  

 for endnu en periode, men kan ikke vælges for mere end to på hinanden  

 følgende perioder.
Halvdelen af udvalgets medlemmer vælges hvert andet  

 år.
4. I tilfælde af, at et medlem af  

 forretningsudvalget  afgår ved døden eller nedlægger sit hverv,  

udpeger udvalget for resten af vedkommendes valgperiode et medlem i hans  

 sted efter indstilling fra regeringen i den af det afgåede medlem  

 repræsenterede stat.
Såvel den regering, der indstiller, som  

 forretningsudvalget skal tage de i denne artikels stk. 2 angivne hensyn i  

 betragtning.
B.
Opgaver.
5. a) Forretningsudvalget udarbejder  

 generalforsamlingens dagsorden.
Det skal foretage en prøvelse af  

 organisationens arbejdsprogram med tilhørende budgetforslag, som forelagt  

 udvalget af generaldirektøren i henhold til artikel VI, stk. 3. og skal  

 forelægge program og budget for generalforsamlingen med sådanne  

 indstillinger, som det måtte anse for ønskelige.
 6. Forretningsudvalget afgiver indstilling til  

 generalforsamlingen om optagelse i organisationen af nye medlemmer.
7. Med forbehold af generalforsamlingens beslutninger  

 bestemmer forretningsudvalget selv sin forretningsorden.
Det vælger sine  

 tillidsmænd blandt sine medlemmer.
 8. Forretningsudvalget træder sammen til en ordentlig  

 samling mindst to gange om året og kan træde sammen til en overordentlig  

 samling, hvis det indkaldes af formanden på dennes eget initiativ eller efter  

 anmodning fra seks af udvalgets medlemmer.
 9. På forretningsudvalgets vegne  forelægger  

 formanden - med eller uden ledsagende bemærkninger - hver ordentlig  

 generalforsamling de beretninger  om organisationens virksomhed, som  

 generaldirektøren skal udarbejde i henhold til bestemmelserne i artikel VI,  

 3, b).
 10. Forretningsudvalget træffer alle nødvendige  

 foranstaltninger til at rådføre sig med repræsentanter for internationale  

 organisationer eller egnede personer, der befatter sig med spørgsmål, som  

 ligger indenfor udvalgets virksomhedsområde.
 11. I tiden mellem generalforsamlingerne kan forretningsudvalget anmode  

 Den mellemfolkelige Domstol om responsa vedrørende juridiske spørgsmål, der  

 opstår inden for organisationens virksomhedsområde.
 12. Ihvorvel  forretningsudvalgets medlemmer er repræsentanter  

 for deres respektive regeringer,  skal de  udøve de beføjelser,  

 som er tildelt dem af generalforsamlingen, på forsamlingens vegne som helhed.
C.
Overgangsbestemmelser.
13. På den niende generalforsamling vælges tretten medlemmer til  

 forretningsudvalget i medfør af bestemmelserne i denne artikel.
Et af disse  

 medlemmer skal efter lodtrækning udtræde ved afslutningen af den tiende  

 generalforsamling.
Derefter vælges tolv medlemmer på hver ordentlig  

 generalforsamling.
 Artikel VI.
 Sekretariatet.
 1. Sekretariatet består af en generaldirektør og det  

 fornødne personale.
2. Efter indstilling fra forretningsudvalget ansættes  

 generaldirektøren af generalforsamlingen for et tidsrum af seks år på sådanne  

 vilkår, som forsamlingen måtte godkende, og kan genansættes.
Han er  

 organisationens øverste administrative tjenestemand.
3. a) Generaldirektøren, eller en af ham udpeget  

 stedfortræder, deltager uden stemmeret i alle møder i generalforsamlingen,  

 forretningsudvalget og organisationens udvalg.
Han udarbejder forslag til  

 hensigtsmæssige foranstaltninger fra forsamlingens og forretningsudvalgets  

 side og skal til forelæggelse for udvalget udarbejde udkast til et  

 arbejdsprogram for organisationen med tilhørende budgetforslag.
4. Generaldirektøren ansætter sekretariatets personale  

 i overensstemmelse med tjenestereglementer, der skal godkendes af  

 generelforsamlingen.
Med forbehold af det afgørende hensyn, der må tages til  

 sikring af det højeste mål af integritet, duelighed og teknisk sagkundskab,  

 skal ansættelse af personale ske på et så bredt geografisk grundlag som  

 muligt.
5. Generaldirektørens og personalets ansvar har  

 udelukkende internatonal karakter.
Ved udførelsen af deres pligter må de ikke  

 søge eller modtage instruktioner fra nogen regering eller fra nogen myndighed  

 uden for organisationen.
De skal afholde sig fra enhver virksomhed, som måtte  

 være uforenelig med deres stilling som internationale tjenestemænd.
Hver  

 enkelt stat, der er medlem af organisationen, forpligter sig til at  

 respektere den internationale karakter af generaldirektørens og personalets  

 ansvar og til ikke at søge at påvirke dem i udførelsen af deres pligter.
 6. Intet i denne artikel skal udelukke organisationen  

 fra at deltage i særlige ordninger inden for De forenede Nationer vedrørende  

 fælles tjenestegrene og personale samt udveksling af personale.
 Artikel VII.
 Nationale samarbejdsorganer.
 1. Hver enkelt medlemsstat skal træffe efter sine  

 særlige forhold passende foranstaltninger i det øjemed at knytte de vigtigste  

 af sine organer, der er interesserede i uddannelsesmæssige, videnskabelige og  

 kulturelle forhold til organisationens arbejde, fortrinsvis ved oprettelse af  

 en nationalkommission, der kan anses på bredt grundlag at være repræsentativ  

 for regeringen og organer som forannævnte.
 2. Nationalkommissioner eller nationale  

 samarbejdsorganer, hvor sådanne findes, virker som rådgivere for deres  

 respektive delegationer til generalforsamlingen og for deres regeringer i  

 anliggender, der vedrører organisationen, og fungerer som forbindelsesled i  

 alle forhold af interesse for organisationen.
 3. Organisationen kan på anmodning af en medlemsstat  

 beskikke et medlem af sekretariatet til, midlertidigt eller varigt, at gøre  

 tjeneste i den pågældende stats nationalkommission for at bistå ved  

 udbygningen af dens virksomhed.
 Artikel VIII.
 Beretninger fra medlemsstater.
 Hver enkelt medlemsstat skal med regelmæssige mellemrum i en af  

 generalforsamlingen foreskreven form afgive beretninger til organisationen om  

 sine love, administrative bestemmelser og statistikker angående  

 uddannelsesmæssige, videnskabelige og kulturelle forhold og institutioner,  

 samt om de foranstaltninger, der træffes i anledning af de i artikel IV, stk.  

 4, omhandlede henstillinger og overenskomster.
 Artikel IX.
 Budget.
 1. Budgettet administreres af organisationen.
 2. Generalforsamlingen godkender budgettet og sætter  

 dette og fordelingen af det finansielle tilsvar blandt organisationens  

 medlemsstater endeligt i kraft under iagttagelse af sådanne ordninger med De  

 forenede Nationer, som måtte blive truffet ved den aftale, der skal afsluttes  

 i henhold til artikel X.
 3. Generaldirektøren kan med forretningsudvalgets  

 godkendelse modtage gaver, legater og tilskud direkte fra regeringer,  

 offentlige og private institutioner, sammenslutninger og private personer.
 Artikel X.
 Forbindelse med De forenede Nationer.
Nærværende organisation skal snarest muligt knyttes til De forenede  

 Nationer som en af de særinstitutioner, der omhandles i artikel 57 i De  

 forenede Nationers pagt.
Dette tilknytningsforhold bringes i stand ved en  

 aftale med De forenede Nationer i henhold til pagtens artikel 63, hvilken  

 aftale skal godkendes af nærværende organisations generalforsamling.
Aftalen  

 skal indeholde bestemmelser om effektivt samarbejde mellem de to  

 organisationer i stræben mod deres fælles mål og skal samtidig anerkende  

 nærværende organisations selvstyre inden for dens virksomhedsområde, således  

 som dette er fastsat ved nærværende konvention.
En sådan aftale kan blandt  

 andet bestemme, at organisationens budget skal godkendes og finansieres af De  

 forenede Nationers plenarforsamling.
 Artikel XI.
 Forindelse med andre internationale særorganisationer og særinstitutioner.
1. Nærværende organisation kan samarbejde med andre  

 internationale særorganisationer og særinstitutioner, hvis interesser og  

 virksomhed er beslægtet med dens formål.
I dette øjemed kan generaldirektøren  

 på grundlag af forretningsudvalgets almindelige bemyndigelse træde i effektiv  

 arbejdsmæssig forbindelse med sådanne organisationer og institutioner og  

 oprette sådanne fællesudvalg, som måtte være nødvendige til sikring af et  

 effektivt samarbejde.
Alle formelige ordninger med sådanne organisationer  

 eller institutioner skal indgås under forbehold af forretningsudvalgets  

 godkendelse.
 2. Nårsomhelst nærværende organisations  

 generalforsamling og vedkommende rette myndigheder inden for andre  

 internationale særorganisationer eller særinstitutioner, hvis formål og  

 virksomhed ligger inden for nærværende organisations kompetence, finder det  

 ønskeligt at overføre deres ressourcer og virksomhed til nærværende  

 organisation, kan generaldirektøren under forbehold af generalforsamlingens  

 godkendelse indgå derpå sigtende gensidige antagelige ordninger.
 3. Nærværende organisation kan træffe dertil egnede  

 ordninger med andre internationale organisationer om gensidig repræsentation  

 ved møder.
4. De forenede nationers Organisation for Uddannelse,  

 Videnskab og Kultur kan træffe passende ordninger med henblik på samråd og  

 samarbejde med ikke-statslige internationale organisationer, der befatter sig  

 med forhold inden for dens kompetence, og kan opfordre dem til at påtage sig  

 særlige opgaver.
Sådant samarbejde kan også omfatte formålstjenlig deltagelse  

 af repræsentanter for sådanne organisationer i de af generalforsamlingen  

 nedsatte rådgivende udvalg.
 Artikel XII.
 Organisationens retsstilling.
 Bestemmelserne i artikel 104 og 105 i De forenede Nationers pagt angående  

 denne organisations retsstilling, dens forrettigheder og immuniteter skal  

 finde tilsvarende anvendelse på nærværende organisation.
 Artikel XIII.
 Ændringer.
1. Forslag til ændringer i denne konvention træder i  

 kraft, når de er godkendt af generalforsamlingen med to tredjedeles flertal,  

 dog med det forbehold, at ændringer, der medfører væsentlige forandringer af  

 organisationens formål eller nye forpligteler for medlemsstaterne, kræver  

 påfølgende godkendelse af to tredjedele af medlemsstaterne, før de træder i  

 kraft.
Ordlyden til ændringsforslag skal af generaldirektøren meddeles  

 medlemsstaterne mindst seks måneder, før de kommer til behandling på  

 generalforsamlingen.
 2. Generalforsamlingen er beføjet til med to  

 tredjedeles flertal at vedtage en forretningsorden til gennemførelse af denne  

 artikels bestemmelser.
 Artikel XIV.
 Fortolkning.
 1. Den engelske og den franske tekst til denne  

 konvention har samme gyldighed.
 2. Ethvert spørgsmål og enhver tvist vedrørende denne  

 konventions fortolkning skal efter bestemmelse af generalforsamlingen i  

 overensstemmelse med dennes forretningsorden henvises til afgørelse enten af  

 Den mellemfolkelige Domstol eller af en voldgiftsret.
 Artikel XV.
 Ikrafttrædelse.
 1. Denne konvention skal godkendes.  

 Godkendelsesinstrumenterne skal deponeres hos Det forenede Kongeriges  

 regering.
2. Denne konvention skal stå åben for underskrift i  

 Det forenede Kongeriges regerings arkiv.
Underskrift kan ske enten før eller  

 efter deponeringen af godkendelsesinstrumentet.
Godkendelse er kun gyldigt i  

 forbindelse med forudgående eller efterfølgende underskrift.
3. Denne konvention træder i kraft, når den er  

 godkendt af tyve signatarstater.
Senere godkendelser får øjeblikkelig  

 virkning.
 4. Det forenede Kongeriges regering giver alle De  

 forenede Nationers medlemmer meddelelse om modtagelsen af samtlige  

 godkendelsesinstrumenter og om den dato, på hvilken konventionen træder i  

 kraft i henhold til foregående stykke.
 Konventionen trådte i kraft den 4. november 1946.
 Ifølge notifikation fra Det forenede Kongeriges regering er nedennævnte  

 stater, der har godkendt konventionen, medlemmer af UNESCO, jfr. senest  

 udenrigsministeriets bekendtgørelse nr. 44 af 30. august 1956, Lovtidende C:
 Udenrigsministeriet, den 14. juni 1960.
J.O.
Krag.
