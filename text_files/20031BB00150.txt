Fremsat den 17. marts 2004 af Peter Skaarup (DF),  

 Kristian Thulesen Dahl (DF), Per Dalgaard (DF),  

 Christian H.
Hansen (DF), Pia Kjærsgaard (DF),  

 Pia Kristensen (DF), Poul Nødgaard (DF) og  

 Birthe Skaarup (DF) Forslag til folketingsbeslutning om opløsning af Pædofilforeningen/Danish Pedophile  

 Association Folketinget pålægger regeringen at søge  

 Pædofilforeningen/Danish Pedophile Association opløst ved dom, så vidt muligt  

 på grundlag af et foreløbigt forbud, der meddeles af justitsministeren eller  

 af  

 en anden myndighed, der er bemyndiget hertil af justitsministeren, jf.  

 grundlovens § 78, stk. 3, 2. pkt.
Bemærkninger til forslaget 1. Formålet med forslaget Formålet med dette beslutningsforslag er at pålægge  

 regeringen at søge Pædofilforeningen/Danish Pedophile Association opløst ved  

 dom, så vidt muligt på grundlag af et foreløbigt forbud, der meddeles af  

 justitsministeren eller af en anden myndighed, der er bemyndiget hertil af  

 justitsministeren, jf. grundlovens § 78, stk. 3, 2. pkt.
Det bemærkes, at  

 foreningen også kendes under navnet »Pædofilgruppen«.
På internettet er  

 foreningen kendt under adresserne  

  

 www.danpedo.dk  

  

 ,  

 og internationalt er den kendt under adressen  

  

 www.danpedo.org  

                                                                      .
 Forslagsstillerne har samtidig hermed fremsat forslag til  

 folketingsbeslutning om ophævelse af forældelsesfristen i sager om seksuelt  

 misbrug eller udnyttelse af børn (beslutningsforslag nr. 151).
 Begge forslag bygger på den opfattelse, at der er et klart  

 behov for en forstærket indsats i kampen mod seksuel udnyttelse og misbrug  

 samt  

 overgreb mod børn.
2. Historik Før 1967 var al form for pornografi forbudt i Danmark.
I  

 1967 (lov nr. 248 af 9. juni 1967) blev skriftlig pornografi tilladt og i  

 1969  

 (lov nr. 224 af 4. juni 1969) tillige billedporno.
Indtil 1980 var det  

 således  

 i Danmark også lovligt at sælge børnepornografiske billeder, men ikke at  

 fremstille eller lade sådanne billeder fremstille.
I Danmark kom de første hæfter med børnepornografiske  

 billeder i handelen  

  

 i 1971. Hæfterne var  

 produceret i Danmark og indeholdt i hovedsagen sort-hvide gengivelser af  

 overvejende ældre fotografier, dog også med enkelte nyere billeder, der  

 næsten  

 alle syntes at stamme fra Nordafrika og Asien.
Et øget udbud af publikationer  

 indeholdende gengivelser af nyere optagelser i farver fremkom fra 1973.
Det skønnes, at der frem til 1980 fremstilledes 200  

 forskellige hæfter og 100 børnepornografiske film.
Det antages, at det  

 samlede  

 antal kopier nærmer sig 1 million.
Ca. 95 pct. af de danskfremstillede  

 børnepornografiske produktioner forhandledes til udlændinge ved direkte  

 eksport  

 eller ved postordre- eller detailsalg.
I folketingsåret 1978-79 fremsatte Kristeligt Folkeparti et  

 forslag om at forbyde salg og distribution af børnepornografiske billeder.  

 Forslaget blev imidlertid nedstemt.
Et lignende forslag, der kriminaliserede  

 salg og distribution af børnepornografi vedtoges imidlertid i Folketinget den  

 29. maj 1980 (lov nr. 252 af 16. juni 1980) med ikrafttræden den 1. juli  

 1980.
Det fremgår af begrundelsen for forslaget, at den primære  

 årsag til forslagets fremsættelse var hensynet til børnenes ve og vel.
I  

 bemærkningerne til lovforslaget henvistes der tillige til, at der i Sverige i  

 1979 var truffet beslutning om at forbyde børnepornografisk materiale.  

 Lovforslaget vedtoges på trods af en anbefaling fra Straffelovrådet om at  

 afholde sig fra at lovgive på området.
Det fremgår af anbefalingen fra  

 Straffelovrådet, at hovedparten af det børnepornografiske materiale, der på  

 daværende tidspunkt var i cirkulation, forestillede børn i aldersgruppen 9-14  

 år, men at også materiale med yngre modeller var i handelen.
3. Pædofilforeningen i Danmark  dokumentation,  

 adfærd og handlemåde Den danske Pædofilforening har eksisteret siden 1983 og er  

 i tidens løb ifølge en rapport til FN fra Foreningen Forældre til Børns  

 Beskyttelse  

 blevet brugt som høringspartner i forbindelse med lovgivning på børneområdet.  

  Foreningens aktiviteter er lukkede  

 for offentligheden, og foreningens medlemmer træder som hovedregel ikke  

 offentligt frem.
Det blev i 1999 anslået, at foreningen havde 80 medlemmer,  

 men  

 baggrunden for denne antagelse angives ikke.  

  På  

 daværende tidspunkt afholdt foreningen møder ca. 10 gange årligt i et  

 medborgerhus i København lejet gennem Københavns Uddannelses Center.  

  Foreningens mødefrekvens angives  

 fortsat ifølge foreningens hjemmeside at ligge på samme niveau.
 Foreningens officielle formål angives at være: a) at fremme  

 offentlighedens viden om og mindske dens fordomme mod pædofili, børns  

 seksualitet og frivillige følelsesmæssige og seksuelle forhold mellem voksne  

 og  

 børn, b) at virke som socialt kontakt- og støtteorgan for personer, som har  

 følelsesmæssige, seksuelle, juridiske eller sociale problemer i relation til  

 pædofili, c) at skabe et forum for udveksling af holdninger og erfaringer  

 vedrørende roller, identitet og livsstil i relation til pædofili, d) at  

 arbejde  

 for at udvikle pædofiles ansvarlighed over for børn, e) foreningen kan  

 desuden  

 tage andre seksualpolitiske og børnepolitiske emner op, f) foreningen kan  

 ikke  

 organisere eller formidle ulovlige aktiviteter.
Den danske Pædofilforenings hjemmeside www.danpedo.dk er  

 særdeles veludbygget.
Hjemmesiden har i øvrigt for nylig fået ny adresse som  

 www.danpedo.org.
Når man første gang kommer ind på siden, mødes man af en  

 engelsk tekst, der byder en velkommen til »The Danish Pedophile Association«s  

 hjemmeside.
Dette tyder på, at foreningen i høj grad frekventeres af personer  

 uden for landets grænser.
Det underbygges af aktiviteterne på foreningens  

 debatforum, hvor antallet af indlæg på den engelsksprogede del af siden langt  

 overstiger antallet på det danske debatforum.
Hjemmesiden indeholder et begrænset antal artikler, der  

 søger at blåstemple sex mellem børn og voksne.
Det anføres i artiklen »Facts  

 and Fiction about Child Pornography« bl.a.:
»It is after all less traumatizing for a child to be  

 photographed by a happy amateur who loves children than by a greedy  

 mafia-type  

 believing that he can make money the more hard-core he can make the pictures«  

 (  

  

 det er trods alt mindre traumatiserende for et barn  

 at blive fotograferet af en lykkelig amatør, som elsker børn, frem for af en  

 grådig mafiatype, der tror, at han kan tjene flere penge, jo mere hårdkogte  

 billeder han fremstiller), og »the current crusade against child porn is therefore,  

 metaphorically speaking, attacking the medicine rather than the disease« (det  

 aktuelle korstog mod børnepornografi er derfor billedligt talt et angreb på  

 medicinen frem for på sygdommen).
 Om optagelse af pornografiske film med deltagelse af børn  

 anføres det: »other children enjoy the acts and are proud to be »movie  

 stars««  

 (andre børn nyder optagelserne og er stolte af at være »filmstjerner«).
 Konklusionen på den fire sider lange artikel er: »New  

 dubious ways of keeping the child porn hysteria alive are invented all the  

 time, but certainly not to the benefit of the children, who can only conclude  

 from all this fuss that their body is bad.«  

  (Nye  

 tvivlsomme metoder til at holde børnepornohysteriet i live opfindes hele  

 tiden,  

 men ikke til gavn for børnene, der kun ud fra alt dette postyr kan  

 konkludere,  

 at deres kroppe er dårlige).
 I artiklen »Pedophilia, Science and Self-deception«  

 konkluderes det: »Voluntary sexual relations between children and adults do  

 not  

 cause any psychological harm other than the problems associated with  

 discovery  

 and intervention«.  

    

  

 (Frivillige  

 seksuelle relationer mellem børn og voksne fører ikke til psykiske skader ud  

 over de problemer, som opstår i forbindelse med opdagelsen af forholdet og  

 udefrakommendes indgriben i dette).
 Pædofilforeningen er på ingen måde en selvhjælpsgruppe.  

 Tværtimod opfordrer de pædofile direkte andre pædofile, der længes efter at  

 have seksuelt samkvem med børn, til at opsøge miljøer, hvor børn findes,  

 eksempelvis ved at begive sig af med at undervise eller deltage i  

 sportsaktiviter med børn.
Foruden artikler, der søger at blåstemple pædofili,  

 indeholder hjemmesiderne et debatforum og en omfattende linkssamling, der kun  

 kan vække forfærdelse og afsky.
Der henvises således til links på  

 internettet,  

 der beskæftiger sig med pædofile emner og interesser, f.eks. fortællinger  

 eller  

 faktiske beretninger om erotik mellem voksne og små piger og drenge.
Disse  

 links er ofte opbygget i et webdesign, der virker indbydende, med romantiske  

 titler og med et indhold, der ved første øjekast virker venligt og  

 tiltalende,  

 til dels idealistisk.
Ubefæstede sjæle kan blive interesseret; man mærker  

 let,  

 at det er hele meningen.
Når man går bag om de udspekulerede design, træder  

 man  

 ind i et univers af sexovergreb, rædsel og hjerteløs behandling af små drenge  

 og piger, der er camoufleret i et ofte smukt og varmt sprog.
Foreningens debatforum er det sted på hjemmesiden, hvor de  

 pædofiles sande ansigt vises.
Debatforummet fremstår som samlingspunkt for  

 pædofile fra det meste af verden.
I forummet udveksles helt åbent  

 e-mail-adresser mellem ligesindede.
Af sammenhængen fremgår det, at forummets  

 brugere er meget påpasselige med at beskytte identiteten af de personer, som  

 man udveksler e-mail-adresser med.
Dog er der en stor gruppe af faste  

 brugere,  

 hvis e-mail-adresser er umiddelbart tilgængelige på hjemmesiden ved et klik  

 på  

 afsenderen.
Forslagsstillerne har valgt at undgå at optrykke de links,  

 der henvises til fra Pædofilforeningens hjemmeside, ligesom forslagsstillerne  

 afstår fra at optrykke eksempler på den korrespondance, der finder sted på  

 hjemmesiden.
Det vil ikke være rimeligt, om sådanne henvisninger og tekster  

 gøres tilgængelige på Folketingets hjemmeside, hvorfra det vil kunne  

 misbruges  

 af pædofile grupper.
Det er materiale med et stærkt afskyvækkende indhold.  

 Forslagsstillerne vil dokumentere dette under udvalgsbehandlingen ved at  

 fremlægge dokumentationen som et internt udvalgsbilag.
Det er forbundet med mange vanskeligheder at vurdere, i  

 hvilket omfang de personer, der i Danmark dømmes for seksuelle overgreb mod  

 mindreårige, er organiseret i Pædofilforeningen.
Imidlertid er der flere  

 eksempler på, at i foreningen højtstående personer er blevet dømt for  

 overgreb  

 mod børn.
En 78-årig mand, der ifølge Pædofilforeningens hjemmeside i  

 en årrække fungerede som foreningens kontaktperson og vejleder, blev således  

 den 29. oktober 2002 i retten i Frederikssund idømt 30 dages fængsel for at  

 være i besiddelse af syv videobånd indeholdende i alt 24 timers børneporno  

 med  

 optagelse af omkring 40 børn, der udfører såvel oral som anal sex.
Det  

 drejede  

 sig efter politiets oplysninger formodentlig om russiske og østeuropæiske  

 børn  

 ned til 6-års-alderen.
Pædofilforeningens aktiviteter blev i detaljer blotlagt i  

 tv-programmet »De pædofile danskere«, der blev vist på TV 2 i oktober 2000.  

 Den  

 ene af journalisterne bag programmet, Jacob Billing, meldte sig ind i  

 foreningen under påskud af at være pædofil og oplevede dér foreningens  

 virkelige arbejde, der består i  

    

  

 at mødes  

 for at udveksle seksuelle erfaringer med børn og for at advare hinanden om  

 politiets efterforskningsmetoder.  

  Efterfølgende  

 blev to af de medvirkende medlemmer af Pædofilforeningen anmeldt til  

 politiet,  

 bl.a. en 61-årig mand, der i tv-programmet konstaterede: »Der har været  

 mindst  

 100 drenge her.
Drengene på 12 år har smidt rundt med mig og været  

 fuldstændig  

 vilde med sex.
Jeg har kneppet og regeret fra jeg var 20 år.«  

  De to anmeldte mænd blev senere  

 dømt.  

  Den 61-årige var af politiet  

 kendt fra tidligere pædofilsager.
I forbindelse med Jacob Billings medlemskab  

 af Pædofilforeningen fik Billing flere gange forevist børnepornografiske  

 videoer af foreningens medlemmer.
Redaktør Henrik Grunnet, der var med til at  

 producere programmet, konstaterer, at »den ansvarlighed, som  

 Pædofilforeningen  

 altid taler om  og som er en del af deres formålsparagraffer  den  

 har vi ikke  

 set noget til.
Vi har ganske enkelt ikke set eksempler på, at medlemmerne  

 taler  

 om, at her kan det gå ud over børnene, eller markerer grænser for hinanden  

 med  

 hensyn til, hvor langt man kan gå, når man har lyst til sex med børn.« Pædofilforeningen forsøgte i øvrigt at få nedlagt  

 fogedforbud mod programmet, hvilket dog som bekendt ikke lykkedes.
Under  

 afhøringen af foreningens talsmand, Svend Jensen, udtalte denne bl.a.  

 følgende:  

 »Hvis børn har ret til at sige nej til sex, bør de også have ret til at sige  

 ja.
En ansvarlig pædofil vil altid rette sig efter barnets ønske og vil ikke  

 gå  

 længere.
Og nogle gange lægger børn på 12 til 14 år altså selv op til det.«  

 Og  

 senere: »Børn er så voksne, at de godt kan sige nej, hvis de ikke vil være  

 med  

 Sex med mindreårige har jo stået på siden Adam og Eva, og det vil blive ved  

 med  

 at eksistere.
Det er ganske naturligt.
Den drift, vi taler om, er jo den  

 stærkeste næst efter jernbanedriften.« 4. Grundlovens bestemmelser om foreningsfrihed og  

 om opløsning af foreninger Det er et meget væsentligt led i grundlovens  

 frihedsrettigheder, at foreningsfriheden er beskyttet i grundlovens § 78,  

 stk.  

 1 (»Borgerne har ret til uden forudgående tilladelse at danne foreninger i  

 ethvert lovligt øjemed«).
Foreninger spiller en meget vigtig rolle i det danske  

 samfund, både for den enkelte borgers samvær med andre og for varetagelsen af  

 borgernes interesser i forholdet til bl.a. offentlige myndigheder.
Foreninger  

 spiller også en stor rolle i den almindelige styring af samfunds- og  

 erhvervslivet.
Grundloven beskytter den enkeltes ret til at deltage i og  

 mødes  

 i foreninger uden indblanding fra statsmagten.
Hovedformålet med  

    

  

 grundlovens § 78, stk. 1, er således at  

 beskytte foreninger mod statslig indblanding.
Det fremgår som en forudsætning for grundlovens § 78, stk.  

 1, at foreningsfriheden kun gælder foreninger med et lovligt formål.
Det  

 offentlige kan ganske vist ikke kræve, at en forening kun kan stiftes, når  

 den  

 opfylder bestemte krav med hensyn til lovligheden.
Men en ulovlig  

 foreningsaktivitet kan imødegås på en række måder, der er nærmere beskrevet i  

 §  

 78, stk. 2-5. Der kan således anvendes traditionelle retsmidler, f.eks. ved,  

 at  

 foreningen eller dens medlemmer kan pålægges straf.
Men der kan også blive  

 tale  

 om at opløse foreningen.
 Det fremgår af grundlovens § 78, stk. 2, at foreninger, der  

 virker ved eller søger at nå deres mål ved vold, anstiftelse af vold eller  

 lignende strafbar påvirkning af anderledes tænkende, bliver at opløse ved  

 dom.  

 Videre bestemmes det i stk. 3, at en forening ikke kan opløses ved en  

 regeringsforanstaltning, men at foreningen foreløbig kan forbydes, hvorefter  

 der skal anlægges sag imod den til dens opløsning.
En forening kan opløses, selv om der ikke direkte i loven  

 er et udtrykkeligt forbud mod dens virksomhed.
Grundlovens § 78 tillægger  

 domstolene en selvstændig kompetence til at opløse en forening med ulovligt  

 formål.
Det gælder  som allerede nævnt foran udtrykkeligt for  

 voldelige  

 foreninger, men det gælder også for andre foreninger med ulovligt formål, jf.  

 grundlovens § 78, stk. 1 og 3, forudsætningsvis.
Grundlovens bestemmelser om opløsning af foreninger har  

 været taget i anvendelse tre gange.
I U 1874.479 opløstes Den Internationale  

 Arbejderforening for Danmark i medfør af den dagældende grundlovs § 87 på  

 grund  

 af foreningens ved dens virksomhed tilkendegivne opfattelse af dens love og  

 formål.
Kommunistloven L1941 349 skal ikke behandles her.
Derimod skal  

 højesteretsdommen U 1924.514 om opløsning af foreningen Nekkab kort omtales.  

 Sagen drejer sig om en forening, hvis formål ifølge foreningens vedtægters §  

 2  

 var »Kun Selskabelighed.
Om Vinteren afholdes Karnevaller og Baller, om  

 Sommeren afholdes Aftenunderholdning, Baller og fælles Skovture.«  

 Statsadvokaten nedlagde påstand om, at »Foreningens Love ikke udtrykker  

 Foreningens sande Formaal, men at dette i Virkeligheden er at skaffe mandlige  

 Medlemmer med homoseksuelle Tilbøjeligheder Samkvem og Forbindelser med andre  

 Mandspersoner for at øve Uterlighed.« Et formål, der på daværende tidspunkt  

 var  

 ulovligt.
Højesteret besluttede med baggrund i, at foreningens lovlige  

 vedtægtsmæssige formål ikke var i overensstemmelse med foreningens ulovlige  

 reelle formål at opløse foreningen.
Det er forslagsstillernes opfattelse, at meget tyder på, at  

 Pædofilforeningens vedtægtsmæssige formål ikke er i overensstemmelse med  

 foreningens reelle formål, sådan som det er dokumenteret gennem bl.a.  

 tv-udsendelsen »De pædofile danskere«.
Af programmet fremgår det, at  

 foreningens  

 egentlige formål er at hjælpe medlemmerne til at finde frem til børn, de kan  

 misbruge, samt at beskytte medlemmerne mod at blive opdaget, hvilket  

 forehavende må antages at være en meget klar overtrædelse af gældende dansk  

 ret.
Rigsadvokaten har i sin redegørelse fra 1998 om  

 mulighederne for et forbud mod Hells Angels og Bandidos fremført en  

 fortolkning  

 af grundlovens § 78, stk. 2, der ikke er i overensstemmelse med den  

 fortolkning, som hidtil har været gældende i dansk statsforfatningsret.  

 Kapitel  

 3 i Rigsadvokatens redegørelse, som indeholder de generelle juridiske  

 overvejelser om grundlovens § 78, stk. 2, er omdelt på Retsudvalgets alm. del  

   

 bilag 366, 1997-98, 2. samling.
Både Poul Andersen, Alf Ross, Max Sørensen,  

 Peter Germer og Henrik Zahle har i deres respektive lærebøger inden for  

 statsforfatningsområdet fastslået, at der gælder en pligt for  

 anklagemyndigheden  i sidste ende justitsministeren  til at rejse  

 sag til  

 opløsning af en forening, der kan siges at overtræde grundlovens § 78, stk.  

 2.  

 Professor, lic.jur.
Gorm Toftegaard Nielsen har i UFR 1999 B.67 f:  

 Grundlovens  

 § 78 og foreningsforbud, kritiseret Rigsadvokatens fortolkning af § 78, stk.  

 2.
 Af et notat fra Justitsministeriets Lovafdeling til  

 Folketingets Retsudvalg i marts 1988 (Retsudvalgets alm. del  bilag  

 295,  

 1988-89) fremgår det, at »hvis en forening som et almindeligt led i dens  

 virksomhed overtræder lovgivningen eller  

  

 opfordrer  

 hertil  

  

 (forslagsstillernes fremhævelse), kan der være grund til at overveje  

 spørgsmålet om opløsning af foreningen under henvisning til dens øjemed.« Det  

 fremhæves yderligere i notatet, at den vold, der omtales i stk. 2, ikke  

 »alene  

 tager sigte på voldsudøvelse af samfundsomvæltende karakter«.
Også foreninger, der har til formål at udøve eller faktisk  

 som led i foreningens aktiviteter udøver vold eller opfordrer til vold, skal  

 opløses efter grundlovens § 78, stk. 2. Det fremføres yderligere, at der skal  

 være tale om mere systematisk vold.
Opløsningens retsvirkning præciseres  

 således, at opløsningen ikke vil være til »hinder for, at de samme personer  

 danner en anden forening til udøvelse af andre aktiviteter eller etablerer  

 andre former for fællesskaber,  

  

 så længe  

 der ikke er tale om, at den opløste forenings virksomhed i realiteten  

 fortsættes af samme personkreds  

  

 (forslagsstillernes fremhævelse).« Rigsadvokatens fortolkning af områder for § 78, stk. 2,  

 stemmer ikke overens med den fortolkning, som fremtræder hos ovennævnte  

 juridisk kyndige personer.
Rigsadvokaten fremfører bl.a., at der som i  

 straffeprocessen gælder et opportunitetsprincip.
Rigsadvokatens eneste  

 argument  

 for sin fortolkning er en række bemærkninger til forslaget om at ændre  

 forslaget i det forkastede 1938-grundlovsforslag fra »kan kræves opløst« til  

 »bliver at opløse ved dom«.
Rigsadvokatens anden problematiske fortolkning vedrører  

 spørgsmålet om, hvorvidt stk. 2 alene vedrører foreninger med et politisk  

 eller  

 et andet bredere sigte.
Justitsministeren og Lovafdelingen mener ikke, at der  

 gælder en sådan begrænsning.
Rigsadvokaten når imidlertid til det modsatte  

 resultat.
Rigsadvokaten hævder, at notatet fra 1988 har støttet sit resultat  

 på  

 bemærkninger fra 1938-forslaget til grundlov, og anfører i modsætning hertil:  

 »Samtlige bemærkninger synes at forudsætte, at § 78, stk. 2, kun omfatter  

 foreninger,  

 som har enten et politisk eller et ideologisk, agitatorisk eller lignende mål  

 med voldsudøvelsen.« Til støtte for sin opfattelse anfører Rigsadvokaten  

 ligeledes, at det i 1953 ikke var rockerklubber, men politiske bevægelser,  

 der  

 blev sat i forbindelse med voldsanvendelse.
Rigsadvokaten finder, at  

 domstolene  

 må forventes at ville tillægge de nævnte bemærkninger til det ikke vedtagne  

 1938-grundlovsforslag retskildemæssig værdi.
I øvrigt anfører han, at han  

 finder, at en sproglig fortolkning vil føre til samme resultat.
Rigsadvokaten  

 når til den konklusion, at en forening først virker ved vold i grundlovens  

 forstand, såfremt de voldelige handlinger, medlemmerne har begået, er sket på  

 vegne af foreningen.
Dog fremfører Rigsadvokaten videre, at »der kan  

 argumenteres for, at forhold begået spontant og ud fra medlemmernes egen  

 beslutning kan tillægges betydning, såfremt de pågældende medlemmer efter  

 voldsudøvelsen atter optræder som en sammenslutning, idet de strafbare  

 forhold  

 herved udadtil vil fremtræde som foreningsaktivitet, jf. præmisserne i den  

 tyske forbundsforvaltningsdomstols afgørelse.
Det forudsættes herved, at  

 sammenslutningens medlemmer har kendskab til de strafbare forhold og billiger  

 disse eller i hvert fald affinder sig med disse uden at gøre indsigelse.« I notatet af 15. marts 1988 fastholdes et enkelt mønster  

 for fortolkningen.
Notatet fremfører, at enhver forening kan  

 forbydes/opløses,  

 hvis dens formål er eller den som led i sin almindelige virksomhed overtræder  

 lovgivningen, samt at der ikke er plads til en opportunitetsafvejning.
Virker  

 en forening ved vold, anstiftelse af vold eller lignende strafbar påvirkning  

 af  

 anderledes tænkende, skal den opløses.
Dette anføres direkte af Alf Ross og  

 Henrik Zahle.
 Med hensyn til fortolkningen af 1938-forslagets begrænsning  

 til politiske foreninger kan det anføres, at Poul Meyer i Dansk  

 Forfatningsret,  

 1950, har fremhævet, at en voldelig forening også i 1938-forslaget kunne  

 forbydes uanset foreningens formål.
Konkluderende kan det i pagt med professor, lic.jur.
Gorm  

 Toftegaard Nielsen anføres, at Rigsadvokatens »ret til ud fra  

 opportunitetsprincippet at skønne over, om der skal anlægges opløsningssag,  

 er  

 i strid med al statsretlig litteratur og uden en eneste  

  

 direkte  

  

 kildestøtte.
Den anden opfattelse (at stk. 2 kun vedrører  

 politiske foreninger) har støtte i en dagbladskommentar fra Preben Wilhjelm.  

 Endelig har Rigsadvokaten lagt beviskravene så højt, at grundlovens hjemmel  

 for  

 foreningsforbud fremover må anses for uanvendelig.« På baggrund heraf er det forslagsstillernes opfattelse, at  

 såfremt Rigsadvokatens omstridte fortolkning af grundlovens § 78, stk. 2,  

 ikke  

 tillægges vægt, vil der ifølge al statsretlig litteratur være baggrund for at  

 søge Pædofilforeningen opløst, såfremt det kan dokumenteres, at foreningen  

 har  

 til formål at udøve vold eller faktisk som led i foreningens aktiviteter  

 udøver  

 vold eller opfordrer til vold.
 Det er forslagsstillernes forventning, at et sådant bevis  

 kan føres, jf. oven- og nedenfor.
5. Internationale konventioners bestemmelser Det fremgår af den europæiske menneskerettighedskonventions  

 artikel 10 og 11, at enhver har ret til ytringsfrihed og foreningsfrihed.
Af  

 artikel 10 fremgår det yderligere, at retten til ytringsfrihed omfatter  

 meningsfrihed og frihed til at modtage eller meddele oplysninger eller tanker  

 uden indblanding fra offentlig myndighed og uden hensyn til landegrænser.
Af  

 artiklen fremgår det videre, at enhver har ret til at deltage i fredelige  

 forsamlinger og til foreningsfrihed, herunder ret til at oprette og slutte  

 sig  

 til fagforeninger for at beskytte sine interesser.
 Retten til ytrings- og forsamlingsfrihed er begrænset ved  

 artiklerne 10 og 11, andet stykke: Heraf fremgår det samstemmende, at  

 indskrænkninger i udøvelsen af disse rettigheder alene kan udøves sådan, som  

 det er foreskrevet ved lov, og som det er nødvendigt i et demokratisk samfund  

 af hensyn til den nationale sikkerhed eller den offentlige tryghed,  

  

 for at forebygge uro eller forbrydelse, for  

 at beskytte sundheden eller sædeligheden  

  

 (forslagsstillernes fremhævelse)  


  

 eller for at beskytte andres  

 rettigheder og friheder.
Beskyttelse imod forbrydelser og beskyttelse af sundhed og  

 sædelighed nævnes med andre ord eksplicit som interesser, der kan hjemle, at  

 retten til ytringsfrihed og foreningsfrihed begrænses.
Retten til at ytre sig  

 frit er i Danmark bl.a. allerede begrænset af straffelovens §§ 230 og 235,  

 der  

 forbyder optagelse af utugtige fotografier, film eller lignende af personer  

 under 18 år samt forbyder erhvervsmæssigt salg eller anden udbredelse af  

 utugtige fotografier, film eller lignende af børn.
FNs konvention om barnets rettigheder fra 1989 forpligter  

 de lande, der har underskrevet konventionen, til at arbejde for børns særlige  

 ret til omsorg og bistand.
Det fremgår af børnekonventionens artikel 19, at  

 deltagerstaterne skal træffe alle passende  

  

 lovgivningsmæssige  

  

 (forslagsstillernes fremhævelse), administrative, sociale og  

 uddannelsesmæssige forholdsregler til beskyttelse af barnet mod alle former  

 for  

 fysisk eller psykisk vold, skade eller misbrug, vanrøgt eller forsømmelig  

 behandling, mishandling eller udnyttelse, herunder  

  

 seksuelt misbrug  

  

 (forslagsstillernes fremhævelse), medens barnet er  

 i forældrenes, værgens eller andre personers varetægt.
Videre hedder det i  

 stk.  

 2, at sådanne beskyttende foranstaltninger i passende omfang bør omfatte  

 virkningsfulde retningslinjer såvel for udformning af sociale programmer, der  

 kan yde den nødvendige støtte til barnet og til dem, der har barnet i deres  

 varetægt, som for andre former for forebyggelse og identifikation,  

 rapportering, henvisning, undersøgelse, behandling og opfølgning af tilfælde  

 af  

 børnemishandling som beskrevet ovenfor og om nødvendigt til  

  

 retsforfølgelse  

  

 (forslagsstillernes  

 fremhævelse).
Videre fremgår det af konventionens artikel 34, at  

 deltagerstaterne påtager sig at beskytte barnet mod alle former for seksuel  

 udnyttelse og seksuelt misbrug.  

  

 Med  

 henblik herpå skal deltagerstaterne især tage alle passende nationale,  

 bilaterale og multilaterale forholdsregler for at forhindre, a)  

 	  

    

 at et barn overtales eller tvinges til at  

 deltage i nogen form for ulovlig seksuel aktivitet.
b)  

 	  

    

 at børn udnyttes til prostitution eller andre  

 former for ulovlig seksuel aktivitet, c)  

 	  

    

 at børn udnyttes i pornografiske  

 forestillinger og materialer  

  

 (forslagsstillernes fremhævelse).
 Artikel 36 i børnekonventionen nævner tillige, at  

 deltagerstaterne skal beskytte barnet mod alle andre former for udnyttelse,  

 der  

 på nogen måde kan skade barnet.
Danmark er tidligere blandt andet ved verdenskongressen om  

 kommerciel udnyttelse af børn i Yokohama i december 2001 blevet kritiseret  

 skarpt af flere ngo-organisationer for ikke at skride til forbud mod  

 Pædofilforeningen/Danish Pedophile Association.  

  Professor  

 i sociologi ved University of Nottingham Julia OConnell Davidson  

 berettede i  

 et oplæg til kongressen i Yokohama, at den liberale danske lovgivning baner  

 vejen for at gøre Pædofilforeningens/Danish Pedophile Associations hjemmeside  

 til et særdeles attraktivt forum for pædofile over hele verden.
I et  

 interview  

 med Berlingske Tidende erklærede Davidson, at »tilsvarende hjemmesider i  

 andre  

 lande er ulovlige eller strengt overvågede.
Den danske hjemmesides  

 tilstedeværelse betyder, at de pædofile verden over meget nemt kan komme i  

 kontakt med hinanden, og at de efterfølgende kan udveksle forskelligt  

 materiale  

 privat.« Davidson bedyrede samtidig, at Pædofilforeningens/Danish Pedophile  

 Associations hjemmeside er internationalt kendt som et sted, hvor pædofile  

 kan  

 få nye kontakter,  

  hvad trafikken på  

 hjemmesiden, som er beskrevet tidligere i forslaget, da også understreger.
BBC-radioprogrammet Today sendte i oktober 2003 en lang  

 række udsendelser, der problematiserede lovligheden af  

 Pædofilforeningen/Danish  

 Pedophile Association i Danmark.
Udsendelsesrækken var affødt af en dom på 14  

 års fængsel til den 53-årige brite Stephen Hoath, der i konsekvens af  

 politiets  

 manglende vilje til at forfølge en sag om angiveligt seksuelt misbrug af hans  

 9-årige datter skød og dræbte manden bag de angivelige overgreb.  

  

 I BBC-udsendelserne argumenteredes der for, at  

 Danmark lod ytringsfriheden gå for langt, bl.a. fordi oplysningerne på den  

 danske pædofilforenings hjemmeside er tilgængelig i hele verden og dermed  

 udgør  

 et internationalt problem.
Problematikken omkring de pædofiles ret til at  

 udtrykke  

 sig frit kan således sidestilles med den kritik, der har været af Danmark i  

 relation til, at landet i en periode har fungeret som central for udbredelse  

 af  

 nazistisk propaganda til bl.a.
Tyskland.
Der er ulykkeligvis ingen tvivl om, at Danmark blandt pædofile  

 opfattes som et rent slaraffenland i sammenligning med andre civiliserede  

 lande  

 på grund af Danmarks lemfældige lovgivning på området.
Eksempelvis anbefales  

 forfulgte pædofile på Pædofilforeningens hjemmeside at flytte til »Thailand,  

 Costa Rica, Denmark or any of the South American nations«.
 Det er Dansk Folkepartis opfattelse, at Danmark med den  

 nuværende retstilstand, hvor Pædofilforeningen af myndighederne betragtes som  

 en fuldt lovlig forening, hverken lever op til den europæiske  

 menneskerettighedskonventions  

 ordlyd vedrørende muligheden for at indskrænke foreningsfriheden eller lever  

 op  

 til de af FNs børnekonvention krævede foranstaltninger til at forhindre  

 eller  

 imødegå seksuel udnyttelse af børn.
I Informations lederartikel den 4. marts 2004 omtales  

 foreningen Pædofilgruppen, der er identisk med Pædofilforeningen/Danish  

 Pedophile Association.
I artiklen skriver kdj bl.a.:
»Det er en  

 fundamental uvidenhed om denne problematik  at mange pædofile vitterlig  

 ikke  

 fungerer på samme præmisser som os andre  der gør, at Danmark, til vore  

 nabolandes støt stigende forbløffelse, er ved at udvikle sig til et decideret  

 pædofilivenligt land.
Man deltager fra politisk side ligefrem passivt i  

 forbrydelserne  for når ingen ansvarlige løfter en finger, har de  

 pædofile  

 reelt frit spil.
Men ville man dog ikke gøre noget, hvis man nu vidste, at  

 der  

 var et massivt problem? Jo da.
Sagen er bare den, at de færreste politikere  

 ulejliger sig med at beskæftige sig indgående med pædofili.
Det er jo et  

 klamt  

 emne.
Og derfor fatter de heller ikke en brik af, hvad det hele går ud på.« 6. Retstilstanden i andre lande Retstilstanden i Holland, Sverige, Tyskland, Finland,  

 Norge, Frankrig og England er i et § 20-spørgsmål foranlediget af daværende  

 MF  

 Frank Dahlgaard i folketingsåret 2000-01 (S 298) undersøgt i relation til  

 lovligheden af pædofile foreninger.
Overordnet kan det nævnes, at kun ét land  Holland   

 angiver at have en fuldt lovlig forening for pædofile.
I de øvrige lande er  

 myndighederne ikke bekendt med, at sådanne foreninger eksisterer.
Det  

 hollandske justitsministerium oplyser, at pædofilforeningen Martijns  

 lovlighed  

 aldrig har været anfægtet.
Det svenske justitsministerium oplyser, at der ikke i  

 Sverige findes egentlige foreninger for pædofile, men at de pædofile  

 organiserer sig i netværk, som myndighederne ikke er bekendt med.
Den svenske  

 holdning angives at være, at man respekterer foreningsfriheden, men samtidig  

 slår skarpt ned på enkeltpersoners aktiviteter.
Man vurderede, at en  

 organisation ville være lovlig, men at de deltagende personers handlinger  

  i  

 kraft af deres seksuelle orientering  ville være ulovlig.
Medlemskab af  

 en  

 sådan pædofilforening ville således ikke umiddelbart ifølge svensk lov være  

 strafbart.
Retsstillingen i Storbritannien synes umiddelbart mere  

 uafklaret.
Ej heller her angiver man at have kendskab til lovlige pædofile  

 foreninger.
Pædofile foreninger forstås som foreninger bestående af en gruppe  

 mennesker, der er seksuelt tiltrukket af børn.
Denne form for  

 foreningsaktivitet er ikke i sig selv ulovlig ifølge britisk lovgivning.  

 Såfremt foreningens aktiviteter er ulovlige i henhold til britisk lovgivning,  

 kan en forening opløses og foreningens medlemmer stilles for en domstol.  

 Hermed  

 bliver pædofile foreninger, hvis medlemmer udøver kriminelle gerninger,  

 ulovlige i Storbritannien.
Finske foreningsforhold er reguleret i den finske  

 föreningslag.
Af denne lov fremgår det, at »en förening får bildas för  

 gemensam  

 fullföljande av et ideelt syfte.
Syftet får inte stride mod lag eller god  

 sed.«  

 Samme lovs 8. kapitel indeholder bestemmelser om opløsning af foreninger, som  

 kan ske alene ved domstolsbeslutning.
Med baggrund heri må det konstateres,  

 at  

 pædofile foreninger i Finland næppe vil være lovlige.
Under alle  

 omstændigheder  

 findes der tilsyneladende ikke pædofile foreninger i landet.
Ambassaden i Norge oplyser, at der i norsk lovgivning ikke  

 består noget egentligt forbud mod pædofile foreninger eller mod medlemskab af  

 en sådan forening.
Justitsministeriet havde dog ikke kendskab til, at en  

 sådan  

 forening fandtes.
I norsk lovgivning er der derimod forbud mod foreninger,  

 hvis  

 medlemmer foretager pædofile overgreb eller drøfter sådanne overgreb eller  

 foretager anden ulovlig virksomhed såsom udveksling af pædofile overgreb.
Som  

 eksempel på ulovlige aktiviteter nævner det norske justitsministerium råd om,  

 hvorledes overgreb mod børn foretages.
Det understreges her, at alene det at  

 drøfte seksuelle overgreb i foreningsregi er ulovligt efter norsk ret.
Disse  

 drøftelser foregår som anført ovenfor i rigt mål i Pædofilforeningens regi.
Frankrigs retstilstand adskiller sig fra de øvrige landes  

 derved, at en forening for at kunne anerkendes som juridisk person  

 obligatorisk  

 skal anmeldes til det lokale præfektur.
Foreninger, der har et ulovligt  

 øjemed,  

 er i Frankrig forbudte.
En forening med ulovligt mål for øje  f.eks.  

 pædofili  

  vil således ikke blive anerkendt.
Målet kan fremgå af foreningens  

 vedtægter  

 eller eventuelt foreningens navn.
Hvis en forening anmeldes med et lovligt  

 formål, hvor det senere bliver klart, at foreningens egentlige aktivitet og  

 mål  

 er et andet, vil foreningen være ugyldig og kunne opløses ved dom, hvilket er  

 væsentligt lettere, end tilfældet er i Danmark.
Pædofile foreninger, uanset  

 om  

 de er anmeldte eller ikke anmeldte, er således umiddelbart ulovlige efter  

 fransk ret.
7. Argumenter for forbud Europæisk forskning viser, at mellem 7 og 20 pct. af alle  

 piger og mellem 3 og 12 pct. af alle drenge er blevet seksuelt misbrugt før  

 det  

 fyldte 18 år.  

  Red Barnet  

 angiver, at antallet af anmeldelser af børnepornografi, der forekommer på  

 internettet, til foreningens hjemmeside har været støt stigende, siden  

 hjemmesiden blev oprettet i 1998. I 2002 modtog Red Barnets hotline 540  

 anmeldelser om måneden.  

  22  

 pct. af de anmeldte forhold blev af Red Barnet vurderet til at være ulovlige,  

 24 pct. handlede om børneerotika, og de resterende 54 pct. gav ikke anledning  

 til videreførelse af sagen og fremtrådte altså med andre ord som lovlig  

 pornografi.  

  Selv om antallet  

 af anmeldelser naturligvis ikke umiddelbart kan tages til indtægt for, at der  

 så også rent faktisk er mere børnepornografi til rådighed på internettet,  

 synes  

 der at være enighed om, at problemet med børnepornografi har været i  

 stigning,  

 siden internettet blev en realitet.
Foreningen for Børns Beskyttelse (FBB) angiver i sin  

 rapport til FNs komité for børnekonventionen, at foreningen anser det  

 for  

 unormalt, at Pædofilforeningen kan eksistere i et land, der har underskrevet  

 børnekonventionen.
FBB henviser blandt andet til programmet »De pædofile  

 danskere«, i hvilket foreningen finder et forbud mod Pædofilforeningen  

 godtgjort.
Af programmet fremgår det som nævnt ovenfor, at  

 Pædofilforeningens virke blandt andet tæller forsøg på at kontakte børn på  

 internettet med henblik på seksuelt forehavende.
Der fortælles desuden i rigt  

 mål om overgreb mod børn såvel i Danmark som i Indien begået af foreningens  

 medlemmer.
 Ligesom Foreningen for Børns Beskyttelse har også Red  

 Barnet ved flere lejligheder ytret ønske om, at der nedlægges forbud mod  

 Pædofilforeningen.
 Det er foreningens og Dansk Folkepartis opfattelse, at et  

 argument om, at et forbud mod Pædofilforeningen alene vil have symbolsk  

 betydning, ikke kan tale til fordel for, at Pædofilforeningen ikke forbydes.  

 Argumentet kan vendes om: Hvis Pædofilforeningen ikke forbydes, vil det  

 således  

 være at betragte som en stiltiende accept af foreningens virke såvel over for  

 andre lande som over for pædofile, der påtænker at begå overgreb mod  

 uskyldige  

 børn.
 På denne baggrund anbefaler Foreningen til Børns  

 Beskyttelse, at den danske regering omgående tager initiativ til at forbyde  

 Pædofilforeningen for at demonstrere regeringens alvorlige ønske om at  

 beskytte  

 børns rettigheder.
 Justitsminister Frank Jensen udtalte, da han i kølvandet på  

 tv-programmet »De pædofile danskere« bad Københavns Politi undersøge, om der  

 kunne tilvejebringes tilstrækkeligt med beviser til at rejse en sag om  

 foreningens lovmedholdelighed, at det skulle kunne bevises, at medlemmerne af  

 Pædofilgruppen samles med det formål at udveksle ulovligheder: billeder, film  

 og andet med børnepornografisk materiale.
 I dagbladet Informations lederartikel på forsiden den 4.  

 marts 2004 hedder det bl.a.:
»Kunne man ikke rubbe  

 neglene lidt inde i Folketinget? Kunne man ikke i det mindste begynde at  

 drøfte  

 på politisk plan, om foreningen Pædofilgruppen, som netop har opgraderet sin  

 hjemmeside til den verdensomspændende adresse www.danpedo.org, nu også er en  

 lille, jovial selvhjælpsgruppe? I hvert fald er det i givet fald en lille  

 selvhjælpsgruppe, der opererer på fem sprog via en international hjemmeside  

   

 komplet med links, chatrum og e-mail-adresser.« Det er forslagsstillernes opfattelse, at dokumentationen  

 af, at der foregår ulovligheder i Pædofilforeningen, foreligger i form af  

 ovennævnte tv-program, »De pædofile danskere«, der entydigt peger i retning  

 af,  

 at foreningens formålsparagraffer er et skalkeskjul for foreningens reelle  

 formål, der er at udveksle erfaringer om, hvordan man kommer i lag med  

 mindreårige og dermed begår ulovligheder, samt at fungere som pædofil  

 efterretningstjeneste mod politiet.
Det må være indlysende, at en sådan  

 planlægning af ulovlige aktiviteter, nemlig seksuelt samkvem med mindreårige,  

 udgør en sådan overtrædelse af straffeloven, at man må konstatere, at  

 foreningen  

 virker ved vold, og at foreningens virkelige formål er at øve seksuel vold  

 mod  

 børn.
På denne baggrund er det Dansk Folkepartis opfattelse, at  

 Folketinget bør træffe beslutning om at pålægge regeringen at søge  

 Pædofilforeningen/Danish Pedophile Association opløst ved dom.
Dette kan og  

 bør  

 efter forslagsstillernes vurdering så vidt muligt ske på grundlag af et af  

 justitsministeren foreløbigt meddelt administrativt forbud.
Et administrativt  

 forbud vil være et meget klart signal at sende til det pædofile miljø i  

 Danmark, og det vil samtidig vise over for mange bekymrede forældre, at  

 regeringen og Folketinget tager sagen alvorligt.  

    

  

 Et sådant administrativt forbud kan nedlægges  

 med hjemmel i grundlovens § 78, stk. 3, 2. pkt.
Der er intet til hinder for,  

 at  

 justitsministeren vælger at lade en anden myndighed, f.eks. politidirektøren  

 i  

 København, nedlægge forbuddet.
Det er klart, at et administrativt forbud  

 straks  

 skal følges op af en retssag, jf. grundlovens § 78, stk. 3, og  

 retsplejelovens  

 bestemmelser Forslagsstillerne opfordrer til, at Folketingets partier   

 uanset partiskel  samles om dette forslag, der udelukkende tjener det  

 formål  

 at hindre pædofile personer i at samles med ulovligt formål for øje.  

    

  

 Det vil være en falliterklæring, hvis  

 Folketinget ikke følger opfordringen til at samles om dette forslag.
Hvis  

 forslaget vedtages, vil der være fuldt tilstrækkelige retssikkerhedsgarantier  

 for, at der ikke sker overgreb mod ytringsfriheden og forsamlingsfriheden,  

 idet  

 alene domstolene kan træffe selve beslutningen om opløsning af foreningen.  

 Nærværende forslag skal alene pålægge regeringen  

    

  

 at tage de skridt, der er nødvendige for at  

 få indledt en opløsningssag.
Skriftlig fremsættelse Peter Skaarup  

  

  

 (DF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om opløsning af Pædofilforeningen/Danish Pedophile  

 Association.
(Beslutningsforslag nr.
B 150).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
