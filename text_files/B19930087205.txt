(Bevarelse af retten til et  

 arbejdstilbud efter kortvarigt, ustøttet arbejde) § 1 I Arbejdsministeriets bekendtgørelse nr. 93 af 3. marts 1993 foretages,  

 efter forhandling med Landsarbejdsrådet, følgende ændringer i henhold til §  

 6, stk. 1, i lov om arbejdstilbud til ledige:
 1. I § 17 indsættes som nyt stk. 9:
»Arbejdstilbud udskydes, hvis den ledige selv har skaffet sig arbejde  

 inden arbejdstilbuddet er påbegyndt.« 2. § 17, stk. 9, der herefter bliver stk. 10, affattes  

 således:
»Arbejdstilbud kan udskydes efter aftale mellem Arbejdsformidlingen  

 og den ledige med henblik på uddannelse, aktivering i henhold til lov om  

 aktiveringsordning ved service til ældre og dagpasning for børn eller ophold  

 uden for landet i henhold til udlændingeloven.« 3. § 17, stk. 10, der herefter bliver stk. 11, affattes  

 således:
»Ophører den situation, som har begrundet udskydelsen af  

 arbejdstilbud i henhold til stk. 9 og stk. 10, har den ledige, der i øvrigt  

 opfylder betingelserne herfor, ret til et arbejdstilbud, selv om  

 arbejdskravet i § 55, stk. 1 i lov om arbejdsformidling og  

 arbejdsløshedsforsikring m.v. ikke er opfyldt.« 4. § 111, stk. 1 affattes således:
»Godtgørelseskravet bortfalder, hvis arbejdstilbuddet udskydes efter  

 § 17, stk. 9, fordi den ledige selv har skaffet sig arbejde inden  

 arbejdstilbuddet er påbegyndt, eller hvis den ledige har indgået aftale med  

 arbejdsformidlingen om udskydelse af arbejdstilbud efter § 17, stk. 10 med  

 henblik på uddannelse eller ophold uden for landet i henhold til  

 udlændingeloven.« § 2 Bekendtgørelsen træder i kraft den 27. november 1993, og har virkning fra  

 den 1. juli 1993.
