Livsmedelsverket i Uppsala har bekræftet, at Sverige nu tillader import  

 fra Danmark af fersk kød med oprindelse i EU-lande.
Indtil indtræden i EU kan  

 Sverige derimod opretholde nationale regler vedrørende import af kød med  

 oprindelse i tredielande.
 Indtil videre opretholdes proceduren, hvorefter importøren forud skal  

 indhente importtilladelse i Livsmedelsverket.
Ved eksport til Sverige skal fersk kød fra EU-lande ledsages enten af  

 handelsdokument underskrevet af embedsdyrlægen eller af EU-certifikat for  

 fersk kød, Form.
KK EF 1 E 1985 (den engelsk-danske version).
 Opmærksomheden henledes på, at partier, som ikke ledsages af attestation  

 om salmonellaundersøgelse, vil blive undersøgt i Sverige, og at partier, som  

 måtte blive afvist på grund af salmonellafund, må forventes forlangt  

 varmebehandlet før afsætning i Danmark.
 For partier, som er undersøgt for Salmonella i henhold til  

 cirkulæreskrivelse af 23. november 1993 (J.nr. 5a 561-97-0/91) attesteres  

 dette ved hjælp af vedlagte formular eller i givet fald på bagsiden af  

 EU-certifikatet.
 Det understreges, at virksomheder, der ønsker at benytte denne mulighed,  

 forud skal meddele dette til Veterinærdirektoratet med oplysning om anvendt  

 laboratorium i overensstemmelse med nævnte cirkulæreskrivelse.
 P.V.V.
K.
Andreasen Certifikat om salmonellaundersøgelse Afsenders navn og adresse ...................................
 Varens art ..................................................
 Antal colli ................ Afsenderens fragtmærker ........
 Bruttovægt ................. Nettovægt ......................
 Veterinære kontrolmærker på emballage eller kød .............
Det attesteres, at omhandlede parti svinekød/oksekød/fjerkrækød (det ikke  

 gældende overstreges) er undersøgt for forekomst af Salmonella i  

 overensstemmelse med Veterinærdirektoratets skrivelse af 23. november 1993,  

 J.nr. 5a 561-97-0/91, om undersøgelse for Salmonella i fersk kød, der  

 eksporteres til Sverige.
Salmonella er ikke påvist.
