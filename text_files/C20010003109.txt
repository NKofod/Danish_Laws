Cirkulære om bevaring og kassation samt  

 aflevering af  

 statslige myndigheders konventionelle arkivalier i årene  

 2001-2004 (Statens Arkivers aktivitetsplan) Statens Arkiver udsendte den 22. december 2000 sin aktivitetsplan for  

 bevaring og kassation samt aflevering af konventionelle arkivalier i  

 årene 2001-2004 som cirkulæreskrivelse til samtlige ministerier.  

 Aktivitetsplanen har givet anledning til enkelte henvendelser om  

 ændringer med henvisning til ressourcemæssige problemer.
Disse er  

 taget til følge i den hermed udsendte, reviderede aktivitetsplan.
A.
Arkivlovgivningen og Statens Arkivers aktivitetsplaner Forholdet mellem Statens Arkiver og myndighederne er  

 fastlagt ved arkivloven (lovbekendtgørelse nr. 740 af 17. juli  

 2000 af lov om offentlige arkiver mv.) og arkivbekendtgørelsen  

 (bekendtgørelse nr. 919 af 28. november 1997 om offentlige arkivalier  

 og om offentlige arkivers virksomhed).
I henhold til arkivlovens § 13 skal myndighederne,  

 medmindre modstående hensyn gør sig gældende, aflevere  

 deres arkivalier til Statens Arkiver inden de er 30 år gamle, efter  

 nærmere regler fastsat af kulturministeren.
Det er i den forbindelse  

 fastsat, at det eksisterende afleveringsefterslæb af mere end 30  

 år gamle arkivalier, som endnu ikke er afleveret til Statens Arkiver,  

 skal være afviklet senest i år 2006, samtidig med at det sikres,  

 at der ikke opstår nye efterslæb.
Statens Arkivers langsigtede aktivitetsplan  

 indebærer, at de enkelte myndigheder hvert tiende år afleverer  

 arkivalier, der er over 20 år gamle.
I henhold til aktivitetsplanen for  

 årene 1997 - 2000 (jf.
Statens Arkivers cirkulæreskrivelse nr. 9  

 af 12. januar 1998) er der indledt aflevering fra omkring halvdelen af  

 samtlige myndigheder, ligesom der er udstedt en lang række bestemmelser  

 om bevaring og kassation af arkivalier.
 Aktivitetsplanen for årene 2001 - 2004  

 indebærer, at afleveringen af arkivalier, som skal bevares, indledes  

 hos alle myndigheder, hvor det ikke allerede er sket i henhold til  

 aktivitetsplanen for årene 1997 - 2000, således at alle  

 afleveringer er gennemført senest ved udgangen af år 2006.
Der er udformet særskilte taktplaner for  

 udarbejdelsen af bestemmelser om bevaring og kassation af arkivalier og for  

 aflevering af arkivalier.
Taktplanerne omfatter en systematisk og koordineret  

 gennemgang på samtlige ministeriers område, jf. afsnit B og C  

 nedenfor.
Statens Arkiver gennemfører planen i samarbejde med  

 de myndigheder, der omfattes af aktiviteterne.
Såfremt en myndighed af  

 ressourcemæssige grunde ikke ser sig i stand til at gennemføre  

 aflevering af arkivalier i henhold taktplanen og de nærmere  

 tidsfrister, som fastsættes inden for denne, vil Statens Arkiver optage  

 forhandling med vedkommende ministerium herom, jf.  

 arkivbekendtgørelsens § 10, stk. 4.
 Aktivitetsplanen er fastsat i medfør af § 3,  

 stk. 2, § 8, stk. 2, samt § 10, stk. 1, i  

 bekendtgørelse nr. 919 af 28. november 1997 om offentlige arkivalier  

 og om offentlige arkivers virksomhed.
 Allerede fastsatte tidsplaner for aflevering af arkivalier  

 opretholdes.
 Bevaring og kassation samt aflevering af arkivalier, der  

 er lagret på elektronisk medium, sker efter reglerne i cirkulære  

 nr. 4 af 14. januar 2000 om statslige myndigheders aflevering af elektroniske  

 arkivsystemer til Statens Arkiver samt i cirkulære nr. 5 af 14. januar  

 2000 om anmeldelse og godkendelse af statslige myndigheders elektroniske  

 arkivsystemer.
B.
Taktplan 2001 - 2004 for udarbejdelse af bestemmelser om bevaring og  

 kassation Udarbejdelsen af bevarings- og kassationsbestemmelser for  

 følgende styrelser og typer af myndigheder m.fl. indledes og afsluttes  

 senest i de år, som er anført i følgende plan:
Startår FORVALTNINGSOMRÅDE Slutår 2001 Domstolsstyrelsen 2002 Kriminalforsorgens institutioner 2001 Rigspolitichefen 2002 Statshavne og lufthavne, m.fl.
2002 Færdselsstyrelsen med tilknyttede myndigheder 2001 Statens Luftfartsvæsen 2002 Direktoratet for FødevareErhverv 2002 Fødevaredirektoratet med fødevareregionerne 2002 Danmarks Nationalbank 2003 Skovdistrikterne 2001 Forskningsinstitutioner generelt 2001 2002 Beredskabsstyrelsen med tilknyttede myndigheder 2002 Post Danmarks institutioner 2002 Fiskeridirektoratet med tilknyttede myndigheder 2002 Plantedirektoratet med tilknyttede myndigheder 2002 Søfartsstyrelsen med tilknyttede myndigheder 2003 Visse myndigheder på By- og Boligministeriets område 2002 Kort- og Matrikelstyrelsen 2003 Lægemiddelstyrelsen 2003 Sundhedsstyrelsen 2003 2003 Personalestyrelsen 2003 Erhvervs- og Selskabsstyrelsen 2004 Forbrugerstyrelsen 2004 Farvandsvæsenet 2004 2004 Danmarks Eksportråd 2005 Institutionsstyrelsen 2005 Uddannelsesstyrelsen 2005 Forskningsstyrelsen 2005 Herudover udarbejdes bevarings- og kassationsbestemmelser  

 i forbindelse med aflevering af arkivalier, som ikke er omfattet af  

 sådanne.
 Til departementer, styrelser og lignende kan der ved  

 afslutningen af en journalperiode efter anmodning udarbejdes bestemmelser om  

 bevaring og kassation af arkivalier, som er registreret i denne periode.
 Tidligere udstedte bestemmelser om bevaring og kassation  

 af arkivalier a-jourføres ved behov.
I forbindelse med udarbejdelsen af bevarings- og  

 kassationsbestemmelser påhviler det myndighederne at afgive  

 sådanne oplysninger om arkiv- og journalforhold, der er af betydning  

 for udarbejdelsen af bevaringsbestemmelserne.
Statens Arkiver vil rette  

 henvendelse til de pågældende myndigheder herom.
C.
Taktplan for aflevering af konventionelle arkivalier Aflevering af arkivalier indledes og afsluttes senest i de  

 år, som er anført i følgende plan:
Startår FORVALTNINGSOMRÅDE Slutår 2001 Finansministeriets område 2001 Justitsministeriets område (excl. domstolene) 2002 Kirkeministeriets område (excl.
Folkekirken) 2001 Undervisningsministeriets område 2002 Arbejdsministeriets område 2002 Økonomiministeriets område (excl.
Danmarks Nationalbank) 2001 Miljø- og Energiministeriets område 2002 Skatteministeriets område 2003 Statslige arkivalier i varetægt hos gymnasier m.fl.
2003 2002 Indenrigsministeriets område 2003 Trafikministeriets område 2003 By- og Boligministeriets område 2003 Danmarks Nationalbank 2004 Sundhedsministeriets område (incl. statslige arkivalier i  

 varetægt hos hospitaler m.fl.) 2004 Statslige arkivalier i varetægt hos sociale institutioner 2003 2003 Fødevareministeriets område 2004 Erhvervsministeriets område 2005 Forsvarsministeriets område (excl.
Forsvaret) 2004 2004 Statsministeriets område 2005 Udenrigsministeriets område 2005 Socialministeriets område 2005 Kulturministeriets område 2005 Forskningsministeriets område 2006 Taktplan for byretternes aflevering af arkivalier er  

 fastsat ved aftale af 28. oktober 1998 mellem Justitsministeriets  

 Domstolsafdeling og Statens Arkiver.
 Taktplan for aflevering af Folkekirkens arkivalier  

 fastsættes efter forhandling med Folkekirkens myndigheder.
 Taktplan for aflevering af arkivalier fra Forsvarets  

 myndigheder fastsættes efter forhandling med Forsvarskommandoen.
Statens Arkiver vil rette henvendelse om aflevering af  

 arkivalier til hver enkelt myndighed, som er omfattet af taktplanen.
Det  

 påhviler myndighederne at afgive sådanne oplysninger om arkiv- og  

 journalforhold, der er af betydning for udarbejdelsen af bestemmelser om  

 bevaring og kassation af arkivalier samt for udarbejdelsen af ordningsplan  

 mv. for arkivalier, som skal bevares og afleveres.
Inden for taktplanens rammer fastsættes efter  

 drøftelse en nærmere tidsplan for hver enkelt myndigheds  

 udførelse af det afleveringsforberedende arbejde, jf.
Statens Arkivers  

 cirkulære nr. 7 af 12. januar 1998 om aflevering af statslige  

 myndigheders arkivalier til Statens Arkiver.
 Myndigheder, der har afleveret arkivalier i henhold til  

 afleveringsplanen for årene 1997-2000, kan som hovedregel først  

 aflevere arkivalier efter år 2006. Undtagelse gælder, for  

 så vidt aflevering skal ske i henhold til arkivbekendtgørelsens  

 § 2, stk.1.
