Ankestyrelsens principafgørelse O-47-95 om reparation - driftsudgifter - batterier - akkumulatorer - el - kørestol - hjælpemidler Resume:
 Der var hjemmel til at yde hjælp til udskiftning af batterier til el-kørestol.
 Batterierne måtte sidestilles med akkumulatorer og var således omfattet af undtagelsen i vejledningens pkt. 2.7.1.
 Kassation:
Der er kommet nye regler på området Love:
Lov om social bistand - lovbekendtgørelse nr. 1024 af 13. december 1994 - § 58, stk. 1 og § 58, stk. 2 Vejledninger:
Socialstyrelsens vejledning nr. 1 af 14. juni 1988 om ydelse af hjælpemidler i henhold til bistandslovens § 58 - pkt. 2.7.1 Sagsfremstilling:
En familie søgte om hjælp til udskiftning af batterier til datterens el-kørestol.
Datteren havde på grund af muskelsvind haft el-kørestol, siden hun var 5 år, og familien havde mange gange tidligere fået hjælp til udskiftning af batterier.
 Kommunen gav afslag på ansøgningen under henvisning til, at der ikke kunne ydes hjælp til dækning af udgifter, der følger af brug af hjælpemidlet, og henviste til SM O-29-92, hvoraf det fremgår, at der ikke er hjemmel til at yde hjælp til dækning af driftsudgifter i form af udgifter til udskiftning af slanger, dæk og pudebetræk på kørestol.
Ankenævnet tiltrådte kommunens afslag og lagde vægt på, at udskift ning af batterier var en driftsudgift, hvortil der ikke kunne ydes hjælp, jf.
SM O-29-92.
 Hovedreglen om driftsudgifter i forbindelse med hjælpemidler er, at brugeren selv må afholde disse.
Ifølge oplysninger fra Socialministeriet var det imidlertid efter nøje overvejelse og under hensyn til den faste praksis om, at akkumulatorer udskiftedes ved hjælpemiddelcentralerne, at der i vejledningen er nævnt udgifter til akkumulatorer til el-kørestole som en undtagelse fra hovedreglen.
Akkumulatorer og batterier måtte i den sammenhæng opfattes som synonymer og kunne efter ministeriets opfattelse ikke sidestilles med udskiftning af slanger og dæk, jf.
SM O-29-92. Sagen blev behandlet i principielt møde til belysning af, om hjælptil udskiftning af batterier til el-kørestol kunne ydes efter bi standslovens § 58, eller om der var tale om en driftsudgift, som brugeren selv måtte afholde.
 Afgørelse:
 Ankestyrelsen fandt, at ansøgeren var berettiget til hjælp efter bistandslovens § 58 til udskiftning af batterier til el-kørestol.
 Som udgangspunkt fandt Ankestyrelsen, at hverken akkumulatorer eller batterier til kørestole var udgifter til reparation af hjælpemidlet, men måtte betragtes som udgifter, der fulgte af brug af hjælpemidlet, hvortil der normalt ikke kunne ydes støtte.
 Imidlertid er der i pkt. 2.7.1 i Socialministeriets vejledning givet en undtagelse fra denne regel for akkumulatorer til el-kørestole.
 Ankestyrelsen fandt, at batterier i denne forbindelse måtte side stilles med akkumulatorer, og at batterier til el-kørestolen som følge heraf var omfattet af undtagelsen i vejledningens pkt. 2.7.1.
 Ankestyrelsen ændrede således ankenævnets afgørelse.
