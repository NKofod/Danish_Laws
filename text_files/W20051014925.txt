Klage  

 over at en hjemmesygeplejerske ikke vurderede en patients tilstand korrekt Nævnet fandt grundlag for at kritisere  

 hjemmesygeplejerskens behandling af patienten og lagde herved vægt på, at det  

 fremgik af dagbogen, at hjemmesygeplejerske noterede, at  

 patienten lå på  

 sofaen og havde det dårligt.
Patienten rystede lidt på hænderne, og havde  

 ikke  

 spist morgenmad.
Hjemmesygeplejersken tog på dette grundlag kontakt til  

 patientens praktiserende læge og fik en aftale om, at lægen foretog tilsyn i  

 løbet af ca. 1 time.
Endvidere fremgik det af hjemmesygeplejerskens  

 udtalelse til sagen, at hun ved sit andet besøg hos patienten konstaterede,  

 at  

 hun endnu ikke havde indtaget væske, og at hun heller ikke ønskede mad eller  

 hjælp til toiletbesøg.
Hjemmesygeplejersken kunne godt se, at patienten burde  

 indlægges til væsketerapi, men hun ville afvente lægens besøg.
Nævnet oplyste, at hjemmesygeplejersker jævnligt kommer  

 ud for situationer, hvor en ældre borger ikke har lyst til at spise og drikke  

 og er lidt uklar.
Det er nævnets opfattelse, at i de tilfælde kan det være i  

 overensstemmelse med almindelig anerkendt faglig standard at afvente, da alle  

 mennesker kan være sløje fra tid til anden, hvorfor det kan være relevant at  

 afvente praktiserende læge eller vagtlæge.
 Nævnet finder imidlertid, at da patienten havde en  

 alvorlig sygdom, hvilket hun hyppigt var indlagt for, og hjemmesygeplejersken  

 vurderede, at der var behov for indlæggelse med henblik på væsketerapi, burde  

 hjemmesygeplejersken på baggrund af sine observationer og vurdering have  

 indlagt patienten straks og ikke have afventet lægens besøg.
