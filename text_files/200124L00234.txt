Betænkning afgivet af Sundhedsudvalget  

 den 20. marts 2002 Betænkning over Forslag til lov om ændring af lov om  

 hjemmesygeplejerskeordninger (Indførelse af mulighed for privat hjemmesygepleje  

 ) [af  

 indenrigs- og sundhedsministeren (Lars Løkke&nbsp  

 ;Rasmussen)] 1. Udvalgsarbejdet Lovforslaget blev fremsat den 29. januar og var til 1.  

 behandling den 20. februar 2002. Lovforslaget blev efter 1. behandling  

 henvist til behandling i Sundhedsudvalget.
Møder Udvalget har behandlet lovforslaget i 3 møder.
Høring Lovforslaget har inden fremsættelsen været  

 sendt i høring.
Den 29. januar 2002 sendte indenrigs- og  

 sundhedsministeren de indkomne høringssvar samt et notat herom til  

 udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlig henvendelse fra Dansk Sygeplejeråd.
Indenrigs- og  

 sundhedsministeren har over for udvalget kommenteret den skriftlige  

 henvendelse.
Deputationer Endvidere har Dansk Sygeplejeråd mundtligt over for  

 udvalget redegjort for sin holdning til lovforslaget.
Spørgsmål Udvalget har stillet 1 spørgsmål til  

 indenrigs- og sundhedsministeren til skriftlig besvarelse, som denne har  

 besvaret.
2. Indstillinger og politiske bemærkninger Et flertal i udvalget (V, DF, KF, RV og KRF)  

 indstiller lovforslaget til vedtagelse uændret.
Det Radikale Venstre støtter forslaget.
Da ansvaret  

 for visitationen stadig er placeret hos kommunerne, vurderer Det Radikale  

 Venstre ikke, at forslaget vil medføre en ringere service.
Samtidig  

 vil partiet dog gerne indskærpe, at forslaget fortsat bør  

 være en mulighed for kommunerne frem for, som det nævnes i en  

 bemærkning til et høringssvar, et krav, der senere kan  

 pålægges kommunerne.
Det Radikale Venstres skepsis går primært  

 på spørgsmålene om kompetencekrav, aktindsigt og  

 kvalitetsudvikling.
Med hensyn til kompetencen er det vigtigt, at regeringen  

 præciserer, hvilke krav der skal stilles til de omfattede  

 personalegrupper.
Samtidig bør regeringen indskærpe, at der  

 fortsat sikres en gennemskuelig procedure for aktindsigt.
Et mere generelt spørgsmål er, om man ved  

 brug af privatansat personale vil være i stand til at sikre en samlet  

 kvalitetsudvikling.
Det Radikale Venstre mener dog primært, at  

 forslaget vil resultere i et mere fleksibelt kommunalt selvstyre, og at en  

 bredere vifte af valgmuligheder vil være en fordel for de ældre.  

 Desuden har vi allerede bevæget os ind i en gråzone, da  

 kommunerne godt kan benytte sygeplejersker fra private vikarbureauer.
Derfor  

 vil Det Radikale Venstre gerne imødekomme, at der bliver skabt klare  

 regler og lavet en ensartet lovgivning, der bl.a. kan præcisere de  

 nødvendige kompetencekrav.
 Et mindretal i udvalget (S og SF) indstiller  

 lovforslaget til forkastelse.
Socialdemokratiet er meget optaget af den løbende  

 kvalitetsudvikling og serviceforbedring for borgerne, også med hensyn  

 til hjemmesygeplejen.
Forbedring og udvikling er ikke udgangspunktet for  

 dette lovforslag, og Socialdemokratiet er derfor skeptisk over for forslaget.  

 Bevæggrundene til denne skepsis formuleres meget godt i de indsendte  

 høringssvar.
Her skal nævnes høringssvarene fra De  

 Samvirkende Invalideorganisationer, LEV, Dansk Sygeplejeråd og  

 Forbundet af Offentligt Ansatte.
 Lovforslaget imødegår slet ikke den  

 bekymring, der udtrykkes med hensyn til en privatisering af området.  

 Derfor kan Socialdemokratiet ikke støtte forslaget.
 Socialdemokratiet havde hellere set, at tilgangen til  

 spørgsmålet om sikring af endnu større kvalitet i  

 hjemmesygeplejen havde sit udgangspunkt i udviklingen af området i  

 stedet for alene i spørgsmålet om frit valg.
Socialdemokratiet deler bekymringerne for den fortsatte  

 kvalitetsudvikling.
Det er vigtigt, at man i effektivitets- og  

 besparelsesiveren ikke glemmer at afsætte midler til  

 kvalitetsudvikling.
Profitmaksimering må på ingen måde  

 blive den primære opgave ved varetagelsen af sygeplejefunktionen.
For  

 Socialdemokratiet er hjemmesygeplejen et kerneområde i  

 sundhedssystemet, som kræver den bedst mulige koordinering med de  

 øvrige sundhedsmyndigheder.
Kvalitet og kontinuitet er  

 nøgleordene, og Socialdemokratiet mener fortsat, at det gælder  

 om at sikre det gode patientforløb.
Ligeledes er det afgørende for Socialdemokratiet,  

 at spørgsmålet om uddannelse afklares.
Når sygeplejersker  

 og andre plejegrupper skal ansættes i private firmaer for at  

 udføre opgaver for kommunerne, skal der  private firmaer et  

 uddannelsesansvar efter Socialdemokratiets opfattelse også  

 pålægges de private firmaer et uddannelsesansvar.
 Uden en fornuftig afklaring af de stillede  

 spørgsmål og en reel konsekvensanalyse kan Socialdemokratiet  

 ikke støtte forslaget.
 Enhedslisten, Tjóðveldisflokkurin, Inuit  

 Ataqatigiit og Siumut var på tidspunktet for betænkningens  

 afgivelse ikke repræsenteret med medlemmer i udvalget og havde dermed  

 ikke adgang til at komme med indstillinger eller politiske udtalelser i  

 betænkningen.
 En oversigt over Folketingets sammensætning er  

 optrykt i betænkningen.
Hans Andersen (V)  

  Ester Larsen (V)  Preben Rudiengaard (V)  

  Jørgen Winther (V) nfmd.  

  Birthe Skaarup (DF) fmd.  Anita Knakkergaard (DF)  

 Else Theill Sørensen (KF)  

  Pia Christmas-Møller (KF)  

  Tove Videbæk (KRF)  

  Jette Bergenholz Bautrup (S)  

  Lars Kramer Mikkelsen (S)  Lone Møller (S)  

 René Skau Björnsson (S)  

  Sophie Hæstorp Andersen (S)  

  Lene Garsdal (SF)  Kamal Qureshi (SF)  

  Naser Khader (RV) Enhedslisten, Tjóðveldisflokkurin, Inuit  

 Ataqatigiit og Siumut havde ikke medlemmer i udvalget.
Folketingets sammensætning Venstre, Danmarks Liberale Parti (V) 57 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 * Heraf 1 medlem valgt på  

 Færøerne Bilag 1 Oversigt over bilag vedrørende L 63 Bilagsnr.
