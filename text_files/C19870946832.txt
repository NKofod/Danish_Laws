I Indenrigsministeriets cirkulære nr. 152 af 26. september 1980 om  

 udlandsdanskeres optagelse på folketingsvalglisten er det bl.a. fastsat, at  

 ansøgningsskemaer til optagelse på folketingsvalglisten skal udleveres af  

 kommunen til vælgere, der anmelder flytning til udlandet, samt efter  

 begæring, jf. cirkulærets afsnit II.
Ansøgningen, 4. afsnit.
 I forbindelse med folketingsvalget den 8. september 1987 har såvel  

 Statsministeriet som Indenrigsministeriet fået henvendelser fra danske  

 statsborgere i udlandet, der tyder på, at denne bestemmelse ikke følges i  

 alle tilfælde i alle kommuner.
 På den givne foranledning skal Indenrigsministeriet derfor henlede  

 kommunalbestyrelsens opmærksomhed på den nævnte bestemmelse, hvorefter  

 vælgere, der anmelder flytning til udlandet, skal have udleveret et  

 ansøgningsskema til optagelse på folketingsvalglisten.
 Hvis vælgeren har anmeldt flytningen uden samtidig personlig henvendelse i  

 folkeregistret, bør ansøgningsskemaet sendes til vælgerens hidtidige adresse  

 eller eventuelt til vælgerens adresse i udlandet, hvis denne er oplyst.
Ansøgningsskemaer kan fås hos Barfod og I.
Chr.
Petersen A/S,  

 Fabriksparken 56, 2600 Glostrup, telefon 02 45 15 16.
