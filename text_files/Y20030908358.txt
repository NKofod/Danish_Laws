Godtgørelse af  

 energiafgifter i forbindelse med rutekørsel Rutekørsel Der er rejst spørgsmål om administrationen af  

 reglerne vedrørende godtgørelse af energiafgifter i forbindelse med  

 rutekørsel.  

 Told- og Skattestyrelsen har derfor fundet anledning til at præcisere  

 reglerne.
Anvendelsesområdet Ifølge mineralolieafgiftslovens § 9, stk. 5, ydes  

 fuld godtgørelse af afgiften for svovlfattig dieselolie og gas, der anvendes  

 i  

 personmotorkøretøjer, der med tilladelse efter lov om buskørsel anvendes til  

 rutekørsel.
 Ifølge kuldioxidafgiftslovens § 7, stk. 4, nr. 3,  

 tilbagebetales afgiften for svovlfattig dieselolie og gas samt elektricitet,  

 der anvendes i personmotorkøretøjer, der med tilladelse efter lov om  

 buskørsel  

 anvendes til rutekørsel efter regler fastsat af skatteministeren.
 Ifølge gasafgiftslovens § 9, stk. 1, ydes fuld  

 godtgørelse af afgiften for gas, der anvendes i personmotorkøretøjer, der med  

 tilladelse efter lov om buskørsel anvendes til rutekørsel.
 Afgrænsningen af rutekørsel, som medfører  

 godtgørelse efter mineralolieafgiftsloven og kuldioxidafgiftsloven, sker på  

 grundlag af buslovens regler.
Afgrænsningen  

 overfor taxi-kørsel I busloven er der fastsat bestemmelser om, at  

 telekørsel, handicapkørsel, servicebuskørsel og busser anvendt til  

 trafikforstyrelser skal anses for at være almindelig rutekørsel.
Rutekørsel kræver tilladelse efter busloven.  

 Udføres almindelig rutekørsel gælder dette krav uanset køretøjets størrelse.  

 Speciel rutekørsel er kørsel, der ikke er åben for alle.
Med henvisning til  

 buslovens § 1, stk. 2, 2. pkt., gives der ikke tilladelse til at udføre  

 speciel  

 rutekørsel med taxi-køretøjer.
Denne form for transport er i stedet omfattet  

 af  

 taxi-lovens bestemmelser.
Definition  

 på rutekørsel Rutekørsel omfatter regelmæssig befordring af  

 personer i en bestemt trafikforbindelse, som finder sted over mindst 3  

 kørselsdage og mindst én gang om ugen, og hvor på- og afstigning kan ske  

 indenfor forud fastsatte områder.
En bestemt trafikforbindelse omfatter også  

 kørsel fra et område til et andet og er således ikke begrænset til kørsel fra  

 punkt A til punkt B.
Tilladelse  

 til rutekørsel Efter ordlyden af bestemmelserne er det et udtrykkeligt  

 krav for afgiftsgodtgørelse, at man er i besiddelse af de krævede tilladelser  

 efter busloven.
Der ligger desuden fast, at bestemmelsen om  

 afgiftsgodtgørelse  

 i mineralolieafgiftsloven er en undtagelse fra hovedreglen om general  

 beskatning af motorbrændstof.
 Bestemmelsen skal derfor fortolkes indskrænkende,  

 således at godtgørelse ikke kan indrømmes, hvis tilladelserne ikke  

 foreligger.  

 Dermed er det ikke muligt at give godtgørelse for selve  

  

 anvendelsen  

  

 af motorbrændstoffet, hvis tilladelserne ikke foreligger.
Skal  

 tilladelsen være personlig Til udførelse af rutekørsel med bus indenfor  

 landets grænser kræves i henhold til buslovens § 1, stk. 2, særlig  

 tilladelse.
 Undtaget fra kravet om særlig tilladelse, er  

 kørsel, der udføres af eller for den tilladelsesudstedende myndighed, jf.  

 buslovens § 1, stk. 5. I så fald udfører buskørselsvirksomheden kørslen på  

 grundlag af en kontrakt med den tilladelsesudstedende myndighed.
 For at kørsel kan anses for rutekørsel i henhold  

 til busloven, skal buskørselsvirksomheden således enten have en tilladelse  

 til  

 rutekørsel eller en kontrakt med en tilladelsesudstedende myndighed (kommune,  

 amt, trafikselskab, Hovedstadens Udviklingsråd eller Færdselsstyrelsen, jf.  

 buslovens § 3) om udførelse af rutekørsel.
 Tilladelsen til erhvervsmæssig personbefordring  

 jf. buslovens § 1, stk. 1, er personlig.
Forholdet  

 til momspligten Spørgsmålet om afgiftsgodtgørelse efter  

 mineralolieafgiftsloven skal ikke kædes sammen med momsreglerne.
Som  

 udgangspunkt er det kørslens karakter, der er afgørende for, om den er  

 momspligtig.
Det er således ingen betingelse for momsfritagelse efter  

 momslovens § 13, nr. 15, at der foreligger en tilladelse til erhvervsmæssig  

 personbefordring og en tilladelse til rutekørsel.
Tilladelserne tjener alene  

 som dokumentation for, at kørslen netop er rutekørsel og ikke anden  

 momspligtig  

 kørsel.  


  

 Der henvises i øvrigt til  

 Nyhedsbrev - juni 1999 - Busmoms - nye regler om momsfri rutekørsel og om  

 godtgørelse af energiafgift ved rutekørsel fra 1. august 1999.
International  

 rutekørsel Lov om international buskørsel er inkorporeret i  

 lov om buskørsel.
Tilladelser til kørsel mellem Danmark og ikke EU-lande har  

 nu  

 hjemmel i lov om buskørsel.
Tilladelser indenfor EU udstedes med hjemmel i  

 EU-forordninger.
Kompetencen til at inddrage tilladelser i medfør at  

 EU-forordningerne ligger dog fortsat efter busloven hos de danske  

 myndigheder,  

 ligesom overtrædelse af forordningerne kan straffes efter lov om buskørsel.
 Hvis buskørselsvirksomheden har  

 rutekørselstilladelse og samtlige passagerer er i besiddelse af rejsehjemmel,  

 der dækker selve befordringen, anses kørslen for rutekørsel, også selv om  

 nogle  

 af passagererne tillige har betalt for hotelovernatning på  

 bestemmelsesstedet.
 Det gælder generelt, at det er muligt at tilbyde  

 en ekstra ydelse, hvis kørslen er åben for alle uanset ønske om benyttelse af  

 denne ekstra ydelse.
 Men det er ikke muligt for en bus at udføre  

 international rutekørsel og anden form for buskørsel end rutekørsel  

 (lejlighedsvis kørsel) samtidig.
Andre konstruktioner med turister og rutekørsel  

 skal derfor vurderes i overensstemmelse hermed, idet turistkørsel ikke er  

 omfattet af godtgørelsesreglerne.
Det samme gælder bestillingskørsel  

 (lejlighedskørsel).
Cabotagekørsel Udenlandske busvirksomheders adgang til at udføre  

 cabotagekørsel (med et køretøj, der er registreret i udlandet, udføres der  

 transporter mellem steder her i landet) er omfattet af Rådets forordning nr.  

 12/98 af 11. december 1997 om betingelserne for transportvirksomheders adgang  

 til at udføre personbefordring ad vej i en medlemsstat, hvor de ikke er  

 hjemmehørende.
Cabotagekørsel kan kun udføres som rutekørsel i  

 forbindelse med international rutekørsel.
Kørsel i byer og forstæder er ikke  

 omfattet af forordningen.
Cabotagekørsel i forbindelse med rutekørsel er i  

 øvrigt underkastet værtslandets love og regler om tilladelser, udbud,  

 administration mm.
Lufthavnskørsel Et amt giver en taxi (i stedet for en  

 lufthavnsbus) rutekørselstilladelse til kørsel.
For at kunne opnå godtgørelse efter  

 mineralolieafgiftslovens § 9, stk. 5, skal kørslen være åben for alle.  

 Køretøjets størrelse er ikke afgørende.
Hvis der kun må befordres  

 flypassagerer, er kørslen ikke længere omfattet af buslovens bestemmelser om  

 almindelig rutekørsel, og der kan ikke opnås godtgørelse af energiafgifterne.
Planetkørsel/satelitkørsel Et amt giver rutekørselstilladelse til et  

 trafikselskab, der træffer aftale med selvstændige taxivognmænd om, at de  

 kører  

 patienter direkte mellem hospital og hjem.
Den enkelte rute sammensættes af  

 en  

 edb-maskine, som sørger for, at den taxi, der er nærmest, får turen.
 Der er tale om kørsel, der ikke er åben for alle.  

 Kørslen er ikke omfattet af buslovens bestemmelser om almindelig rutekørsel.  

 Det er ikke muligt at opnå godtgørelse af energiafgifterne.
 Planet- og satelitkørsel, der er åben for alle, er  

 omfattet af buslovens bestemmelser om almindelig rutekørsel, og det er muligt  

 at opnå godtgørelse af energiafgifterne.
Transport af  

 børn med fx et brækket ben Et amt giver rutekørselstilladelse til et  

 trafikselskab, der træffer aftale med selvstændige taxivognmænd om, at  

 midlertidigt handicappede børn med fx et brækket ben transporteres til og fra  

 skole.
 Der er tale om kørsel, der ikke er åben for alle.  

 Kørslen er ikke omfattet af buslovens bestemmelser om almindelig rutekørsel.  

 Det er ikke muligt at opnå godtgørelse af energiafgifterne.
Telekørsel Et amt giver rutekørselstilladelse til et  

 trafikselskab, som træffer aftale med selvstændige taxivognmænd, der i tyndt  

 befolkede områder befordrer en borger direkte fra et sted til et andet på  

 baggrund af borgerens opringning til en central.
Kørslen er åben for alle og er omfattet af  

 reglerne om almindelig rutekørsel.
Det er dermed muligt at opnå godtgørelse  

 af  

 energiafgifterne.
Handicapkørsel Individuel handicapkørsel for svært  

 bevægelseshæmmede, som rækker ud over befordring til behandling, terapi og  

 lignende er omfattet af reglerne om almindelig rutekørsel og det er dermed  

 muligt at opnå godtgørelse af energiafgifterne.
Servicebuskørsel Et særligt tilbud til ældre og gangbesværede er  

 omfattet af reglerne om almindelig rutekørsel og det er dermed muligt at opnå  

 godtgørelse af energiafgifterne.
Trafikforstyrelser Kørsel af passagerer for jernbanevirksomheder og  

 luftfartsselskaber, der er ramt af trafikforstyrelser er omfattet af reglerne  

 om almindelig rutekørsel og det er dermed muligt at opnå godtgørelse af  

 energiafgifterne.
Leasing En kontrakt om leasing, hvor en  

 leasingtager/vognmand leaser busserne, evt. i udlandet, og hvor der i  

 leasingkontrakten er indeholdt en aftale om full cost-leasing, således som  

 afgjort i EF-dom C-185/01, er ikke en hindring for opnåelse af godtgørelse  

 for  

 energiafgifterne.
Det er en betingelse, at det er leasingtager/vognmanden,  

 der  

 opfylder betingelserne for at kunne opnå godtgørelse af energiafgifterne,  

 herunder er i besiddelse af de fornødne tilladelser mv.
Selv om brændstoffet faktureres til leasinggiver,  

 som derefter sender en specifikation over forbruget til  

 leasingtager/vognmanden, kan leasingtager/vognmanden opnå godtgørelse af  

 energiafgifterne.
Specifikationen skal opfylde de almindelige  

 faktureringsbestemmelser.
Derudover skal leasingtager/vognmanden opfylde de  

 dokumentationskrav, der fremgår af bekendtgørelsen om dokumentation for  

 afgiftsgodtgørelse for olie mv.
En eventuel overførsel af godtgørelsen til  

 leasinggiver er ToldSkat uvedkommende.
Der henvises i øvrigt til  

 SKM2003.58.TSS  

 vedrørende momsregler ved benzinsalg i forbindelse med full cost-leasing af  

 personmotorkøretøjer, busser og vare- og lastmotorkøretøjer fra andre  

 EU-lande.
