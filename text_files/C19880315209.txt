 Ved lov nr. 109 af 5. marts 1988 blev det vedtaget, at ledige, som inden  

 den 1. januar 1989 modtager dagpenge efter § 51a, stk. 2 i lov om  

 arbejdsformidling og arbejdsløshedsforsikring (»forlængede  

 dagpenge«) skal have ret til et ekstraordinært arbejdstilbud.
 Samtidig er arbejdsløshedsforsikringslovens regler om forlænget  

 dagpengeret blevet ophævet pr. 1. januar 1989.
 I henhold til § 9, stk. 3 i lov om arbejdstilbud til ledige fastsættes  

 efter bemyndigelse fra arbejdsministeren følgende regler for  

 arbejdsløshedskassernes indberetning til Arbejdsformidlingen og om, hvornår  

 tilbud skal gives til de personer, som efter lovændringen har krav på et  

 ekstraordinært arbejdstilbud.
 I Berettigede til ekstraordinært arbejdstilbud.
 Ledige, der er eller som inden d. 1. januar 1989 kan komme på forlængede  

 dagpenge, har ret til et ekstraordinært arbejdstilbud.
 II Indberetningstidspunkt.
Kasserne skal til Arbejdsformidlingen indberette de medlemmer, som har  

 falddato inden den 1. januar 1989 og som følge deraf er omfattet af den  

 udvidede ret til arbejdstilbud.
Medlemmer, der er fyldt 60 år skal også  

 indberettes.
 Indberetning skal som hovedregel ske efter gældende udtrækskriterier  

 d.v.s. når medlemmet har haft en sammenlagt ledighed på 18 måneder inden for  

 de seneste 24 måneder, jfr. senest direktoratets AF-cirkulære nr. 2/88, som  

 er udstedt i henhold til § 4 i Arbejdsministeriets bekendtgørelse nr. 373 af  

 6. juli 1984 om arbejdstilbud til ledige.
 Det påhviler endvidere kasserne at opsamle de ledige, der ikke registreres  

 ved den fremgangsmåde, der er angivet i nævnte cirkulære, og indberette de  

 pågældende til Arbejdsformidlingen senest 3 måneder, før de pågældende vil  

 komme på forlængede dagpenge i alle tilfælde, hvor det er muligt.
 For så vidt angår de ledige, som aktuelt modtager forlængede dagpenge,  

 skal indberetning til Arbejdsformidlingen ske snarest muligt.
 III Arbejdstilbudet.
Når Arbejdsformidlingen har modtaget indberetning fra kassen, skal  

 Arbejdsformidlingen give den ledige, herunder ledige der er fyldt 60 år, et  

 arbejdstilbud.
Der kan kun gives eet ekstraordinært arbejdstilbud.
Hvis den  

 ledige efter reglerne i Arbejdsministeriets bekendtgørelse nr. 373 af 6. juli  

 1984 har ret til at få et supplerende arbejdstilbud, skal Arbejdsformidlingen  

 dog give den ledige et sådant.
 Arbejdsformidlingen skal søge at placere den ledige i et arbejdstilbud  

 efter de gældende regler herom, jf. § 3 i arbejdstilbudsloven, d.v.s.  

 fortrinsvis i den private sektor (eller staten), og hvis dette ikke er  

 muligt, i den lediges bopælskommune, subsidiært amtskommune.
 Det ekstraordinære arbejdstilbud er et normalt arbejdstilbud, der efter  

 afslutningen giver ret til uddannelses- eller iværksætterydelse ved ledighed.
 IV Tidspunkt.
 Arbejdstilbudet skal så vidt muligt gives, før den ledige vil være  

 berettiget til at få udbetalt dagpenge efter § 51a, stk. 3 i  

 arbejdsløshedsforsikringsloven (forlængede dagpenge).
 Hvis den ledige allerede er kommet på forlængede dagpenge, skal pågældende  

 have et arbejdstilbud snarest muligt.
 P.D.V.
