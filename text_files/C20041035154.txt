Skrivelse  

 med orientering om ændring af lov om social service (Præcisering af reglerne om tilsyn med plejehjem m.v.) Folketinget har den 17. december 2004 vedtaget L 52  forslag  

 til lov omændring af lov om social service (Præcisering af reglerne om tilsyn  

 med plejehjem m.v.).
 Loven træder i kraft den 1. januar 2005.
 Lovforslaget, som vedtaget ved 3. behandlingen, vedlægges.
 Lovforslaget med bemærkninger kan bl.a. ses på:
 1.  

 	  

 Socialministeriets  

 hjemmeside www.social.dk  se under lovgivning.
 2.  

 	  

 Folketingets  

 hjemmeside www.folketinget.dk  se under dokumenter  Lovforslag  

 fordelt på  

 ministerområde  Socialministeriet  vedtagne lovforslag.
 Ændringen indebærer, at:
 1.  

 	  

 Der sker en  

 præcisering af, at private kan udføre det praktiske tilsyn med plejehjem mv.
 2.  

 	  

 Revisionsbestemmelsen  

 i servicelovens § 150 om revision af reglerne om tilsyn med plejehjem  

 mv.,  

 ophæves.
 Ad 1. præcisering af, at private kan udføre det  

 praktiske tilsyn med plejehjem m.v.
 Formuleringen i lovteksten om, at  

  

 »Tilsynet skal ligesom de øvrige kommunale myndighedsopgaver på området  

 udføres af personer, der alene varetager kommunale myndighedsopgaver.«  

  

 har  

 i praksis givet anledning til tvivl om, hvorvidt opgaven med det praktiske  

 tilsyn kan overlades til private.
 Formuleringen udgår derfor af lovteksten.
 Kommunale opgaver, der kan karakteriseres som faktisk  

 forvaltningsvirksomhed, kan i overensstemmelse med de almindelige  

 forvaltningsretlige principper overlades til private.
 Kommunalbestyrelsen kan således overlade det praktiske tilsyn  

 (som fx består i at kontrollere, om der gives den personlige og praktiske  

 hjælp, herunder mad og tøjvask, som der er truffet afgørelse om) til private.  

 Tilsynet må dog ikke varetages af leverandører, uanset om disse er kommunale  

 eller private leverandører.
Der er i servicelovens § 75 h, stk. 2, ikke hjemmel til at  

 overføre myndighedsudøvelse til private.
Et privat firma kan derfor  

 konkludere  

 i tilsynsrapporten, om opgaverne i plejehjem mv. løses i overensstemmelse med  

 såvel de politisk vedtagne kvalitetsstandarder som med de konkrete  

 individuelle  

 afgørelser om hjælp, men kan ikke tage stilling til, hvorvidt indsatsen er  

 god nok.  

 Det er alene kommunalbestyrelsen, der kan tage stilling til, hvorvidt  

 indsatsen  

 er god nok, og hvilken opfølgning der i givet fald skal være på  

 tilsynsbesøget.
 Lovforslaget er alene en præcisering af gældende ret og medfører  

 ikke indholdsmæssige ændringer.
 Eventuelle henvendelser kan rettes til fuldmægtig  

 Bente  

 Brandborg.
Socialministeriet, den 21. december  

 2004 Charlotte Markussen Bilag 1 Vedtaget af Folketinget ved 3. behandling den 17.  

 december  

 2004 Forslag til Lov  

 om ændring af lov om social service (Præcisering af reglerne om tilsyn med plejehjem m.v.) § 1 I lov om social service, jf. lovbekendtgørelse nr. 708  

 af 29. juni 2004, foretages følgende ændringer:
 1.
  

 § 75 h, stk. 2,  

 3. pkt.,  

  

 ophæves.
 2.  

  

 I  

  

 § 150  

  

 ændres »,75-75 f og 75 h«  

 til: »og 75-75 f«.
§ 2 Loven træder i kraft den 1. januar 2005.
