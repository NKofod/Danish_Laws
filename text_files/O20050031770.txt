Resumé  



  

 En mand bad om aktindsigt i sin ægtefælles sag om opholdstilladelse.  

 Ministeriet for Flygtninge, Indvandrere og Integration afslog at give manden  

 aktindsigt i oplysninger der ville sætte ham i stand til at identificere  

 personer der havde givet oplysninger til udlændingemyndighederne til brug for  

 behandlingen af ægtefællens sag.
Ministeriet henviste til at den ene af de  

 personer der havde givet oplysninger, havde ønsket anonymitet, idet  

 vedkommende  

 frygtede repressalier fra mandens side.
Ministeriet bemærkede desuden at  

 ægtefællen havde fået opholdstilladelse.
Ombudsmanden udtalte at en undtagelse af oplysninger over for  

 parten af hensyn til andre private interesser forudsatte kendskab til de  

 skadevirkninger  

 en videregivelse ville have.
I den konkrete sag hvor ministeriet ikke havde  

 nærmere oplysninger om karakteren af de frygtede repressalier eller om  

 grundlaget for denne frygt, mente ombudsmanden ikke at ministeriet havde haft  

 tilstrækkeligt grundlag for at undtage oplysninger.
Ombudsmanden henstillede  

 derfor til ministeriet at genoptage sagen.
 Efter på ny at have vurderet spørgsmålet gav ministeriet manden  

 aktindsigt i de oprindeligt undtagne oplysninger.
 (J.nr. 2003-3404-601).
Aktindsigt i sag om opholdstilladelse Det fremgår af sagens akter  

 at A  

 den 22. juli 2002  

 indgav ansøgning til Den Danske Ambassade i X-land om opholdstilladelse på  

 grundlag af sit kommende ægteskab med B.
A og B indgik  

 den 18. oktober 2002  

 ægteskab.
I  

 telefax af  

 17. december  

 2002  

 bad B om aktindsigt i sagen.
Udlændingestyrelsen meddelte i  

 brev af  

 23. januar 2003  

 B delvis aktindsigt.
Styrelsen undtog to akter fra aktindsigt og anførte som  

 begrundelse herfor følgende:
Efter forvaltningslovens §  

 9, stk. 1, kan den, der er part i en sag, hvori der er eller vil blive  

 truffet  

 afgørelse af en forvaltningsmyndighed, forlange at blive gjort bekendt med  

 sagens dokumenter.
Begæringen skal angive den sag, hvis dokumenter den  

 pågældende ønsker at blive gjort bekendt med.
 Efter forvaltningslovens §  

 15, stk. 1, kan retten til aktindsigt begrænses, i det omfang partens  

 interesse  

 i at kunne benytte kendskab til sagens dokumenter til varetagelse af sit tarv  

 findes at burde vige for afgørende hensyn til den pågældende selv, eller til  

 andre private eller offentlige interesser.
 Efter forvaltningslovens §  

 15, stk. 2, skal parten, hvis hensyn som nævnt i § 15, kun gør sig gældende  

 for  

 en del af et dokument, gøres bekendt med dokumentets øvrige indhold.
 Styrelsen har i henhold til  

 forvaltningslovens § 15, stk. 1, begrænset din ret til aktindsigt.
Styrelsen har ved afgørelsen  

 lagt vægt på, at din interesse i at kunne benytte kendskab til enkelte af  

 sagens dokumenter til varetagelse af din ægtefælles sag vedrørende  

 opholdstilladelse, findes at burde vige for afgørende hensyn til andre  

 private  

 interesser i sagen, jf. forvaltningslovens § 15, stk.  

 1. Den 17. februar 2003  

 klagede B over  

 Udlændingestyrelsens delvise afslag på aktindsigt.  

 Den 12. marts 2003  

 meddelte  

 Udlændingestyrelsen A opholdstilladelse.
Ministeriet for Flygtninge,  

 Indvandrere og Integration ændrede  

 den 9. april 2003  

 Udlændingestyrelsens afgørelse og  

 meddelte B delvis aktindsigt i de to dokumenter som Udlændingestyrelsen havde  

 undtaget.
Ministeriet anførte bl.a. følgende i sin afgørelse:
 Ministeriet finder efter en  

 gennemgang af sagens akter, at Udlændingestyrelsen med rette har undtaget  

 visse  

 oplysninger i henvendelserne til Udlændingestyrelsen af 1. november og  

 5. november 2002.
 Ministeriet har ved  

 vurderingen af undtagelsen af hovedparten af oplysningerne lagt vægt på, at  

 oplysningerne navnlig vedrører de pågældende personers relation til (B).
 Ministeriet har endvidere,  

 for så vidt angår den resterende del af de undtagne oplysninger, lagt vægt  

 på,  

 at det efter ministeriets opfattelse ikke kan udelukkes, at oplysningerne vil  

 tydeliggøre relationen mellem de pågældende personer og (B).
Ministeriet finder på den  

 baggrund, at en udlevering af oplysningerne efter det oplyste vil kunne  

 medføre  

 repressalier imod de pågældende.
Ministeriet finder således, at der  

 foreligger  

 det fornødne afgørende hensyn til andre private, til at begrunde en  

 undtagelse  

 af oplysningerne fra aktindsigt, jf. forvaltningslovens § 15, stk. 1.
Idet de øvrige oplysninger,  

 der er fremkommet ved de pågældende henvendelser til Udlændingestyrelsen ikke  

 efter ministeriets opfattelse kan undtages under henvisning til afgørende  

 hensyn til andre privates interesser, meddeler ministeriet derfor aktindsigt  

 i  

 disse oplysninger i medfør af forvaltningslovens § 15, stk.  

 2. Den 15. april 2003  

 klagede B til mig over  

 Ministeriet for Flygtninge, Indvandrere og Integrations delvise afslag på  

 aktindsigt.
B anførte bl.a. at han ikke mente at begrundelsen for det delvise  

 afslag var i overensstemmelse med forvaltningslovens § 24, stk. 1. B anførte  

 i  

 den forbindelse at det ikke var angivet på hvilket grundlag ministeriet havde  

 bygget sin opfattelse af at en fuld imødekommelse af hans anmodning ville  

 kunne  

 medføre repressalier mod de to anmeldere.
I brev af  

 29. april 2003  

 bad jeg  

 Udlændingestyrelsen og Ministeriet for Flygtninge, Indvandrere og Integration  

 om en udtalelse til sagen.  

 Den  

 30. juni 2003  

 besluttede Ministeriet for Flygtninge, Indvandrere og  

 Integration at genoptage sagens behandling, og  

 den 9. juli 2003  

 meddelte jeg B og Ministeriet  

 for Flygtninge, Indvandrere og Integration at jeg indstillede min  

 undersøgelse  

 af sagen.
 I sin fornyede afgørelse af  

 29. september 2003  

 anførte  

 Ministeriet for Flygtninge, Indvandrere og Integration følgende:
 Ministeriet for Flygtninge,  

 Indvandrere og Integrations afgørelse Brev af  

 1. november 2002  

 modtaget i  

 Udlændingestyrelsen  

 den 4.  

 november 2002 For så vidt angår brevet  

 modtaget i Udlændingestyrelsen  

 den 4. november 2002  

 finder ministeriet efter en fornyet  

 afvejning af hensynet til offentlige eller private interesser efter  

 forvaltningslovens  

 § 15, stk. 1, over for hensynet til (B)s interesse i at kunne benytte  

 kendskab  

 til sagens dokumenter til varetagelse af (B)s tarv, ikke, at  

 ministeriet burde  

 have undtaget følgende i citationstegn anførte oplysninger fra aktindsigt ved  

 afgørelsen af  

 9. april 2003,  

 jf. forvaltningslovens § 15, stk. 2:
 Oplysninger om baggrunden  

 for den pågældendes ønske om anonymitet: Da jeg som så mange andre er  

 bange  

 for (B)s usædvanligt store og uforudsigelige temperament vil jeg meget  

 gerne  

 have lov til at anmode omkring anonymitet i denne sag samt Ministeriet finder, for så  

 vidt angår de resterende oplysninger i brevet, fortsat ikke, at (B) bør  

 meddeles aktindsigt i disse oplysninger.
 Ministeriet skal bemærke, at  

 de undtagne oplysninger vedrører den pågældende brevskrivers navn, et  

 telefonnummer, hvor den pågældende kan kontaktes, samt en redegørelse for,  

 hvorledes (B) og den pågældende brevskriver kender hinanden.
 Ministeriet har endvidere  

 lagt vægt på, at (B)s interesse i at kunne benytte kendskab til sagens  

 dokumenter til varetagelse af sit tarv, må antages at være opfyldt ved  

 meddelelsen af aktindsigt i brevets materielle indhold, at brevskrivers ønske  

 om anonymitet ikke har påvirket (B)s mulighed for at varetage sine  

 interesser  

 i denne sag, samt at ministeriet fortsat finder, at den pågældendes baggrund  

 for ønske om anonymitet afgørende taler imod at meddele (B) aktindsigt i de  

 pågældende oplysninger.
 Ministeriet bemærker i den  

 forbindelse, at (B)s ægtefælle blev meddelt opholdstilladelse her i  

 landet  

 den 12. marts 2003.
 Telefonisk henvendelse af  

 5. november 2002  

 til  

 Udlændingestyrelsen:
 For så vidt angår den  

 telefoniske henvendelse til Udlændingestyrelsen  

 den 5. november 2002  

 finder ministeriet efter en  

 fornyet afvejning af hensynet til offentlige eller private interesser efter  

 forvaltningslovens  

 § 15, stk. 1, over for hensynet til (B)s interesse i at kunne benytte  

 kendskab  

 til sagens dokumenter til varetagelse af sit tarv, ikke, at ministeriet burde  

 have undtaget følgende i citationstegn anførte oplysninger fra aktindsigt ved  

 afgørelsen af  

 9. april 2003,  

 jf. forvaltningslovens § 15, stk. 2:
 Ministeriet finder for så  

 vidt angår de resterende oplysninger i brevet, fortsat ikke, at (B) bør  

 meddeles  

 aktindsigt i disse oplysninger, jf. forvaltningslovens § 15, stk. 1.
 Ministeriet skal bemærke, at  

 de undtagne oplysninger vedrører den pågældendes relation til (B) samt  

 oplysninger om to andre identificerede personer, der ifølge brevskriver deler  

 den pågældendes bekymring for (B)s ægtefælle.
 Ministeriet har ved  

 undtagelsen af disse oplysninger lagt vægt på, at (B)s interesse i at  

 kunne benytte  

 kendskab til sagens dokumenter til varetagelse af sit tarv, må antages at  

 være  

 opfyldt ved meddelelsen af aktindsigt i brevets materielle indhold, samt at  

 den  

 pågældendes ønske om anonymitet for sig selv og de øvrige to personer ikke  

 har  

 påvirket (B)s mulighed for at varetage sine interesser i denne sag.
 Ministeriet har endvidere  

 lagt vægt på, at der, uanset der ikke ved den telefoniske henvendelse af  

 5. november 2002  

 til  

 Udlændingestyrelsen blev oplyst om sådanne forhold, om den pågældendes  

 baggrund  

 for at ønske anonymitet, der afgørende taler imod at meddele (B) aktindsigt i  

 de pågældende oplysninger, på samme måde som ved brevet modtaget i  

 Udlændingestyrelsen  

 den 4.  

 november 2002, findes at være en sådan sammenhæng mellem de to  

 henvendelser, og et på visse punkter tilsvarende indhold, at dette afgørende  

 taler imod meddelelse af aktindsigt i de resterende oplysninger i  

 telefonreferat af  

 5.  

 november 2002.
 Ministeriet bemærker i den  

 forbindelse at (B)s ægtefælle blev meddelt opholdstilladelse her i  

 landet  

 den 12. marts 2003.
 Det er på denne baggrund  

 ministeriets opfattelse, at (B) ved ministeriets meddelelse af aktindsigt  

 efter  

 forvaltningslovens § 15, stk. 2, nu har modtaget alle relevante oplysninger i  

 de to henvendelser.
Det er endvidere ministeriets  

 opfattelse, at (B) allerede ved ministeriets meddelelse af aktindsigt i  

 afgørelsen af  

 9. april 2003  

 havde modtaget alle relevante oplysninger i de to henvendelser, der var  

 fornødne for (B)s varetagelse af sine interesser i sin ægtefælles  

 sag. Den 30. september 2003  

 klagede B til mig over  

 Ministeriet for Flygtninge, Indvandrere og Integrations fornyede afgørelse.
B  

 anførte i klagen at han fastholdt de synspunkter som han havde anført i sin  

 klage af  

 15. april 2003,  

 og at han videre bl.a. mente at det ikke havde nogen relevans for spørgsmålet  

 om aktindsigt at A var blevet meddelt opholdstilladelse.
I telefax af  

 3. oktober 2003  

 anførte B  

 supplerende at ministeriet ikke havde dokumenteret at de modstående  

 interesser  

 havde en sådan styrke og karakter at der ville være fare for at private  

 interesser ville lide væsentlig skade ved en imødekommelse af hans anmodning.  

 B  

 henviste herved til den sag der er omtalt i Folketingets Ombudsmands  

 beretning  

 for 1996, s. 169*.
 I et brev af  

 13. januar 2005  

 til B  

 udtalte jeg bl.a. følgende:
Ombudsmandens udtalelse Udlændingestyrelsen og Ministeriet for Flygtninge, Indvandrere og  

 Integrations afgørelse er truffet efter forvaltningslovens § 15 der har  

 følgende indhold:
§ 15. Retten til aktindsigt kan i øvrigt begrænses, i det omfang  

 partens interesse i at kunne benytte kendskab til sagens dokumenter til  

 varetagelse af sit tarv findes at burde vige for afgørende hensyn til den  

 pågældende selv eller til andre private eller offentlige interesser, herunder Stk. 2. Gør hensyn som nævnt i stk. 1 sig kun gældende for en del af et  

 dokument, skal parten gøres bekendt med dokumentets øvrige indhold. I bemærkningerne til bestemmelsen (Folketingstidende 1985-86, tillæg A, sp.  

 140-142) er bl.a. følgende anført:
 Den gældende  

 offentlighedslovs § 10, stk. 1, bygger på det hovedsynspunkt, at de hensyn,  

 der  

 begrunder reglerne om partens aktindsigt, er af en så betydelig vægt, at  

 partens ret til at blive gjort bekendt med dokumenterne i sin egen sag kun  

 bør  

 vige, hvis der efter et konkret skøn i et foreliggende tilfælde er  

 nærliggende  

 fare for, at private eller offentlige interesser vil lide skade af væsentlig  

 betydning, dersom begæringen imødekommes.
Efter justitsministeriets  

 opfattelse bør dette hovedsynspunkt fastholdes, og bestemmelserne herom i den  

 gældende lovs § 10 foreslås derfor videreført uden væsentlige  

 ændringer. Efter forvaltningslovens § 9  

 har den der er part i en afgørelsessag, ret til aktindsigt.
Retten til  

 aktindsigt  

 kan dog som nævnt ovenfor efter forvaltningslovens § 15 begrænses i det  

 omfang  

 partens interesse i at kunne benytte kendskab til sagens dokumenter til  

 varetagelse af sit tarv findes at burde vige for afgørende hensyn til den  

 pågældende selv eller til andre private eller offentlige interesser.
Der kan således kun ske en  

 begrænsning i en parts ret til aktindsigt når afgørende hensyn til offentlige  

 eller private interesser  set over for partens interesser i at kunne  

 benytte  

 kendskab til sagens dokumenter til varetagelse af sit tarv  taler imod  

 at  

 meddele aktindsigt.
Der skal således foretages en konkret afvejning af de  

 modstående hensyn, og der skal være særligt tungtvejende grunde for at afslå  

 aktindsigt, jf.
Jon Andersen mfl., Forvaltningsret, 2. udgave, 2002, s. 503.
 Jeg vil i min udtalelse tage  

 udgangspunkt i Ministeriet for Flygtninge, Indvandrere og Integrations  

 afgørelse af  

 29. september  

 2003. Ved sin afgørelse undtog ministeriet oplysninger der ville  

 sætte Dem i stand til at identificere den eller de personer der havde afgivet  

 oplysninger om Dem til Udlændingestyrelsen.
Jeg må på grundlag af min  

 gennemgang af sagen lægge til grund at Ministeriet for Flygtninge,  

 Indvandrere  

 og Integration har undtaget oplysningerne om de pågældendes identitet på  

 grundlag af de pågældendes ønske om anonymitet og følgende passus i brevet af  

 1. november 2002  

 : Da jeg  

 som så mange andre er bange for (B)s usædvanligt store og  

 uforudsigelige  

 temperament. En nærmere vurdering af de  

 modstående hensyn som kan begrunde afslag på aktindsigt, forudsætter kendskab  

 til de skadevirkninger som oplysningernes videregivelse til parten kan have  

 for  

 de pågældende.
Det kan derfor være nødvendigt at indhente udtalelser om  

 skadevirkningen fra de personer som myndigheden mener kan have behov for at  

 blive beskyttet ved at aktindsigt afslås, jf. det almindelige  

 forvaltningsretlige sagsoplysningsprincip.
De oplysninger som  

 Ministeriet for Flygtninge, Indvandrere og Integration havde som grundlag for  

 sin afgørelse, tyder på at den eller de personer der har afgivet oplysninger  

 til Udlændingestyrelsen, er bange for at blive mødt med en eller anden form  

 for  

 repressalier fra Dem, men siger ikke noget om hvilken form for repressalier  

 eller noget om grundlaget herfor.
Hverken Udlændingestyrelsen eller  

 Ministeriet  

 for Flygtninge, Indvandrere og Integration har ved henvendelse til pågældende  

 forsøgt nærmere at få klarlagt styrken af vedkommendes interesser der på  

 afgørende vis skulle tale mod at De blev meddelt aktindsigt i oplysningerne.
 Det er derfor min opfattelse  

 at Ministeriet for Flygtninge, Indvandrere og Integration ikke har haft det  

 fornødne grundlag for at afslå at meddele aktindsigt i oplysninger der kunne  

 afsløre pågældendes identitet.
 Jeg har gjort Ministeriet for  

 Flygtninge, Indvandrere og Integration bekendt med min opfattelse, og jeg har  

 henstillet til Ministeriet for Flygtninge, Indvandrere og Integration at  

 genoptage behandlingen af sagen med henblik på at indhente oplysninger til  

 belysning af styrken af de modstående interesser og i givet fald foretage en  

 afvejning af de modstående interesser over for Deres interesse.
I tilknytning hertil bemærker  

 jeg at Ministeriet for Flygtninge, Indvandrere og Integration ses at have  

 vurderet at De ikke havde behov for at kende oplysningerne for at De kunne  

 varetage Deres interesser, og at have lagt en vis vægt på at (A) på  

 tidspunktet  

 for ministeriets vurdering af sagen var meddelt opholdstilladelse.
Jeg har  

 derfor henledt ministeriets opmærksomhed på at jeg bl.a. i de sager der er  

 gengivet i Folketingets Ombudsmands beretning for 1996, s. 93 ff* (særligt s.  

 101), og s. 169 ff* (særligt s. 171), har udtalt mig om betydningen af at  

 sagen  

 er afsluttet, og at oplysningerne konkret må anses for at være uden  

 betydning.
 Ministeriet for Flygtninge,  

 Indvandrere og Integration meddelte mig i brev af  

 14. juni 2005  

 at ministeriet efter en fornyet  

 vurdering af sagen havde meddelt B aktindsigt i de oplysninger der tidligere  

 var blevet undtaget fra aktindsigt efter forvaltningslovens § 15, stk. 1.
 I brev af  

 21. juni 2005  

 meddelte jeg  

 ministeriet at jeg herefter ikke foretog mig mere i sagen.
 NOTER: (*)  

 FOB 1996, s. 93  

 og  

 s. 169.
