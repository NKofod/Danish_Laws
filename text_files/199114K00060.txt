Nr BTL 60 Betænkning over Forslag til lov om ændring af lov om betalingskort m.v.  

  

 Nr L 60 1991-92, 1. samling Afgivet af Erhvervsudvalget Afgivet: 19920310 Udvalget har behandlet lovforslaget i en række møder og har herunder stillet spørgsmål til industriministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Dansk Detail Kreditråd, Danske Pengeinstitutters Forening, Detailhandelens Fællesråd, Finansrådet, Forbrugerrådet, Pengeinstitutternes Betalingssystemer A/S og SAS, Scandinavian Airlines System.
 Herefter indstiller udvalget lovforslaget til vedtagelse  

 uændret.
Udvalget er enig om, at der ikke er behov for at få kvittering i  

 forbindelse med anvendelsen af småpengekort og de særlige kort, der benyttes  

 til mobiltelefoner.
Derimod forudsættes det, at betalingskort med et bredt  

 anvendelsesområde, der benyttes i overensstemmelse med deres sædvanlige  

 betalingsfunktion, ikke undtages fra lovens kvitteringskrav.
 Udvalget finder endvidere, at pengeinstitutternes praksis, hvorefter  

 kontoudtog automatisk indeholder specificerede oplysninger om, hvor  

 betalingskortet har været anvendt, og således sikrer forbrugerne  

 overskuelighed, af nogle kortindehavere kan opfattes som uønsket.
 Udvalget finder det derfor hensigtsmæssigt, at kortindehavere får mulighed  

 for at kunne frabede sig sådanne detaljerede oplysninger om, hvor kortet har  

 været anvendt, ligesom det under alle omstændigheder for personalet i  

 pengeinstitutterne kun vil være tilgængeligt i kodesprog.
 Udvalget konstaterer endvidere, at den mellem Finansrådet og  

 Forbrugerrådet indgåede aftale om homebanking er grundlaget for eventuelle  

 homebankingaktiviteter hos Finansrådets medlemmer i perioden, indtil ny  

 specifik lovgivning træder i kraft.
Der er samtidig enighed om, at der i samme periode, indtil ny specifik  

 lovgivning foreligger, er behov for, at eventuelle nye homebankingaktiviteter  

 uden for Finansrådets medlemskreds følges opmærksomt af  

 Forbrugerombudsmanden.
Tilsvarende skal gælde, for så vidt der opstår nye  

 problemer, der ikke kan afklares efter forhandling inden for Finansrådets  

 område.
 Sådanne nye aktiviteter bør principielt ikke stille brugerne ringere end  

 efter Finansrådets kodeks.
 Et mindretal (Fremskridtspartiets medlem af udvalget) ønsker at udtale  

 følgende:
Der er helt klart tale om en række væsentlige forbedringer af lov om  

 betalingskort.
Disse gode tiltag støtter Fremskridtspartiet helhjertet.
Til  

 gengæld er der fortsat en alt for restriktiv lovgivning på  

 betalingskortområdet.
Fremskridtspartiet mener således ikke, statsmagten skal  

 fastlægge restriktive regler for de mange situationer, hvor der er indgået  

 aftaler mellem kortudsteder og kortholder.
Desuden er det et alt for  

 reaktionært og puritansk syn, som traditionelt fremføres i dansk politik, når  

 det gælder de tillægsgoder og fordele, man kender i udlandet inden for  

 betalingskort.
Den danske jantelov og misundelsessyndrom skal nok en gang  

 forhindre nogle i at få ekstra fordele.
Parolen er altså fortsat, at når alle  

 ikke kan få det lige godt, er det bedre, om alle har det lige dårligt.
