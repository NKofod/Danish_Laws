 Direktoratet for Kriminalforsorgen har med Rigshospitalet, krise- og  

 katastrofepsykiatrisk kontor og med Klinisk psykologisk afdeling, Fyns Amts  

 Sygehusvæsen indgået aftaler om konsulentbistand til ansatte i  

 Kriminalforsorgen.
Som noget nyt er det aftalt med Rigshospitalet, at såfremt ansatte har  

 behov for kriseterapeutisk bistand uden for Sjælland og Lolland Falster, kan  

 der ydes bistand af Psykologgruppen, der er en gruppe af psykologer på Fyn og  

 i Jylland tilknyttet Rigshospitalet.
Psykologgruppen har kontorer i  

 Frederikshavn, Ålborg, Århus, Sønderborg og Odense.
 1. Baggrund.
Baggrunden for denne konsulentbistand er, at mennesker, som involveres i  

 voldsomme eller pludselige livs-, helbreds- eller velfærdstruende hændelser  

 eller sættes i andre følelsesmæssigt belastende situationer, erfaringsmæssigt  

 vil være udsat for en væsentlig risiko for at udvikle ofte betydelige  

 psykiske problemer som reaktion herpå.
Sådanne reaktioner kan opstå uger,  

 måneder eller år efter hændelsen.
Konsultativ rådgivning ved psykiater eller  

 psykolog kort efter hændelsen har vist sig at have en betydelig forebyggende  

 effekt mod sådanne psykiske senfølger.
Erfaringer peger på, at hændelser,  

 hvor man udsættes for grov vold eller lignende eller overværer kollegaer  

 blive udsat herfor, kan virke meget belastende.
 2. Formål.
 Formålet med konsulentordningen er at forebygge, at ansatte i  

 Kriminalforsorgen som følge af belastende hændelser i tjenesten udvikler  

 psykiske senfølger med deraf følgende personlige og arbejdsmæssige problemer.
 3. Konsulentordningens omfang.
 Konsulentordningen omfatter konsulentbistand i forbindelse med kriser  

 eller katastrofer, herunder også telefonsik konsulentbistand.
Bistanden ydes på Rigshospitalet, på Klinisk psykologisk afdeling, Fyns  

 Amts sygehusvæsen eller i konsultationerne hos de enkelte psykologer i  

 sykologgruppen.
I specielle situationer kan der ydes bistand på  

 krise/katastrofestedet.
Krise- og katastrofepsykiatrisk kontor og Klinisk  

 psykologisk afdeling finansieres som indtægtsdækket aktivitet, hvorfor  

 egentlig behandling ikke kan tilbydes.
Såfremt det gennem  

 konsulentvirksomheden erfares, at en af Kriminalforsorgens ansatte har behov  

 for sygehusbehandling, skal sygehuslovens almindelige regler derfor følges.  

 Det samme gælder for ansatte med senfølger efter hændelser som nævnt ovenfor.  

 Det vil sige, at egentlig behandling som udgangspunkt skal ske via egen læge  

 eller det lokale sygehusvæsen.
 4. Iværksættelsen af konsulentbistand.
Når ansatte i Kriminalforsorgen i forbindelse med tjenesten udsættes for  

 hændelser som indebærer en risiko for psykiske problemer, bør der tilbydes  

 den ansatte konsulentbistand, uanset om pågældende aktuelt synes berørt af  

 hændelsen eller ej.
Bistanden bør iværksættes snarest muligt efter hændelsen.
 Anmodning om konsulentbistand fremsættes af fængselsinspektøren  

 /forstanderen/afdelingslederen/arrestinspektøren eller arrestforvareren  

 telefonisk til:
Rigshospitalet Senest samtidig med at anmodning fremsættes skal direktoratet så vidt  

 muligt telefonsik orienteres.
Der skal efterfølgende ske en skriftlig  

 indberetning til direktoratet om iværksat konsulentbistand med en kort  

 redegørelse for hændelsen.
Når konsulentbistanden er afsluttet, vil  

 Rigshospitalet/Klinisk psykologisk afdeling underrette direktoratet herom.
 5. Betaling.
 Konsulentbistanden afregnes direkte mellem direktoratet og henholdsvis  

 Rigshospitalet og Klinisk psykologisk Afdeling, Fyns Amts Sygehusvæsen.
 Denne cirkulæreskrivelse erstatter Direktoratet for Kriminalforsorgens  

 cirkulæreskrivelse af 20. august 1987 vedrørende forebyggelse af psykiske  

 skader for ansatte i Kriminalforsorgen og skrivelse af 10. februar 1995  

 vedrørende krise og katastrofeterapeutisk støtte fra Klinisk psykologisk  

 fdeling, Fyns Amts Sygehusvæsen.
 E.B.
