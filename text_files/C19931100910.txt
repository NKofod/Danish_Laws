I medfør af § 6, stk. 3, i lov nr. 335 af 14. maj 1992 om ændring af lov  

 om hunde, kan politiet i tilfælde, hvor en hund har skambidt et menneske,  

 efter rådslagning med en hundesagkyndig lade hunden aflive for ejerens  

 regning.
Denne bestemmelse træder i kraft den 1. januar 1993.
 Justitsministeriet har ved cirkulæreskrivelse af 7. juli 1992 til  

 politimestrene og politidirektøren i København udarbejdet en fortegnelse over  

 16 konsulenter, som i tvivlstilfælde skal bistå politiet ved afgørelsen af,  

 om en hund er omfattet af bekendtgørelse nr. 748 af 14. november 1991 om  

 forbud mod hold af særligt farlige hunde.
 Disse 16 konsulenter vil også skulle bistå politiet ved afgørelsen af, om  

 en hund, der har skambidt et menneske, skal aflives, jf. herved hundelovens §  

 6, stk. 3. En fortegnelse over konsulenterne vedlægges som bilag 1.
Det skal bemærkes, at det er hundens ejer, der afholder udgifterne i  

 forbindelse med aflivningen.
Konsulenterne honoreres efter regning, jf.  

 ovennævnte cirkulæreskrivelse af 7. juli 1992.
 Det bemærkes endvidere, at politiets afgørelse kan påklages til  

 Justitsministeriet.
