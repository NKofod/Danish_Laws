A.K.1 Kompetence A.K.2 Inhabilitet A.K.3 Sagsbehandlingsreglerne A.K.4 Genoptagelse A.K.5 Forældelse A.K.6 Klagebehandlingen A.K.7 Princippet om lovmæssig forvaltning A.K.8 Bindende forhåndsbesked A.K.9 Udgifter til sagkyndig bistand i skattesager A.K.1 Kompetence De enkelte skattemyndigheders kompetence er fastlagt ved SSL og  

 Skatteministeriets bekendtgørelser til SSL.
Efter SSL § 3, stk. 3 kan den kommunale skattemyndighed ikke foretage  

 eller ændre en skatteansættelse i det omfang, hvor en anden skattemyndighed  

 har taget stilling til ansættelsen.
Fra og med den 1. jan. 1996 er stk. 3, 2.  

 pkt. ændret således, at den kommunale skattemyndighed kan ændre et forhold i  

 en skatteansættelse, selv om et andet forhold i skatteansættelsen er  

 påklaget.
 Klageinstansen skal underrettes om den påtænkte ansættelsesændring i  

 rimelig tid før ansættelsesændringen foretages.
Derudover indeholder SSL § 36 en generel kompetenceregel, der beskriver  

 skattemyndighedernes indbyrdes kompetenceforhold.
Reglen betyder, at de  

 lokale og statslige skattemyndigheder er afskåret fra at træffe afgørelse i  

 en sag, i det omfang Ligningsrådet eller Landsskatteretten har taget stilling  

 til sagen ved kendelse.
Endvidere kan Ligningsrådet ikke træffe afgørelse i  

 en sag, i det omfang Landsskatteretten har taget stilling til sagen ved  

 kendelse.
 Tilsidesættelse af kompetenceregler medfører normalt, at afgørelsen bliver  

 ugyldig.
 I praksis forekommer kompetencemangler inden for skattesystemet f.eks. i  

 forbindelse med, at en kommunal skattemyndighed fejlagtigt foretager en  

 skatteansættelse, som henhører under en anden kommune.
Hvor lokalkendskab har været af betydning for en myndigheds afgørelse, har  

 stedlig inkompetence i praksis medført ugyldighed, hvorimod det ikke er  

 tilfældet, hvor fordelingen af kompetencen blot er udtryk for en  

 arbejdsdeling mellem de lokale myndigheder, jf.
UfR 1972, 812 Ø.
A.K.1.1 Ligningsfristen Bestemmelsen i SSL § 3, stk. 1, indeholder fristen for kommunens  

 skatteansættelser.
Efter bestemmelsen skal skatteansættelser være foretaget  

 senest 30. juni i det andet kalenderår efter det indkomstår, som ansættelsen  

 vedrører.
Skatteansættelsen må ikke foretages inden udløbet af fristen for  

 skatteyderens adgang til at udtale sig, jf.
TfS 1995,605 og afsnit A.K.3.5.
 Ministeren har efter SSL § 3, stk. 2 hjemmel til at fastsætte bestemmelser  

 om kommunernes adgang til efter ligningsfristens udløb at foretage  

 skatteansættelser, jf. bek. nr. 1176 af 22. dec. 1994.
Bestemmelsen i SSL § 3, stk. 1 suppleres af reglen i lovens § 14, stk. 4,  

 hvorefter Told- og skatteforvaltningen efter ligningsfristens udløb kan  

 foretage en ansættelse, hvor dette ikke tidligere er sket.
Efter SSL § 16,  

 stk. 1, har Styrelsen bemyndiget told- og skatteregionerne og Københavns og Frederiksbergs Kommuner til at varetage opgaven.
 Forhøjelsen af en skatteansættelse vil ikke kunne foretages, hvor  

 forhøjelsen må anses for at være af uvæsentlig betydning, jf. bek. § 1, stk.  

 1 og TfS 1994,850 og VLD af 12. juni 1995 (TfS 1995,489).
Ved bedømmelsen af, om en forhøjelse må anses for uvæsentlig, må der  

 anlægges en samlet vurdering, idet både dens forhold til den konkrete  

 ansættelse og dens eventuelle følger for andre af skatteyderens ansættelser  

 må tages i betragtning.
Ifølge cirk. nr. 71 af 12. apr. 1996 fastsættes en  

 uvæsentlig forhøjelse fremover vejledende til en indkomstforhøjelse på under  

 3000 kr.
Efter bek.'s § 2 kan kommunerne foretage en ansættelse, hvor en sådan med  

 urette ikke er foretaget tidligere.
Bestemmelsen er efter hidtidig praksis  

 anvendt således, at kommunen kan foretage en ansættelse efter udløbet af  

 ligningsfristen, når det på grund af en teknisk fejl ikke er sket tidligere.
Ansættelsesændringer Der skal ifølge SSL § 3, stk. 4 udsendes agterskrivelse.
Også ved  

 ansættelsesændringer som følge af ændringer i underskudsfremførsler mellem  

 ægtefæller skal der udsendes agterskrivelser til begge ægtefæller, jf.
TfS  

 1997,10. En agterskrivelse skal indeholde en begrundelse, således at  

 skatteyderen kan tage stilling til, om ændringen er rigtig, se herom i afsnit  

 A.K.3.7.
Hvis skatteyderen ikke gør indsigelse mod agterskrivelsen, kan udsendelse  

 af en egentlig kendelse udelades.
Skatteyderen vil alene modtage en  

 årsopgørelse, der er baseret på den nu gennemførte skatteansættelse.
 Hvis skatteyderen gør indsigelse mod agterskrivelsen, skal der altid  

 udsendes kendelse.
 Foretages en ansættelsesændring i overensstemmelse med skatteyders  

 anmodning efter SSL § 3, stk. 5 kan der udsendes kendelse uden udsendelse af  

 agterskrivelse.
Ved ansættelsesændringer samt ved foretagelse af skatteansættelser efter  

 ligningsfristens udløb skal der ske underretning til told- og skatteregionen,  

 for København og Frederiksberg Kommuners vedkommende TSS, jf. bek. nr. 1176 af  

 22. dec. 1994 § 3. Dette skal dog kun ske, såfremt skatteyderen har gjort  

 indsigelse imod en varslet ændring.
Denne underretningspligt er uden  

 betydning for den materielle skatteretlige afgørelse.
Derimod vil en  

 undladelse af at indhente den i bestemmelsen nævnte bemyndigelse til at  

 foretage en skatteansættelse efter reglerne i bekendtgørelsens § 1, stk. 2  

 medføre afgørelsens ugyldighed.
Jf.
LSR´s kendelse om ugyldighed på grund af  

 manglende godkendelse af ændring af ansættelse, TfS 1995,168.
 I medfør af SSL § 3, stk. 2 er det bestemt, at den kommunale  

 skattemyndighed efter udløbet af ligningsfristen kan tage en ansættelse op  

 til prøvelse og eventuel ændring, medmindre en forhøjelse vil være af  

 uvæsentlig betydning eller en forhøjelse vil vedrøre et forhold i en  

 skatteansættelse, der tidligere er nedsat i forhold til det selvangivne eller  

 en ændring vil vedrøre et forhold i en skatteansættlese, hvor Ligningsrådet  

 har truffet afgørelse om efterbetaling af skat uden egentlig ændring af selve  

 skatteansættelsen, jf. bek. § 1, stk. 1.
Fristen for ansættelser Fra og med den 1. jan. 1996 er SSL § 35, stk. 1 ændret således, at  

 skattemyndighederne som udgangspunkt ikke kan afsende varsel om forhøjelse af  

 en skatteansættelse, jf. § 3, stk. 4, 1. pkt., efter den 1. maj i det 4. år  

 efter indkomstårets udløb.
En varslet forhøjelse af en skatteansættelse skal  

 være foretaget senest den 1. aug. i det 4. år efter indkomstårets udløb,  

 medmindre en anmodning fra den skattepligtige om udskydelse af denne frist er  

 imødekommet, jf.
 SSL § 35, stk. 1.
Når der foretages en skatteansættelse på grundlag af en agterskrivelse,  

 hvortil der ikke er fremkommet indsigelser, og skatteansættelsen derfor  

 foretages ved udsendelse af en årsopgørelse, jf.
SSL § 3, stk. 4, 3. punktum,  

 anses skatteansættelsen for foretaget på tidspunktet for årsopgørelsens  

 datering, jf. cirk. nr. 71 af 12. apr. 1996 pkt. 4.1. Skatteansættelsen er i  

 disse tilfælde således først foretaget ved årsopgørelsens udskrivelse.
Fristen i SSL § 35 gælder også ved forhøjelser, som følge af ændringer i  

 underskudsfremførsler mellem ægtefæller.
Hvis skattemyndigheden ikke indenfor  

 forhøjelsesfristen i SSL § 35, stk. 1 har kunnet foretage en endelig  

 opgørelse af erhvervelsen eller forpligtelsen, kan skattemyndigheden ændre  

 ansættelsen i det omfang, den endelige opgørelse giver anledning til, jf. §  

 35, stk. 2. Dette kan dog ikke ske, hvis det afledte skattekrav er forældet  

 efter 1908-loven.
 Skattemyndighederne kan uden begrænsning i tid ændre grundlaget for en  

 skatteansættelse, men selve ansættelsen kan kun ændres inden for fristen i §  

 35, stk. 1. Hvis der er tale om et skøn, kan skattemyndighederne dog kun  

 ændre grundlaget for en ansættelse inden for fristen, jf. § 35, stk. 3.  

 Landsskatteretten har i en kendelse lagt til grund, at skattemyndighederne  

 efter fristens udløb er afskåret fra at ændre et afskrivningsgrundlag, der  

 beror på et skøn.
Jf.
TfS 1995,469.
Fristen i § 35, stk. 1 suspenderes kun, hvis skattemyndighedernes grundlag  

 for skatteansættelsen har været urigtigt eller ufuldstændigt, og dette kan  

 tilregnes skatteyderen eller andre, rådgiver eller lignende, som forsætligt  

 eller groft uagtsomt jf.
TfS 1992, 260, der er en kommentar til dommen TfS  

 1992, 19 ØLD.
Har skatteyderen alene udvist simpel uagtsomhed suspenderes  

 fristen ikke, jf.
TfS 1994,725. Forældelsesfristen løber først fra det  

 tidspunkt, hvor skattemyndighederne kommer i besiddelse af tilstrækkelige  

 oplysninger til at foretage en korrekt skatteansættelse.
Fristen i § 35, stk. 1 gælder ikke forhøjelser vedrørende et påklaget  

 forhold, jf.
SSL § 35, stk.5. Det betyder, at en skatteyder, som har påklaget  

 en skatteansættelse til højere instans med påstand om nedsættelse på bestemte  

 punkter, må tåle, at klageinstansen foretager en vurdering af disse  

 klagepunkter, som kan resultere i en forhøjelse.
Klageinstansen kan også  

 bedømme ansættelsen i sin helhed, jf.
SSL § 21, stk. 4 og § 28, stk. 1.  

 Resultatet af en sådan helhedsvurdering kan dog ikke blive en forhøjelse på  

 ikke påklagede punkter, men kun nedsættelse eller stadfæstelse af disse, hvis  

 fristen i SSL § 35, stk. 1 er overskredet.
SSL § 35 gælder heller ikke ved konsekvensændringer som følge af  

 ekstraordinær genoptagelse, jf.
SSL § 4, stk. 3 .
I ganske særlige tilfælde kan fristen fraviges ved en aftale inden  

 fristens udløb jf.
SSL § 35, stk. 1. Ifølge cirk. nr. 71 af 12. apr. 1996 er  

 den skattepligtige berettiget til udsættelse med ansættelsesfristen den 1.  

 august, når hensynet til den skattepligtiges varetagelse af sine interesser  

 vedrørende den varslede forhøjelse taler derfor, f.eks når det må forventes,  

 at den skattepligtige kan fremlægge nye oplysninger, der kan begrunde  

 bortfald af den varslede forhøjelse, og disse oplysninger ikke kan  

 frembringes inden fristens udløb.
A.K.1.2 Forventningsprincippet Efter retspraksis kan ligningsmyndighedernes muligheder for at forhøje  

 selvangivelsen undtagelsesvist begrænses af, at skattemyndighederne positivt  

 har bibragt en skatteyder en retsbeskyttet forventning.
Dette er især  

 forekommet i sager om skønsmæssig fordeling af udgifter til privat og  

 erhvervsmæssig anvendelse.
 Retspraksis stiller dog særdeles høje krav til kvalificeringen af  

 forventningen.
Ifølge praksis kan en skatteyder normalt kun støtte ret på sin  

 forventning, hvis den er baseret på en eller anden form for positiv  

 tilkendegivelse fra en skattemyndighed, jf.
TfS 1996,552. Dette kan under  

 ganske særlige omstændigheder også være tilfældet, selv om en tilkendegivelse  

 ikke er givet direkte til skatteyderen selv, jf. ØLD af 6. juni 1994 (TfS  

 1994,477). Endelig kan en forventning efter omstændighederne være baseret på  

 en tilkendegivelse fra en anden myndighed, jf.
UfR 1976,658 H, hvor bl.a. en  

 tilkendegivelse fra Indenrigsministeriet bevirkede, at skatteyderen undgik beskatning af  

 kursgevinster.
En forespørgsel og svaret herpå må, for at kunne skabe en  

 retsbeskyttet forventning være konkret, entydig og ubetinget.
Endvidere skal  

 der være identitet mellem de retlige og faktiske omstændigheder, der er lagt  

 til grund ved forespørgslen/svaret og ved skattemyndighedernes senere ændrede  

 opfattelse.
Højesterets dom af 5. apr. 1990 (TfS 1990,214 H) viser, at  

 tilkendegivelsen må have en vis klarhed, hvis skatteyderen skal kunne opnå  

 retlig beskyttelse.
Derimod kan skattemyndighedernes passivitet overfor  

 selvangivne oplysninger ikke skabe retsbeskyttede forventninger hos  

 skatteyderen.
Jf.
VLD af 16.nov. 1992 (TOLD-SKAT Nyt 1993.2.69 (TfS.  

 1992,557), VLD af 7. januar 1994 (TfS 1994,131), ØLD af 6. feb. 1995 (TfS  

 1995,180) og ØLD af 16. jun. 1995 (TfS 1995,485).
Som eksempler på aktive tilkendegivelser fra en skattemyndighed, der kan  

 skabe en retsbeskyttet forventning hos en skatteyder, kan nævnes  

 ligningsmyndighedens "aftale" med skatteyderen om, hvorledes hans  

 samlede kørsel skal fordeles på privat og erhvervsmæssig kørsel, jf. skd.  

 58.275, fremsendelse af ejendomskemaer med forudberegnet ukorrekt lejeværdi,  

 jf.
TfS 1986.161 Ø samt mest typisk ligningsmyndighedernes svar på skriftlige  

 forespørgsler.
Praksis viser dog, at domstolene er tilbageholdende med at  

 tillægge et sådant svar bindende virkning, navnlig hvis svaret er afgivet af  

 en kommunal ligningsmyndighed, og det senere viser sig, at en overordnet  

 statslig skattemyndighed som led i sin revisionsbeføjelse ikke foretager  

 ligning i overensstemmelse med det afgivne svar, jf.
TfS 1995,899 .  

 Anderledes hvis der er tale om en tilkendegivelse i forbindelse med det  

 egentlige ligningsarbejde, der har bevirket, at skatteyderen ikke har været  

 foranlediget til at dokumentere sine fradrag.
Jf.
VLD af 27. jun. 1994 (TfS  

 1994,551).
Tilkendegivelser fra en skattemyndighed, der hviler på et delvist forkert  

 grundlag, kan ikke skabe en retsbeskyttende forventning hos en skatteyder,  

 jf.
VLD af 31. jan. 1994 (TfS 1994,232).
 Ligningsmyndighedens tilkendegivelser i forbindelse med henvendelser om  

 forskudsopgørelsen vil normalt ikke være omfattet af forventningsprincippet.
At der foreligger en aktiv tilkendegivelse er en nødvendig, men dog ikke  

 en tilstrækkelig betingelse for, at skatteyderens forventninger kan hindre,  

 at skattemyndighederne foretager omligning.
Det må herudover kræves, at  

 tilkendegivelsen har været egnet til at øve indflydelse på skatteyderens  

 faktiske dispositioner.
Det betyder bl.a., at forventningsprincippet ikke  

 finder anvendelse, hvis skattemyndighedernes tilkendegivelse sker på et  

 tidspunkt, hvor skatteyderen allerede har foretaget den nævnte disposition,  

 jf.
TfS 1996,175.
 Det er tillige en betingelse, at der lides et økonomisk tab ved at have  

 disponeret i tillid til skattemyndighedens oprindelige opfattelse. . Det må  

 endvidere kræves, at der er en relevant årsagssammenhæng mellem  

 tilkendegivelsen og den faktiske disposition, skatteyderen ville have  

 foretaget, hvis han havde vidst, at tilkendegivelsen ikke kunne lægges til  

 grund.
Selv om en skatteyders forventninger måtte være retsbeskyttede efter  

 ovennævnte retningslinjer, antages det ikke at være til hinder for, at  

 skattemyndighederne med fremtidig virkning kan varsle en ændring i den  

 ligningsmæssige behandling af det pågældende forhold, jf.
HD af 25. sep. 1995  

 (TfS 1995,661) og TfS 1996,656 . Dette er i overensstemmelse med den  

 almindelige forudsætningslære, der giver udtryk for, at væsentlige ændringer  

 i skatteyderens egne forhold kan bringe virkningen af forventningen til  

 ophør.
Tilsvarende gælder i tilfælde af relevante lovændringer.  

 Lighedsgrundsætningen danner ikke uden videre en retsbeskyttet forventning.  

 En skatteyder kunne således ikke indrømmes udefradrag udfra en  

 lighedsgrundsætning, selvom der i andre kommuner fejlagtigt var indrømmet  

 fradrag under tilsvarende omstændigheder, jf.
VLD af 19. feb. 1993 (TfS  

 1993,111). Jf. også ombudsmandens referat i TfS 1994, 202, hvor Ombudsmanden  

 udtaler at der ikke dannes en retsbeskyttet forventning om genoptagelse efter  

 at et genoptagelsescirk. er ophævet og efter at skattemyndighederne er ophørt  

 med at give genoptagelse i praksis Jf. tillige Skatteministerens svar til  

 Folketinget medtaget i TfS 1994,205 og TfS 1996,211 .
 Endelig finder forventningsprincippet ikke anvendelse, hvis skatteyderen  

 vidste eller burde vide, at skattemyndighedernes ligning er baseret på en  

 faktisk vildfarelse.
 Spørgsmålet om hvorvidt, forventningsprincippet begrænser  

 skattemyndighedernes adgang til at foretage forhøjelser, behandles uafhængigt  

 af loven om bindende forhåndsbesked, der udtrykkeligt definerer de retlige  

 virkninger af en indhentet forhåndsbesked.
A.K.2 Inhabilitet Reglerne om inhabilitet skal sikre, at ingen i den offentlige forvaltning  

 træffer afgørelse i en sag, som vedkommende selv har en særlig interesse i.  

 Baggrunden for reglerne om inhabilitet er et ønske om at tilvejebringe  

 sikkerhed for og tillid til, at de afgørelser, der træffes af en myndighed,  

 ikke påvirkes af uvedkommende hensyn.
Forvaltningsloven indeholder i §§ 3-6 en række bestemmelser om speciel  

 inhabilitet.
Forvaltningslovens regler suppleres af en særlig bestemmelse om  

 almindelig inhabilitet i SSL § 34, hvorefter ingen samtidig kan være medlem  

 af eller stedfortræder i et skatteankenævn, Ligningsrådet eller  

 Landsskatteretten.
Reglerne om udnævnelsesbetingelserne for medlemmer af skatteankenævnene,  

 Ligningsrådet og Landsskatteretten findes i SSL.
Der stilles ingen krav om  

 særlig uddannelse for medlemmerne af disse råd og nævn, bortset for Landsskatteretten, hvor præsidenten, retsformændene samt mindst 5 af de  

 medlemmer, der udnævnes af ministeren, skal opfylde de almindelige  

 betingelser for at kunne blive landsdommer.
 Ud over regler om partsinteresse og familiemæssig tilknytning indeholder  

 forvaltningsloven regler om inhabilitet på grund af tilknytning til en  

 juridisk person og tidligere deltagelse i sagens behandling samt en  

 opsamlingsbestemmelse, hvorefter der indtræder inhabilitet, hvis der i øvrigt  

 foreligger omstændigheder, der er egnet til at vække tvivl om vedkommendes  

 upartiskhed.
Endelig indeholder SSL § 11, stk.2, en særlig regel vedrørende  

 sekretariatsbetjening af skatteankenævnet.
Efter denne bestemmelse må en  

 person, der tidligere har deltaget i en afgørelse om en skatteansættelse,  

 ikke yde sekretariatsbistand til skatteankenævnet vedrørende klagebehandling  

 af samme afgørelse.
Der er her tale om et rent personspørgsmål.
Det har  

 derfor ingen betydning om den, der behandler sagen i første instans, og den,  

 der fungerer som sekretær, har samme chef.
I følge bemærkningerne til lovforslaget er denne regel udtryk for en  

 rettighed for borgerne, som kan frafaldes.
Det betyder, at kommunen kan  

 fravige reglen, såfremt der fra klageren fremkommer en uopfordret  

 tilkendegivelse om, at samme kommunale medarbejder kan behandle sagen for  

 skatteankenævnet.
 I praksis vil en sådan tilkendegivelse kun fremkomme rent undtagelsesvis.
Bestemmelsen forhindrer ikke, at kommunens skattechef kan være leder af  

 skatteankenævnets sekretariat.
Der må blot ikke forekomme personsammenfald ved behandlingen af sagen i 1. instans og ved sekretariatsbehandlingen ved  

 skatteankenævnet, jf TfS 1995,13 og TfS 1995,175.
Kan kommunen ikke med sit personale sikre den fornødne habilitet og stille  

 kvalificerede medarbejdere til rådighed for skatteankenævnet, skal kommunen  

 efter bestemmelsen i SSL § 11, stk. 3, anvende ekstern bistand.
Det er et  

 krav, at den eksterne sekretariatsbistand skal kunne udføre  

 sekretariatsbetjeningen tilfredsstillende.
Det er kommunalbestyrelsens  

 afgørelse, hvem der skal sættes på opgaven, og det er derfor kommunen, der  

 afgør, om bistanden skal ydes af en offentlig eller en privat virksomhed.
 Der er ikke noget i vejen for at benytte medarbejdere fra nabokommunen.
Tilsvarende gælder private revisorer.
Det afgørende er, at  

 instruktionsbeføjelsen påhviler den af kommunalbestyrelsen udpegede  

 ansvarlige.
Ansvaret for sekretariatsbetjeningen påhviler i alle tilfælde  

 kommunalbestyrelsen.
Eksterne medarbejdere vil være omfattet af  

 tavshedsreglerne, der efter forvaltningslovens § 27 også gælder for den, der  

 efter aftale udfører arbejdet for myndigheden, der er undergivet  

 tavshedspligt.
 Revisorer, der er medlemmer af et byråd, er ikke inhabile i forbindelse  

 med kommunalbestyrelsens behandling af ligningsplanen, idet de pågældendes  

 erhverv som revisorer ikke ud fra en almindelig betragtning indebærer risiko  

 for, at behandlingen vil blive påvirket af usaglige eller uvedkommende  

 hensyn.
 I praksis forekommer speciel inhabilitet typisk i tilfælde, hvor der  

 foreligger en konkret økonomisk interessekonflikt, jf. eksempelvis Skat  

 1986.9.556, hvor en ligningskommissionsformand, der førte retssag om et  

 byggeri mod hovedaktionæren i det selskab, hvis sag var til afgørelse i  

 ligningskommissionen, blev anset for inhabil.
Speciel inhabilitet kan tillige være forårsaget af et mere personligt  

 modsætningsforhold eksempelvis dokumenteret uvenskab.
Politiske  

 modsætningsforhold vil ikke kunne medføre speciel inhabilitet.
Foreligger der inhabilitet må den, der er inhabil, som udgangspunkt  

 hverken træffe afgørelse i den pågældende sag eller i øvrigt medvirke ved  

 sagens behandling.
Et inhabilt medlem af et skatteankenævn er således  

 afskåret fra at deltage ikke blot i en eventuel afstemning om sagens  

 afgørelse, men også i den forudgående behandling af spørgsmålet om  

 inhabilitet, jf. forvaltningslovens § 6.
Efter samme bestemmelses stk. 2 afgøres spørgsmålet om, hvorvidt en person  

 er inhabil, af den myndighed, som skal træffe afgørelsen vedrørende sagens  

 realitet.
Afgørelsen kan alene indbringes for en klageinstans i forbindelse  

 med påklage af afgørelsen vedrørende sagens realitet.
I praksis har TSS  

 udtalt sig i sager vedrørende inhabilitetsspørgsmål.
Har der i en sag foreligget speciel inhabilitet, da afgørelsen blev  

 truffet, vil retsvirkningen heraf normalt være, at afgørelsen bliver ugyldig.  

 Har inhabiliteten ikke haft betydning for afgørelsen, anses den ikke for ugyldig.
A.K.3 Sagsbehandlingsreglerne A.K.3.1 Vejledningspligt Forvaltningslovens § 7 indeholder regler om forvaltningsmyndighedernes  

 pligt til at yde borgerne vejledning.
Bestemmelserne finder tilsvarende  

 anvendelse i skattesager.
Reglerne gælder alene vejledning i forbindelse med konkrete  

 afgørelsessager.
Vejledning skal efter bestemmelsen gives i fornødent omfang  

 efter en konkret vurdering.
Vejledningspligten betyder, at den skattepligtige  

 skal have en orientering om, hvilken betydning skattelovgivningens regler har  

 for den pågældende sag, og om hvilke oplysninger, som skal tilvejebringes som  

 led i skattesagens behandling.
Endvidere skal skattemyndighederne give  

 oplysning om, hvor lang tid sagsbehandlingen forventes at vare.
Endelig skal  

 skattemyndighederne være behjælpelig med udfyldelse af blanketter eller  

 lign., der vedrører skatteområdet.
 Det er fast praksis, at skattemyndighederne ikke udtaler sig i anledning  

 af forespørgsler, der er helt generelle og ikke angiver navn mv. på de  

 implicerede skattesubjekter.
Skatteborgerne kan henvende sig til hjemstedkommunen om skattemæssige  

 problemer.
Kommunernes skatteforvaltninger kan i tvivlstilfælde rådføre sig  

 med told- og skatteregionerne.
Der henvises iøvrigt til TSS-cirk. 1990-49 om  

 decentralicering af responderende virksomhed.
Det sker, at en underordnet forvaltningsmyndighed i forbindelse med  

 behandlingen af en konkret sag søger vejledning om lovfortolkningsspørgsmål  

 eller lignende - f.eks. telefonisk - hos en overordnet myndighed, der tillige  

 er klageinstans vedrørende den pågældende sag.
Er rådgivningen givet i en  

 sådan form, at den pågældende medarbejder hos den overordnede myndighed ikke  

 har givet udtryk for sin endelige opfattelse med hensyn til den konkrete sags  

 udfald, men blot ydet rådgivning med hensyn til fortolkningen af  

 retsgrundlaget for afgørelsen og/eller har vejledt om den overordnede  

 myndigheds praksis, vil bestemmelsen i forvaltningslovens § 3, nr. 4, ikke  

 medføre, at den pågældende medarbejder vil være inhabil i forhold til den  

 pågældende sag, hvis afgørelsen bliver påklaget til den overordnede  

 myndighed.
Den pågældende vil i så fald ikke have »medvirket ved den  

 afgørelse«, som den underordnede myndighed har truffet.
A.K.3.2 Repræsentation Den, der er part i en sag, hvor der er eller vil blive truffet afgørelse  

 af en forvaltningsmyndighed, kan på ethvert tidspunkt af sagens behandling  

 vælge at lade sig repræsentere eller bistå af andre, jf. forvaltningslovens §  

 8.
Der findes ikke i forvaltningsloven regler om, hvem der kan repræsentere  

 eller bistå en part.
Parten kan derfor lade sig repræsentere eller bistå af  

 såvel sagkyndige, f.eks. en advokat eller revisor, som af andre.
 Omkostningerne ved eventuel sagkyndig bistand er skattemyndighederne  

 uvedkommende, bortset fra de tilfælde som er omfattet af reglerne om  

 omkostningsdækning i henhold til omkostningsdækningsloven, jf. afsnit A.K.9.
 Den myndighed, der behandler sagen, afgør, om den, der optræder som  

 partsrepræsentant, skal fremlægge en skriftlig fuldmagt eller på anden måde  

 godtgøre, at den pågældende kan optræde som repræsentant for parten.
 Optræder en advokat eller revisor på partens vegne i en skattesag, er der  

 tale om typiske partsrepræsentanter inden for skatteområdet, og der vil ikke  

 være grund til at forlange dokumentation for fuldmagtsforholdet, medmindre  

 det er særligt begrundet i sagens karakter eller omstændighederne i øvrigt.
 Særligt under hensyn til skattemyndighedernes tavshedspligt vil det i  

 andre tilfælde være nødvendigt, at andre, der optræder som partsrepræsentant,  

 fremlægger en skriftlig fuldmagt som dokumentation for fuldmagtsforholdet.
 Dette gælder således ved enhver henvendelse til en skattemyndighed om en  

 konkret skattesag, som ikke vedrører den pågældendes egne skatteforhold.
Forretningsordnerne for Landsskatteretten § 21, for Ligningsrådet § 14 og  

 for skatteankenævnene § 17 indeholder regler om repræsentation.
Reglerne  

 præciserer partsrepræsentantens adgang til at disponere på partens vegne og  

 indeholder endvidere regler om, at meddelelse om afgørelsen skal sendes både  

 til parten og partsrepræsentanten.
A.K.3.3 Sagens oplysning, Officialprincippet For forvaltningsmyndighedernes sagsbehandling gælder officialprincippet.
Officialprincippet findes hverken beskrevet i SSL eller i  

 forvaltningsloven, men har hjemmel i uskreven retssædvane.
Officialprincippet  

 betyder, at en forvaltning har ansvaret for at de nødvendige oplysninger  

 foreligger, og de nødvendige undersøgelser foretages inden der træffes  

 afgørelse i en sag.
Dette betyder nødvendigvis ikke at forvaltningen altid  

 selv skal fremskaffe de nødvendige oplysninger, dette kan ske i samarbejde  

 med andre myndigheder og skatteyderen selv.
Forvaltningen vil dog ikke uden  

 videre kunne lægge skatteyderens oplysninger til grund, men må i et  

 nødvendigt omfang kontrollere dem og således sikre, at sagen bygger på det  

 materielt rigtige grundlag.
Officialprincippet gælder efter bemærkningerne til SSL for alle  

 skattemyndigheder.
Princippet gælder således også fuldt ud for  

 Landsskatterettens sagsbehandling.
Et væsentligt led i skattemyndighedernes sagsbehandling er  

 skattelovgivningens bestemmelser om pligtmæssige oplysninger fra  

 skatteborgerne.
Det drejer sig især om reglerne om skattemyndighedernes  

 adgang til at indhente regnskabsmateriale, foretage virksomhedseftersyn og  

 indhente oplysninger fra tredjemand, jf. cirk. nr. 160 af 22. okt. 1996.
Det almindelige krav om, at skattemyndighederne skal behandle sager så  

 enkelt, hurtigt og økonomisk som muligt, indebærer ikke, at  

 skattemyndighederne kan undlade at sørge for, at sagen er forsvarligt oplyst.  

 I de tilfælde, hvor sagsbehandlingstiden har givet anledning til kritik fra  

 Folketingets Ombudsmand, retter kritikken sig først og fremmest imod de  

 perioder i sagsforløbet, hvor sagens behandling har været gået helt i stå,  

 jf. f.eks.
FOB 1995.237 og FOB 1995.251. Det må derfor påhvile den  

 undersøgende skattemyndighed eventuelt at rykke for et høringssvar, og det  

 kan ofte være hensigtsmæssigt at fastsætte en svarfrist.
A.K.3.4 Syn og skøn ved Landsskatteretten SSL § 30 indeholder regler om syn og skøn i forbindelse med sager, der er  

 indbragt for Landsskatteretten.
Syn og skøn er et bevismiddel Syn og skøn er et bevismiddel, der anvendes for at sikre bevis til brug  

 for retssager.
Bevismidlet består i en sagkyndig besvarelse af faktiske  

 spørgsmål til brug for bevisbedømmelsen i en retssag.
Der træffes ikke under  

 syn og skøn retlige afgørelser, men der tilvejebringes et vurderings- og  

 bedømmelsesgrundlag til brug herfor.
Reglerne om syn og skøn findes i  

 retsplejelovens kapitel 19.
 Derudover indeholder retsplejelovens § 343 en særlig bestemmelse om  

 anvendelse af syn og skøn, selv om det ikke sker til brug for verserende  

 retssager (isoleret bevisoptagelse). Det er denne regel, der efter SSL § 30,  

 stk.1, finder tilsvarende anvendelse ved landsskatteretssager.
På skatteområdet er syn og skøn primært anvendelig i  

 værdiansættelsesspørgsmål.
Reglen finder ikke anvendelse i vurderingssager,  

 idet vurderingsmyndighederne har adgang til at foretage besigtigelse af  

 ejendommen og til at betjene sig af særlig sagkyndig bistand.
Landsskatteretten Reglen i SSL § 30, stk. 1 indebærer, at en part kan begære  

 landsskatteretssagen sat i bero, samtidig med at parten indgiver begæring om  

 syn og skøn ved de almindelige domstole.
Landsskatteretten kan i den enkelte  

 sag fastsætte en frist, inden for hvilken spørgsmålet om eventuel afholdelse  

 af syn og skøn skal være afklaret, jf.
SSL § 30, stk. 2.
 Det er de almindelige domstole, der udmelder syn- og skønsmændene.
 Landsskatteretten fastsætter endvidere en frist, inden for hvilken  

 klageren og skattemyndighederne skal meddele retten, om skønserklæringen  

 giver parterne anledning til at ændre deres påstande i sagen for  

 Landsskatteretten.
Retsplejelovens regler Syn og skøn kan alene afholdes efter begæring af parterne i en sag.
Den  

 part, der begærer udmeldelse af syn og skøn, betegnes som rekvirenten.  

 Anmodning om isoleret bevisoptagelse ved syn og skøn indgives af rekvirenten  

 til byretten på det sted, hvor den genstand eller fordring m.v., som ønskes  

 vurderet, befinder sig.
Befinder genstanden sig i udlandet, indgives  

 anmodningen om syn og skøn til byretten på det sted, hvor en eventuel senere  

 retssag skal anlægges her i landet.
Det er generelt en betingelse for  

 udmeldelse af syn og skøn, at byretten finder udmeldelsen hensigtsmæssig.
Ved  

 udmeldelse af syn og skøn betales retsafgift med 400 kr.
 Rekvirentens modpart under en eventuel senere retssag skal med en uges  

 varsel af byretten eller af rekvirenten underrettes om det retsmøde, hvori  

 der træffes beslutning om udmeldelse af syn og skøn, og om selve  

 bevisførelsen.
Udgifterne til syn og skøn afholdes af rekvirenten.
Retten kan pålægge  

 rekvirenten at betale sagsomkostninger til modparten.
Derimod kan det ikke  

 pålægges modparten at betale omkostninger ved syn og skøn til rekvirenten.
De omkostninger, som rekvirenten har afholdt, kan imidlertid indgå, når  

 retten under en eventuel efterfølgende retssag tager stilling til betalingen  

 af sagens omkostninger.
Syn og skøn begæret af skatteyder i en  

 landsskatteretssag er omfattet af reglerne om omkostningsdækning , jf. afsnit  

 A.K.9.
 Grundlaget for et syn og skøn er et eller flere spørgsmål (skønstemaet),  

 der besvares i én eller flere skønserklæringer, eventuelt suppleret  

 med besvarelse af mundtlige spørgsmål under den senere mundtlige forhandling  

 ved retten (afhjemlingen). Som syn- og skønsmænd udmeldes sagkyndige, der  

 skal være uvildige.
Skønstemaet kan indeholde spørgsmål stillet af hver af parterne eller af  

 parterne i fællesskab.
Spørgsmålene skal være klare, og de skal angå bestemte  

 punkter og ikke efterlyse en generel vurdering eller angå en juridisk  

 vurdering.
 Skønstemaet bør udformes så omhyggeligt, at alle de punkter, som parterne  

 ønsker belyst, er dækket.
 Der kan under afhjemlingen i byretten stilles klargørende og uddybende  

 spørgsmål.
 Syn- og skønsmændene skal så vidt muligt underrette parterne om syns- og  

 skønsforretningens foretagelse.
Syn- og skønsmændene udarbejder en skriftlig erklæring, som indeholder  

 deres svar.
Erklæringen fremsendes til retten og til parterne.
Såfremt  

 parterne eller en af dem ønsker det, foretages der derefter en afhjemling ved  

 byretten af syns- og skønsforretningen ved, at syn- og skønsmændene møder i  

 retten og bekræfter eller eventuelt supplerer eller korrigerer deres  

 skriftlige erklæring.
Syn og skøn, som er foretaget inden retssag anlægges, er under en eventuel  

 senere retssag undergivet grundsætningen om bevisbedømmelsens frihed.  

 Tilsvarende gælder ved Landsskatteretten.
Syn og skøn er herefter et  

 bevismiddel, der i princippet ikke er bindende for bevisbedømmelsen ved Landsskatteretten.
Parter Efter SSL § 30 stk. 4 indtræder de statslige skattemyndigheder som part i  

 en sag, når der udmeldes syn og skøn.
De statslige skattemyndigheder har  

 tillige kompetencen til at forlange syn og skøn i sager, der er indbragt for Landsskatteretten.
 Landsskatteretten er ikke part i sagen og kan derfor ikke begære  

 udmeldelse af syn og skøn, men Landssskatteretten kan naturligvis vejlede  

 sagens parter og eventuelt opfordre parterne til at lade udmelde syn og skøn.  

 Landsskatteretten har endvidere mulighed for undtagelsesvis at indkalde syns-  

 og skønsmændene til at udtale sig i et retsmøde, jf. forretningsordenen for  

 Landsskatteretten, § 15, stk. 2.
Klageren eller de statslige skattemyndigheder underretter skriftligt Landsskatteretten om begæringen om udmeldelse af syn og skøn.
Med  

 underretningen sendes kopi af rekvirentens begæring med byrettens påtegning  

 samt kopi af skønstemaet.
Når syns- og skønssagen er afsluttet, skal rekvirenten indsende kopi af  

 retsbogsudskriften til Landsskatteretten.
Med udskriften skal følge syns- og  

 skønsmændenes udtalelse.
 Er klageren rekvirent, skal klageren samtidig meddele Landsskatteretten,  

 om han ønsker klagen opretholdt.
Er skattemyndighederne rekvirent, kan Landsskatteretten forespørge  

 klageren, om klagen ønskes opretholdt eller trukket tilbage.
Undlader klager  

 at besvare Landsskatterettens forespørgsel, anses klagen for opretholdt.
Der  

 henvises nærmere til forretningsorden for Landsskatteretten, § 24.
Skattemyndighedernes opgave Det praktiske arbejde for de statslige skattemyndigheder består i at tage  

 stilling til, om der skal begæres udmeldt syn og skøn.
I bekræftende fald  

 skal begæringen affattes og indsendes til byretten på det sted, hvor den  

 genstand eller for dring mv., der ønskes vurderet, befinder sig.  

 Skattemyndigheden skal i så fald meddele Landsskatteretten, at der er begæret  

 syn og skøn, idet Landsskatterettens behandling skal stilles i bero.
Ifølge  

 SSL § 30, stk. 4 er det de statslige skattemyndigheder der skal tage stilling  

 til den eller de personer (syn og skønsmænd), som retten agter at udmelde,  

 udfærdige selve skønstemaet samt lade sig repræsentere under afhjemlingen.
Hvis skatteyderen begærer syn og skøn, består skattemyndighedernes opgave  

 i at være repræsenteret i det retsmøde, hvor syn og skøn udmeldes, og udtale  

 sig om syn og skønsmanden og skønstemaet, samt lade sig repræsentere ved  

 afhjemlingen.
Det vil normalt være nødvendigt, at skattemyndighederne er  

 repræsenteret i disse retsmøder.
I modsat fald kan der ikke senere fremsættes  

 indsigelse.
 Det må anses for undtagelsen, at skattemyndighederne begærer udmeldelse af  

 syn og skøn.
Forældelse Optagelse af syn og skøn uden retssag er ikke et sådant retligt skridt,  

 der afbryder forældelse i medfør af 1908-lovens § 2. Derimod suspenderes  

 6-måneders fristen (overspringelsesfristen) i SSL § 31, stk. 1, 2. pkt., når Landsskatterettens behandling af sagen er udsat på klagerens meddelelse  

 til Landsskatteretten om, hvorvidt klagen opretholdes, jf.
SSL § 30, stk. 3.
A.K.3.5 Høring, Partshøring Reglerne om partshøring på myndighedens initiativ har til formål at sikre,  

 at sagens parter får lejlighed til at gøre sig bekendt med og kommentere det  

 faktiske afgørelsesgrundlag, inden sagen afgøres.
Denne ret for parten til at  

 få lejlighed til at påpege misforståelser, unøjagtigheder eller  

 ufuldstændigheder i det foreliggende sagsmateriale, vil kunne medvirke til at  

 sikre, at myndighedens afgørelser træffes på det bedst mulige faktiske  

 grundlag.
Forvaltningslovens kapitel 5 indeholder regler om partshøring.
Reglerne  

 betyder, at hvis en part i en sag ikke kan antages at være bekendt med, at  

 myndigheden er i besiddelse af bestemte oplysninger om sagens faktiske  

 omstændigheder, må myndigheden ikke træffe afgørelse, før parten er gjort  

 bekendt med oplysningerne og har haft lejlighed til at fremkomme med en  

 udtalelse.
Det gælder dog kun, hvis oplysningerne er til ugunst for den  

 pågældende part og er af væsentlig betydning for sagens afgørelse, dette  

 gælder også i sagerne om bindende forhåndsbesked.
SSL indeholder detaljerede regler om partshøring, og forvaltningslovens  

 regler har derfor næppe selvstændig betydning for de afgørelser, der træffes  

 i henhold til SSL.
Forvaltningslovens regler om partshøring finder imidlertid  

 anvendelse på andre afgørelser, som skattemyndighederne træffer uden for SSL område.
Det gælder eksempelvis for skatteopkrævningen og sager om  

 skattetillæg.
SSL § 3 og § 21 indeholder særlige regler om partshøring og kontradiktion  

 i sager, som behandles af de kommunale skattemyndigheder og  

 skatteankenævnene.
Tilsvarende regler gælder for told- og skatteregionerne og  

 Ligningsrådet ved foretagelse af skatteansættelser, jf. lovens § 14, stk. 4,  

 og § 19, stk.
1. Særlige regler om partshøring i landsskatteretssager findes i SSL §§  

 26, stk. 1 og 27 om mundtlig forhandling med Landsskatterettens sekretariat  

 og mundtlig forhandling under et egentligt retsmøde.
Nærmere regler findes i  

 forretningsordenen for Landsskatteretten §§ 6 og 7. For Ligningsrådet findes  

 regler om skatteyders adgang til mundtlig forhandling i forretningsordenens  

 §§ 8 og 9, stk. 2.
Tilsidesættelse af reglerne om partshøring anses for en væsentlig  

 sagsbehandlingsfejl, der kan medføre, at skattemyndighedernes afgørelse  

 bliver ugyldig, jf. eksempelvis Skat 1989.9.733(TfS 1989,513) og Skat  

 1988.9.548 (TfS 1988,489). I sidstnævnte sag underkendte Landsskatteretten en  

 skatterådsafgørelse, idet klager ikke havde haft lejlighed til at ytre sig,  

 før skatterådet forhøjede ansættelsen på et ikke påklaget punkt.
Der vil dog  

 ikke foreligge ugyldighed, hvis det faktiske grundlag for afgørelsen er  

 uændret, og den begåede fejl ikke har betydning for sagens materielle udfald,  

 jf.
Tfs 1996.485.
Der er ikke i SSL fastsat bestemmelser om længden af den frist, som  

 skattemyndighederne skal give den skattepligtige til at fremkomme med en  

 indsigelse.
Ved fastsættelsen af en frist bør der gives den pågældende part  

 rimelig tid til at sætte sig ind i oplysningerne og overveje svaret.
Der kan  

 i den forbindelse tages hensyn til omfanget af oplysningerne og til sagens  

 karakter, herunder om parten tidligere har haft lejlighed til at udtale sig,  

 og om sagen er af en sådan karakter, at parten kan have behov for sagkyndig  

 bistand.
 De skattelignende myndigheder fastsætter normalt svarfristen til 14 dage.
I praksis har skattemyndighedernes fastsættelse af en kortere svarfrist  

 givet anledning til problemer.
En kortere frist end 14 dage anvendes typisk,  

 hvor sagen er ved at forælde.
Højesteret har i UfR 1976, side 137, anset en  

 indsigelsesfrist på 8 dage for behørig under hensyn til, at sagen havde  

 verseret flere år forud, og at skatteyderen selv måtte bære risikoen for, at  

 han ikke havde kontaktet sin advokat på et tidligere tidspunkt af sagen.
Fristen for skatteyderens adgang til at udtale sig inden udløbet af  

 fristen i SSL § 35, stk. 1, jf.
SSL § 3, stk. 4 bør som minumum sættes til 14 dage.
Landsskatteretten har i en sag TfS 1995,863 anset, at en frist på 7 dage  

 var så kort, at der forelå en formalitetsmangel.
Ifølge cirk. nr. 113 af 18.  

 juni 1990 pkt. 6 bør fristen i SSL § 3, stk. 4 ikke fastsættes til under 14  

 dage.
Høring af andre myndigheder I tilfælde, hvor det følger af lov eller bestemmelser fastsat i henhold  

 til lov, at høring skal ske, vil en tilsidesættelse medføre, at ansættelsen  

 bliver ugyldig.
 I andre tilfælde, hvor en skattemyndighed indhenter en udtalelse fra en  

 anden myndighed, bør det i hvert enkelt tilfælde nøje overvejes, om høringen  

 er nødvendig.
 Generelt bør det i høringsskrivelsen anføres på hvilke områder, der ønskes  

 en udtalelse, og hvornår udtalelsen bør foreligge.
Den nugældende skattestyrelseslov indeholder ingen regler om obligatoriske  

 høringsprocedurer.
Derimod indeholder eksempelvis forretningsordenen for Landsskatteretten, § 3, stk. 3, regler om høring af skatteankenævnet.
A.K.3.6 Offentlighed Offentlighedsloven indeholder de almindelige regler om adgangen til  

 aktindsigt samt de særlige regler om adgangen til aktindsigt for ikke-parter.  

 De særlige regler om parters udvidede adgang til aktindsigt findes i  

 forvaltningslovens kapitel 4.
 Offentlighedslovens adgang til almindelig aktindsigt er begrænset af  

 bestemmelserne om tavshedspligt vedrørende konkrete oplysninger om private og  

 personlige forhold, jf. offentlighedsloven § 12 og § 14, medens  

 tavshedsbestemmelserne er uden betydning i relation til sagens parter, jf.  

 forvaltningslovens § 9, stk. 2.
 Ud over den almindelige tavshedspligt er der i skattelovgivningen særlige  

 bestemmelser om tavshedspligt i KSL § 87 og SL § 44. Efter disse bestemmelser  

 skal skattemyndighederne iagttage ubetinget tavshedspligt overfor  

 uvedkommende bl.a. om de skattepligtiges økonomiske, erhvervsmæssige eller  

 privatlivet vedrørende forhold.
 Afgrænsningen af partsbegrebet i skattelovgivningen kan være vanskelig,  

 idet andre end selve parten (skatteyderen) kan have en så væsentlig, direkte  

 retlig og individuel interesse i sagens udfald, at pågældende kan få samme  

 status som parten.
Endvidere indeholder KSL's § 80, stk. 1, en særlig regel, hvorefter  

 ægtefæller har adgang til aktindsigt i hinandens selvangivelser og  

 skatteansættelsesforhold.
Reglen gælder imidlertid alene de indkomstår, hvor  

 ægtefællerne har været skattemæssigt samlevende.
 Retten til aktindsigt omfatter ligningsvejledningen og cirk.r med  

 generelle forskrifter, jf. offentlighedslovens § 8, nr. 4. Undtaget fra  

 retten til aktindsigt er visse sagstyper, dokumenter og oplysninger, jf.  

 nærmere offentlighedslovens kap. 3 og forvaltningslovens kap. 4. Eksempelvis  

 kan interne arbejdsdokumenter undtages fra aktindsigt, jf.  

 offentlighedslovens § 7 og forvaltningslovens § 12.
Aktindsigt er efter forvaltningslovens § 9, stk. 3, udelukket i  

 straffesager bortset fra afsluttede sager.
Reglen omfatter tillige  

 administrative straffesager på skatteområdet.
For at der er tale om en  

 adminstrativ straffesag må det kræves, at den kompetente myndighed har taget  

 synlige konkrete skridt til at behandle sagen som straffesag.
Er en  

 straffesag rejst, har skatteyders beskikkede advokat dog adgang til  

 aktindsigt, men de indhentede oplysninger må ikke videregives til  

 skatteyderen uden myndighedernes samtykke, jf. lov nr. 625 af 21. dec. 1983  

 om adgang til forsvarerbistand under en administrativ skatte- eller  

 afgiftsstraffesag, § 2. Ved anmodning om aktindsigt skal myndigheden ifølge  

 Forvaltningslovens § 16, stk. 2 som hovedregel besvare anmodningen inden 10  

 dage.
I forbindelse med behandlingen af en klagesag skal skatteankenævnet og Landsskatteretten tage stilling til eventuel tilsidesættelse af formelle  

 regler, herunder reglerne om aktindsigt.
 Særskilt klage over afslag på anmodning om aktindsigt er imidlertid  

 omfattet af bek. nr. 513 af 16. juni 1994. Ifølge bekendtgørelsens § 2 kan  

 afgørelser om aktindsigt, der træffes af den kommunale skattemyndighed, et  

 skatteankenævn, et vurderingsråd eller et skyldråd, påklages til told- og  

 skatteregionen.
 Regionens afgørelse kan ikke indbringes for anden administrativ myndighed.
 I administrative sager uden for det egentlige ligningssystem, hvor told-  

 og skatteregionerne træffer afgørelse om aktindsigt som første instans, kan  

 afgørelserne påklages til Told- og Skattestyrelsen, jf. bekendtgørelsens § 3,  

 stk. 1.
Afgørelser om aktindsigt i ligningsrådssager træffes af Told- og  

 Skattestyrelsen som sekretariat for Ligningsrådet.
Afgørelser om aktindsigt  

 truffet af Told- og Skattestyrelsen eller af Landsskatteretten kan ikke  

 indbringes for anden administrativ myndighed, jf. bekendtgørelsens § 3, stk.  

 2 og 3.
Videregivelse af oplysninger til andre myndigheder Bestemmelserne i forvaltningsloven §§ 28-32 indeholder de nærmere regler  

 om, i hvilke tilfælde f.eks. en skattemyndighed og ansatte inden for en  

 skattemyndighed må og eventuelt skal videregive fortrolige oplysninger til  

 andre forvaltningsmyndigheder og andre grene af samme forvaltningsmyndighed.
Bestemmelsen i § 28 begrænser videregivelsen af oplysninger vedrørende  

 rent private forhold (de særlig følsomme oplysninger), som kun rent  

 undtagelsesvis må videregives til andre forvaltningsmyndigheder, og  

 almindeligt fortrolige oplysninger, der må videregives, når videregivelsen er et nødvendigt led i  

 egen sagsbehandling eller må antages at være af væsentlig betydning for  

 løsning af andre forvaltningsmyndigheders opgaver.
Jf. pkt. 3 i cirk. nr. 39  

 af 26. marts 1995 om skattemyndighedernes tavshedspligt og TSS´s afgørelse  

 vedrørende udlejning af sommerhuse, TfS 1995,647. Det er den myndighed, som  

 er i besiddelse af de fortrolige oplysninger, der afgør om videregivelse er  

 berettiget, samt i hvilken form de pågældende oplysninger skal videregives,  

 jf.
TfS 1996,503.
Særlig følsomme oplysninger Særlig følsomme oplysninger er efter § 28 bl.a. oplysninger om religion og  

 oplysninger om politiske, foreningsmæssige og strafbare forhold samt  

 oplysninger om helbredsmæssige forhold og sociale problemer.
Disse  

 oplysninger må som udgangspunkt kun videregives til anden  

 forvaltningsmyndighed, når den, som oplysningen angår, har givet samtykke.  

 Dette samtykke skal i almindelighed gives skriftligt og specifikt, jf.  

 bestemmelsens stk. 4.
Andre fortrolige oplysninger Økonomiske og erhvervsmæssige oplysninger anses ikke for særlig følsomme  

 oplysninger, men er omfattet af bestemmelsen i forvaltningslovens § 28, stk.  

 3, hvorefter videregivelse til anden forvaltningsmyndighed kun kan ske, når  

 det må antages, at oplysningen vil være af væsentlig betydning for  

 myndighedens virksomhed eller for en afgørelse, myndigheden skal træffe.
 Reglen betyder, at skattelovgivningens tavshedspligtbestemmelser som  

 udgangspunkt er uden betydning, når spørgsmålet vedrører videregivelse til  

 andre forvaltningsmyndigheder.
 Det er ensbetydende med, at begrebet »uvedkommende« i de særlige  

 bestemmelser på skatteområdet i relation til andre forvaltningsmyndigheder må  

 fortolkes i overensstemmelse med kriteriet i forvaltningslovens § 28, stk.
 3. Videregivelse af skatteoplysninger kan herefter ske, når oplysningen  

 vil være af væsentlig betydning for myndighedens virksomhed.
 De nærmere retningslinjer for videregivelsen af skatteoplysninger efter  

 anmodning fra andre forvaltningsmyndigheder er beskrevet i pkt. 3 i cirk. nr.  

 39 af 26. mar. 1995. For så vidt angår uopfordret videregivelse af  

 skatteoplysninger til andre forvaltningsmyndigheder kan videregivelse efter  

 cirkulærets pkt. 3.7. ske, hvis der er en konkret mistanke om en  

 lovovertrædelse - uanset om denne er begået hændeligt, uagtsomt eller  

 forsætligt - og oplysningens videregivelse må forventes at kunne medvirke  

 til, at lovovertrædelsen konstateres og dermed berigtiges.
Videregivelse af oplysninger inden for samme myndighed Forvaltningslovens § 28 omhandler ikke tilfælde, hvor skatteoplysninger  

 videregives inden for samme myndighed.
Spørgsmålet har særlig betydning i  

 forholdet til de forskellige grene af den kommunale forvaltning.
Om  

 videregivelse af fortrolige oplysninger kan finde sted i disse tilfælde beror på, om  

 videregivelsen efter reglerne om tavshedspligt må anses for  

 »berettiget«.
Videregivelse af skatteoplysninger må anses at være uberettiget, såfremt  

 skatteforvaltningen er bekendt med, at oplysningen er uden betydning for  

 modtagerens udførelse af de opgaver, der er pålagt den pågældende.
I  

 forvaltningslovens § 32 er det præciseret, at de personer, der virker i den  

 offentlige forvaltning, ikke må skaffe sig fortrolige oplysninger, der ikke  

 har betydning for det arbejde, de udfører.
 I praksis har spørgsmålet været rejst i forbindelse med videregivelse af  

 skatteoplysninger til økonomiudvalg og til borgmester og kommunaldirektør som  

 ledere af den kommunale administration.
Uanset bestemmelsen i SSL § 1, stk. 2, hvorefter kommunalbestyrelsen ikke  

 kan behandle den kommunale skattemyndigheds (konkrete) afgørelser, kan  

 kommunalbestyrelsen ikke anses som en anden forvaltningsmyndighed.
Der er  

 således tale om den samme forvaltningsmyndighed, og videregivelse af  

 oplysninger kan herefter ske, hvis det er sagligt begrundet som led i det  

 pågældende udvalgs eller den pågældende persons funktion.
Skatteoplysninger  

 kan derimod kun udleveres, hvis begæring om udlevering sker i forbindelse med  

 skatte- og kontrolformål.
Jf. pkt. 4 i cirk. nr. 39 af 26. mar. 1995.
A.K.3.7 Skattemyndighedernes afgørelse SSL og de i medfør heraf udstedte bestemmelser indeholder detaljerede krav  

 om skattemyndighedernes fremgangsmåde i forbindelse med afgørelsen om  

 ansættelse af indkomst og formue.
Sagsfremstilling Der findes detaljerede regler om udarbejdelsen af sagsfremstilling ved  

 skatteankenævnene, jf.
SSL § 21, stk. 3. Disse regler gælder tillige for  

 Told- og Skattestyrelsens, told- og skatteregionernes, Ligningsrådets og  

 Landsskatterettens sagsbehandling, jf.
SSL § 14, stk. 4, § 19, stk. 1, og §  

 25, stk. 2.
Forretningsordenen for skatteankenævnene § 11 indeholder minimumskravene  

 til en sagsfremstilling.
Bestemmelsen i stk. § 11,stk. 5 indeholder tillige  

 en regel om, at sagsfremstillingen skal ledsages af et forslag til sagens  

 afgørelse.
Reglen om sagsfremstilling må anses for at være garantiforskrifter, hvis  

 tilsidesættelse medfører, at afgørelsen bliver ugyldig, jf.
TfS 1994,772.
Såfremt en afgørelse tilsidesættes som ugyldig på grund af en formel fejl,  

 kan den pågældende skattemyndighed træffe en ny afgørelse med samme indhold  

 under iagttagelse af den korrekte procedure.
I den forbindelse bemærkes de  

 særlige regler om skattemyndighedernes indbyrdes kompetence i SSL § 36, samt  

 fristen for forhøjelser af ansættelser i SSL § 35.
Begrundelse Af særlig betydning i skattesager er reglerne om begrundelse.
SSL  

 indeholder ingen særlige regler om begrundelse, og det betyder, at  

 forvaltningslovens kapitel 6, der indeholder udførlige bestemmelser om  

 kravene til begrundelse, finder anvendelse i skattesager.
Efter forvaltningslovens § 22 skal en skriftlig afgørelse altid begrundes,  

 medmindre afgørelsen fuldt ud giver parten medhold.
Forvaltningslovens § 24  

 indeholder de nærmere regler om indholdet af begrundelsen.
Begrundelsen skal fremtræde som en forklaring på, hvorfor afgørelsen har  

 fået det pågældende indhold.
Begrundelsen for afgørelsen skal henvise til de  

 retsregler, i henhold til hvilken afgørelsen er truffet.
Beror afgørelsen på  

 en fortolkning af en bestemmelse, bør der tillige redegøres for den anlagte  

 fortolkning.
I det omfang afgørelsen beror på et skøn, skal begrundelsen  

 tillige indeholde de hovedhensyn, der har været bestemmende for udøvelsen af  

 skønnet.
Foreligger der en domspraksis eller administrativ praksis, skal der  

 nærmere redegøres herfor.
Endelig skal begrundelsen indeholde en kort  

 redegørelse for de oplysninger vedrørende sagens faktiske omstændigheder, som  

 har været tillagt væsentlig betydning for afgørelsen.
Navnlig reglen i § 24, stk. 1, 2. pkt., om angivelse af de hovedhensyn,  

 der har været bestemmende for et administrativt skøn, har givet anledning til  

 problemer, idet der på skatteområdet forekommer talrige afgørelser, der har  

 skønsmæssig karakter, jf.
TfS 1996,779. I denne sag havde den kommunale  

 skattemyndighed forhøjet indkomsten med 100.000 kr., ud fra et samlet skøn  

 vedrørende værdi af løn, eget arbejde og mestersalær uden at der var  

 redegjort for, hvorledes dette skøn nærmere var fremkommet, herunder på  

 hvilket grundlag det var udøvet og skønnets fordeling mellem de enkelte  

 indkomstarter, der ikke havde et fælles opgørelsesgrundlag.
Da afgørelsen  

 ikke indeholdt de hovedhensyn, der havde været bestemmende for skønsudøvelsen  

 var forhøjelsen ugyldig, jf.
Forvaltningslovens § 24, stk. 1, 2. pkt.
Jf.  

 tillige TfS 1996,495.
 For så vidt angår afslag på ansøgninger om bevilling antages det i  

 praksis, at begrundelseskravet lempes, således at det må anses  

 tilstrækkeligt, at der i begrundelsen henvises til sædvanlig praksis eller  

 til, at den nødvendige dokumentation ikke foreligger.
 Formålet med begrundelseskravet er, at en skatteyder skal kunne vurdere  

 mulighederne for at opnå en ændret afgørelse ved eventuel klagebehandling.
Begrundelseskravet må derfor anses for en garantiforskrift, hvis  

 tilsidesættelse vil medføre, at afgørelsen bliver ugyldig, jf.
TfS. 1996,554.
Underretning om afgørelsen Underretning om afgørelsen skal ske til skatteyder selv.
Har skatteyder  

 under sagen været repræsenteret af en anden person, påhviler det efter  

 forretningsordnerne skattemyndighederne ved alle afgørelser også at  

 underrette partsrepræsentanten.
SSL's klagefrister regnes fra det tidspunkt,  

 hvor den skattepligtige har modtaget underretning om afgørelsen, jf. § 21,  

 stk. 1 og § 25, stk. 1.
For så vidt angår en ægtefælles klageadgang i henhold til KSL § 80, stk.  

 2, er det i praksis antaget, at den sædvanlige klagefrist først løber fra det  

 tidspunkt, hvor vedkommende bliver bekendt med afgørelsen af ægtefællens  

 skatteansættelse.
Hertil bemærkes, at også en ægtefælle skal varsles om  

 afgørelsen i form af en agterskrivelse med indsigelsesfrist, når ændringen  

 har indflydelse på ægtefællens ansættelse, jf.
SSL § 4, stk. 3.
Klagevejledning Reglerne om klagevejledning i skattesager findes i forvaltningslovens § 25  

 og § 26. Reglerne er gentaget i de forskellige forretningsordner, der er  

 udstedt i henhold til SSL.
 Reglerne betyder, at skattemyndighedernes afgørelser, der skal meddeles  

 skriftligt, skal være ledsaget af en vejledning om klageadgang.  

 Klagevejledning skal dog ikke gives, hvis afgørelsen fuldt ud giver den  

 pågældende medhold.
Der skal gives klagevejledning, hvadenten klageadgangen er hjemlet i SSL  

 regler eller den blot følger af den almindelige ulovbestemte regel om  

 administrativ rekurs.
Klagevejledningen skal indeholde angivelse af klageinstans og oplysninger  

 om fremgangsmåden ved indgivelse af klagen, herunder om eventuelle  

 tidsfrister.
Vejledningen skal i fornødent omfang indeholde oplysning om,  

 hvorvidt der inden for det pågældende sagsområde gælder særlige begrænsninger  

 i klageinstansens kompetence.
 Det kan være hensigtsmæssigt at angive i klagevejledningen, hvorvidt  

 klager bør fremkomme med eventuelle andre oplysninger, der er egnede til at  

 fremme behandlingen af klagesagen, f.eks. om bestemte dokumenter eller  

 oplysninger bør ledsage klagen.
 Det betyder eksempelvis, at skatteankenævnenes klagevejledning bl.a. bør  

 indeholde oplysninger om, at skatteankenævnets sagsfremstilling skal  

 indsendes til Landsskatteretten samtidig med klagen.
Reglerne i forvaltningslovens § 25, stk. 1, fastsætter alene regler om  

 administrativ rekurs.
Det følger imidlertid af den vejledningspligt, som  

 efter forvaltningslovens § 7 påhviler skattemyndighederne, at der i nogle  

 tilfælde afhængig af de konkrete omstændigheder bør vejledes om muligheden  

 for klage til Folketingets Ombudsmand eller de kommunale tilsynsmyndigheder.  

 Tilsvarende gælder, hvor skatteborgeren har mulighed for domstolsprøvelse,  

 jf. forvaltningslovens § 26, hvorefter der alene skal gives vejledning om  

 muligheden for sagsanlæg ved domstolene , hvis der gælder lovbestemte frister  

 for et sagsanlæg.
Reglen har alene betydning for skatteansættelsesspørgsmål,  

 som er påkendt af Landsskatteretten, jf.
SSL § 31.
A.K.4 Genoptagelse A.K.4.1 Skatteyders adgang til genoptagelse indenfor 3 årsfristen En skatteyder kan anmode den kommunale skatteforvaltning om genoptagelse  

 af en skatteansættelse inden 3 år efter udløbet af det pågældende indkomstår,  

 jf.
SSL § 4, stk. 1.
Det er en betingelse for genoptagelse, at den skattepligtige fremlægger  

 nye oplysninger.
I praksis vil en genoptagelse kunne finde sted, hvis en  

 materielretlig (ligningsmæssig) vurdering fører til, at ansættelsen bør  

 ændres, jf.
TfS 1996,714 og TfS 1996,655.
Har ansættelsen tidligere været behandlet og afgjort af skatteankenævnet  

 eller Landsskatteretten, skal anmodningen om genoptagelse dog indgives til  

 skatteankenævnet eller Landsskatteretten, jf.
SSL § 22 og § 29.
 Anmodes der om genoptagelse vedrørende punkter, som skatteankenævnet eller  

 Landsskatteretten ikke tidligere har taget stilling til, skal anmodningen om  

 genoptagelse dog indgives til den kommunale skattemyndighed.
A.K.4.2 Skatteyders adgang til genoptagelse udover 3 årsfristen Indkomstår  

 fra og med 1990 Der kan ikke ske genoptagelse ved den kommunale ligningsmyndighed efter  

 3-årsfristens udløb.
Ifølge SSL § 4, stk. 2 er skatteministeren bemyndiget  

 til at tillade genoptagelse efter udløbet af 3-årsfristen i stk. 1, når  

 forholdene i særlig grad taler derfor (Ekstraordinær genoptagelse).
 Ifølge sagsudlægningsbekendtgørelsen (bek. nr.527 af 17. jun. 1996) er det  

 told- og skatteregionerne (for København og Frederiksberg kommuner det  

 pågældende skattedirektorat), der skal træffe afgørelse om ekstraordinær  

 genoptagelse som 1. instans, med klageadgang til Told- og Skattestyrelsen.
Ifølge cirk. nr. 71 af 12. apr. 1996 skal anmodning om genoptagelse  

 fremsættes skriftligt og skal indeholde oplysninger, som dels kan begrunde en  

 ændret skatteansættelse, dels at der foreligger sådanne særlige forhold, at  

 en ekstraordinær genoptagelse er berettiget.
Anmodningen skal være fremsat  

 uden ugrundet ophold (vejledende 3 måneder), efter at den skattepligtige er  

 blevet opmærksom på de nye oplysninger, der berettiger til en ekstraordinær  

 genoptagelse.
Det er forudsat, at det forhold, som begrunder ekstraordinær  

 genoptagelse, er klart dokumenteret af den skattepligtige.
De særlige forhold, der kan begrunde ekstraordinær genoptagelse, kan  

 eksempelvis være tilfælde, hvor en skatteyder er blevet beskattet af en  

 indtægt, der efterfølgende er reguleret således, at den skattepligtige  

 indkomst bliver mindre end forudsat ved skatteansættelsen.
Tilsvarende gælder  

 tilfælde, hvor en udgift er fratrukket ved skatteansættelsen, og det  

 efterfølgende viser sig, at udgiften er større end først antaget.
Reglen  

 omfatter tillige genoptagelse som følge af, at et vilkår om et  

 skatteforbehold i en privatretlig aftale, der ligger til grund for en  

 skatteansættelse, bliver aktuelt.
Også en omgørelse af en privatretlig  

 disposition, der ligger til grund for en skatteansættelse, vil kunne begrunde  

 genoptagelse, hvis omgørelsen har skattemæssig betydning, og skatteyderen  

 dokumenterer, at den privatretlige disposition er omgjort uden unødigt  

 ophold, og at den sene omgørelse ikke kan bebrejdes ham.
Derimod udgør et glemt eller uudnyttet fradrag ikke et sådant særligt  

 forhold, at ekstraordinær genoptagelse kan tillades.
Heller ikke tilfælde,  

 hvor skatteansættelsen er foretaget skønsmæssigt på grund af manglende  

 selvangivelse, og selvangivelsen så indgives mere end 3 år efter  

 indkomstårets udløb, begrunder i sig selv ekstraordinær genoptagelse.
 Heller ikke skatteyderens sociale, personlige eller økonomiske forhold vil  

 kunne begrunde ekstraordinær genoptagelse.
Et særligt forhold er ansvarspådragende fejl hos ligningsmyndigheden,  

 f.eks. hvor der er tale om en åbenbart urimelig taksation.
Den omstændighed,  

 at ligningsmyndigheden ved ligningen har fulgt en praksis, som senere bliver  

 underkendt ved Landsskatteretten eller domstolene, er ikke at betragte som en  

 fejl.
 En underkendende dom eller kendelse giver ikke i sig selv et generelt  

 grundlag for ekstraordinær genoptagelse.
 SSL § 4, stk. 2 giver hjemmel for den hidtidige praksis gengivet i  

 TSS-cirk. nr. 1993-9 om genoptagelse af skatteansættelser i anledning af, at  

 domstolene eller Landsskatteretten har underkendt ligningsmyndighedernes  

 praksis, og der herefter er udsendt et særligt genoptagelsescirk.. Når der er  

 udsendt et sådant særligt genoptagelsescirk., skal der kun gives særskilt  

 tilladelse til ekstraordinær genoptagelse efter § 4, stk. 2, hvis fristen i  

 det pågældende genoptagelsescirk. er overskredet.
 Hvis den urigtige ansættelse skyldes svig fra tredjemand, er dette også et  

 forhold, der kan begrunde ekstraordinær genoptagelse.
Ekstraordinær genoptagelse forudsætter, at ansættelsesændringen er af en  

 vis størrelse (vejledende minimum 3000 kr. pr. år) Der er formelt ingen grænser for hvor gamle indkomstår, der kan  

 genoptages. § 4, stk. 2 omfatter dog ikke indkomstår før 1990. Ekstraordinær  

 genoptagelse kan ikke foretages, hvis skatteyderens krav på tilbagesøgning af  

 den for meget betalte skat er forældet jf. 1908-loven.
Det forudsættes , at  

 jo ældre år der søges genoptaget, jo større krav skal der stilles til  

 skatteyderens sandsynliggørelse af, hvorfor genoptagelsesanmodningen ikke er  

 fremsat tidligere.
 Ved ekstraordinær genoptagelse kan skattemyndighederne foretage ændringer  

 af skatteansættelser for andre indkomstår, når de er en direkte følge af den  

 begærede genoptagelse, jf SSL § 4, stk. 3. Disse ændringer er ikke begrænset  

 af forhøjelsesfristerne i SSL § 35. Hvis f.eks. en nedsættelse i det ene år  

 medfører en forhøjelse i et andet år, kan skattemyndigheden forhøje for dette  

 år uden at være begrænset af fristen i § 35.
 En anmodning om ekstraordinær genoptagelse, der er imødekommet, kan ikke  

 tilbagekaldes.
Hvis ansættelsen tidligere har været behandlet og afgjort af  

 skatteankenævnet eller Landsskatteretten, skal anmodning om genoptagelse  

 indgives til skatteankenævnet eller Landsskatteretten, jf.
SSL §§ 22 og 29.  

 Disse instanser er ikke begrænset af tidsfrister i adgangen til at genoptage.
Indkomstår før 1990 For disse indkomstår kan der helt undtagelsesvist ske en bevillingsmæssig  

 genoptagelse.
Bevillingsmæssig genoptagelse er en ministerbeføjelse, og  

 kompetencen til at træffe afgørelse om genoptagelse som 1. instans er henlagt  

 til regionerne ( for København og Frederiksberg kommuner det pågældende  

 skattedirektorat) med klageadgang til TSS.
Tilladelse til ekstraordinær  

 genoptagelse kan ske i tilfælde, hvor der foreligger ansvarspådragende fejl i  

 forbindelse med ligningen, f.eks. hvor der er tale om åbenbart urimelige  

 taksationer.
 Der kan endvidere ske genoptagelse for disse indkomstår, hvis der er  

 udsendt et særligt genoptagelsescirk. på området.
A.K.5 Forældelse Forældelse af skattekrav Skatte- og afgiftskrav forældes efter 1908-loven om forældelse af visse  

 fordringer på 5 år.
I A.K.5.5 omhandles den 20 årige forældelsesfrist, der  

 gælder ved siden af fristen i 1908-loven.
Forældelsesreglerne vedrører kun  

 selve kravet, medens fristreglerne i SSL regulerer mulighederne for at ændre  

 eller at få ændret en tidligere foretaget skatteansættelse.
Krav på skatter og afgifter fortabes, hvis de ikke inden 5 år fra  

 forfaldsdagen er anerkendt af skatteyderen, respektive den afgiftspligtige,  

 eller gjort gældende af det offentlige.
Hvad der i denne sammenhæng forstås  

 ved, at et krav er gjort gældende, omhandles under A.K.5.4.
Hvis et krav på skat eller afgift er forældet, kan det ikke rejses.
En  

 forældet fordring kan derfor ikke anvendes til modregning.
A.K.5.1 Hvilke skatter og afgifter?   

 1908-loven omhandler skatter eller afgifter af offentligretlig natur.
Loven  

 omfatter såvel personlige skatter af enhver art som dødsbo- og selskabsskat,  

 arve- og gaveafgift, frigørelses- og afståelsesafgift, afgift og indkomstskat  

 i medfør af pensionsbeskatningsloven og kapitaltilførselsafgift.
Spørgsmålet  

 om forældelse af ejendomsskatter er holdt uden for denne fremstilling.  

 1908-loven omfatter endvidere krav på betaling og tilbagebetaling af  

 kirkeskat.
A.K.5.2 Hvornår begynder forældelsesfristen at løbe ? Forældelsesfristen efter 1908-loven løber normalt fra det øjeblik, da  

 kravet er forfaldent til betaling.
Forfaldstidspunktet for de forskellige  

 skatte- og afgiftskrav er lovbestemte.
 Også upålignede skatter mv.
Loven omhandler statens eller kommunens krav på skatter eller afgifter af  

 offentligretlig natur.
Forældelsesfristen løber, selv om kravet ikke er gjort  

 op, medmindre myndighederne befinder sig i utilregnelig uvidenhed om deres  

 krav, jf. om suspension afsnit A.K.5.3.
 Den 5- årige forældelsesfrist løber i almindelighed fra den dag, der ville  

 have været forfaldsdag, hvis skattekravet var blevet rejst ved ligningen for  

 det pågældende indkomstår, skd. 40.25.
Ifølge KSL opkræves skat dels som foreløbig skat, dels som restskat.
Dette  

 medfører, at forældelsesfristen for personlige skatter af indkomst og formue - der ikke har været indeholdt eller opkrævet som foreløbig skat - skal  

 regnes fra det sædvanlige forfaldstidspunkt for betaling af restskat.  

 1908-lovens forældelsesfrist for upålignede skatter for 1996 løber således  

 fra 1. sep. - 1. nov. 1997 (1/3 af kravet fra hver af disse datoer).
A.K.5.3 Suspension af forældelsen Forældelsesfristen suspenderes, hvis kreditor på grund af utilregnelig  

 uvidenhed har været ude af stand til at gøre sit krav gældende.
Der kan være  

 tale om uvidenhed m.h.t. kravets eksistens eller skyldnerens opholdssted, jf.  

 1908-lovens § 3 . I tilfælde af suspension løber forældelsesfristen først fra  

 det tidspunkt, hvor den suspenderende omstændighed ophører.
Den tid, der  

 herefter medgår til sagens færdigekspedition, medfører dog ikke yderligere  

 suspension af forældelsesfristen.
På skatteområdet findes en lang række afgørelser vedrørende suspension som  

 følge af skattemyndighedernes manglende kendskab til et skattekravs  

 eksistens, jf. f.eks.
TfS 1995,833, TfS 1996,537, TfS 1996,575.
Retlige vildfarelser Retlige vildfarelser udskyder ikke forældelsen, jf.
UfR 1927,585 HRD og TfS 1996,93.
Vildfarelser af faktisk karakter Vildfarelser af faktisk karakter kan derimod medføre suspension.
Efter domspraksis stilles der strenge krav til skattemyndighedernes  

 agtpågivenhed, herunder en pligt til at indhente oplysninger.
Det er således  

 ikke tilstrækkeligt til at udskyde forældelsesfristens begyndelsestidspunkt,  

 at skatteyderens selvangivelse har været urigtig, såfremt skattemyndighederne ved en  

 sædvanlig undersøgelse af selvangivelsen og eventuelt en sammenligning af  

 denne med tidligere års selvangivelser burde være blevet opmærksomme på det  

 ikke oplyste forhold.
På den anden side kan myndighederne naturligvis ikke være forpligtede til  

 at tage alle eventualiteter i betragtning eller til at foranstalte  

 dyberegående undersøgelser uden synlig anledning, jf.
TfS 1996,575.
 Hvis der ikke er anledning til at betvivle rigtigheden af f.eks. et  

 selvangivet fradrag vil skattemyndighederne ikke ved ligningen være  

 forpligtede til at foretage en nærmere undersøgelse af det selvangivne beløb,  

 jf. ØLD i Skat 1990.4.255(TfS 1990,120).
 Støder skattemyndighederne under en efterprøvelse af det regnskabsmæssige  

 grundlag på oplysninger, som ikke kan udledes af selvangivelsen, og såfremt  

 de havde været oplyst under ligningen, ville have ført til en højere  

 skatteansættelse end den faktisk foretagne, suspenderes forældelsesfristen  

 med hensyn til det yderligere skattekrav indtil det tidspunkt, da  

 skattevæsenet bliver i stand til at gøre sit yderligere krav gældende, jf.  

 skd. 63.347.
Vestre Landsrets kendelse af 18/3-1992, (TfS 1992,213), vedrørte et  

 tilfælde, hvor en skatteyder i 1981 fik udbetalt en rateforsikring, hvorefter  

 han i 1982 bosatte sig i England.
Kravet om tillægsskat forfaldt til betaling  

 i 1982.
 Skatteyder vendte i 1989 tilbage til Danmark, hvor han blev afkrævet  

 skatten.
Vestre Landsret fandt, at 1908-lovens forældelsesfrist alene suspenderes i  

 de i 1908-loven opregnede tilfælde.
Forældelsesfristen var derfor ikke  

 suspenderet, idet skattemyndighederne havde kendskab til skatteyderens  

 opholdssted, selvom det havde været umuligt at inddrive skattegælden under  

 hans ophold i England.
Ved Århus byrets dom i UfR 1982.872 ansås et momskrav for forældet, da  

 toldvæsenet ved henvendelse til skyldnerens fader kunne have fået oplysning  

 om dennes opholdssted i Canada.
Toldvæsenet havde tidligere været i  

 forbindelse med faderen.
Herefter ansås forældelsesfristen ikke for  

 suspenderet.
A.K.5.4 Afbrydelse af forældelsen Efter 1908-loven afbrydes den 5-årige forældelsesfrist, når  

 fordringshaveren inden fristens udløb enten erhverver skyldnerens erkendelse  

 af gælden eller foretager retslige skridt mod ham og uden ufornødent ophold  

 forfølger disse til erhvervelse af forlig, dom eller anden retsafgørelse.
 Når forældelsesfristen efter denne bestemmelse er afbrudt, kan der begynde  

 at løbe en ny 5-årig forældelsesfrist, se nedenfor om forskellen mellem  

 sådanne tilfælde og tilfælde, hvor fordringshaveren erhverver et særligt  

 retsgrundlag.
Erkendelse af gælden Skatteyderens erkendelse af et konkret opgjort skatte- eller afgiftskrav  

 kan opnås på flere måder.
Erkendelsen kan være udtrykkelig - uden dog at have  

 karakter af et særligt retsgrundlag - og stiltiende, f.eks. i form af en  

 anmodning om henstand eller lempelse jf. skd. 70.78 og 71.686.
 Gives der ansøgt henstand, løber der en ny frist fra henstandens ophør,  

 jf.
Skat 1989.11.860 HD(TfS 1989,590) og TfS 1995,691. Også en afdragsordning  

 indebærer en erkendelse af fordringen.
Udebliver skyldneren med et eller  

 flere afdrag, løber der en ny forældelsesfrist fra tidspunktet for  

 misligholdelsen.
Konsekvensændringer i forbindelse med berostillelse Såfremt en skatteyder efter aftale med skattemyndighederne har fået  

 stillet sagen i bero med henblik på at afvente udfaldet af en verserende sag  

 ved Landsskatteretten eller domstolene, skal skattemyndighederne tage  

 forbehold for at kunne foretage konsekvensmæssige ændringer i  

 skatteansættelsen for det pågældende og evt. efterfølgende indkomstår.  

 Såfremt der ikke er taget forbehold for ændringer ved denne aftale kan evt.  

 skattekrav for efterfølgende indkomstår, der opstår i forbindelse med  

 genoptagelsen blive forældet.
For at den 5- årige forældelsesfrist kan anses  

 for afbrudt, skal skattemyndighederne derfor på tidspunktet for  

 berostillelsen sikre sig at opnå skatteyderens erkendelse af at skylde et  

 konkret opgjort skattekrav.
Indbringelse for skatteankenævnet eller Landsskatteretten Klage til skatteankenævnet eller Landskatteretten afbryder ikke  

 forældelsesfristen.
 SSL § 31, stk. 1 afskærer ikke skattemyndighederne fra at anlægge sag ved  

 domstolene for at afbryde forældelsesfristen, selv om sagen verserer ved  

 f.eks.
 Landsskatteretten.
Egen anmeldelse En »selvmelders« henvendelse til skattemyndighederne om  

 udeholdelser eller fejl i hans selvangivelse, som myndighederne allerede er  

 på det rene med, afbryder ikke uden videre forældelsesfristen.
Det afhænger  

 af henvendelsens nærmere indhold, om den kan betragtes som en erkendelse af  

 (yderligere) skattegæld eller måske endog som et særligt retsgrundlag, se  

 nærmere nedenfor.
Indgivelse af en gaveanmeldelse betragtes ikke som en anerkendelse af  

 fordringen på afgift.
En gaveanmeldelse indsendt efter anmeldelsesfristens  

 udløb og efter, at afgiftsmyndigheden på anden måde er eller burde være  

 kommet til kundskab om gaven, afbryder med andre ord ikke forældelsesfristen,  

 jf.
UfR 1968,240.
Retslige skridt De retslige skridt mod skyldneren, som afbryder forældelsesfristen, er  

 sagsanlæg ved domstolene, udlæg, arrest og anmeldelse i skyldners konkursbo,  

 tvangsakkord- eller gældssaneringsbo.
Det samme gælder indgivelse af  

 konkursbegæring, hvis denne fører til afsigelse af dekret.
 Anmeldelse af krav i offentligt skiftede boer afbryder ligeledes  

 forældelsesfristen.
Ved sagsanlæg er tidspunktet for indlevering af stævning til retten  

 afgørende for, hvornår forældelsesfristen er afbrudt.
For udlægs vedkommende  

 afbrydes forældelsen ifølge Rpl § 527 ved indgivelse af anmodningen om udlæg,  

 såfremt fordringshaveren søger forretningen fremmet uden ugrundet ophold.
 Ved udlæg for skatter og afgifter, der foretages af told- og skattefogeder  

 og kommunernes pantefogeder, regnes fristen fra selve udlæggets foretagelse.
Udlægsforretningen anses for fremmet, når der foretages udlæg og dette  

 følges op med tvangsrealisation, jf.
TfS 1995,802 . Selv om  

 udlægsforretningen slutter som forgæves, bevares den afbrydende virkning på  

 forældelsesfristen, jf.
TfS 1995,802 .
Gældsbrev eller andet særligt retsgrundlag Forældelsesfristen på 5 år gælder ikke, når der for fordringen er udstedt  

 gældsbrev eller tilvejebragt andet særligt retsgrundlag, hvorved gælden er  

 anerkendt af skyldneren eller på anden måde skriftligt fastslået.
Fordringer,  

 som således er sikrede, forældes efter bestemmelsen i Danske Lov 5-14-4, se  

 A.K.5.5 Selvom der er udstedt et gældsbrev for en fordring, kan et vedhængende  

 rentekrav selvstændigt forældes efter 1908-loven.
Hvis et pantebrev i fast ejendom eller i løsøre ikke fastslår, at debitor  

 skylder et bestemt beløb, opfylder pantebrevet ikke 1908-lovens betingelser.  

 Heraf følger, at udstedelse af et skadesløsbrev ikke forhindrer, at den  

 underliggende fordring kan forældes på 5 år.
Overgivelse af et ejerpantebrev  

 til sikkerhed for fordringen er heller ikke tilstrækkeligt.
De andre særlige  

 retsgrundlag forudsætter også, at fordringens størrelse er fastslået.
Således  

 blev en transporterklæring, som ikke indeholdt oplysning om skyldforholdet  

 mellem parterne, ikke anset som et særligt retsgrundlag, jf. den i UfR  

 1965.608 refererede byretsafgørelse.
 Indirekte fastsættelse af fordringens størrelse, f.eks. ansættelse af den  

 skattepligtige indkomst, kan efter omstændighederne være tilstrækkelig.
Den fyldestgørelsesadgang, som er hjemlet i investeringsfondslovens § 9,  

 stk. 3, for skattekrav, der er opstået ved indtræden af de i lovens §§ 9,  

 stk. 1, og 10, stk. 1, nævnte begivenheder, udgør ikke et særligt  

 retsgrundlag, fordi skattetilsvarets størrelse ikke lader sig fastslå  

 umiddelbart på grundlag af henlæggelserne.
Det samme gælder med hensyn til  

 skattetilsvar i medfør af ETBL §§ 9, stk. 1 og 2, og 11, stk. 1 og 3, jf. §  

 9, stk. 3.
Derimod udgør domme og forlig sådanne retsgrundlag, der opfylder  

 betingelserne i 1908-loven.
Også et tilbud fra en skatteyder, som accepteres  

 af myndighederne, opfylder betingelserne.
Derimod kan et udlæg, en arrest  

 eller et andragende om henstand, lempelse eller afdragsvis betaling ikke  

 anses som et særligt retsgrundlag.
A.K.5.5 Den 20-årige forældelse Forældelsesreglen i Danske Lov 5-14-4 gælder ved siden af 1908-loven, men  

 dens praktiske betydning for skatter og afgifter er ikke stor.
 Reglen i Danske Lov går ud på, at bestemmelsen angår alle  

 formuefordringer, herunder også det offentliges krav på skatter og afgifter i  

 tilfælde, hvor der foreligger et særligt retsgrundlag, eller hvor 1908-lovens  

 forældelsesfrist har været suspenderet.
Forældelsesfristen løber fra fordringens stiftelse eller fra det  

 tidspunkt, hvor det gældsbrev mv., som sætter den 5-årige forældelsesfrist ud  

 af kraft, tilvejebringes.
Krav på almindelig indkomstskat stiftes ved  

 indkomstårets udløb.
Tilsvarende stiftes krav på restskatter ved indkomstårets udløb.
Krav på  

 betaling af løbende B-skatterater stiftes også ved indkomstårets udløb.  

 Tilsvarende gælder for selskabsskatter.
 Afgiftskrav anses i øvrigt normalt at være stiftet ved den afgiftspligtige  

 begivenheds indtræden.
 En meget væsentlig forskel på reglen i 1908-loven og reglen i Danske Lov  

 er, at den 20-årige forældelse ikke suspenderes, se A.K.5.3. Derimod afbrydes  

 den 20-årige forældelse ikke alene ved skyldnerens erkendelse og ved retslige  

 skridt, men også ved enhver påmindelse fra kreditor, hvorved der gives udtryk  

 for, at kravet fastholdes.
Udbytteskat - tilbagebetalingskrav ØLD af 24. maj 1982 (skd. 65.208). Et holdingselskabs tilbagebetalingskrav  

 på udbytteskat, der var indbetalt af et datterselskab i medfør af KSL § 65,  

 var ikke omfattet af 1908-loven.
Tilbagebetalingskravet er herefter omfattet  

 af forældelsesreglen i Danske Lov 5-14-4.
A.K.6 Klagebehandlingen A.K.6.1 Administrativ rekurs Behandlingen af skattesager i ligningssystemet bygger på et  

 tre-instansprincip, medens det administrative klagesystem bygger på et  

 to-instansprincip.
A.K.6.1.1 Ligningssystemet Inden for ligningssystemet kan den kommunale skattemyndigheds  

 skatteansættelse klagebehandles ved de to administrative klageinstanser -  

 skatteankenævnet og Landsskatteretten.
Klageberettiget er alene den  

 skatteyder, der må anses som part i sagen.
 Reglerne om klagebehandling ved skatteankenævn og Landsskatteretten findes  

 i SSL kapitel 3.
 Landsskatterettens saglige kompetence er angivet i SSL § 23.
Kompetenceområdet omfatter efter SSL § 24 spørgsmål om skattepligt efter  

 lovgivningens regler om indkomst- og formueskat til staten, spørgsmålet om en  

 skatteansættelse er ugyldig som følge af formelle fejl, og spørgsmål om  

 indkomst eller formue er ansat eller beregnet forkert.
De administrative  

 klageinstanser skal endvidere behandle klager over formelle fejl, dvs. klager  

 over manglende kompetence og sagsbehandlingsfejl i forbindelse med  

 skattemyndighedernes afgørelser.
Uden for kompetenceområdet falder spørgsmål om forældelse efter de  

 civilretlige regler i 1908-loven, spørgsmålet om strafansvar for urigtig  

 selvangivelse, opkrævningsspørgsmål og spørgsmålet om afgivelse af  

 kontroloplysninger samt spørgsmål om henstand og eftergivelse.
Særligt  

 bemærkes, at spørgsmål om forældelse efter 1908-loven afgøres af kommunen med  

 klageadgang til told- og skatteregionen, jf. sagsudlægningsbekendtgørelsens §  

 3, stk. 2.
 Spørgsmålet om dispensation fra skattelovgivningen og bevillingsspørgsmål  

 falder ligeledes uden for klagemyndighedernes kompetenceområde.
 TSS og told- og skatteregionerne har i praksis behandlet klager over  

 åbenbare sagsbehandlingsfejl hos de lokale skattemyndigheder.
 Det skyldes, at de lokale skattemyndigheder efter skattelovgivningen er  

 undergivet et statsligt tilsyn.
 I de nævnte tilfælde, hvor der er tale om klare retlige mangler ved  

 sagsbehandlingen, og hvor fejlen umiddelbart kan rettes ved anvendelsen af  

 tilsynsbeføjelsen, er det ikke rimeligt at henvise klager til at få fejlen  

 rettet gennem det administrative rekurssystem.
 Det gælder tilsvarende, hvor sådanne fejl konstateres, uden at den  

 skattepligtige har indgivet en formel klage over sagsbehandlingen.
Landsskatteretten For klage til Landsskatteretten betales et gebyr på 600 kr., som skal  

 indbetales samtidig med indsendelsen af klagen.
Beløbet tilbagebetales, hvis  

 klager helt eller delvis får medhold, se nærmere SSL § 25, stk. 5.
Klagen til Landsskatteretten skal efter SSL § 25, stk. 2, indgives  

 skriftligt, og være vedlagt den påklagede afgørelse samt skatteankenævnets  

 sagsfremstilling.
Reglen om vedlæggelse af sagsfremstilling gælder således  

 ikke i overspringelsessager.
Klagen skal endvidere angive, på hvilke punkter  

 afgørelsen anses for urigtig og begrundelsen herfor.
Endelig skal dokumenter,  

 som klager ønsker anvendt som bevis, ligeledes være vedlagt klagen.
Landsskatteretten kan fastsætte en frist til besvarelse af spørgsmål eller  

 indsendelse af yderligere oplysninger.
Landsskatteretten kan efter § 25, stk.  

 3, afvise klager, der ikke opfylder formkravene.
Afvisning kan endvidere ske,  

 hvor klageadgangen i øvrigt ikke er udnyttet i overensstemmelse med SSL  

 regler.
 Reglerne om Landsskatterettens genoptagelse af egne afgørelser findes i  

 SSL § 29.
Skatteankenævnet Klager over den kommunale skattemyndigheds afgørelser skal indgives til  

 skatteankenævnet . Klagen skal være skriftlig og begrundet, og den skal være  

 modtaget i skatteankenævnet senest 1 måned fra modtagelsen af afgørelsen  

 eller årsopgørelsen.
Der er ikke noget til hinder for, at nævnet bortser fra  

 fristoverskridelser, når nævnet i overensstemmelse med almindelige  

 forvaltningsretlige principper efter en konkret vurdering finder, at sagen  

 bør behandles.
Reglerne om klage findes i SSL § 21, stk. 1.
 For skatteankenævnets sagsbehandling gælder officialprincippet, som  

 betyder, at nævnet selv skal sørge for sagens oplysning, før afgørelsen  

 træffes.
Princippet betyder endvidere, at nævnet ikke er bundet af klagers påstand  

 under sagen, dvs. at klagen ikke er bindende for nævnet, jf.
SSL § 21, stk.  

 4.
Såfremt en klage bliver tilbagekaldt, har nævnet dog ikke kompetence til  

 at fortsætte klagebehandlingen, jf.
TfS 1995, 641.
Lovens § 21, stk. 5, indeholder en regel om overspringelsesfrist.
Hvis der  

 er forløbet mere end 3 måneder efter, at klagen er modtaget i  

 skatteankenævnet, kan klagen, såfemt ligningsfristen er overskredet,  

 indbringes umiddelbart for Landsskatteretten, selv om skatteankenævnet ikke har truffet afgørelse i  

 sagen.
Bortset fra overspringelsessagerne skal en klage til Landsskatteretten  

 være modtaget senest 3 måneder fra modtagelsen af afgørelsen,jf.
SSL § 25,  

 stk. 1.
 Overskridelse af klagefristen bevirker, at klagen afvises, medmindre  

 Landsskatteretten finder, at der foreligger særlige omstændigheder, der taler  

 for at se bort fra fristoverskridelsen.
Reglerne om skatteankenævns genoptagelse af egne klagesager findes i SSL §  

 22. Et skatteankenævn kan kun efter anmodning fra en skatteyder genoptage en  

 tidligere afsagt kendelse jf.
TfS 1995,238.
Ligningsrådet Ligningsrådets afgørelse træffes ved en kendelse, som kan påklages til Landsskatteretten, jf.
SSL § 19, stk. 3. For klage over Ligningsrådets  

 kendelser gælder samme regler om sagsfremstilling, begrundelse,  

 klagevejledning og klagefrister som for skatteankenævnenes afgørelser.
A.K.6.1.2 Det administrative klagesystem For så vidt angår konkrete sager, hvor skatteministeren efter  

 skattelovgivningen kan træffe afgørelse, dvs. de administrative klagesager,  

 findes reglerne i bek. nr. 527 af 17. juni 1996. Formålet med bekendtgørelsen  

 er at gennemføre et to-instansprincip, dvs. at der er mulighed for at klage  

 over en administrativ afgørelse til én højere administrativ instans.  

 Formålet med bekendtgørelsen har endvidere været, at de administrative  

 skatteafgørelser i videst muligt omfang skal behandles lokalt både i 1. og 2.  

 instans.
Jf.
TfS 1995,45.
I bekendtgørelsens § 10 er der indsat en frist på 3 måneder for så vidt  

 angår klager til bl.a. styrelsen og regionerne.
Fristen kan dog fraviges, når  

 der er rimelig grund hertil.
A.K.6.2 Domstolsprøvelse Adgangen til at få efterprøvet skattemyndighedernes afgørelser ved  

 domstolene er fastsat ved SSL §§ 31-33. Reglerne omfatter dog ikke adgang til  

 at indbringe en afvisning af en anmodning om en bindende forhåndsbesked, jf.  

 § 23, stk. 5.
Udgangspunktet er efter § 31, stk. 1, at den administrative rekurs først  

 skal udnyttes, dvs. at sagen først skal have været forelagt  

 Landsskatteretten, før den kan indbringes for landsretten, jf.HD af 18.  

 august 1994 (TfS 1994,611) og HD af 6. jan. 1995 (TfS 1995,91). Der gælder dog efter samme bestemmelse  

 en overspringelsesfrist på 6 mdr., hvorefter klager kan vælge at indbringe  

 sagen for landsretten, uanset at Landsskatteretten ikke har truffet afgørelse  

 i sagen.
Det følger af SSL § 31, stk. 1, at en skatteyder ikke kan inddrage en  

 videre påstand ved landsretten end den, der er påkendt ved Landsskatteretten,  

 jf.
TfS 1995, 424. SSL § 31, stk. 1 og § 32 er derimod ikke til hinder for,  

 at skattemyndighederne ved landsretten kan få en påstand, der indeholder  

 spørgsmål, som ikke har været behandlet af Landsskatterettten, påkendt af  

 landsretten, jf.
TfS 1995,333 og TfS 1996,448. Denne adgang gøres der i  

 praksis kun undtagelsesvist brug af.
I øvrigt sætter forældelsesreglerne en  

 naturlig grænse for, hvad der fra skattemyndighedernes side, kan inddrages i  

 en verserende retssag.
Efter SSL § 31, stk. 2 gælder der en almindelig søgsmålsfrist på 3 måneder  

 efter Landsskatteretten har afsagt sin kendelse.
Fristen løber fra kendelsens  

 dato og forlænges ikke, selv om den udløber på en helligdag, jf. ØLD af 16.  

 dec. 1993 (TfS 1994,104) og HK af 27. mar. 1995 (TfS 1995,282) samt TfS  

 1996,299, TfS 1996,358, TfS 1996,455, TfS 1996,502. Fristen kan fraviges,  

 såfremt der inden 3-måneders-fristens udløb er indgivet en begrundet  

 anmodning til Skatteministeriet om fristforlængelse. jf.
TfS 1994,645.
Såfremt Landsskatteretten har afvist at behandle en klage, kan klager  

 efter § 31, stk. 3 senest den 1. maj i det 4. år efter udløbet af det  

 indkomstår, som sagen drejer sig om, indbringe sagen for landsretten.
Reglen  

 finder ikke anvendelse, såfremt Landsskatteretten efter at have behandlet en  

 sag i realiteten giver afslag på genoptagelse, jf.
Højesterets kendelse af  

 27. juli 1994 (TfS 1994, 580).
 Endelig gælder der en særlig et-årsregel i § 31, stk. 5 vedrørende særlige  

 dødsbosager og gaveafgiftssager.
Endvidere gælder der en særlig hjemmel for skattemyndighederne til at  

 anlægge sag i efterbetalingssager, jf.
SL § 42. Reglen er i praksis blevet  

 anvendt i forbindelse med skattestraffesager, der indbringes for domstolene.
Skattemyndighedernes adgang til at rejse krav om efterbetaling i henhold  

 til SL § 42 begrænses af reglerne i SSL § 35.
 SSL § 32 indeholder en hjemmel for skatteministeren til at indbringe  

 sager, som Landsskatteretten har påkendt, for domstolene senest 3 måneder  

 efter Landsskatterettens kendelsen er afsagt.
I almindelighed påses SSL frister for sagsanlæg ved domstolene ikke af  

 domstolene selv.
Det betyder, at landsretten behandler sagen, medmindre Skatteministeriet nedlægger påstand om afvisning.
Nedlægges der under  

 landsretssagen påstand om afvisning på grund af fristoverskridelse, vil  

 landsretten afvise sagen.
Da der er tale om sagsanlæg i 1. instans ved  

 landsretten, kan landsrettens dom ankes til Højesteret i overensstemmelse med  

 retsplejelovens regler.
Klage over en skatteansættelse eller sagsanlæg har efter SL § 38 ikke  

 opsættende virkning.
Klager kan imidlertid efter ansøgning til den kommunale  

 skattemyndighed opnå henstand.
Bestemmelserne herom findes i KSL § 73 E og  

 bek.nr. 768 af 19. sep. 1995.
 For domstolenes behandling af skattesager gælder forhandlingsprincippet.
 Det betyder, at sagens parter selv skal fremkomme med alle relevante  

 oplysninger, og at retten ved afgørelsen ikke må gå ud over parternes  

 påstande og anbringender, jf. retsplejelovens § 338.
Under retssagen gælder endvidere retsplejelovens almindelige regler om  

 sagsbehandling ved domstolene.
Da Landsskatteretten er en administrativ  

 rekursinstans, betyder det i praksis, at skatteyderen for domstolene kan  

 fremkomme med påstande og anbringender, der ikke tidligere har været gjort  

 gældende, forudsat sagens identitet bevares, jf.
TfS 1995,799. Der gælder en  

 tilsvarende adgang for Skatteministeriet til for domstolene at fremkomme med  

 påstande og anbringender, hvilket har særlig betydning i overspringelsessager  

 ved Landsskatteretten, hvor Skatteministeriet ikke har haft lejlighed til at  

 fremsætte sine synspunkter.
Ved domstolene er udgangspunktet, at der sker efterprøvelse af såvel  

 skattesagens materielle indhold som sagens formalitet.
Problemer omkring  

 domstolenes efterprøvelse af værdiskøn skulle være løst ved indførelsen af reglerne om  

 syn og skøn under Landsskatterettens behandling af sagen.
 Prøvelse af, hvorvidt uskrevne retsgrundsætninger, eksempelvis den  

 almindelige lighedsgrundsætning, er tilsidesat ved skattemyndighedernes  

 sagsbehandling, vil altid kunne ske ved domstolene.
Nedsættelse af en skatteansættelse Såfremt en skatteansættelse nedsættes, medfører dette en ændret  

 årsopgørelse, jf.
KSL § 62 A.
Den beregnede skat nedsættes, og skattebeløbet  

 tilbagebetales i overensstemmelse med reglerne i KSL.
Dette gælder, både når skatteansættelsen nedsættes ved skatteankenævnet og Landsskatteretten.
Spørgsmålet har særligt betydning i opkrævningssager.
Højesteret har ved  

 en kendelse i UfR 1975, 130 (Dana-sagen) fastslået, at en skatteyder havde  

 krav på aflysning af et skatteudlæg, der var tinglyst på skatteyders ejendom,  

 efter at fogedretten havde ophævet skatteudlægget, og at det var uden  

 betydning, at fogedens kendelse var påanket til landsretten.
A.K.6.3 Ombudsmandskontrol Folketingets Ombudsmands kompetence omfatter efter ombudsmandsloven  

 statsforvaltningen og kommunalforvaltningen.
Skattesager er således omfattet  

 af Ombudsmandens kontrol.
Klage til Ombudsmanden skal være indgivet senest 1 år efter afgørelsens  

 dato, selvom adressaten først bliver bekendt med afgørelsen senere.
Klage til Ombudsmanden har ikke suspensiv virkning.
Hvis der i særlovgivningen er  

 adgang til administrativ rekurs, er det en betingelse for klage til  

 Ombudsmanden, at denne adgang er udnyttet.
 Ombudsmanden kan endvidere tage en sag op af egen drift.
Ombudsmandens bedømmelsesgrundlag er fejl eller forsømmelser, dvs. ulovlig  

 forvaltningsvirksomhed, urimelige afgørelser, samt videregående krav til  

 sagsbehandlingen.
Eksempelvis påtales ofte langsommelig sagsbehandling.
Ombudsmandens kontrol består i en adgang til at kritisere, henstille og  

 til at foreslå forandringer af love og administrative bestemmelser til fremme  

 af retssikkerheden og til forbedring af administrationen.
Endelig kan  

 Ombudsmanden henstille til Justitsministeriet at give klageren fri proces for  

 domstolene.
 Ved fejl af større betydning, skal Ombudsmanden endvidere give meddelelse  

 til Folketingets retsudvalg samt vedkommende minister, henholdsvis  

 vedkommende kommunalbestyrelse.
A.K.7 Princippet om lovmæssig forvaltning For skattemyndighedernes sagsbehandling gælder forvaltningsrettens  

 almindelige regler, herunder princippet om lovmæssig forvaltning og en række  

 uskrevne retsprincipper.
 Princippet om lovmæssig forvaltning betyder, at skattemyndighedernes  

 afgørelse ikke må være positivt i strid med lovgivningen samt, at afgørelsen  

 skal have hjemmel i en lovbestemmelse.
 De uskrevne retsprincipper, som er opstillet i retspraksis, er  

 grundsætningen om magtfordrejning (usaglige hensyn), den almindelige forvalt  

 ningsretlige lighedsgrundsætning (usaglig forskelsbehandling), princippet om  

 pligtmæssigt skøn og proportionalitetsgrundsætningen.
 Den statslige skatteforvaltnings tilsynsbeføjelser overfor den kommunale  

 skatteadministration, som nærmere fremgår af SSL kap. 2, og  

 opkrævningsbekendtgørelsens § 1, stk. 2, indebærer en forpligtelse for told-  

 og skatteregionerne til at gribe ind i tilfælde, hvor regionen bliver  

 opmærksom på klare tilsidesættelser af gældende skatteretlige og andre  

 forvaltningsretlige regler.
Dette kan ske ved en tilkendegivelse til kommunens skatteforvaltning med  

 henblik på en ændret årsopgørelse eller frafald af tvangsinddrivelsesskridt  

 over for den skattepligtige.
Endelig kan regionen anvende beføjelsen til at  

 eftergive et pålignet skattebeløb.
Ligningsvejledningen Ligningsvejledningen indeholder en beskrivelse af gældende ret indenfor  

 skatteområdet.
Ligningsvejledningen indeholder endvidere anvisninger godkendt  

 af Ligningsrådet, som er bindende for de lokale skattemyndigheder.
Ligningsvejledningen har fortrinsvis selvstændig betydning som retskilde i  

 det omfang, den udfylder øvrige retskilder og under forudsætning af, at et  

 udsagn er entydigt og ikke senere er ændret ved relevant offentliggørelse,  

 f.eks. i Tidsskrift for Skatter og Afgifter eller ved cirk., jf.  

 Skatteministeren i svar til Folketinget TfS 1994,317. Skatteyderne kan kun  

 støtte ret på ligningsvejledningens udsagn i det omfang, disse udsagn er  

 bindende for de kommunale ligningsmyndigheder og i det omfang, de nævnte  

 udsagn ikke er i direkte modstrid med højere rangerende retskilde, herunder  

 offentliggjort administrativ praksis.
Jf.
Skatteministeriet i kommentar i TfS  

 1994,557.
Praksisændring I princippet kan skattemyndighederne ændre en praksis, eksempelvis ved at  

 følge en anden fortolkning af en lovbestemmelse.
Det gælder, selv om der er  

 tale om en langvarig og hidtil konsekvent fulgt praksis.
En skærpelse af  

 praksis kan efter almindelige forvaltningsretlige regler kun ske med virkning  

 for fremtiden.
Under alle omstændigheder skal en praksisændring gennemføres  

 med en vis smidighed, eventuelt efter en overgangsordning.
Lempes en administrativ praksis, antages det i almindelighed, at  

 afgørelser, der er truffet efter den tidligere strenge praksis, kun kan  

 kræves taget op til ny overvejelse og afgjort efter den nye praksis, såfremt  

 den tidligere praksis har været ulovlig.
Er der tale om en ny praksis, der  

 inden for lovens rammer lægger andre hensyn til grund eller foretager en  

 anderledes vægtning af hensynene indbyrdes (det skønsmæssige element), har  

 borgeren ikke krav på, at en sag genoptages.
 En klart ulovlig administrativ praksis vil blive tilsidesat af domstolene.  

 Tilsvarende gælder, hvor skattemyndigheden vedrørende skønsspørgsmål har  

 fulgt en »hjemmelavet regel« så slavisk, at myndighederne har  

 undladt at vurdere, om der i den konkrete sag foreligger sådanne specielle  

 omstændigheder, at den administrative praksis burde være fraveget.  

 Myndigheden kan her have tilsidesat princippet om »pligtmæssigt  

 skøn«.
A.K.8 Bindende forhåndsbesked Ifølge lovbek. nr. 292 af 5. maj 1993 kan skatteydere få bindende  

 forhåndsbesked om skattespørgsmål mv.
I tilknytning til loven findes bek.nr. 859 af 22. okt. 1992 om  

 afgiftsberegning mv, cirk. nr. 104 af 23. juni 1993 samt Skm.cirk.nr. 94 af 26. feb. 1993  

 og TSS-cirk. 1996-12 af 21. juni 1996 om udlægning af visse anmodninger om  

 bindende forhåndsbesked .
Lovens hovedregel Efter lovens § 1 kan enhver hos Ligningsrådet få svar - forhåndsbesked -  

 på spørgsmål vedrørende almindelig eller særlig indkomstskat, kulbrinteskat,  

 selskabsskat eller formueskat, indkomstskat og tillægsafgift efter PL eller  

 afgift efter lov om frigørelsesafgift.
Eventuel ny lovgivning inden for de nævnte områder vil ligeledes være  

 omfattet, jf.
Skat 1987.4.296(TfS 1987.170).
 Ordningen omfatter derimod ikke arve- og gaveafgift, realrenteafgift eller  

 kildeskattespørgsmål (opkrævningsspørgsmål). Loven ændrer ikke de særlige  

 regler i KSL § 33 A om bindende forhåndsbesked inden for dødsbobeskatningen.
Der kan kun gives bindende forhåndsbesked, hvis det findes af væsentlig  

 betydning for vedkommende skatteyder at få et sådant svar.
Afgørende for, om  

 spørgsmålet har væsentlig betydning, vil som hovedregel være dets økonomiske  

 aspekter, men også spørgsmål, der isoleret betragtet er af mindre økonomisk  

 betydning, kan besvares.
Der er bl.a. tænkt på situationer, hvor  

 dispositionen i tilfælde af gunstigt svar tænkes gentaget, eller hvor  

 situationen er årligt tilbagevendende, Jf.
TfS 1994,271.
Bindende forhåndsbesked kan efter § 1, stk. 3, i almindelighed ikke gives  

 om den skattemæssige virkning af en disposition, der er gennemført.
Der vil  

 dog efter omstændighederne være mulighed for at få forhåndsbesked også om  

 dispositioner, der er gennemført.
Dette vil f.eks. gælde, hvor den skatte-  

 eller afgiftsmæssige bedømmelse af den foretagne disposition kan påvises at  

 have væsentlig interesse for forespørgerens stillingtagen til fremtidige  

 dispositioner.
 Bevillingssager falder uden for området for loven om bindende  

 forhåndsbesked.
 Anmodninger, der angår sådanne områder, må derfor afvises og behandles som  

 bevillingssager i sædvanlig instansfølge.
Formelle betingelser - herunder betaling af afgift Anmodning om forhåndsbesked skal efter lovens § 2 være indsendt skriftligt  

 til TSS inden tidspunktet for rettidig indgivelse af selvangivelse for det  

 indkomstår, besvarelsen har betydning for.
Anmodningen skal indeholde alle de  

 oplysninger af betydning for svaret, som står til forespørgerens rådighed.
Hvis TSS for at kunne tage stilling til spørgsmålet må anmode  

 forespørgeren om yderligere oplysninger eller dokumentation, skal denne  

 efterkomme anmodningen inden den frist, Styrelsen fastsætter.
Efterkommes  

 anmodningen ikke, kan spørgsmålet afvises.
Svaret kan også begrænses til de  

 forhold, der skønnes tilstrækkeligt oplyst.
Samtidig med indsendelsen af anmodning om bindende forhåndsbesked skal der  

 betales en afgift på 1500 kr. (i 1996 og 1997) . Denne afgift kan forhøjes i  

 tilfælde, hvor den beskrevne disposition har et betydeligt økonomisk omfang,  

 eller hvor besvarelsen af forespørgslen er særlig arbejdskrævende, jf. lovens  

 § 7, stk. 1. samt bek. nr. 859 af 22. okt. 1992, der giver nærmere  

 retningslinjer om eventuelt forhøjet afgift.
Ligningsrådets afgørelser om  

 forhøjelse af afgiften kan ikke indbringes for anden administrativ myndighed.
Sagen tages ikke op til realitetsbehandling, før afgiften er betalt,  

 ligesom der i de tilfælde, hvor der skal betales yderligere afgift, ikke  

 afgives svar, før denne er betalt.
Afviser Ligningsrådet at besvare et  

 spørgsmål eller trækkes anmodningen tilbage, tilbagebetales betalt afgift.  

 Afgiften for en bindende forhåndsbesked kan ikke fradrages ved  

 indkomstopgørelsen.
Syn og skøn Efter lovens § 2 A kan den, der har anmodet om bindende forhåndsbesked  

 begære syn og skøn udmeldt ved de almindelige domstole efter retsplejelovens  

 § 343, til belysning af det stillede spørgsmål.
 Syn og skøn kan ikke udmeldes vedrørende vurdering af fast ejendom.
Begæring om syn og skøn indgives til byretten på det sted, hvor genstanden  

 for syn- og skønsforretningen befinder sig.
TogS repræsenterer  

 skattemyndighederne under rettens behandling af en sådan begæring om syn og skøn.
 Opgaven kan dog udlægges helt eller delvis til told- og skatteregionerne,  

 jf.
 SSL § 16.
 Ved meddelelsen om, at der er begæret syn og skøn, indstiller  

 skattemyndighederne behandlingen af anmodningen om den bindende  

 forhåndsbesked, indtil skønsforretningen er gennemført.
Ligningsrådssekretariatet kan fastsætte en frist inden for hvilken  

 spørgeren skal tage stilling til, om der skal begæres syn og skøn.
Fremsættes  

 denne begæring efter udløbet af en sådan frist, kan Ligningsrådet afvise at  

 give en bindende besvarelse af det stillede spørgsmål.
 Omkostninger ved syn og skøn afholdes af den, der begærer dette udmeldt.
 Den pågældende kan yderligere blive pålagt at betale sagsomkostninger til  

 den anden part.
Visse tvivlsspørgsmål kan afvises Hvis spørgsmålet om forhåndsbesked er af en sådan beskaffenhed, at det  

 ikke kan besvares med fornøden sikkerhed, eller hvis andre hensyn taler  

 afgørende mod at fremkomme med en besvarelse, kan Ligningsrådet efter lovens  

 § 3 afvise spørgsmålet.
Det samme gælder, hvis det ikke er af væsentlig  

 betydning for forespørgeren at få svar på det stillede spørgsmål.  

 Ligningsrådets afgørelser, der går ud på afvisning, kan ikke påklages.
 Det fremgår af bemærkningerne til lovforslagets § 3, at man især har tænkt  

 på værdiansættelsesspørgsmål og spørgsmål, hvor alternative  

 løsningsmuligheder ønskes skattemæssigt belyst (skattetænkning).
Ligningsrådet har med hjemmel i lovens § 3 i en del tilfælde afvist at  

 give bindende forhåndsbesked i sager om ophør eller indtræden af fuld  

 skattepligt, jf.
KSL § 1, nr. 1. Ved afgørelser om fuld skattepligt lægges  

 der vægt på, om den pågældende ved at grunde husstand, leje sig bolig eller  

 ved andre foranstaltninger har tilkendegivet, at han agter at have hjemsted  

 her.
Det beror således på en samlet vurdering af skatteyderens forhold,  

 herunder den boligmæssige, økonomiske og familiemæssige tilknytning, om den  

 fulde skattepligt foreligger.
 Der er dog ikke tale om en generel linje, idet Ligningsrådet har givet  

 bindende forhåndsbesked i andre sager om ophør af skattepligt, hvor de  

 faktiske oplysninger har været af en sådan karakter, at afgørelsen ikke  

 frembød større tvivl.
Forhåndsbesked kan påklages Den givne forhåndsbesked kan efter lovens § 5 indbringes for  

 Landsskatteretten senest 3 måneder efter modtagelsen af beskeden, der skal  

 vedlægges klagen.
Klagen skal ske skriftligt i den form, der er foreskrevet i  

 SSL § 25, stk. 2, og behandles efter de regler, der er fastsat i SSL.  

 Landsskatterettens kendelser vedrørende forhåndsbesked kan indbringes for  

 domstolene af såvel forespørgeren som af skatteministeren inden 3 måneder  

 efter kendelsens afsigelse.
Sag anlægges ved den landsret, i hvis kreds  

 forespørgeren har hjemting ved sagens anlæg.
Ved Landsskatterettens klagebehandling af en bindende forhåndsbesked kan  

 retten alene træffe afgørelse på det grundlag, der forelå på tidspunktet for  

 forhåndsbeskedens afgivelse.
Der kan således ikke efterfølgende ændres på  

 formuleringen af anmodningen om bindende forhåndsbesked gennem en  

 klagebehandling ved Landsskatteretten, jf.
Skat 1989.7.549(TfS 1989.405).
Forhåndsbesked er bindende for skattemyndighederne Forhåndsbesked fra Ligningsrådet har bindende virkning for  

 skattemyndighederne ved behandlingen af det beskrevne forhold, jf. lovens § 6.
 Hvis der er sket ændringer i den lovgivning, der danner grundlag for  

 forhåndsbeskeden, eller hvis der er sket ændringer i de faktiske forud  

 sætninger, der har været bestemmende for forhåndsbeskeden, er  

 skattemyndighederne ikke bundet.
 Loven hindrer ikke, at skattemyndighederne ved ligningen undlader at lægge  

 en afgiven forhåndsbesked til grund, når der efterfølgende er sket ændringer  

 af praksis, som vil være gunstigere for forespørgeren at få lagt til grund.
 Forhåndsbeskeden er derimod ikke bindende for vedkommende skatteyder.
Dette betyder, at skatteyderen frit kan selvangive i strid med en meddelt  

 forhåndsbesked, og han har herefter mulighed for at få prøvet sagen i den  

 almindelige klageinstansfølge.
Skatteankenævnet og told- og skatteregionen  

 vil under en sådan klagesag være bundet af Ligningsrådets forhåndsbesked.
Udlægning Ifølge SSL § 17, stk. 4, 2. pkt. kan Ligningsrådet henlægge kompetencen  

 til at afgive bindende forhåndsbesked til de statslige skattemyndigheder.
Ligningsrådet har truffet beslutning om, at udlægge kompetencen til at  

 træffe afgørelser efter § 1, stk. 1 i lov om bindende forhåndsbesked til  

 Told- og skatteregionerne.
Udlægningen gælder sager om værdiansættelse, der  

 ikke indeholder fortolkningsproblemer og sager om næring ved fast ejendom.
 Bindende forhåndsbesked afgivet af en region kan påklages til  

 Landsskatteretten, jf. bek. nr. 527 af 17. juni 1996.
Anmodninger om bindende forhåndsbesked i disse sager, skal fortsat  

 indgives til Told- og skattestyrlesen, som orienterer forespørgeren om,  

 hvilken myndighed der vil behandle anmodningen, jf.
TSS-cirk. 1996-12. Det er  

 Told- og skattestyrelsen der træffer afgørelse om, hvorvidt det stillede  

 spørgsmål skal udlægges til den stedlige Told- og skatteregion.
Told- og  

 skattestyrelsen kan tilbagekalde sin beslutning om udlægning.
Klager over, at en sag er udlagt til en Told- og skatteregion afgøres af  

 Told- og skattestyrelsen.
Ved uenighed mellem kommunen og regionen om,  

 hvorledes den bindende forhåndsbesked skal besvares, forelægges spørgsmålet  

 for Ligningsrådet til afgørelse.
A.K.9 Udgifter til sagkyndig bistand i skattesager I henhold til lovbek. nr. 330 af 3. maj 1994 om omkostningsdækning kan en  

 skatteyder opnå dækning for de udgifter han har haft til sagkyndig bistand i  

 forbindelse med en klagebehandling ved Landsskatteretten eller ved at føre  

 sagen ved domstolene.
Endvidere kan Landsskatteretten bestemme, at omkostninger, der er afholdt  

 til syn og skøn i en sag ved Landsskatteretten skal dækkes fuldt ud.
Det er  

 en betingelse for at opnå omkostningsdækning, at den pågældende kan  

 dokumentere, at have haft udgifter til sagkyndig bistand i form af en vedlagt  

 regning, som er betalt . Der kan ligeledes opnås omkostningsdækning ved  

 aconto betalinger.
 Det er ikke en forudsætning for udbetaling af omkostningsdækning, at der  

 foreligger en kendelse eller en dom.
Hvilke sagsudgifter? Tilskud kan kun ydes til sager om spørgsmål, hvor Landsskatteretten kan  

 træffe afgørelse.
Tilskud ydes uanset, om klagen eller sagsanlægget føres  

 igennem til kendelse eller dom, jf.
TfS 1993,514 Der kan dog ikke ydes tilskud til sager om vurdering af fast ejendom.
 En nærmere gennemgang af de forskellige sagstyper, der ydes tilskud til,  

 er foretaget i Skatteministeriets cirk. nr. 90 af 24. maj 1994.
 Der kan opnås omkostningsdækning i de tilfælde hvor en skatteyder i en  

 skatteankenævnssag benytter sig af adgangen i SSL § 21, stk. 5 til at  

 indbringe sagen for Landskatteretten, fordi ankenævnet ikke har truffet  

 afgørelse inden 3 måneder efter klagen ("overspringelsessager"), og  

 sagen senere af Landsskatteretten sendes til høring i skatteankenævnet med  

 henblik på udfærdigelse af en sagsfremstilling.
Hvilke bistandsudgifter? De udgifter, der ydes tilskud til, er som udgangspunkt udgifter til køb af  

 sagkyndig bistand.
Udover udgifter til sagkyndig bistand ydes der tilskud til retsafgifter,  

 udgifter til syn og skøn samt udgifter til sagkyndige erklæringer og andet  

 bevismateriale, herunder udgifter til vidneførsel.
Rejseudgifter for  

 sagkyndige og vidner kan ligeledes indgå i det beløb, der ydes  

 omkostningsdækning for.
Der ydes ikke omkostningsdækning til den afgift, der betales for  

 Landsskatterettens behandling af klagesagen, jf.
SSL § 25, stk. 4.
 Der ydes ikke dækning for de sagsomkostninger, herunder rettergangsbøder,  

 som retten pålægger en part at betale.
Udgifter, der godtgøres på anden måde, kan der ikke opnås dækning for.
Der  

 kan således ikke opnås dækning for sagsomkostninger, som retten har pålagt  

 den tabende part at betale til den vindende part, jf.
TfS 1990,248 eller for  

 tilskud ydet af en organisation eller lignende.
Der er tilbagebetalingspligt,  

 hvis en udgift, hvortil der er ydet tilskud, efterfølgende godtgøres på anden  

 måde, f.eks. af en fond.
Tilskudsretten tilkommer således efter loven kun den  

 skattepligtige i det påklagede forhold.
Det er accepteret i praksis, at  

 parterne i sager vedrørende samme spørgsmål, kan aftale at alle berørte  

 parter deltager i betalingen af omkostningerne ved førelsen af en prøvesag.  

 Betingelsen for at opnå omkostningsdækning i disse tilfælde er, at samtlige  

 parter ansøger om omkostningsdækning for den andel af udgifterne, som den  

 enkelte selv har betalt, jf.
TfS 1986,282. Der må dog totalt set ikke  

 udbetales mere, end hvis udgifterne ikke var delt mellem flere.
 Moms, der kan fradrages som indgående moms, kan heller ikke medregnes ved  

 opgørelsen af de tilskudsberettigede udgifter.
 Såfremt der i sagen indgår spørgsmål, der ikke er omfattet af  

 tilskudsordningen, f.eks. spørgsmål om vurdering af fast ejendom, skal der  

 foretages en opdeling af de samlede afholdte udgifter eller eventuelt  

 godtgjorte udgifter.
 Normalt vil arbejdets omfang, tidsforbruget og eventuelt partens  

 økonomiske interesse vedrørende sagens forskellige spørgsmål kunne danne  

 udgangspunkt for fordelingen af udgifterne til den sagkyndige bistand.
Ønsker en skatteyder selv at føre skattesagen, ydes der ikke tilskud til  

 udgifter, der svarer til den pågældendes tidsforbrug, f.eks udmålt som tabt  

 arbejdsfortjeneste.
Der ydes heller ikke tilskud til den pågældendes egne  

 udgifter til rejse, porto, telefon eller lignende.
Tilskuddet Der er ikke fradragsret for udgifterne, men i stedet ydes et tilskud, som  

 for personer og dødsboer udgør 44 pct. af udgifter, der er betalt inden  

 udgangen af 1997 og 38 pct. af senere betalte udgifter.
For andre dækkes  

 betalte udgifter med 34 pct.
Herudover har Landsskatteretten nu i den enkelte klagesag mulighed for at  

 bestemme, at udgifterne i forbindelse med syn- og skønsforretningen skal  

 dækkes fuldt ud, og ikke kun med den nævnte procentsats.
Udgifter til syn- og  

 skønsforretningen er f.eks honorar til syns- og skønsmænd, advokathonorar i  

 forbindelse med syn- og skønsforretningen og retsafgifter.
 Tilskuddene er skattefrie og skal således ikke medregnes ved  

 indkomstopgørelsen.
Hvem skal yde bistanden ? For at opnå omkostningsdækning skal bistanden være ydet af en advokat, en  

 statsautoriseret eller registreret revisor, en konsulent i driftsøkonomi, jf.  

 § 5, stk. 1, nr. 6, i lov om tilskud til jordbrugets konsulentvirksomhed, et  

 medlem af Foreningen Danske Revisorer eller af en person, der kan sidestilles  

 hermed.
 Det beror på en konkret bedømmelse om en person kan sidestilles med denne  

 personkreds, men hvis en person kan dokumentere personlig uddannelse og  

 praktisk erfaring i behandling af skattesager, vil den pågældende normalt  

 blive godkendt som sagkyndig.
 Anmodningen om omkostningsdækning skal indgives på et særligt skema  

 (02.008) til told- og skatteregionen (i København og på Frederiksberg til  

 skattedirektoratet), i det område, hvor den skattepligtige bor på  

 ansøgningstidspunktet.
