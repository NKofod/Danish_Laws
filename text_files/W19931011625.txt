 2 af løbenumrene i en mønsteransøgning, nemlig en forskærm og forreste  

 travers, fandtes ikke at være så betydningsfulde og iøjnefaldende, at de  

 kunne bevirke, at de ansøgte mønstre kunne anses for at adskille sig  

 væsentligt fra allerede eksisterende automobildele.
År 1993, den 23. december afsagde Patentankenævnet (Grønning-Nielsen, Hans Chr.
Thomsen, Warnich-Hansen) følgende  KENDELSE i sagen j.nr.
M 2/92: Klage fra FIAT AUTO S.p.A., Italien, v/Patentbureau  

 Hofman-Bang & Boutard A/S over Patentdirektoratets afgørelse af 7. april  

 1992 af mønster- ansøgning nr.
MA 1552 1989 efter indsigelse fra Foreningen  

 AUTIG, Hellerup.
Den 21. december 1989 indleverede klageren en ansøgning om registrering af  

 et mønster for et automobil og dele dertil.
Ansøgningen blev den 4. januar  

 1991 bekendtgjort i Dansk Mønstertidende.
 Ved skrivelse af 1. marts 1991 nedlagde foreningen Autig, Hellerup, i  

 medfør af mønsterlovens § 18, stk. 2, indsigelse mod registrering af nogle af  

 de ansøgte mønstre.
 Som begrundelse for indsigelsen anførtes:
 »Under henvisning til DANSK MØNSTERTIDENDE nr. 01 af 04-01-91  

 påklages herved på vore branchemedlemmers vegne nedenstående ansøgninger om  

 registrering:
MA 1552-89, Løbenr. 2, motorhjelm MA 1552-89, Løbenr. 3, forskærm MA 1552-89, Løbenr. 4, forreste travers MA 1552-89, Løbenr. 13, bageste kofanger MA 1552-89, Løbenr. 14, frontgitter For de nævnte ansøgninger vil vi gøre gældende, at registrering ikke kan  

 finde sted i henhold til gældende Mønsterlov, idet det ikke drejer sig om et  

 produkt, som adskiller sig væsentligt fra, hvad der var kendt.
Vi henviser derudover til det medsendte materiale i 3 eksemplarer, hvoraf  

 det tydeligt fremgår, at lignende produkt var almindeligt tilgængeligt før  

 den angivne ansøgningsdato.« Ansøgeren imødegik indsigelsen i skrivelse af 14. maj 1991 og skrev:
»Indledningsvis bemærker vi, at der i det fra indsigeren modtagne  

 materiale ikke er anført nogen begrundelse for påstanden om, at de ansøgte  

 mønstre ikke anses at »adskille sig væsentligt fra, hvad der var  

 kendt«.
Materialets alder er dårligt dokumenteret, og flere af  

 afbildningerne har en kvalitet, der er ubrugelig til formålet.
Dernæst skal vi fremføre, at det for reservedele og tilbehør til biler i  

 almindelighed gælder, at disse har en ufravigelig grundform med hovedtræk,  

 der genfindes i en lang række af bilmodeller og endog i forskellige  

 bilmærker.
Dette gælder skærme, døre, kofangere, dæk m.v.
En sådan grundform  

 er af afgørende betydning for, at den pågældende del overhovedet kan udfylde  

 den tiltænkte funktion.
Til trods herfor oplever brugeren i almindelighed og fagfolk som  

 indsigeren i særdeleshed sådanne ligeartede produkter, som er tiltænkt hver  

 sin bilmodel, som værende endog særdeles forskellige.
Dette faktum afspejles  

 også i Patentdirektoratets praksis vedrørende mønsterregistrering af tilbehør  

 og reservedele til biler.
 Til det modtagne modholdsmateriale har vi følgende kommentarer.
Løbenr. 2 Den modholdte motorhjelm har set oppefra stor lighed med løbenr. 2a, men  

 undersiderne er væsentligt forskellige fra hinanden.
Løbenr. 2b har en række  

 afstivninger, som navnlig i det store område omkring midten er stærkt  

 asymmetriske, mens den modholdte motorhjelm i sammenligning hermed på det  

 nærmeste er symmetrisk.
Afstivningernes forløb samt antallet, størrelsen og  

 udseendet af de felter, som afstivningerne afgrænser er så forskellige fra  

 hinanden, at der under hensyn til ovenstående må siges at være tale om to  

 helt forskellige mønstre.
Løbenr. 3 Den modholdte forskærm har en meget blødt afrundet forende, hvor løbenr. 3  

 er tilspidset.
Den i brug stillingen omtrent vandrette underkant af skærmenes  

 forreste del afviger ligeledes fra hinanden, idet løbenr. 3 tydeligt viser  

 detaljer til brug ved skærmens montering, og disse detaljer fortsætter fortil  

 i retning mod bilens midte, hvilket ikke ses at være tilfældet hos den  

 modholdte forskærm.
Løbenr. 3 har ligeledes monteringsdetaljer i sit nederste  

 hjørne bagtil, hvilket heller ikke genfindes hos den modholdte skærm.
Hos den  

 modholdte skærm ser det ud til, at underkanten af den forreste del har sin  

 forlængelse på skærmens bageste del, hvor den har form af en langsgående  

 fordybning.
I modsætning hertil har løbenr. 3 her en svag profilering, som  

 har sin parallel forløbende næsten ubrudt over hjuludskæringen.
Set indefra  

 har løbenr. 3 langs sin overkant en række meget tydeligt markerede  

 monteringsdetaljer, som ikke ses på afbildningen af den modholdte forskærm.
Løbenr. 4 Den gennemgående, vandrette øverste del hos løbenr. 4 forløber  

 hovedsageligt vandret, idet den hos løbenr. 4a dog udviser en svag bue nedad.  

 Hos den modholdte travers er midterstykket øjensynligt helt retlinet og  

 forløber på et lavere niveau end ude i siderne, idet der er en markeret grå  

 overgang med relativ kort udstrækning mellem de vandrette dele.
De  

 perspektiviske afbildninger viser tydeligt, at den gennemgående del hos den  

 modholdte travers har nogenlunde konstant bredde, idet forkant og bagkant  

 overalt forløber omtrent parallelt, mens løbenr. 4b viser, at forkant og  

 bagkant følger hver sit forløb.
Løbenr. 4b viser endvidere tydeligt, at  

 rammerne omkring hullerne til montering af lygter er stillet skråt, hvor de  

 tilsvarende rammer hos den modholdte travers øjensynligt står nogenlunde  

 lodret. Åbningerne i rammerne til montering af lygter er helt forskellige fra  

 hinanden, og endvidere har de to traverser monte-ringsdetaljerne anbragt på  

 helt forskellige steder, ligesom også lygterammernes underkanter er  

 forskellige.
Løbenr. 13 Der er her modholdt to kofangere, hvoraf den første er afbilledet så  

 dårligt, at kommentarerne her skal indskrænkes til hvad, der kan ses af de  

 silhuetlignende afbildninger.
Den underste kant forekommer her at være  

 ubrudt, hvor løbenr. 13 i venstre side har en udskæring til udstødningsrør.  

 Løbenr. 13 har i sin højre side et vandret, ovalt hul, som ikke ses hos  

 modholdet.
Løbenr. 13 har langs sin overkant en opadragende kant med huller til  

 montering, hvilket heller ikke ses hos modholdet.
Endvidere er profilen set  

 bagfra også forskellig, idet profilen hos modholdet er mindre end hos løbenr.  

 13.
Hos det andet modhold markeret nr. 0211125 gør det samme sig gældende for  

 konturen set bagfra: den underste kant er lavere beliggende på midten end i  

 siderne, hvor den hos løbenr. 13 overalt forløber i samme højde.
Løbenr. 13  

 har ikke nogen gennemgående lys stribe i midten, og den modholdte kofanger  

 har ikke nogen monteringskant lang sin overkant.
Endvidere er det ovale hul i  

 den modholdte kofangers højre side orienteret lodret.
 Her skal dog navnligt lægges vægt på sidernes forskelligt skrånende  

 profiler og modholdets nedadragende kant på midterstykket.
Løbenr. 14 De modtagne afbildninger af de to modholdte frontgitre er af en så dårlig  

 kvalitet, at de hovedsageligt kun viser et sort rektangel med fem lyse, skrå  

 striber på midten.
Af de perspektiviske afbildninger synes det dog at fremgå,  

 at gitrene har et større antal vandret forløbende ribber, og navnlig herved  

 adskiller det sig fra løbenr. 14, hvis helhedsindtryk præges af to relativt  

 brede og gennemgående vandrette åbninger over hinanden, hvor der over den  

 øverste åbning findes en plade af omtrent samme bredde som hver af  

 åbningerne.
I betragtning af de her påpegede forskelle mellem ansøgningens mønstre og  

 de modholdte genstande anmoder vi Direktoratet om at afvise indsigelsen og at  

 godkende ansøgningen i dens helhed.' I skrivelse af 25. juli 1991 anførte indsiger følgende:
 » Løbenr. 2: Det er efter vor opfattelse kun den udvendige del  

 af en motorhjelm, der er af designmæssig betydning, idet den indvendige del  

 kun tjener som afstivning, og som regel er dækket af et isolerende materiale.  

 Den indvendige afstivning kan således ikke ses af nogen.
 Løbenr. 3: Der er intet designmæssigt nyt i ansøgte mønster, og de  

 få og ubetydelige afvigelser i afstivningernes udførelse vil være skjult  

 efter delens montering.
 Løbenr. 4: Der er intet designmæssigt nyt i ansøgte travers.  

 Lignende traverser har været markedsført til tidligere modeller og typer uden  

 væsentlige ændringer.
 Løbenr. 13: For en ordens skyld fremsendes vedlagt ny kopi af  

 tidligere fremsendte illustration mrk MA 1552 1989 lb.nr. 13, der viser to  

 fotografier af en og samme kofanger, som på mønsteransøgningstidspunktet var  

 frit tilgængelig.
 Disse billeder viser tydeligt, at ansøgte og modholdte kofangere nærmest  

 er identiske og at illustrationerne kunne betragtes som to billeder af samme  

 produkt.
På billede 3 a ses tydeligt, at den ydre omkreds samt smiget i begge ender  

 af både ansøgte og modholdte kofangere er identiske.
Samtidig er facon,  

 prægninger og udskæring til udstødning, betragtet på den lodrette flade så  

 ens, at der ikke for ansøgte kofangers vedkommende kan tales om en nyskabelse  

 i nyhedskriteriets forstand.
 Billede 3 b viser tydeligt, at smiget i begge ender samt smiget i bunden,  

 inkl. udskæring til udstødning er helt ens.
Kopi af katalogforside ISAM 1988 samt kopi af side i samme katalog, som  

 tidligere er indsendt som modholdsmateriale, er at betragte som bevis på, at  

 ansøgte kofanger har været kendt og tilgængelig tidligere end indgivelsen af  

 mønsteransøgning.
Dette materiale er ikke at betragte som en 100% gengivelse  

 af omtalte kofanger, da et katalog i de fleste tilfælde bliver fremstillet på  

 bogtrykmæssig letteste og dermed billigste måde til brug for  

 lager/værkstedsekspeditioner - og ikke som detaljerede gengivelser.
 Endelig skal vi tillade os at henvise til den udtalelse, som  

 Patentdirektoratets direktør, Per Lund Thoft, anbragte i sit brev til  

 Industriministeriet af 29. februar, 1988, Citat: »Man kan af flere af  

 presseartiklerne få det indtryk, at enhver automobilreservedel kan beskyttes.  

 Det må derfor fremhæves, at kun sådanne reservedele, som i udseendet  

 væsentligt adskiller sig fra tidligere kendte varer, kan beskyttes. Ændrede  

 detaljer er normalt ikke nok til, at en genstand kan mønsterbeskyttes«.
 Ansøger kommenterede i skrivelse af 13. november 1991 indsigers ovennævnte  

 skrivelse og anførte:
»  Løbenr. 2 Indsigerens opfattelse, at »kun den udvendige del af en motorhjelm...  

 er af designmæssig betydning, idet den indvendige del kun tjener som  

 afstivning, og som regel er dækket af et isolerende materiale«, deler vi  

 ikke.
Der er indleveret afbildninger af såvel ydersiden som indersiden af  

 løbenr. 2, idet vi er af den opfattelse, at også indersiden bidrager til at  

 give mønstret særpræg.
Hvis ikke dette var tilfældet, ville der naturligvis  

 kun være indleveret afbildning af mønstrets yderside.
Løbenr. 3 Indsigerens bemærkning om, at visse dele vil være skjulte efter delenes  

 montering, må lades ude af betragtning.
Mønstret skal betragtes i sin helhed  

 uden hensyntagen til, om visse dele efter montering vil være skjulte.
Sådanne  

 funktionelle dele af mønstret sætter også deres præg på mønstret, og bør i  

 samme grad som mønstrets ikke-funktionelle dele tages i betragtning ved  

 vurdering af mønstrets registrerbarhed.
Løbenr. 4 Der er her blot anført den udokumenterede påstand, at »lignende har  

 været markedsført til tidligere modeller og typer uden væsentlige  

 ændringer.« Løbenr. 13 Indsigerens bemærkning øverst side 2, at »materialet ikke er at  

 betragte som en 100% gengivelse af omtalte kofanger, ...«, og at  

 materialet ikke skal betragtes som detaljerede gengivelser, må tages som  

 udtryk for, at sådanne ikke kan fremskaffes.
I vor skrivelse af 15. maj 1991  

 har vi betonet, at netop vedrørende reservedele og tilbehør til biler skal  

 der ofte lægges vægt på sådanne detaljer ved bedømmelse af disses  

 registrerbarhed som mønstre.
I øvrigt henvises til vor kommentar vedrørende  

 løbenr. 13 i nævnte skrivelse.' Den 7. april 1992 traf Patentdirektoratet afgørelse i sagen og tog  

 indsigelsen til følge for så vidt angår løbenumrene 3 og 4 forskærm og  

 forreste travers, men ikke for så vidt angår løbenumrene 2, 13 og 14 med  

 følgende begrundelse:
»Der må imidlertid gives indsigeren medhold i, at forskellene mellem  

 løbenumrene 3 og 4 og de heroverfor fremdragne automobildele ikke skønnes at  

 være så betydningsfulde og iøjnefaldende, at de kan bevirke, at de ansøgte  

 mønstre kan anses for at adskille sig væsentligt derfra.« Denne afgørelse har klageren ved skrivelse af 4. juni 1992 indbragt for  

 Patentankenævnet.
 I ankebegrundelse af 17. august 1992 anfører klageren følgende:
»Vi har allerede tidligere gjort opmærksom på, at det for reservedele  

 til biler i almindelighed gælder, at disse har en ufravigelig og funktionelt  

 betinget grundform med hovedtræk, der genfindes i en lang række af  

 bilmodeller og endog i forskellige bilmærker.
Dette gælder skærme, døre,  

 kofangere, dæk m.v.
En sådan grundform er af afgørende betydning for, at den  

 pågældende del overhovedet kan udfylde den tiltænkte funktion.
Ved  

 formgivning af sådanne dele er designeren derfor underlagt væsentlige  

 begrænsninger i sin kreativitet, og forskelle i mønstermæssig henseende skal  

 derfor i højere grad søges i detaljerne end i helheden.
I praksis oplever  

 brugeren i almindelighed (og fagfolk som indsigeren i særdeleshed) derfor  

 sådanne ligeartede produkter, som er tiltænkt hver sin bilmodel, som værende  

 endog særdeles forskellige.
 Til hvert af de mønstre, som efter indsigelsen blev nægtet registrering,  

 har vi følgende kommentarer.
Løbenr. 3 Den modholdte forskærm har over udskæringen til en forlygte en meget blødt  

 afrundet forreste ende, hvor den tilsvarende ende hos løbenr. 3 er  

 tilspidset.
De i brugsstillingen omtrent vandrette underkanter af de  

 respektive skærmes forreste del afviger ligeledes fra hinanden, idet løbenr.  

 3 tydeligt viser detaljer til brug ved skærmens montering, og som det særligt  

 tydeligt fremgår af løbenr. 3c, rager disse monteringsdele ved skærmens  

 forreste ende et langt stykke bort fra mønstrets inderside.
Tilsvarende  

 findes ikke hos den modholdte forskærm.
Løbenr. 3 har ligeledes  

 monteringsdetaljer i sit nederste hjørne bagtil, hvilket heller ikke findes  

 hos den modholdte skærm.
Af løbenr. 3c ses, at denne del er bukket let udad i  

 modsætning til den modholdte skærm, hvis bageste kant forløber i en jævn,  

 indadtil krum bue.
Hos løbenr. 3 mødes overkant og bagkant i et spidst  

 hjørne, hvor det tilsvarende hjørne hos den modholdte skærm er skråt  

 afskåret.
Løbenr. 3b viser en række tydelige monteringsdetaljer langs  

 overkanten og langs underkanten foran hjulbuen og endvidere bag den forreste  

 lygteudskæring.
Afbildningerne af den modholdte forskærm er af en sådan  

 kvalitet, at tilsvarende monteringsdetaljer ikke kan skelnes.
Af det  

 midterste videofoto af den modholdte forskærm fremgår det dog, at den  

 vandrette underkant foran hjulbuen øjensynligt har tre nedad ragende ører,  

 hvorved den tydeligt adskiller sig fra ansøgningens løbenr. 3. Hos den  

 modholdte skærm ser det ud til, at forlængelsen af den forreste dels  

 underkant hen på skærmens bageste del har form som en langsgående fordybning  

 - se især nederste videofoto.
I modsætning hertil har løbenr. 3 på det  

 tilsvarende sted en næsten umærkelig profilering, og parallelt hermed  

 forløber der over hjulbuen en næsten ubrudt, svag profilering.
Disse detaljer  

 er synlige på den monterede skærm.
Løbenr. 4 Den gennemgående og vandrette øverste del hos ansøgningens løbenr. 4  

 udviser mellem lygtehullerne en svag bue nedad.
Hos den modholdte travers er  

 stykket mellem lygtehullerne øjensynlig helt retlinet og forløber på et  

 lavere niveau end over lygtehullerne, idet et skråt stykke forbinder de  

 vandrette sektioner med tydelige knæk mellem.
Disse træk ses tydeligst på det  

 nederste af de tre videofotos af den modholdte travers, men fremgår også af  

 det øverste videofoto.
De perspektiviske afbildninger (løbenr. 4b henholdsvis  

 nederste videofoto) viser tydeligt, at den gennmgående del hos den modholdte  

 travers har nogenlunde konstant bredde (målt i bilens længderetning), idet  

 forkant og bagkant overalt forløber omtrent parallelt, men med ovenfornævnte  

 knæk, mens løbenr. 4b viser, at forkant og bagkant følger hvert sit og helt  

 forskellige forløb. Åbningerne i rammerne til montering af lygter er helt  

 forskellige fra hinanden, ligesom også lygterammernes underkanter er  

 forskellige.
Endelig adskiller ansøgningens løbenr. 4 sig fra den modholdte  

 travers ved en lang række monteringsdetaljer såvel ved deres udseende som  

 deres placering.« Ved skrivelse af 25. november 1992 har indsiger fastholdt indsigelsen:
»I besvarelse af nævnte skrivelse af 28. oktober 1992 skal vi endnu  

 engang med henvisning til vort oprindeligt fremsendte materiale fastholde, at  

 de nævnte løbenumres mønstre ikke fremviser noget designmæssigt nyt og dermed  

 ikke adskiller sig på nogen væsentlig måde fra de allerede kendte og  

 markedsførte skærme og traverser.« Ankenævnet har behandlet sagen på sit møde den 4. november 1993.
 For klageren mødte civilingeniør Erik Sigh.
 Indsigeren var ikke mødt.
Klageren henviste til de skriftlige indlæg og anførte navnlig, at der med  

 hensyn til automobilreservedele arbejdes ud fra en bundet opgave, i det  

 foreliggende tilfælde en optimering af facon af aerodynamiske hensyn.
Der må  

 derfor i højere grad ske en vurdering af detaljerne.
 Der forevistes nye billeder vedrørende lb.nr. 3.
 Ankenævnet skal udtale:
Af de af Direktoratet anførte grunde og idet det for Ankenævnet fremførte  

 ikke findes at kunne føre til andet resultat bestemmes:
 Den påklagede afgørelse stadfæstes.
Grønning-Nielsen.
Hans Chr.
Thomsen.
J.C.
Warnich-Hansen.
