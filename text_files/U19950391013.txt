Arbejdsretssag ikke udsat på de almindelige domstoles afgørelse af et  

 spørgsmål, der allerede var afgjort af Arbejdsretten Indklagede i sagen, hvori kendelse var afsagt den 15/2-95, (refereret i  

 Nyt fra Arbejdsretten nr. 3/1995, marts 1995), anlagde 23/3-95 sag mod  

 klageren ved Københavns Byret og påstod her klageren tilpligtet at anerkende,  

 at Arbejdsrettens kendelse af 15/2-95 er ugyldig, og at retssag mod  

 indklagede alene kan anlægges ved og behandles af de almindelige domstole.  

 Københavns Byret henviste 1/5-95 sagen til Østre Landsret.
 Indklagede påstod herefter arbejdsretssagen udsat.
 Subsidiært påstod indklagede arbejdsretssagen udsat foreløbigt, indtil det  

 ved endelig dom eller kendelse er fastslået, om den ved Københavns Byret  

 anlagte sag kan påkendes i realiteten.
 Klageren påstod sagen fremmet ved Arbejdsretten uden hensyntagen til den  

 ved Københavns Byret anlagte sag.
Arbejdsretten udtalte, at kendelsen af 15/2-95 alene påkendte de  

 anbringender, indklagede havde anført til støtte for den af indklagede  

 nedlagte afvisningspåstand. mens indklagede ikke havde gjort gældende, at  

 Arbejdsretten ikke var kompetent hertil.
Endvidere havde indklagede til  

 støtte for de påstande, indklagede har nedlagt i den ved Københavns Byret  

 anlagte sag, kun anført de samme anbringender.
Da Arbejdsrettens domme og  

 kendelser ikke kan appelleres, fandt Arbejdsretten det ikke hensigtsmæssigt i  

 medfør af arbejdsretslovens § 19, jf. retsplejelovens § 345, at udsætte denne  

 sag som af indklagede påstået.
 Ved klageskrift af 2. maj 1994 har Landsorganisationen i Danmark for  

 Restaurations- og Bryggeriarbejder Forbundet indklaget Hotel Færgegården  

 Lohals A/S ved Sammenslutningen af Firma-Funktionærer for Arbejdsretten og  

 nedlagt følgende påstande:
 Indklagede, Hotel Færgegården Lohals A/S ved Sammenslutningen af  

 Firma-Funktionærer, tilpligtes at anerkende at være forpligtet af den til  

 enhver tid gældende overenskomst mellem Restaurations- og Bryggeriarbejder  

 Forbundet og HOREFA samt for overenskomstbrud at betale en efter rettens skøn  

 fastsat bod til Restaurations- og Bryggeriarbejder Forbundet.
 Indklagede, Hotel Færgegården Lohals A/S ved Sammenslutningen af  

 Firma-Funktionærer, tilpligtes at efterbetale manglende bidrag til  

 Uddannelsesfonden.
 Indklagede har påstået afvisning.
 Klageren har påstået frifindelse for indklagedes afvisningspåstand.
 Afvisningsspørgsmålet blev procederet den 16. januar 1995.
 Indklagede gjorde til støtte for den nedlagte afvisningspåstand gældende,  

 at Arbejdsretten er inhabil i forhold til indklagede, idet Sammenslutningen  

 af Firma-Funktionærer ikke er blandt de faglige organisationer, der vælger  

 Arbejdsrettens medlemmer, og da Sammenslutningen af Firma-Funktionærer har  

 fra de etablerede parter på arbejdsmarkedet på både arbejdsgiver- og  

 arbejdstagerside på væsentlige punkter afvigende standpunkter, og at det vil  

 være i strid med artikel 6 i Den europæiske Menneskeretskonvention, såfremt  

 nærværende sag behandles og afgøres af Arbejdsretten og ikke af de  

 almindelige domstole, idet Arbejdsretten ikke sikrer indklagede en retfærdig  

 offentlig rettergang for en uafhængig og upartisk domstol.
Indklagede anførte i relation til anbringendet om inhabilitet, at selv om  

 lovgivningsmagten har ønsket at organisere Arbejdsretten som en domstol, er  

 resultatet ikke blevet vellykket, idet Arbejdsretten mere har karakter af en  

 voldgiftsret end en domstol.
Medlemmerne af Arbejdsretten vælges for 3 år og  

 kan genvælges.
Herved mister Arbejdsretten den personelle uafhængighed,  

 grundlovens § 64 kræver af en dommer.
Dette er særlig betænkeligt i denne  

 sag, hvor klageren har væsentlig indflydelse på valgene, som indklagede er  

 uden indflydelse på.
Indklagede anførte i relation til anbringendet om artikel 6 i Den  

 europæiske Menneskeretskonvention, at konventionen ved lov nr. 285 af 29.  

 april 1992 er blevet inkorporeret i dansk ret.
Konventionen må derfor som  

 inkorporeret i dansk ret ved en yngre lov end arbejdsretsloven fra 1973 have  

 forrang for denne.
Artikel 6 i konventionen foreskriver, at enhver har ret  

 til at få sin tvist afgjort af en uafhængig og upartisk domstol.  

 Arbejdsretten er hverken uafhængig eller upartisk.
I uafhængighedskravet  

 ligger, at ingen udenforstående må have adgang til at øve nogen direkte  

 indflydelse på de afgørelser, der træffes af organet.
Det er således  

 utvivlsomt, at uafhængighedskravet udelukker, at nogen af domstolsorganets  

 medlemmer er undergivet tjenestebefalinger med hensyn til stemmeafgivningen.  

 Upartiskhedskravet skal efter Den europæiske Menneskerettighedsdomstols  

 praksis prøves ud fra to principielt forskellige kriterier: Den subjektive og  

 den objektive test.
Det gøres ikke gældende, at Arbejdsretten er partisk  

 efter den subjektive test, som efterprøver, om dommerens afgørelse i en  

 konkret sag er påvirket af uvedkommende hensyn.
Det gøres derimod gældende,  

 at Arbejdsretten er partisk efter den objektive test, som efterprøver, om  

 Arbejdsretten uden rimelig tvivl fremstår som ikke påvirket af uvedkommende  

 hensyn.
Også her får det betydning, at indklagede er uden indflydelse på  

 valgene af Arbejdsrettens medlemmer, hvad klagerne har, og at indklagede på  

 væsentlige punkter har fra de på arbejdsmarkedet etablerede parter afvigende  

 standpunkter.
Klageren anførte, at den foreliggende sags materielle indhold er af en  

 art, som Arbejdsretten har afgjort adskillige af, og som Arbejdsretten derfor  

 uden besvær kan afgøre.
Den kan ikke afgøres af andre organer end  

 Arbejdsretten, og retsformanden i Arbejdsretten er en højesteretsdommer.
Det  

 er derfor vanskeligt at se, at sagen rejser et reelt problem.
Det er rigtigt,  

 at juridiske forfattere har været betænkelige ved den gældende retstilstand.  

 Ingen af dem har imidlertid gjort sig til talsmænd for, at problemet skulle  

 løses ved retspraksis.
Det kan ikke være Arbejdsrettens opgave at underkende  

 dansk lovgivning.
Afvisningsspørgsmålet blev afgjort ved Arbejdsrettens kendelse af 15.  

 februar 1995, der frifandt klageren for den af indklagede nedlagte  

 afvisningspåstand.
Kendelsens præmisser er sålydende:
»Siden 1920 har domstolene anset sig for kompetente til at  

 efterprøve, om love er uforenelige med grundloven.
Arbejdsretten er herefter  

 forpligtet til at efterprøve, om arbejdsretsloven strider mod grundlovens §  

 64. Arbejdsretten lægger ved afgørelsen af dette spørgsmål vægt på, at  

 Arbejdsretten alene afgør de i lovens §§ 9-11 nævnte sager, og at grundlovens  

 § 3 ikke foretager en præcis bestemmelse af begrebet »Den dømmende  

 magt«.
Arbejdsretten finder herefter ikke, at der foreligger  

 tilstrækkeligt grundlag for at statuere, at arbejdsretsloven er i strid med  

 grundlovens § 64.
Artikel 6 i Den europæiske Menneskeretskonvention retter sig efter sit  

 indhold udtrykkeligt til domstolene.
Arbejdsretten er herefter forpligtet til  

 at efterprøve, om arbejdsretsloven strider mod artikel 6 i Den europæiske  

 Menneskeretskonvention.
Arbejdsretten lægger herved vægt på, at ingen af  

 Arbejdsrettens medlemmer er undergivet instruktionsbeføjelser fra  

 udenforstående med hensyn til udøvelsen af deres konkrete  

 afgørelsesmyndighed.
Arbejdsretten finder herefter ikke grundlag for at  

 statuere, at Arbejdsretten ikke er uafhængig.
Arbejdsretten lægger endvidere  

 vægt på, at de arbejdsgiver- og lønmodtagerorganisationer og offentlige  

 instanser, der efter arbejdsretslovens § 3 vælger Arbejdsrettens fagdommere,  

 dækker langt den største del af det danske arbejdsmarked.
At Sammenslutningen  

 af Firma-Funktionærer ikke også deltager i dette valg, giver ikke  

 Arbejdsretten grundlag for at statuere, at Arbejdsretten ikke er upartisk.
Som følge heraf frifinder Arbejdsretten klageren for den af indklagede  

 nedlagte afvisningspåstand.' Indklagede anlagde den 23. marts 1995 sag mod klageren ved Københavns  

 Byret.
Indklagede har her påstået klageren tilpligtet at anerkende, at  

 Arbejdsrettens kendelse af 15. februar 1995 er ugyldig, og at retssag mod  

 indklagede alene kan anlægges ved og behandles af de almindelige domstole.  

 Indklagede har her gjort gældende, at lov om Arbejdsretten er i strid med  

 Grundlovens § 64, at lov om Arbejdsretten er i strid med artikel 6 i Den  

 europæiske Menneskeretskonven tion, at Arbejdsrettens kendelse af 15. februar  

 1995 som følge deraf er ugyldig, og at retssag mod indklagede herefter alene  

 kan anlægges ved og behandles ved de almindelige domstole.
Københavns Byret  

 har den 1. maj 1995 henvist sagen til Østre Landsret, hvor sagen i 8.  

 afdeling er berammet til forberedende retsmøde den 26. juni 1995. Klageren  

 agter her at påstå sagen afvist.
Indklagede har herefter påstået arbejdsretssagen udsat, til der er afsagt  

 endelig dom i den af indklagede mod klageren den 23. marts 1995 ved  

 Københavns Byret anlagte sag.
Subsidiært har indklagede påstået  

 arbejdsretssagen udsat foreløbigt, indtil det ved endelig dom eller kendelse  

 er fastslået, om den af indklagede mod klageren den 23. marts 1995 ved  

 Københavns Byret anlagte sag kan påkendes i realiteten.
 Klageren har heroverfor påstået sagen fremmet ved Arbejdsretten uden  

 hensyntagen til den af indklagede den 23. marts 1995 ved Københavns Byret  

 anlagte sag.
Indklagede har til støtte for de nu under arbejdsretssagen nedlagte  

 påstande anført, at Arbejdsrettens kendelse af 15. februar 1995 agtes  

 indbragt for Den europæiske Menneskerettighedsdomstol, at det som følge af  

 muligheden for, at Arbejdsrettens kendelse af 15. februar 1995 erklæres  

 ugyldig, vil være processuelt uhensigtsmæssigt at realitetsbehandle sagen,  

 før der er truffet endelig afgørelse i den af indklagede ved Københavns Byret  

 anlagte sag, at princippet i retsplejelovens § 345 bør finde anvendelse i  

 nærværende sag, og at en udsættelse af sagen ikke kan antages at medføre  

 noget retstab for klageren eller i øvrigt vanskeliggøre gennemførelsen af  

 sagen.
Indklagede har videre anført, at Arbejdsrettens kendelse af 15.  

 februar 1995 vedrørte rene juridiske lovfortolkningsspørgsmål, der kan  

 indbringes for de almindelige domstole.
Indklagede har herved henvist til  

 retspraksis vedrørende voldgiftskendelser, der kan indbringes for domstolene.
Klageren har til støtte for den nu under arbejdsretssagen nedlagte påstand  

 anført, at nærværende sag efter arbejdsretslovens § 9, stk. 1, er omfattet af  

 Arbejdsrettens saglige kompetence.
Da denne kompetence efter  

 arbejdsretslovens § 11 er eksklusiv, kan sager, der efter § 9 hører under  

 Arbejdsrettens kompetence, ikke indbringes for de almindelige domstole.
Da  

 Arbejdsrettens kompetence således er eksklusiv, og da Arbejdsrettens domme og  

 kendelser ikke kan appelleres, foreligger der ikke retlig grund for at  

 udsætte realitetsbehandlingen af nærværende sag på afventning af den af  

 indklagede ved Københavns Byret anlagte sag.
De anbringender, der gøres  

 gældende under den sag, blev påkendt ved Arbejdsrettens kendelse af 15.  

 februar 1995. Den sag udgør således i realiteten en anke af Arbejdsrettens  

 kendelse af 15. februar 1995. Princippet i retsplejelovens § 345 kan herefter  

 ikke finde anvendelse i nærværende sag.
Klageren har naturligt en væsentlig  

 og begrundet interesse i, at spørgsmålet om, hvorvidt der foreligger en  

 overenskomst med indklagede, afgøres hurtigst muligt.
En imødekommelse af en  

 af indklagedes påstande medfører en risiko for, at alle sager vedrørende  

 uorganiserede i en uvis fremtid må sættes i bero på, at denne sags formalitet  

 afgøres endeligt ved de almindelige domstole og Den europæiske  

 Menneskerettighedsdomstol.
ARBEJDSRETTEN SKAL UDTALE Arbejdsrettens kendelse af 15. februar 1995 påkendte alene de  

 anbringender, indklagede havde anført til støtte for den af indklagede  

 nedlagte afvisningspåstand.
Indklagede har ikke gjort gældende, at  

 Arbejdsretten ikke var kompetent hertil.
Indklagede har til støtte for de  

 påstande, indklagede har nedlagt i den ved Københavns Byret den 23. marts  

 1995 anlagte sag, kun anført de samme anbringender.
Da Arbejdsrettens domme  

 og kendelser ikke kan appelleres, finder Arbejdsretten det ikke  

 hensigtsmæssigt i medfør af arbejdsretslovens § 19, jf. retsplejelovens §  

 345, at udsætte denne sag som af indklagede påstået.
Arbejdsretten tager  

 herefter klagerens påstand til følge.
Thi bestemmes Denne sag fremmes ved Arbejdsretten uden hensyntagen til den af  

 indklagede, Hotel Færgegården Lohals A/S ved Sammenslutningen af  

 Firma-Funktionærer, den 23. marts 1995 ved Københavns Byret anlagte sag.
 I sagsomkostninger skal indklagede betale 2.000 kr. til Arbejdsretten.
