 I henhold til § 17, stk. 3, § 35, stk. 1, § 39, § 43, stk. 1, § 46 og § 84  

 i lov nr. 681 af 23. december 1975 om arbejdsmiljø og efter bemyndigelse i  

 henhold til § 73 fastsættes:
Område § 1.  Bekendtgørelsen omfatter arbejde i og indretning  

 af private og offentlige spilde- og regnvandsafledningssystemer, herunder  

 kloak- og regnvandsledninger, bygværker, pumpebrønde, pumpestationer,  

 renseanlæg og regnvandsbassiner m.v., undtaget er dog ledning med tilhørende  

 brønde fra eenfamiliehuse eller rækkehuse til offentlig kloak.
 § 2.  Forpligtelserne ifølge denne bekendtgørelse  

 påhviler arbejdsgivere, arbejdsledere og øvrige ansatte, leverandører,  

 installatører, reparatører, projekterende, rådgivere og planlæggere efter  

 arbejdsmiljølovens almindelige regler.
Særlige regler om adgangsveje og nedgange § 3.  Adgangsveje og veje til nødudgange må ikke  

 blokeres og skal have en fri højde på mindst 2,1 m og en sådan bredde og  

 beskaffenhed, at færdsel kan foregå fuldt forsvarligt.
 Stk. 2.  Brønde, hvor nedstigning finder sted af hensyn  

 til eftersyn og vedligeholdelse, skal have et tværmål på mindst 125 cm og  

 afsluttes med skæv kegle ved terræn.
 Stk. 3.  Ledninger, der har større diameter end 100 cm,  

 skal være forsynet med nedgangsbrønde med mindst 150 cm i diameter.
 Stk. 4.  På ledninger, hvor der skal renses med  

 renseredskaber, f.eks. kugle, skal der på passende steder anbringes dæksler,  

 der muliggør op- og nedtagning af renseredskaber uden adskillelse.
§ 4.  I bygværker på op til 4 m's længde skal der være  

 mindst eet dæksel.
Bygværker på over 4 m's længde skal være forsynet med  

 mindst 2 dæksler.
I bygværker må der højst være 8 m til en opgang uanset den  

 ansattes placering på arbejdsstedet.
 Stk. 2.  Afstanden mellem nedgangsbrønde til ledninger,  

 hvori arbejde udføres, må højst være 50 m.
§ 5.  Den fri åbning i karme til nedgangsbrønde skal  

 være mindst 55x55 cm eller 55 cm i diameter.
I bygværker op til 4 m's længde  

 skal den fri åbning være mindst 60x80 cm.
I bygværker over 4 m's længde skal  

 de fri åbninger være mindst 100x120 cm, og mindst en af åbningerne skal være  

 så stor, at riste, klapper og porte m.m. kan tages op på terræn.
Stk. 2.  Dæksler, lemme og riste skal kunne åbnes under  

 anvendelse af en sikkerheds- og sundhedsmæssigt fuldt forsvarlig  

 arbejdsstilling.
De dæksler, lemme og riste, der ikke fjernes, skal kunne  

 fastholdes i åben stilling.
Stk. 3.  Når dækslernes vægt overstiger 50 kg, skal  

 dækslerne åbnes ved hjælp af tekniske hjælpemidler.
Hvis vægten er på 50 kg  

 og derunder, skal dækslerne åbnes ved hjælp af tekniske hjælpemidler, hvis  

 dette er muligt.
 Stk. 4.  Når dæksler og lemme åbnes, skal åbningerne  

 afspærres forsvarligt.
 Stk. 5.  Brøndkarme og topringe må tilsammen højst være  

 40 cm i højden.
Trapper, lejdere og stiger § 6.  Trapper skal udføres som ligeløbstrapper med 45  

 grader som største hældning.
 Stk. 2.  Trapperne skal forsynes med repos, der er  

 udformet som en forsvarlig standplads, når der skal arbejdes fra trappen.
 Stk. 3.  Trapper og gangbroer skal have en fri bredde på  

 mindst 0,6 m.
 § 7.  Når trapper ikke kan indrettes, f.eks. i snævre  

 nedgange, skal nedgangene have faststøbte eller fastmonterede lejdere eller  

 anden ligeså sikker nedgang, såsom forkrøbbede rundjernstrin efter DS 400.3.7  

 fra december 1956. I bygværker skal mindst een af adgangsvejene være en  

 skråtstillet, fastmonteret stige.
Stk. 2.  Afstanden fra terræn til første trin må højst  

 være 40 cm.
Afstanden fra nederste trin til banket må højst være 50 cm.
 Stk. 3.  Adgangsveje til farlige arbejdssteder, såsom  

 høje rådnetanke, koncentreringstanke og biologiske filtre, skal altid være en  

 trappe, der afsluttes med en repos.
Rækværker § 8.  Trapper, arbejdsplatforme, gangbroer og andre  

 passager, hvor der under færdsel er nedstyrtningsfare, skal forsynes med et  

 forsvarligt rækværk eller anden afskærmning.
 Stk. 2.  Rækværket skal bestå af håndliste, knæliste og,  

 når der er færdsel under gangarealet, en 10 cm høj fodliste.
Stk. 3.  Håndlisten skal være placeret 1 m over  

 standplads.
Håndlisten kan dog placeres 0,8 m over standplads, hvis dette er  

 nødvendigt af hensyn til installation af bevægeligt maskineri.
Stk. 4.  Knæliste skal placeres midt mellem håndliste og  

 standplads.
Knælisten kan dog udelades, såfremt afstanden mellem håndliste og  

 bassinkant er 0,5 m eller derunder.
 Stk. 5.  Rækværker skal opsættes således, at  

 klemningsfarer ved brug af tekniske hjælpemidler, f.eks. en skraberbro, ikke  

 kan opstå.
Særlige regler om arbejdsstedets indretning § 9.  Der må ikke arbejdes i ledninger med en diameter  

 på under 120 cm.
Stk. 2.  § 9, stk. 1, kan fraviges i katastrofetilfælde,  

 hvor dette er tvingende nødvendigt.
Fravigelser skal noteres i tilsynsbogen.
§ 10.  I pumpebrønde skal arbejdsstederne indrettes  

 sikkert, om nødvendigt i form af mellemdæk.
I sneglepumpestationer skal der  

 indrettes standplads ved sneglens ståleje.
 § 11.  Belægningen på gulve, trapper, platforme,  

 gangbroer og standpladser m.v. skal være af en sådan beskaffenhed, at  

 kloakslam m.v. ikke gør belægningen farlig at færdes på.
 Stk. 2.  Hvis belægningen ikke opfylder kravene i § 11,  

 stk. 1, skal der foretages særlig rengøring.
 § 12.  Arbejdspladser skal sikres med rækværk som  

 nævnt i § 8.
§ 13.  Ventilationsanlæg skal anvendes og om fornødent  

 opsættes permanent, således at sundhedsskadelige stoffer i indåndningszonen  

 fjernes.
Ventilationsanlægget skal være forsynet med alarmanordning, der  

 reagerer ved nedsat effektivitet og driftsstop.
Stk. 2.  I ledninger, der er beregnet til, at man kan  

 arbejde i dem, skal der placeres 15 cm lygtebrønde midt mellem  

 nedgangsbrøndene fra ledningens top til terræn, hvis afstanden mellem  

 nedgangsbrøndene er over 30 m.
Hvor sådanne lygtebrønde ikke kan etableres,  

 skal der på anden måde sikres en lige så effektiv ventilation.
 Stk. 3.  I lukkede rum i tilløbsbygværker, på renseanlæg  

 og større pumpestationer, hvor der løber urenset spildevand, skal der  

 anbringes detektorer, som giver alarm, når der findes eksplosionsfarlige  

 stoffer i luften over spildevandet.
 Stk. 4.  De overflader, f.eks. siderne på et renseanlægs  

 bassiner, der skal renses for slam og alger, skal have en glat overflade, der  

 kan rengøres.
 § 14.  Beluftningsaggregater skal udformes således, at  

 sundhedsskadelig eller generende luftforurening i form af tåge eller stænk  

 forhindres.
Særlige regler om tekniske hjælpemidler § 15.  Farligt maskineri, der fjernbetjenes, herunder  

 mekaniske riste, sneglepumper og overfladebeluftere, skal have nødstop  

 placeret i umiddelbar nærhed af maskineriet.
 § 16.  Filterpresser, sibåndspresser, centrifuger og  

 lignende maskineri skal indrettes således, at de ansatte ved almindelig  

 rensning af maskinerne ikke kommer i kontakt med slam eller udsættes for  

 sundhedsskadelig påvirkning i form af støv, aerosoler eller dampe.
 § 17.  Gasledninger skal føres i jorden uden om  

 bygninger.
Stk. 2.  I de anlæg, hvor rådnegassen forbrændes, skal  

 kedlen opstilles i et separat kedelhus af let konstruktion, medmindre anden  

 ligeså sikker opstilling kan etableres.
Kedelhuset skal sikres mod brand- og  

 eksplosionsfare.
 § 18.  Oplagringssteder for kemikalier skal  

 konstrueres således, at de beskæftigede ikke kommer i berøring med stofferne  

 eller udsættes for generende eller sundhedsskadeligt støv eller dampe.
Særlige regler om arbejdets udførelse Sikkerhedsforanstaltninger § 19.  Før nedstigning i en brønd eller et bygværk  

 skal der opsættes de fornødne afspærringer, advarselsskilte, advarselsblink  

 og lygter, og alle dæksler for opgange, der kan benyttes i en nødsituation,  

 skal åbnes.
Stk. 2.  Der skal udluftes effektivt, om fornødent ved  

 indblæsning af frisk luft.
Udluftningen skal opretholdes, så længe der  

 opholder sig personer i brønde m.v.
 Stk. 3.  Det skal ved måling konstateres, at arbejdet  

 kan udføres uden fare for eksplosion, forgiftning eller kvælning.
 Stk. 4.  I brønde, ledninger og andre trange rum skal  

 der under arbejdets udførelse oven for den opgang, som er nærmest  

 arbejdspladsen, være posteret 2 vagtmænd, som til stadighed har kontakt med  

 de arbejdende personer.
 Stk. 5.  Vagtmændene skal være forsynet med fornødent  

 redningsapparatur, jfr. §§ 26-28. De skal hurtigt kunne tilkalde hjælp enten  

 gennem hensigtsmæssigt placeret telefon eller radioanlæg.
 Stk. 6.  Vagtmændene skal være oplært i at benytte  

 redningsapparaturet korrekt.
§ 20.  Hvor der arbejdes med rensning af bassinkanter  

 inden for rækværket, skal der anvendes sikkerhedsbælte med forsvarligt  

 fastgjort livline.
Der skal desuden posteres en vagtmand, som til stadighed  

 har kontakt med de arbejdende personer.
Rensning § 21.  På renseanlæg skal der kunne spules.
Renset  

 spildevand må ikke benyttes til manuel spuling.
 Stk. 2.  Når det er muligt, skal højtryksspuling af  

 brønde, kloakker og bygværker m.v. udføres fra terræn.
 § 22.  Når der udrenses for flydeslam fra rådnetanke,  

 skal de beskæftigede sikres mod sundhedsfarlige gasser.
Instruktion § 23.  Arbejdsgiveren skal sørge for, at arbejdet  

 ledes af en person, der er instrueret om de ulykkes- og sundhedsfarer, der er  

 forbundet med arbejdet, og som er oplært i at afværge farlige situationer.
 Stk. 2.  Skriftlig advarsel om de særlige farer ved  

 kloakarbejde skal udleveres til de enkelte beskæftigede.
 Stk. 3.  Arbejdsgiveren har pligt til at informere de  

 beskæftigede om undersøgelsesresultatet af de prøver, som udtages i ledninger  

 og brønde af hensyn til de beskæftigedes sikkerhed og sundhed.
Vaccination § 24.  Ansatte, hvis beskæftigelse primært eller for  

 størstedelens vedkommende består i arbejde med håndtering, behandling eller  

 analyse af spildevand (kloakvand), kloakslam og lignende, skal være  

 vaccineret i overensstemmelse med arbejdstilsynets krav herom.
Særlige regler om beskyttelsesudstyr § 25.  Ansatte, der arbejder med håndtering,  

 behandling eller analyse af spildevand (kloakvand), kloakslam og lignende,  

 skal bruge særligt arbejdstøj, der er egnet til arbejdets udførelse, så længe  

 dette arbejde udføres.
 Stk. 2.  Under højtryksrensning og lignende tilsmudsende  

 arbejde skal de beskæftigede desuden bruge overtrækstøj og masker til  

 beskyttelse mod tilbageslag af bakterieholdigt spulevand fra vægge, når  

 spuling ikke kan foretages fra terræn.
 Stk. 3.  Det brugte, særlige arbejdstøj skal på  

 arbejdsgiverens foranledning vaskes og renses adskilt fra andet tøj og under  

 sådanne forhold, at sundhedsskader ikke kan opstå.
 Stk. 4.  Det således rensede, særlige arbejdstøj og  

 personlige værnemidler skal desinficeres, før det bruges igen.
 Stk. 5.  Rent skiftetøj og varmt overtøj skal være til  

 disposition i et vist antal sæt i tilfælde af, at det anvendte arbejdstøj  

 bliver gennemblødt af spildevand eller lignende.
 § 26.  Under nedstigning i og ophold i brønde eller  

 lignende skal der anvendes løftesele (-bælte) og line, handsker og hovedværn.
 § 27.  De beskæftigede skal bruge et effektivt  

 luftforsynet åndedrætsværn, når der er risiko for, at udluftningen ikke er  

 tilstrækkelig, og hvor nedstigning i brønd eller lignende underjordisk rum er  

 nødvendig.
 § 28.  Hvor der er risiko for eksplosionsfare skal  

 værktøj, redskaber og fodtøj være af ikke-gnistgivende materiale.
Særlige regler om velfærdsforanstaltninger Særlige regler om velfærdsforanstaltninger ved nyanlæg og væsentlige  

 ombygninger af fast bemandet arbejdsplads og fast samlingssted § 29.  Der skal etableres velfærdsforanstaltninger  

 bestående af spiserum, omklædningsrum, baderum, toiletter samt tørre-, rense-  

 og vaskerum til arbejdstøj og personlige værnemidler m.v.
 Stk. 2.  Velfærdsforanstaltningerne skal kunne opvarmes.
 § 30.  Der skal indrettes spiserum, hvis størrelse,  

 inventar m.v. er afpasset efter antallet af brugere.
 Stk. 2.  Spiserum skal indrettes med dagslystilgang.
 Stk. 3.  Spiserum må kun benyttes, når særligt  

 arbejdstøj eller forurenet arbejdstøj er skiftet, og fornøden badning eller  

 håndvask er foretaget.
 Stk. 4.  Spiserum skal vedligeholdes og rengøres efter  

 behov, dog skal de rengøres mindst een gang dagligt.
§ 31.  Der skal indrettes to adskilte omklædningsrum,  

 eet til gangtøj m.v. og eet til arbejdstøj.
Rummene skal være placeret  

 således, at færdsel imellem dem kun kan ske gennem et baderum med varmt og  

 koldt vand.
Omklædningsrum skal indrettes for hvert køn for sig.
 Stk. 2.  Hvert omklædningsrum skal indrettes med  

 enpersonersskabe, der kan aflåses.
 Stk. 3.  Omklædningsrummene skal være velventilerede, og  

 størrelsen skal være afpasset efter antallet af brugere.
Stk. 4.  Skabsrækken i omklædningsrum til arbejdstøj  

 skal kunne opvarmes og ventileres.
Tørringen skal være hygiejnisk, og kunne  

 foregå så hurtigt, at arbejdstøjet er tørt, når det igen skal i brug.
§ 32.  Der skal indrettes baderum med håndvaske og  

 afskærmede brusebade med tilførsel af varmt og koldt vand.
Baderum skal være  

 velventilerede.
 Stk. 2.  Der skal findes en håndvask for hver 3. og et  

 brusebad for hver 6. ansat.
 Stk. 3.  Brusebade skal have gulvafløb fra hvert bad og  

 skal ventileres særskilt.
 Stk. 4.  De ansatte er forpligtet til før spisepause og  

 ved arbejdstids ophør at benytte de indrettede baderum for at undgå  

 sygdomssmitte.
 Stk. 5.  Mænd og kvinder skal kunne bade hver for sig.
 Stk. 6.  Baderum skal rengøres efter behov, dog mindst  

 een gang dagligt.
 § 33.  Der skal indrettes toiletter i tilknytning til  

 arbejdsrum og omklædnings- og baderum.
 Stk. 2.  Der skal findes et toilet for hver 12. ansat.
 Stk. 3.  Toiletter skal være forsynet med  

 vandudskylning.
 Stk. 4.  Adgang til toiletrum skal ske ad et gangareal  

 eller gennem et forrum, som ikke må have direkte adgang til et spiserum.
 Stk. 5.  For hvert toilet skal der findes håndvask med  

 varmt og koldt vand, sæbe og håndklæde, enten i toiletrummet eller i  

 forrummet.
 Stk. 6.  Toiletter skal vedligeholdes og rengøres efter  

 behov, dog skal de rengøres mindst een gang dagligt.
 § 34.  Omklædningsrum, baderum, toiletter og vaskerum  

 skal være forsynet med nødvendigt udstyr som spejle, affaldsbeholdere, bænke  

 og knager m.v.
§ 35.  Der skal indrettes særskilte tørrerum til  

 særligt arbejdstøj og personlige værnemidler m.v.
Tørringen skal være  

 hygiejnisk og kunne foregå så hurtigt, at særligt arbejdstøj og personlige  

 værnemidler er tørt, når det igen skal i brug.
 § 36.  Vaskerum eller passende anbragt vaskeniche skal  

 indrettes til vask og rengøring af fodtøj, overtrækstøj m.v.
Særlige regler om velfærdsforanstaltninger på eksisterende fast bemandet  

 arbejdsplads og fast samlingssted § 37.  Der skal findes spiserum, omklædningsrum,  

 baderum, toiletter og håndvask.
§ 38.  I omklædningsrum skal der findes to rækker  

 skabe adskilt fra hinanden, således at hver person råder over et skab i hver  

 række til henholdsvis gangtøj og arbejdstøj.
Omklædningsrummet skal tillige  

 være udstyret med en bænk.
 Stk. 2.  Skabsrækken indeholdende arbejdstøj skal kunne  

 opvarmes og ventileres, hvis der ikke findes egentligt tørrerum.
 Stk. 3.  Omklædningsarealet skal rengøres efter behov,  

 dog mindst een gang dagligt.
 § 39.  Der skal være adgang til brusebad med varmt og  

 koldt vand.
 Stk. 2.  De ansatte er forpligtet til før spisepause og  

 ved arbejdstids ophør at benytte de indrettede baderum for at undgå  

 sygdomssmitte.
Andre særlige regler om velfærdsforanstaltninger § 40.  Ved bygværker, renseanlæg, pumpestationer og  

 lignende, som af hensyn til rutinemæssig drift og vedligeholdelse kræver  

 arbejde på 300 mandtimer og derover om året, og hvor afstanden til fast  

 bemandet arbejdsplads eller fast samlingssted ikke kan tilbagelægges på under  

 5 minutter, skal der findes håndvask og bruser, begge med varmt og koldt  

 vand, toilet og opholdsrum.
 § 41.  Når der skal udføres arbejde af mere end 2  

 personer i 1 dag eller derover, og afstanden fra arbejdspladsen til fast  

 bemandet arbejdsplads eller fast samlingssted ikke kan tilbagelægges på under  

 5 minutter, skal der fra arbejdets påbegyndelse være opstillet een eller  

 flere skurvogne med velfærdsforanstaltninger indeholdende de i § 42 nævnte  

 faciliteter.
 Stk. 2.  Når der skal udføres arbejde af mere end 5  

 personer i 1 dag eller derover, og afstanden fra arbejdspladsen til fast  

 bemandet arbejdsplads eller fast samlingssted ikke kan tilbagelægges på under  

 5 minutter, skal der fra arbejdets påbegyndelse i de i stk. 1 nævnte  

 skurvogne findes en håndvask for hver 3. ansat, et brusebad for hver 6. ansat  

 og et toilet for hver 12. ansat.
 Stk. 3.  Ved beregningen af antallet af personer i stk.  

 1 og 2 er det uden betydning, om disse har samme arbejdsgiver.
 § 42.  Udover de almindelige skurvognskrav skal de i §  

 41 nævnte skurvogne indeholde:
 § 43.  Når der udføres arbejde, hvor afstanden til  

 fast bemandet arbejdsplads eller fast samlingssted ikke kan tilbagelægges på  

 under 5 minutter, men arbejdet i øvrigt ikke er omfattet af § 41, skal der  

 medbringes vand i fornødent omfang, medmindre dette er til rådighed på  

 arbejdspladsen.
Dispensationer § 44.  Direktøren for arbejdstilsynet kan, hvor  

 særlige forhold gør det rimeligt og forsvarligt, tillade afvigelser fra  

 bestemmelserne i denne bekendtgørelse.
 Stk. 2.  Tilsynskredsene kan efter bemyndigelse i  

 enkelttilfælde, hvor det er rimeligt og forsvarligt, tillade afvigelser fra  

 denne bekendtgørelse.
Klageadgang § 45.  Efter lov om arbejdsmiljø § 81 kan  

 tilsynskredsens afgørelse indbringes for direktøren for arbejdstilsynet inden  

 4 uger efter, at afgørelsen er meddelt den pågældende.
 Stk. 2.  Direktørens afgørelse kan indbringes for  

 arbejdsministeren inden 4 uger efter, at afgørelsen er meddelt den  

 pågældende.
Stk. 3.  Rettidig klage har opsættende virkning, indtil  

 klagemyndighedens afgørelse foreligger, eller klagemyndigheden bestemmer  

 andet.
Klage over afgørelser efter lov om arbejdsmiljø § 77, stk. 2, har ikke  

 opsættende virkning.
 Stk. 4.  Når særlige grunde taler derfor, kan  

 klagemyndigheden behandle en klage og tillægge denne opsættende virkning,  

 selv om klagen først fremkommer efter udløbet af den frist, der er nævnt i  

 stk. 1 og stk. 2.
Straf § 46.  Med bøde eller hæfte straffes den arbejdsgiver,  

 der overtræder §§ 3-43.
Stk. 2.  For overtrædelse af §§ 3-19, stk. 5, §§ 20-22  

 og §§ 25-43 kan der pålægges en arbejdsgiver bødeansvar, selv om  

 overtrædelsen ikke kan tilregnes ham som forsætlig eller uagtsom.
For  

 bødeansvaret fastsættes ingen forvandlingsstraf.
 § 47.  Med bøde eller hæfte straffes den arbejdsleder,  

 der overtræder § 3, stk. 1, § 5, stk. 3 og 4, § 9, stk. 1, § 11, stk. 2, §  

 13, stk. 1 og 2, §§ 19-22, § 25, stk. 1 og 2, §§ 26-28, § 30, stk. 3, § 32,  

 stk. 3, § 39, stk. 2, § 41 og § 43.
 § 48.  Med bøde eller hæfte straffes den ansatte, der  

 overtræder § 3, stk. 1, § 5, stk. 4, § 9, stk. 1, § 19, stk. 1 og 4, § 20, §  

 25, stk. 1 og 2, §§ 26-28, § 30, stk. 3, § 32, stk. 3, § 39, stk. 2 og § 43.
 § 49.  Med bøde eller hæfte straffes den leverandør,  

 der overttræder § 5, stk. 1 og 2, § 13, stk. 1 og 3, og §§ 14-16.
 § 50.  Med bøde eller hæfte straffes den installatør  

 og reparatører, der overtræder § 5, stk. 2 og 4, §§ 6-8, § 10, § 11, stk. 1,  

 §§ 12-19, § 23, stk. 1 og 2, og §§ 26-28.
 § 51.  Med bøde eller hæfte straffes den  

 projekterende, rådgiver og planlægger, der overtræder § 3, § 4, § 5, stk. 1,  

 2 og 5, §§ 6-8, § 10, § 11, stk. 1, §§ 12-18, § 21, stk. 1, § 29, § 30, stk.  

 1 og 2, § 31, § 32, stk. 1 og 2, § 33, stk. 1-6, § 34, § 35, § 36, stk. 1, §  

 37, § 38, stk. 1 og 2, § 39 og § 40.
 § 52.  For overtrædelser, der begås af aktieselskaber,  

 andelsselskaber eller lignende, kan der pålægges selskabet som sådant  

 bødeansvar, jfr. lov om arbejdsmiljø § 86.
Ikrafttrædelses- og overgangsbestemmelser § 53.  Følgende bestemmelser træder i kraft den 1.  

 januar 1984:
 Stk. 2.  Følgende bestemmelser træder i kraft den 1.  

 september 1984: § 19, stk. 4-6.
 Stk. 3.  Følgende bestemmelser træder i kraft den 1.  

 januar 1985: §§ 37-39, § 41 og § 42.
 Stk. 4.  Følgende bestemmelser træder i kraft den 1.  

 januar 1986, jfr. dog stk. 1, litra b) og litra c): § 13, stk. 1 og 3 og §  

 17.
 Stk. 5.  Følgende bestemmelse træder i kraft den 1.  

 januar 1987, jfr. dog stk. 1, litra c): § 14.
