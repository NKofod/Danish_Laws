Bekendtgørelse om  

 iværksætteruddannelsen I medfør af § 2, stk. 7, og § 18, stk. 2, i lov  

 nr. 508 af 30. juni 1993 om åben uddannelse (erhvervsrettet  

 voksenuddannelse) m.v. fastsættes:
Kapitel 1 Formål, udbud og adgangskrav § 1. Det er uddannelsens formål at  

 kvalificere deltagerne til at etablere og drive egen virksomhed.
Den  

 uddannede skal kunne udarbejde en samlet forretningsplan med anvendelse af  

 viden inden for områderne markedsføring, organisation, logistik  

 og økonomi.
§ 2. Undervisningsministeriet godkender, hvilke  

 skoler der kan udbyde uddannelsen.
Godkendelsen kan tilbagekaldes.
 § 3. Adgang til uddannelsen har personer med en  

 erhvervsrettet uddannelse eller praktisk erhvervsmæssig erfaring.
 Stk. 2. Skolen yder interesserede oplysning og vejledning om  

 uddannelsens tilrettelæggelse og mål og om de krav, uddannelsen  

 stiller til deltageren.
Kapitel 2 Struktur og varighed § 4. Uddannelsen er en erhvervsrettet  

 deltidsuddannelse, der kan tilrettelægges på heltid i  

 overensstemmelse med reglerne i lov om åben uddannelse.
 Stk. 2. Deltageren kan vælge at gennemføre  

 en samlet uddannelse eller at gennemføre et eller flere fag.  

 Tilmelding og optagelse finder sted for hvert fag.
 § 5. Den samlede uddannelse har et omfang svarende  

 til en normeret arbejdstid for deltagerne på et halvt  

 arbejdsår.
 § 6. En samlet uddannelse består af  

 nedennævnte fag, der vægtes som følger:
 1)	Iværksætteren og forudsætninger for  

 etablering	ca. 15 pct.
 2)	Virksomhedslære	ca. 35 pct.
 3)	Etablering og drift af egen virksomhed	ca. 50 pct.
 Stk. 2. Der er knyttet projektarbejde, jf. §§ 8 og 9, til  

 faget Etablering og drift af egen virksomhed.
Kapitel 3 Indhold, mål og tilrettelæggelse § 7. Skolen fastsætter undervisningens  

 nærmere indhold i fagplaner for uddannelsen inden for de rammer, der  

 følger af § 6 og bilag 1.
 § 8. Formålet med projektarbejdet er, at  

 deltageren opnår færdighed i løsning af de problemer, som  

 den uddannede som iværksætter stilles overfor, samt trænes  

 i systematisk problemformulering og -behandling og skriftlig  

 fremstilling.
 § 9. Projektarbejdet udføres som hovedregel  

 i grupper og afsluttes med et projekt, der kan afleveres som en skriftlig  

 rapport af et omfang på 10   15 A4 sider.
 Stk. 2. Projektemner formuleres af skolen i samråd  

 med deltagerne.
 Stk. 3. Skolen afgør, hvornår i  

 undervisningsåret projektarbejdet skal finde sted, og hvornår  

 projektet skal præsenteres for de øvrige deltagere i  

  undervisningen.
 Stk. 4. Der kan ikke gives fritagelse for projektarbejdet  

 alene.
Kapitel 4 Lærerkvalifikationer § 10. Skolen påser, at lærerne har de  

 fornødne faglige og pædagogiske kvalifikationer for at varetage  

 undervisningen, herunder relevant og aktuel erhvervserfaring.
Kapitel 5 Eksamen og bedømmelse § 11. Hvert fag, jf. § 6, afsluttes med en  

 prøve.
Ved bedømmelsen anvendes 13-skalaen, jf.  

 bekendtgørelse om karakterskala og anden bedømmelse.
Stk. 2. I hvert af fagene Iværksætteren og  

 forudsætninger for etablering og Virksomhedslære afholdes  

 skriftlig prøve af 2 timers varighed.
Ved de skriftlige prøver  

 er alle hjælpemidler tilladt.
Skolen stiller opgaverne.
 Stk. 3. Der gives én karakter for hver af de  

 skriftlige prøver.
Stk. 4. I faget Etablering og drift af egen virksomhed  

 afholdes mundtlig prøve.
Deltagelse i prøven er betinget af, at  

 projektarbejdet er gennemført, og at projektrapporten er rettidigt  

 afleveret.
Eksaminationen tager udgangspunkt i rapporten, og fagets  

 øvrige emner inddrages, hvor dette falder naturligt ind i  

 sammenhængen.
 Stk. 5. Der gives én karakter for den mundtlige  

 prøve.
 § 12. For afholdelsen af prøverne  

 gælder bekendtgørelsen om eksamensordning på  

 erhvervsskolerne mv.
 Stk. 2. Alle prøver skal bestås.
 § 13. Skolen kan fritage for dele af den samlede  

 uddannelse, hvis ansøgeren kan dokumentere tilsvarende viden og  

 færdighed inden for faget.
Kapitel 6 Andre regler § 14. Undervisningsministeriet kan fravige  

 bekendtgørelsen, når det findes begrundet i usædvanlige  

 forhold eller som led i tidsbegrænsede forsøg.
 § 15. Hvis ikke andet følger af denne  

 bekendtgørelse, gælder reglerne i bekendtgørelse om  

 åben uddannelse.
Kapitel 7 Klager § 16. Klager over skolens afgørelser efter  

 denne bekendtgørelse kan for så vidt angår retlige  

 spørgsmål indbringes for Undervisningsministeriet af den, som  

 afgørelsen vedrører.
Stk. 2. Klagen indgives skriftligt til skolen senest 2 uger  

 efter, at afgørelsen er meddelt den pågældende.
Skolen  

 videresender klagen til ministeriet ledsaget af skolens udtalelse.
Skolen  

 giver inden for en frist på 1 uge klageren lejlighed til at kommentere  

 udtalelsen.
Kommentarerne medsendes til ministeriet.
Skolen skal give  

 ministeriet de nødvendige oplysninger til behandling af sagen.
Kapitel 8 Ikrafttrædelsesbestemmelse § 17. Bekendtgørelsen træder i kraft  

 den 1. august 1999.
Undervisningsministeriet, den 1. juli  

 1999 P.M.V.Ivan SørensenStyrelseschef /Gunvor Kiil Bilag 1 Bekendtgørelse om iværksætteruddannelsen	Juli  

 1999 Fagplan for iværksætteruddannelsen Beskrivelsen angiver fagene og deres formål samt  

 fagenes mål og indhold.
1) Iværksætteren og forudsætninger for etablering Formål Formålet med faget er, at deltageren lærer at  

 inddrage kendskabet til egne stærke og svage sider samt viden om  

 muligheder og trusler i omgivelserne i forbindelse med etablering og drift af  

 egen virksomhed.
Målbeskrivelse Deltageren skal kunne anvende metoder og  

 værktøjer til opstilling af personlige mål.
Deltageren  

 skal kunne forstå samspillet mellem virksomheder og dens  

 interessegrupper.
 Deltageren skal have viden om lovgivningsmæssige  

 krav til virksomheden og kunne forstå samspillet mellem virksomhed og  

 samfund.
2) Virksomhedslære Formål Formålet med faget er, at deltageren lærer at  

 inddrage viden om virksomhedsforhold i forbindelse med etablering og drift af  

 egen virksomhed.
Målbeskrivelse Deltageren skal kunne vurdere forslag til  

 markedsføring af virksomhedens varer og tjenesteydelser i forhold til  

 udvalgte målgrupper.
 Deltageren skal have kendskab til ledelses- og  

 organisationsprincipper samt kunne anvende kommunikationsteknikker til  

 løsning af almindeligt forekommende interne og eksterne  

 kommunikationsopgaver.
 Deltageren skal kunne forstå virksomhedens interne  

 og eksterne logistiksystemer.
 Deltageren skal have kendskab til regnskabsprincipper og  

 kunne anvende metoder til budgettering i forbindelse med etablering og drift  

 af virksomhed.
 Deltageren skal kunne vurdere finansiel  

 rådgivning.
3) Etablering og drift af egen virksomhed Formål Formålet med faget er at kvalificere deltageren til  

 selvstændigt eller sammen med andre at udarbejde en forretningsplan i  

 forbindelse med etablering og drift af egen virksomhed.
Målbeskrivelse Deltageren skal kunne udarbejde handlingsplan samt anvende  

 metoder og værktøjer til beskrivelse og vurdering af  

 dataindsamling, lovkrav og intern kontrol.
 Deltageren skal kunne opstille en forretningsplan og kunne  

 vurdere de driftsmæssige konsekvenser af væsentlige afvigelser  

 fra handlingsplanen.
