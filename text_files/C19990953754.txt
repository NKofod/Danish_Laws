Meddelelse nr 5/99 om kursistvilkår  

 under arbejdsmarkedsuddannelserne Vedrørende:  Bekendtgørelse nr. 944  

 af 16. december 1998 om adgang og deltagerstøtte ved deltagelse i  

 arbejdsmarkedsuddannelser.
§ Emne: Ansøgningsskema om godtgørelse for  

 tab af arbejdsindtægt eller arbejdsmulighed I Meddelelse nr. 18/98 blev uddannelsesstederne anmodet om  

 på godtgørelsesskemaet at stemple modtagelsesdatoen for  

 adgangsskemaet, for at a-kasserne og AF kan se efter hvilket regelsæt,  

 der skal ske udbetaling af godtgørelse og befordringstilskud.
 De adgangsskemaer, som uddannelsesstederne nu modtager,  

 skal vurderes efter de nye regler fra 1. januar 1999,  og det er ikke  

 nødvendigt, at uddannelsesstederne på godtgørelsesskemaet  

 stempler modtagelsesdatoen for adgangsskemaet.
 Uddannelsesstederne skal alene stemple modtagelsesdatoen  

 for adgangsskemaet, hvor adgangsskemaet er indleveret til  

 uddannelsesstedet før 1. januar 1999.
 Det betyder, at a-kasserne og AF skal udbetale  

 godtgørelse og befordringstilskud efter de nye regler, når der  

 ikke på godtgørelsesskemaet er stemplet en modtagelsesdato for  

 adgangsskemaet.
