 Folketinget har i dag haft 3. behandling af det forslag til lov om ændring  

 af bistandsloven (ændring i reglerne om kontanthjælp, plejehjemsophold m.v.),  

 som socialministeren fremsatte den 18. november 1987.
 Loven træder i kraft den 1. januar 1988. Fra denne dato gælder følgende  

 ændringer i forhold til Socialministeriets bekendtgørelse nr. 171 af 25.  

 marts 1987 af lov om social bistand:
 1. Der ydes ikke børnetillæg, hvis barnet er anbragt  

 uden for hjemmet efter bistandsloven eller er i stand til at forsørge sig  

 selv ved egne indtægter.
 2. Der skal ikke foretages fradrag for værdien af kost  

 m.v. under midlertidig indlæggelse på sygehus eller lignende  

 behandlingsinstitution eller for offentlig støtte til højskoleophold.
 Hvis sygehusopholdet bliver af mere end 6 måneders varighed, kan der  

 foretages fradrag i grundydelsen svarende til den besparelse, der er en følge  

 af indlæggelsen.
 Selv om loven først træder i kraft den 1. januar 1988, skal der dog efter  

 anmodning udbetales et beløb svarende til det fradrag, der i perioden fra den  

 1. juli 1987 til lovens ikrafttræden er foretaget i grundydelsen for værdien  

 af kost m.v. under midlertidig indlæggelse på sygehus.
 3. Der foretages ikke fradrag i kontanthjælpen for  

 ydelser fra godkendte sociale fonde, stiftelser, foreninger m.v., der er  

 fritaget for beskatning hos modtageren efter ligningslovens § 7, litra z.  

 (Beløb op til 5000 kr. om året fra hver fond m.v.).
 I forbindelse med formuevurdering efter lovens § 39, skal der på  

 tilsvarende måde ses bort fra ydelserne fra godkendte sociale fonde,  

 stiftelser, foreninger m.v.
 4. Krav om flytning af beboere i plejehjem og  

 beskyttede boliger kan kun gennemføres, såfremt kravet støttes på forhold,  

 der kan sidestilles med en af de i lejelovens kapitel XIII nævnte  

 opsigelsesgrunde.
 Hensigten med udvidelsen af bemyndigelsesreglen er at skabe ligestilling  

 mellem varetægtsfængslede og indsatte i kriminalforsorgens institutioner.  

 Dette vil i nær fremtid ske ved en ændring af afsnit III i Socialministeriets  

 bekendtgørelse af 24. juni 1987 om kontanthjælp til særlige grupper.
 Lovforslaget vedlægges i den form, som det fremtrådte i efter 2.  

 behandlingen i Folketinget (* 1). Der skete ingen ændringer i forbindelse med  

 3. behandlingen.
