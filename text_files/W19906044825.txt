Den 27. februar 1990 blev K under et besøg i en af P's afdelinger  

 opmærksom på, at han ikke var i besiddelse af sit dankort, hvorfor kassereren  

 opfordrede K til at se efter kortet i sit hjem.
Den 1.
marts 1990 blev kortet spærret af P, da den til kortet hørende konto  

 var overtrukket med 15.000 kr., og K oplyste, at beløbet ikke var hævet af  

 ham.
Da K ikke med føje kunne gå ud fra, at kortet blev spærret den 27.  

 februar 1990, fandtes K at have undladt at foranledige kortet spærret snarest  

 muligt, efter at han var blevet opmærksom på kortets bortkomst, hvorfor K  

 selv måtte bære 5.000 kr.
 af tabet.
 Kendelse af 5. november 1990 i sag nr- 143/1990 (Dankort, misbrug.  

 Manglende underretning om bortkomst).
Tirsdag den 27. februar 1990 henvendte klageren K sig i en af  

 pengeinstituttet P's afdelinger for at hæve et beløb ved hjælp af sit  

 dankort.
K kunne ikke finde dankortet, og kassereren spurgte, om det kunne  

 tænkes, at K havde glemt kortet hjemme.
Da K ikke var sikker herpå,  

 opfordrede kassereren K til at se efter kortet.
Torsdag den 1. marts 1990 konstaterede P's kontoførende afdeling, at K's  

 konto var overtrukket med ca. 15.000 kr., hvorefter K kontaktedes.
Herefter  

 spærredes dankortet samme dag.
K meddelte efterfølgende, at 15 hævninger  

 foretaget efter udbetalingen den 27. februar ikke var foretaget af ham.
K  

 indgav politianmeldelse om tyveri af dankortet.
 P meddelte K, at han selv hæftede for 5.000 kr. af det hævede beløb.  

 Kortet kom ikke efterfølgende til veje eller blev inddraget via  

 kontantautomater.
 K indbragte sagen for Ankenævnet med påstand om, at P tilpligtedes at  

 anerkende, at han ikke hæftede for nogen del af tabet.
 P nedlagde påstand om frifindelse.
 Ankenævnet tog P's påstand til følge med følgende bemærkninger:
»Efter betalingskortlovens § 21, stk. 1, nr. 2, er kortindehaveren  

 ansvarlig for tab som følge af uberettiget brug af kortet, hvis  

 »kortindehaveren ... har undladt at underrette kortudsteder snarest  

 muligt efter at have fået kendskab til, at kortet er bortkommet, eller inden  

 rimelig tid efter bortkomsten«.
I den bekendtgørelse, der er udstedt i  

 medfør af § 21, stk. 2, er bestemt, at ansvaret efter § 21, stk. 1, nr. 2,  

 ikke kan overstige 1.000 kr. ved simpel uagtsomhed og 5.000 kr. ved grov  

 uagtsomhed.
