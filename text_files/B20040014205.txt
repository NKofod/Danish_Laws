Bekendtgørelse om det  

 frekvenspolitiske rammemandat  

  

1) I medfør af § 2 i lov nr. 421 af 6. juni 2002 om  

 radiofrekvenser fastsættes:
 § 1.  

  

 IT  

 og Telestyrelsen skal forberede, træffe og gennemføre beslutninger på  

 frekvensområdet inden for rammerne af det frekvenspolitiske rammemandat, jf.  

 bilag 1.
 § 2.  

  

 Bekendtgørelsen  

 træder i kraft den 17. marts 2004.
 Stk. 2.  

  

 Bekendtgørelse  

 nr. 667 af 10. juli 2003 om det frekvenspolitiske rammemandat ophæves.
Ministeriet for Videnskab, Teknologi og  

 Udvikling, den 3. marts 2004 Helge Sander /Sune Rahn Bilag 1 Det frekvenspolitiske rammemandat for 2004 I dette frekvenspolitiske rammemandat fastsættes de  

 politiske rammer, inden for hvilke IT- og Telestyrelsen skal forberede,  

 træffe  

 og gennemføre beslutninger på radiofrekvensområdet.
Det frekvenspolitiske  

 rammemandat udgør således de politiske retningslinjer for den telefaglige  

 administration  

 i IT- og Telestyrelsen.
Overordnede målsætninger for IT- og Telestyrelsens  

 frekvensadministration Målsætningerne for den danske frekvensadministration er  

 formuleret i overensstemmelse med frekvenslovgivningen og dens rammer.
Målsætninger IT- og  

 Telestyrelsen skal fremme en udvikling, der fører til innovation og vækst, og  

 som sikrer alle danskere adgang til de moderne kommunikationsteknologier og  

 derved adgangsbillet til det globale netværk.
 IT- og  

 Telestyrelsen skal arbejde for at sikre et stadigt billigere, mere varieret  

 og bredere udbud af kommunikationsmuligheder på et konkurrencebaseret  

 grundlag til flest mulige brugere, således at flest mulige både udbydere og  

 brugere af radiofrekvenser har adgang til tilstrækkelig  

 radiofrekvenskapacitet  

 til at opbygge infrastruktur til brug for netværkssamfundet.
 IT- og  

 Telestyrelsen skal fremme mulighederne for bredde og mangfoldighed i udbudet  

 af kommunikationsprodukter, også når det gælder kombinationsprodukter og  

 konvergens, herunder ved sikring af størst mulig teknologineutralitet i  

 relevant regulering, så teknologivalg, hvor det er muligt, overlades til  

 markedet.
Generelle principper for IT- og Telestyrelsens  

 frekvensadministration De følgende strategier og principper gælder for IT- og  

 Telestyrelsens frekvensadministration generelt, herunder for de dele af IT-  

 og  

 Telestyrelsens frekvensadministration, der vedrører frekvensanvendelser, der  

 ikke er omfattet af specifikke strategier, eksempelvis maritime, luftfarts-,  

 satellit- og amatør-radiotjenester.
IT- og Telestyrelsen skal således som  

 hidtil arbejde for at sikre de frekvensmæssige og administrative rammer for  

 anvendelse af radiofrekvenser på områder, der ikke er nævnt i de specifikke  

 strategier, og i overensstemmelse med disse generelle strategier og  

 principper.
Generelle principper for IT- og Telestyrelsens  

 frekvensadministration IT- og  

 Telestyrelsens frekvensadministration skal være objektiv, transparent,  

 ikke-diskriminerende og forholdsmæssigt afpasset.
 IT- og  

 Telestyrelsens frekvensadministration skal i alle tilfælde ske med behørig  

 inddragelse af relevante parter.
 IT- og  

 Telestyrelsen skal behandle ansøgninger om frekvenstilladelser hurtigst  

 muligt og udstede tilladelser inden maksimalt 6 uger fra modtagelsen af den  

 fuldstændige ansøgning.
Hvis IT- og  

 Telestyrelsen overvejer at begrænse antallet af frekvenstilladelser eller at  

 foretage ændringer i vilkår på allerede udstedte frekvenstilladelser, skal  

 meddelelse herom gives til alle interesserede parter, der skal have lejlighed  

 til med en frist på fire uger at fremføre deres synspunkter med hensyn til de  

 påtænkte begrænsninger eller ændringer.
IT- og Telestyrelsen skal  

 offentliggøre den endelige beslutning med begrundelse.
 IT- og  

 Telestyrelsen skal offentliggøre igangværende høringer og offentliggøre de  

 beslutninger, der træffes efter de enkelte høringer.
IT- og  

 Telestyrelsen skal foretage frekvensknaphedsvurderinger i tæt dialog med  

 branchen.
IT- og Telestyrelsen skal således i forbindelse med afgørelser om  

 frekvensknaphed inddrage relevante parter, inden afgørelsen træffes.
Dette  

 kan f.eks. ske ved offentlig høring eller et branchemøde.
 Hvis IT- og  

 Telestyrelsen konstaterer overtrædelser af vilkår i frekvenstilladelser, skal  

 brugeren underrettes herom og have mulighed for inden en måned at fremføre  

 sine synspunkter eller bringe frekvensanvendelsen i overensstemmelse med  

 loven og de fastsatte vilkår.
Hvis IT- og  

 Telestyrelsen ønsker at frigive yderligere radiofrekvenser med  

 sammenlignelige tekniske karakteristika til en anvendelse, hvortil der  

 tidligere er udstedt tilladelser efter offentligt udbud eller auktion, skal  

 dette være kendt for tilladelsesindehaverne på tidspunktet for det offentlige  

 udbud eller auktionen.
Var dette ikke kendt for tilladelsesindehaverne på  

 tidspunktet for det offentlige udbud eller auktionen, skal IT- og  

 Telestyrelsen forelægge ministeren for videnskab, teknologi og udvikling  

 forslag herom efter proceduren for fastsættelse af det frekvenspolitiske  

 rammemandat.
Hvis IT- og  

 Telestyrelsen får tilbageleveret en tilladelse, som er udstedt efter  

 offentligt udbud eller auktion, skal IT- og Telestyrelsen foretage en  

 vurdering af, om der foreligger frekvensknaphed.
IT- og Telestyrelsen skal i  

 den forbindelse foretage høringer af relevante parter som beskrevet ovenfor.  

 Hvis der foreligger frekvensknaphed, skal IT- og Telestyrelsen som beskrevet  

 i § 6 i frekvensloven indstille til ministeren for videnskab, teknologi  

 og udvikling om at træffe beslutning om gennemførelse af offentligt udbud  

 eller afholdelse af auktion.
Hvis der ikke foreligger frekvensknaphed,  

 udsteder IT- og Telestyrelsen tilladelser efter først-til-mølle princippet,  

 jf. § 5, i frekvensloven.
IT- og  

 Telestyrelsen skal sikre, at frekvensadministrationen påfører brugerne af  

 radiofrekvenser mindst mulig administrativ byrde.
Hvor det er muligt, og  

 navnlig hvor der kun er ubetydelig risiko for uacceptable forstyrrelser, skal  

 IT- og Telestyrelsen arbejde for at fritage anvendelse af radiofrekvenser fra  

 krav om tilladelse.
 IT- og  

 Telestyrelsen skal sikre en hurtig implementering af internationale  

 beslutninger om frekvensanvendelse, som er tiltrådt fra dansk side, herunder  

 fælleseuropæiske beslutninger (ECC-Decisions) om harmoniseret  

 frekvensanvendelse.
Specifikke strategier De specifikke strategier for de udvalgte fokusområder er  

 formuleret med henblik på at fremme gennemførelsen af de overordnede  

 telepolitiske målsætninger.
Fokusområderne er konkret funderet på de  

 overordnede målsætninger om at fremme vækst og innovation og sikre et stadigt  

 billigere, mere varieret og bredt udbud af kommunikationsmuligheder.
Med  

 henblik på at nå de anførte overordnede målsætninger er der for hvert  

 fokusområde opstillet en specifik strategi, som udgør de politiske rammer for  

 IT- og Telestyrelsens frekvensadministration.
Fokusområderne er udvalgt ud fra et eller flere af følgende  

 kriterier: Områder, hvor der forventes den største innovation og udvikling af  

 nye tjenester, tilkendegivelser, som IT- og Telestyrelsen har modtaget fra  

 branche og brugere i forbindelse med den daglige frekvensadministration,  

 eller  

 frekvenstunge områder, det vil sige anvendelser, som lægger  

 beslag på en  

 væsentlig del af de tilgængelige radiofrekvenser.
Under de enkelte  

 fokusområder  

 er baggrunden for emnet og den forventede udvikling inden for fokusområdet  

 nærmere beskrevet.
 De seks udvalgte fokusområder er:
-  

 	  

    

 Short Range Devices og  

 trådløse Lokalnet -  

 	  

    

 Landmobile tjenester -  

 	  

    

 Radio og TV -  

 	  

    

 Radiokæder og trådløs  

 access -  

 	  

    

 Offentlig  

 mobilkommunikation -  

 	  

    

 Forsvarets  

 radiofrekvensanvendelse Short Range Devices (SRD) og trådløse Lokalnet (WLAN) Baggrund Short Range Devices (SRD) dækker over en bred vifte af  

 udstyr, hvori der indgår en radiosender.
Udstyret bruger typisk  

 radiofrekvenser, der er harmoniseret på europæisk niveau og ofte også på  

 globalt niveau.
Udstyret er karakteriseret ved at sende med lave effekter,  

 der  

 kun giver en kort rækkevidde, men som til gengæld betyder, at den samme  

 radiofrekvens kan bruges igen og igen.
De tekniske forhold betyder, at mange  

 brugere kan deles om de samme radiofrekvenser.
Eksempler på SRD er:
 Fjernstyring af  

 bl.a. legetøj, billåse, garagedøre, alarmer m.v.
 Trådløs overførsel  

 af billede og lyd, bl.a. trådløse mikrofoner, trådløse hovedtelefoner,  

 videosendere m.m.
 Telemetri, herunder  

 overførsel af måledata på sygehuse og kraftværker.
 Trådløse computernet  

 (RLAN og WLAN).
 Radio Frequency  

 Identification (RFID), herunder små sendere til identifikations- eller  

 registreringsformål i f.eks. tyverialarmer, nøglekort, varekoder, m.v.
 Bevægelsesradarer og  

 -sensorer i f.eks. biler.
Udvikling Inden for de kommende år forventes SRD-udstyr (særligt  

 trådløse computernet, herunder WLAN, og RFID) fortsat at udvise en stor vækst  

 på grund af lave priser på elektronik og radiosendere, og fordi udstyret  

 normalt kan bruges uden en tilladelse fra IT- og Telestyrelsen.
Trådløse  

 computernet, herunder WLAN, forventes i stigende omfang at blive etableret i  

 private hjem, i virksomheder og i hot-spots, hvor teleoperatører  

 og  

 virksomheder gør det muligt at få internet-adgang inden for en radius af et  

 par  

 hundrede meter.
Hot-spots kan f.eks. etableres på banegårde, busstationer,  

 cafeer, butikscentre m.v.
RFID forventes at blive anvendt i forretninger,  

 virksomheder samt private hjem både som stregkoder, elektroniske nøgler,  

 tyverialarmer m.v.
Strategi IT- og  

 Telestyrelsen skal sikre, at der findes tilstrækkeligt med  

 radiofrekvensmuligheder for nyt SRD-udstyr, herunder WLAN.
 Brugen af  

 radiofrekvenser i SRD-udstyr, herunder WLAN, skal være tilladelsesfri, hvor  

 det er muligt, og navnlig hvor der kun er ubetydelig risiko for uacceptable  

 forstyrrelser.
Landmobile tjenester Baggrund Landmobile tjenester omfatter primært kommunikation  

 mellem mobile og bærbare radioer og basisstationer på VHF- og UHF-frekvenser,  

 det vil sige radiofrekvenser mellem 30 og 960 MHz.
Til de landmobile  

 tjenester  

 hører for eksempel analog og digital landmobil radio, herunder TETRA og  

 tilsvarende systemer, personsøgesystemer, reportageudstyr og trådløse  

 videokameraer (ENG/OB).
Der findes to landsdækkende TETRA-tilladelser.
Tilladelserne  

 omfatter dels et landsdækkende net i radiofrekvensbåndet 380 - 400 MHz  

 særligt  

 til nød- og beredskabsbrugere samt et civilt net i radiofrekvensbåndet 410 -  

 430 MHz.
Der er fri adgang for alle typer kunder i begge net.
Den ene tilladelse til etablering af et civilt TETRA-net er  

 udstedt som en radiofrekvensportion på 2 x 3,0 MHz i 410-430 MHz-båndet,  

 hvoraf  

 2 x 1,9 MHz er stillet til brugerens disposition ved tilladelsens  

 ikrafttræden,  

 mens den resterende radiofrekvensportion på 2 x 1,1 MHz vil blive stillet til  

 disposition, efterhånden som radiofrekvenserne bliver ledige.
Dette forventes  

 at ske ved en frivillig tilbagelevering fra de nuværende brugere.
Udvikling På europæisk niveau har der længe været arbejdet med en  

 fælleseuropæisk harmonisering af frekvensanvendelsen i radiofrekvensområdet  

 406,1  470 MHz.
Med vedtagelsen af ECC rapport 25  Strategies for  

 the  

 European Use of Frequency Spectrum for PMR/PAMR Applications fra maj  

 2003 er  

 der lagt op til en yderligere fælleseuropæisk harmonisering af  

 frekvensanvendelsen i frekvensområdet 406,1  470 MHz.
I flere af vore  

 nabolande er der fastlagt en tidsplan for, hvornår frekvensanvendelsen i  

 radiofrekvensbåndet 406,1  470 MHz skal bringes i overensstemmelse med  

 den  

 fælleseuropæiske strategi i ECC rapport 25. Dette gælder specielt Sverige og  

 Storbritannien.
 For at bringe den danske frekvensanvendelse i  

 overensstemmelse med strategien i ECC rapport 25 vil det kræve omlægning af  

 frekvensanvendelsen i radiofrekvensbåndene 410-430 MHz samt 440-450 MHz,  

 således  

 at frekvensbåndet 410-430 MHz kan anvendes til duplex-anvendelser med adgang  

 til 2 x 10 MHz, og at 440-450 MHz alene anvendes til simplex-anvendelser.
Der er 2 år efter udstedelsen af TETRA-tilladelserne endnu  

 ikke sket den forventede overgang fra analoge landmobile tjenester til  

 digitale  

 landmobile tjenester.
Der har dog i Københavnsområdet været en stor interesse  

 for de 2 x 0,5 MHz, der i radiofrekvensbåndene 384,3  384,8 MHz og  

 394,3-394,8  

 MHz er afsat til brugerdrevne geografisk afgrænsede digitale net, der ikke  

 giver adgang til kommercielt videresalg.
Strategi IT- og  

 Telestyrelsen skal med et sigte på omkring 5 år bringe anvendelsen af  

 radiofrekvensbåndet 406,1  470 MHz i overensstemmelse med den  

 strategiske  

 plan, herunder kanalplaner, for radiofrekvensområdet 406,1  470 MHz,  

 som  

 fremgår af ECC Report 25, med det formål at fremme en harmoniseret europæisk  

 anvendelse af radiofrekvensområdet til fordel for både brugere og udbydere.
Når den fremtidige  

 ordning for brugen af radiofrekvenser i båndet 406,1  470 MHz skal  

 fastlægges, herunder hvornår de resterende radiofrekvenser i  

 radiofrekvensbåndet 410  430 MHz kan overgå til TETRA, skal de  

 eksisterende  

 anvendelser i radiofrekvensbåndet indgå i overvejelserne.
IT- og  

 Telestyrelsen skal i denne forbindelse søge den mindst indgribende regulering  

 i forhold til eksisterende brugere, f.eks. frivillig overgang til nye  

 radiofrekvensområder, udstedelse af midlertidige tilladelser eller afskæring  

 af mulighed for automatisk fornyelse af tilladelser.
 IT- og  

 Telestyrelsen skal sikre, at der ikke sker en endelig udfasning af  

 eksisterende tjenester i frekvensbåndet 406,1  470 MHz i forbindelse  

 med den  

 fælleseuropæiske harmonisering af frekvensanvendelsen på grundlag af ECC  

 Report 25, før den reelle efterspørgsel efter nye tjenester tilsiger det, og  

 der eventuelt er identificeret alternative radiofrekvensbånd til de  

 eksisterende tjenester.
IT- og  

 Telestyrelsen skal ved styrelsens administration af radiofrekvenser og  

 frekvenstilladelser fremme, at der sker en overgang fra analoge systemer til  

 digitale systemer med det formål, at flest mulige brugere kan få adgang til  

 de radiofrekvenser, der er afsat til landmobil radio.
IT- og Telestyrelsen  

 skal i denne forbindelse søge den mindst indgribende regulering i forhold til  

 eksisterende brugere, f.eks. frivillig overgang til nye radiofrekvensområder,  

 udstedelse af midlertidige tilladelser eller afskæring af mulighed for  

 automatisk fornyelse af tilladelser.
 IT- og  

 Telestyrelsen skal, i det omfang efterspørgslen tilsiger det, fortsat sikre  

 de frekvensmæssige muligheder for, at der kan etableres lukkede radiosystemer  

 for især mindre private og offentlige brugere.
 IT- og  

 Telestyrelsen skal sikre, at de radiofrekvenser, der hidtil har været anvendt  

 til ERMES og TFTS, i fremtiden kan anvendes til radiokommunikationstjenester,  

 der er harmoniseret på europæisk niveau.
Radio og tv Baggrund Anvendelsen af radiofrekvenser på radio- og tv-området  

 sker inden for rammerne af de gældende mediepolitiske aftaler, der indgås i  

 Kulturministeriets regi.
Hvis der viser sig behov for at foretage ændringer i  

 eksisterende frekvenstilladelser, der bunder i mediepolitiske hensyn, vil IT-  

 og Telestyrelsen efter forhandling med Kulturministeriet foretage disse  

 ændringer.
 Radio/tv-området er inde i en omstillingsproces fra analog  

 til digital udsendelse.
På radiosiden sker en introduktion af det europæisk  

 udviklede Digital Audio Broadcasting system (DAB). DAB-systemet er indrettet,  

 så der kan opnås bedre frekvensudnyttelse og bedre signalkvalitet end ved et  

 tilsvarende system baseret på traditionelle FM-sendere.
Samtidig er systemet  

 indrettet, så samme senderfrekvens kan benyttes på flere sendere   

 eventuelt på  

 alle sendere i hele landet, hvis der er tale om landsprogrammer.
DAB-systemet  

 er under opbygning i de fleste europæiske lande, herunder Danmark.
På tv-siden er en tilsvarende omstilling på vej fra det  

 nuværende analoge PAL-tv-system til det europæisk udviklede Digital Video  

 Broadcasting system (DVB). I lighed med systemet til udsendelse af digital  

 radio indebærer brugen af det digitale tv-system en række fordele med hensyn  

 til kvalitet og radiofrekvensmæssige besparelser i forbindelse med udsendelse  

 af regionalt og landsdækkende tv.
Det vil sige, at der skal bruges færre  

 forskellige radiofrekvenser til at opbygge et regionalt eller landsdækkende  

 net.
Der er truffet mediepolitisk beslutning om rammerne for en eventuel  

 fremtidig etablering af jordbaserede digitale tv-net, som indebærer, at IT-  

 og  

 Telestyrelsen skal søge at tilvejebringe sendemuligheder for 4  

 DVB-multipleks.  

 Der er i september 2003 truffet mediepolitisk beslutning om introduktion af  

 jordbaseret digitalt tv gennem etablering af et landsdækkende sendenet til  

 udsendelse ved anvendelse af ét multipleks.
Udvikling Fælles for radio og tv er, at det er vigtigt, at  

 omstillingen til digital udsendelse sker med en passende overgangsperiode,  

 hvor  

 de samme programmer både sendes analogt og digitalt.
Lyttere og seere får  

 herved mulighed for at anskaffe nye digitale modtagere, hvis de ønsker at  

 udnytte  

 den bedre kvalitet og nemme portable modtagelse, der opnås ved digital  

 udsendelse.
Ifølge den mediepolitiske tillægsaftale fra september 2003  

 om introduktion af jordbaseret, digital tv vil udbudet af tv-programmer fra  

 DR,  

 TV 2/ Danmark og de regionale TV 2-virksomheder danne grundlaget for slukning  

 af de analoge signaler på længere sigt.
Ifølge tillægsaftalen vil det først  

 ved  

 udløbet af den nuværende mediepolitiske aftale i 2006 blive vurderet, om der  

 er  

 grundlag for yderligere udbud af digitale sendemuligheder.
For så vidt angår  

 analog radio, fremgik det af tillægsaftalen af 14. marts 2000 om anvendelse  

 af  

 de danske DAB-frekvensressourcer, at analog udsendelse af landsdækkende og  

 regional radio forventes at ophøre i 2010-2015. Der er dermed endnu ikke sat  

 noget endeligt tidspunkt for ophør af analogt radio og tv.
Det kan påvirke  

 Danmarks forhandlingsmuligheder for at sikre mindst 4 sendenet til brug for  

 DVB.
Når skiftet til digital udsendelse sker, vil de samme radio-  

 og tv-programmer blive sendt både analogt og digitalt i en overgangsperiode.  

 Det vil derfor ikke umiddelbart være muligt at udnytte den bedre  

 radiofrekvensøkonomi, der knytter sig til de digitale transmissionssystemer.  

 Når de analoge sendesystemer til sin tid nedlægges, vil der imidlertid blive  

 frigjort betydelige radiofrekvensressourcer.
Disse kan anvendes til nye,  

 digitale radio- og tv-tjenester eller til andre radiotjenester.
Nye programmer og nye programtyper, der alene er praktisk  

 gennemførlige med digital udsendelsesteknik, vil komme til.
DAB og DVB giver  

 mulighed for en udbygning af radio- og tv-området med tjenester, der hidtil  

 har  

 været afviklet som traditionel telekommunikation.
Man vil derfor i de  

 kommende  

 år se en øget sammensmeltning mellem radio/tv-området og telekommunikation.  

 DAB  

 og DVB muliggør udsendelse af datastrømme, som udover lyd og video kan  

 indeholde andre typer data.
Blandt de tjenester, som DVB giver mulighed for,  

 er  

 interaktive tjenester såsom spil og informationstjenester samt finansielle  

 tjenester, e-mail og e-handel.
For de sidstnævnte tjenesters vedkommende vil  

 der være behov for en returkanal, f.eks. via telefonnettet, kabeltv-nettet  

 eller GSM-nettet.
Strategi IT- og  

 Telestyrelsen skal understøtte regeringens løbende mediepolitik, og i den  

 forbindelse sikre en effektiv udnyttelse af radiofrekvenser til radio- og  

 tv-tjenester.
IT- og  

 Telestyrelsen skal beskytte eksisterende radio- og tv-tjenester i Danmark i  

 overensstemmelse med de mediepolitiske rammer for disse tjenester.
Endvidere  

 skal IT- og Telestyrelsen sikre, at Danmark mindst får de samme muligheder  

 for at realisere sit behov for radio- og tv-tjenester som vore nabolande,  

 bl.a. i forbindelse med forberedelsen af ITUs regionale  

 frekvenskonference  

 RRC 04-05.
 IT- og  

 Telestyrelsen skal arbejde for at tilvejebringe mindst 4 sendenet  

 (multipleks) til brug for DVB inden for rammerne af regeringens løbende  

 mediepolitik.
Muligheden for at  

 udbyde elektroniske kommunikationstjenester via broadcast-net skal sikres.  

 Digitale radio- og tv-net skal således også kunne anvendes til elektroniske  

 kommunikationstjenester.
Dette skal ske inden for rammerne af internationale  

 beslutninger på området og under overholdelse af telereguleringen.
Radiokæder, trådløs access (FWA) og trådløse  

 multimediasystemer (MWS) Baggrund Radiokæder er faste trådløse forbindelser, som typisk  

 anvendes som led i den almindelige teleinfrastruktur som alternativ til  

 kabler  

 og lyslederfibre.
Flere af teleoperatørerne på det danske telemarked har  

 valgt  

 at etablere egne telenet baseret på radiokæder, idet det har givet mulighed  

 for  

 en særdeles hurtig udbygning i sammenligning med udbygning med kabler og  

 lyslederfibre.
Blandt amter og kommuner har der ligeledes været en øget  

 interesse for anvendelse af radiokæder til opbygning af regional og lokal  

 teleinfrastruktur.
FWA er en fællesbetegnelse for trådløse abonnentnet, der kan  

 erstatte den kabelbårne forbindelse til almindelige telefonabonnenter.
FWA  

 kan  

 herudover også bruges i telenettene som infrastruktur til mobilnet.
FWA er et  

 væsentligt trådløst alternativ til det kabelbaserede access- og bredbåndsnet.
 MWS er trådløse jordbaserede punkt-til-multipunkt systemer,  

 eventuelt multipunkt-til-multipunkt systemer, som muliggør distribution af  

 multimedietjenester.
Fælles for radiokæder, FWA og MWS er muligheden for at  

 anvende disse teknologier til udbygning af teleinfrastruktur, herunder  

 offentlige mobilnet.
Specielt til 3. generations mobilnet forventes FWA og  

 MWS  

 at være særligt velegnede til udbygning af infrastruktur pga. det forventede  

 store antal basisstationer i bymæssig bebyggelse.
Udvikling På radiokædeområdet sker der løbende etablering af nye  

 strækninger men også omlægning og nedlægning af strækninger.
Der er samlet  

 set  

 ikke-vækst i antallet af radiokædestrækninger.
På FWA-området har der vist sig en stigende interesse for  

 etablering og udbud af nicheprodukter og tjenester baseret på FWA i  

 næsten  

 alle radiofrekvensbåndene afsat til FWA.
Samtidig har det etablerede  

 FWA-marked  

 oplevet ændringer baseret på bl.a. tilbageleveringer af tilladelser udstedt  

 efter offentligt udbud, og forudsætningerne for udbud og anvendelse af FWA  

 tjenester er som følge heraf ændret.
Markedet er samtidig påvirket af et  

 stigende udbud af udstyr og faldende priser på udstyr.
IT- og Telestyrelsen har konstateret frekvensknaphed i 3,5  

 GHz-området til FWA-formål.
Der vil på den baggrund blive truffet en  

 beslutning  

 om, hvordan disse radiofrekvenser skal bringes i spil.
 En egentlig interesse for etablering af FWA og MWS på  

 radiofrekvenser over 30 GHz har endnu ikke vist sig.
Strategi IT- og  

 Telestyrelsen skal ved administrationen af radiofrekvenser afsat til faste  

 tjenester fremme mulighederne for etablering af et bredt og varieret udbud af  

 faste tjenester i Danmark med det formål at fremme konkurrencen på markeder  

 for access og bredbånd.
 IT- og  

 Telestyrelsen skal, i det omfang det kan ske uden at forstyrre eller forringe  

 eksisterende tjenester, bringe yderligere/nye radiofrekvenser i spil til FWA  

 i frekvensområder, der er afsat til andre faste tjenester, når efterspørgslen  

 tilsiger det.
 IT- og  

 Telestyrelsen skal bringe radiofrekvensbåndet 3,6  4,2 GHz i anvendelse  

 til  

 FWA med det formål at reducere frekvensknapheden i 3,5 GHz-området og sikre  

 adgang til radiofrekvenser i 3,4  4,2 GHz-området til flest mulige  

 brugere.
Offentlig mobilkommunikation Baggrund Der er udstedt 14 tilladelser til offentlige mobilnet,  

 herunder 10 tilladelser til 2. generations mobilnet (2G) til fire operatører  

 og  

 4 tilladelser til 3. generations mobilnet (3G), også fordelt på fire  

 operatører.
 På WRC-2000 blev det besluttet at afsætte yderligere  

 radiofrekvenser til 3G i radiofrekvensbåndet 2500-2690 MHz, og båndet skal  

 efter en ECC beslutning fra 2002 afsættes til 3G senest pr. 1. januar 2008.
Udvikling Udbudet af 3G-tjenester er netop indledt i Danmark, og  

 der forventes derfor ikke i nærmeste fremtid at være behov for at afsætte  

 yderligere radiofrekvenser til 3G formål.
 I foråret 2005 forventes der at foreligge en ECC-beslutning  

 om tekniske retningslinier for brug af radiofrekvensbåndet 2500-2690 MHz samt  

 om der skal være en satellitbaseret komponent af 3G.
For så vidt angår radiofrekvenser til GSM, er der ikke  

 ledige radiofrekvenser.
Der er udstedt alle de tilladelser i Danmark til  

 GSM-formål, som der internationalt er afsat radiofrekvenser til.
Der  

 forventes  

 ikke at være behov for ændringer i IT- og Telestyrelsens administration af  

 radiofrekvenser til GSM.
ENG/OB-tjenester (reportageudstyr og trådløse videokameraer)  

 ligger i dag i det radiofrekvensbånd, der efter ECC-beslutningen fra 2002  

 skal  

 afsættes til 3G senest pr. 1. januar 2008. IT- og Telestyrelsen har siden  

 2001  

 udstedt tilladelser til ENG/OB-tjenester i et nyt radiofrekvensområde.
De  

 eksisterende ENG/OB-tjenester kan flyttes til det nye radiofrekvensområde, og  

 der findes således et alternativ til den eksisterende afsætning af  

 radiofrekvenser til ENG/OB.
Strategi IT- og  

 Telestyrelsen skal i overensstemmelse med ECC-beslutningen fra 2002 sikre, at  

 der sker yderligere allokering af radiofrekvensbånd til 3G formål pr. 1.  

 januar 2008 i det omfang, markedet tilsiger det.
 Når efterspørgsel  

 efter 3G radiofrekvenser opstår i radiofrekvensbåndet 2500-2690 MHz, skal IT-  

 og Telestyrelsen sikre, at radiofrekvenserne kan tages i brug i  

 overensstemmelse med ECC-beslutningen fra 2002 samt den kommende  

 ECC-beslutning.
 Når der foreligger  

 en tidsplan for, hvornår de nye IMT2000/UMTS-tjenester skal bruge  

 radiofrekvenser, skal IT- og Telestyrelsen i forbindelse med udfasningen af  

 eksisterende tjenester søge den mindst indgribende regulering i forhold til  

 de eksisterende brugere, f.eks. frivillig overgang til nye  

 radiofrekvensområder, udstedelse af midlertidige tilladelser eller afskæring  

 af mulighed for automatisk fornyelse af tilladelser.
Forsvarets frekvensanvendelse Baggrund De overordnede rammer for forsvarets  

 radiofrekvensanvendelse bliver fastlagt nationalt og i NATO-regi med  

 deltagelse  

 af de enkelte NATO-landes civile og militære myndigheder.
Forsvarets overordnede radiofrekvensanvendelse fremgår af  

 Nato Joint Frequency Agreement (NJFA) og Bekendtgørelse om  

 fastlæggelse af  

 rammerne for anvendelse og indbyrdes prioritering af de samlede  

 frekvensressourcer (frekvensplanen).
På baggrund af drøftelser mellem  

 IT- og  

 Telestyrelsen og Forsvarskommandoen forud for fastsættelsen af frekvensplanen  

 har IT- og Telestyrelsen i frekvensplanen allokeret en række  

 radiofrekvensbånd  

 til forsvarets frekvensanvendelse.
Forsvarets brug af radiofrekvenser er i de  

 frekvensbånd, som i den danske frekvensplan er identificeret som eksklusive  

 radiofrekvensbånd eller blandede militære/civile radiofrekvensbånd, undtaget  

 fra krav om frekvenstilladelse.
I andre radiofrekvensbånd fastsættes  

 forsvarets  

 vilkår for frekvensanvendelse i hvert enkelt tilfælde på baggrund af en  

 frekvenstilladelse.
Udvikling Der foregår en fortsat udvikling hen imod nye  

 frekvensbesparende teknologier, således at det stadigt stigende  

 informationsbehov kan tilgodeses inden for de nuværende rammer.
Dansk forsvar pålægges i stigende grad at løse opgaver i  

 internationalt regi.
Dette forhold medfører øgede krav til interoperabel  

 teknologi og ikke mindst til harmoniseret militær anvendelse af  

 radiofrekvensbåndene, ikke blot i Europa, men for alle nationer, der deltager  

 i  

 FN- og NATO-opgaver.
Strategi IT og  

 Telestyrelsen skal sikre, at forsvarets behov for radiofrekvenser fortsat  

 bliver tilgodeset, således at Danmark kan leve op til de lovgivningsmæssige  

 krav såvel nationalt som internationalt, herunder til de forpligtigelser, som  

 FN- og NATO-samarbejdet kræver.
 I den forbindelse  

 skal IT- og Telestyrelsen arbejde for, at civile tjenester fortsat får adgang  

 til de af forsvaret anvendte radiofrekvensbånd, i det omfang frekvensdeling  

 er mulig, samt at forsvaret som tidligere tilbagegiver dele af det  

 radiofrekvensspektrum, som forsvaret anvender, i takt med ændringer i  

 forsvarets opgaver og behov.
1)  

 Bekendtgørelsen gennemfører dele af Europa-Parlamentets og Rådets direktiv  

 2002/20/EF af 7. marts 2002 om tilladelser for elektroniske kommunikationsnet  

 og -tjenester (tilladelsesdirektivet) (EF-Tidende 2002 nr.
L 108 s. 21) og  

 dele  

 af Europa-Parlamentets og Rådets direktiv 2002/21/EF af 7. marts 2002 om  

 fælles  

 rammebestemmelser for elektroniske kommunikationsnet og -tjenester  

 (rammedirektivet) (EF-Tidende 2002 nr.
L 108 s. 33).
