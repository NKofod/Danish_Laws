Udtalt, at en registrering af oplysninger om samtlige besøgende i et  

 spillekasino uanset den korte varighed (10-24 timer) måtte antages, at udgøre  

 et register i lov om private registres forstand og - hvilket Registertilsynet  

 tidligere havde udtale - ikke kunne antages, at være et naturligt led i  

 driften af spillekasinovirksomhed.
Med hensyn til en række andre former for  

 registrering i forbindelse med spillekasinovirksomhed udtalt sig i  

 overensstemmelse med tilsynets tidligere tilkendegivne holdning.
 Bl.a. udtalt, at man med henblik på at tage stilling til spørgsmålet  

 om eventuel dispensation fra reglerne i lov om private registre, således at  

 der gives mulighed for at registrere falskspillere samt modtage lister om  

 falskspil fra udlandet, ville anmode Justitsministeriet om at tilkendegive,  

 hvorvidt man har til hensigt at gennemføre en ændring af lov om  

 spillekasinoer eller den hertil knyttede bekendtgørelse.
 Registertilsynet afgav i beretningsåret 1990 (årsberetning 1990, side 83  

 ff.) en principiel udtalelse, der angav rammerne for forskellige former for  

 registrering af kasinogæster i Danmark på det gældende lovgrundlag.
 På baggrund heraf rettede Foreningen af Danske Kasinoer i beretningsåret  

 henvendelse til Registertilsynet, idet man anmodede om en udtalelse  

 vedrørende forskellige former for registrering af kasinogæster.
 Sagen, der blev behandlet på et møde i Registerrådet, vedrørte følgende:
- generel gæsteregistrering - spærrelister i de enkelte kasinoer - udveksling af oplysninger fra spærrelisterne kasinoerne imellem - registrering af falskspillere For så vidt angår de rejste spørgsmål vedrørende etablering af  

 spærrelister i de enkelte kasinoer og udveksling af oplysninger fra disse  

 kasinoerne imellem henvises til årsberetning 1990, side 83 ff.
 En generel entre-registrering af samtlige gæster i det enkelte kasino  

 skulle indeholde oplysning om navn, adresse, køn, fødselsdato og  

 nationalitet.
Opbevaringen af oplysningerne skulle være kortvarig, idet der automatisk  

 skulle ske sletning senest 10 timer efter daglig lukketid, således at der  

 maksimalt ville være tale om en opbevaring i 24 timer.
Kunder med uge-,  

 måneds- eller årskort skulle derimod være registreret, så længe kortet var  

 gyldigt.
 Registreringen skulle angive klokkeslæt, og suppleres af et videokamera  

 over indgangen, der optog samtlige gæster, ligeledes med angivelse af  

 klokkeslæt.
 Herudover skulle samtlige spilleborde overvåges ved hjælp af video,  

 således at man ved at sammenholde optagelser fra et bord med indgangsvideoen  

 og gæsteregistreringen kunne identificere personer, der opførte sig eller  

 syntes at opføre sig ureglementeret.
 Det var anført, at formålet hermed var, at man kunne bruge næste formiddag  

 til at gennemse videobånd af aftenens spil, ligesom registreringen i  

 påkommende tilfælde kunne benyttes som grundlag for og som dokumentation for  

 eventuel politianmeldelse af lovovertrædelser i kasinoet.
 Endelig var angivet det forhold, at en generel gæsteregistrering  

 muliggjorde matchning med en spærreliste, hvilket vil sige, at der i  

 edb-anlægget, i forbindelse med inddatering i det generelle gæsteregister,  

 kunne ske en gennemløbning af spærrelisten med henblik på at konstatere,  

 hvorvidt gæsten skulle være optaget herpå.
 Man ønskede Registertilsynets stillingtagen til, om en registrering af så  

 kortvarig karakter var omfattet af lov om private registre.
På baggrund af lovens bemærkninger og under hensyntagen til karakteren af  

 og formålet med gæsteregistreringen fandt Registertilsynet, at den generelle  

 registrering af daggæster uanset dens korte varighed måtte antages at udgøre  

 et register i lov om private registres forstand, hvorefter man under  

 hensyntagen til, hvad tilsynet tidligere havde udtalt vedrørende en generel  

 registrering af gæster i et kasino, fandt, at en sådan registrering ikke  

 kunne finde sted. (årsberetning 1990 side 83 ff.) Med hensyn til spørgsmålet om registrering af oplysninger om falskspil  

 bemærkede Foreningen af Danske Kasinoer, at man havde noteret sig  

 Registertilsynets holdning, som den er kommet til udtryk i tilsynets  

 årsberetning 1990, side 88 ff.
Man anførte, at registrering af netop  

 oplysninger af denne karakter var overordentlig vigtig dels for at sikre en  

 betryggende drift af kasinoerne herhjemme dels af hensyn til samordningen med  

 udlandet.
 Foreningen anførte endvidere, at registrering af falskspil i andre  

 europæiske lande sker i nøje overensstemmelse med det pågældende lands  

 lovgivning, hvorfor de registrerede personer vil være bekendt med baggrunden  

 for registreringen og med risikoen for, at oplysningerne videregives til  

 andre kasinoer.
 Man anmodede derfor Registertilsynet om at tage stilling til, om det var  

 muligt at meddele dispensation, indtil en eventuel lovændring kunne være  

 gennemført.
 Registertilsynet udtalte i den forbindelse, at man havde anmodet  

  Justitsministeriet om at tilkendegive, hvorvidt man havde til hensigt at  

 gennemføre en ændring af lov nr. 397 af 13. juni 1990 om spillekasinoer eller  

 den hertil knyttede bekendtgørelse nr. 724 af 30. oktober 1990 om  

 spillekasinoer, således at der heri indarbejdes bestemmelser om registrering  

 og videregivelse af oplysninger om personer, der har spillet falsk eller  

 forsøgt herpå og om anvendelse her i landet af spærrelister oparbejdet i  

 udlandet, samt i bekræftende fald, hvornår en sådan ændring kan forventes at  

 være gennemført.
 (* 1) Registertilsynets Årsberetning 1991 side 102.
