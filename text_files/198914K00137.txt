Nr BTL 137 Betænkning over Forslag til lov om folkekirkens institutioner til  

 uddannelse og efteruddannelse af præster   

 Nr L 137 1989-90, 1. samling Afgivet af Kirkeudvalget Afgivet: 19900503 Udvalget har behandlet lovforslaget i en række møder og har herunder stillet spørgsmål til kirkeministeren, som denne har besvaret dels skriftligt og dels i samråd.
Et af udvalgets spørgsmål og ministerens besvarelse heraf samt ministerens bemærkninger i forbindelse med fremsendelse til udvalget af 2. delbetænkning vedrørende folkekirkens uddannelsesinstitutioner for præster er optrykt som bilag til denne betænkning.
Udvalget har i forbindelse med behandlingen af lovforslaget aflagt besøg på Præstehøjskolen og Kirkemusikskolen i Løgumkloster.
 Endvidere har udvalget modtaget skriftlige og/eller mundtlige henvendelser  

 fra:
Kirkeligt Samfund, Landsforeningen af Menighedsrådsmedlemmer, Pastoralseminarierne i København og Århus og Studenterrepræsentanter ved pastoralseminarierne i København og Århus.
 Under et samråd med kirkeministeren har denne oplyst, at han ved  

 nedsættelse af den i lovforslagets § 3 nævnte permanente arbejdsgruppe har  

 til hensigt at udpege et medlem som repræsentant for Landsforeningen af  

 Menighedsrådsmedlemmer ud over den repræsentation fra biskopperne, Den Danske  

 Præsteforening, de teologiske fakulteter og fra de uddannelsesinstitutioner,  

 som er nævnt i lovforslagets § 3.
 Udvalget opfatter det som en selvfølge, at lærere og studerende er  

 repræsenteret i de i bemærkningerne til § 4 nævnte institutionsudvalg.
 Der er af et mindretal stillet ændringsforslag, hvorom henvises til de  

 ledsagende bemærkninger.
 Herefter indstiller et mindretal (Socialdemokratiets og  

 Socialistisk Folkepartis medlemmer af udvalget) lovforslaget til  

vedtagelse med det af mindretallet stillede ændringsforslag.
 Mindretallet finder det naturligt, at studerende og lærere er  

 repræsenteret i bestyrelsen for uddannelsesinstitutionerne, således at  

 bestyrelsen bliver tilstrækkeligt bredt sammensat, men dog handlekraftig.
 Et andet mindretal (Det Konservative Folkepartis, Venstres, Det  

 Radikale Venstres og Centrum-Demokraternes medlemmer af udvalget) indstiller  

 lovforslaget til vedtagelse uændret.
 Et tredje mindretal (Fremskridtspartiets medlem af udvalget) vil  

 redegøre for sin endelige stilling ved lovforslagets 3. behandling.
 Et fjerde mindretal (Kristeligt Folkepartis medlem af udvalget) vil  

 redegøre for sin stilling til lovforslaget og det stillede ændringsforslag  

 ved 2. behandling.
Ændringsforslag Af et mindretal (S og SF):
Til § 4 1) I stk. 1 indsættes efter nr. 4 som nye numre:
 »5. En repræsentant for lærerne ved de teologiske fakulteter.
6. En repræsentant for de studerende ved de teologiske fakulteter.« Bemærkninger Til nr. 1 I den nuværende direktion for Pastoralseminariet har studenterne været  

 repræsenteret.
Med ministerens forslag til sammensætning af bestyrelsen  

 forringes såvel lærernes som studenternes indflydelse på den overordnede  

 styrelse af uddannelsesinstitutionernes drift såvel økonomisk som  

 uddannelsesmæssigt.
Med ændringsforslaget sikres begge kategorier indflydelse  

 og medbestemmelse.
Merete Aarup (KF) Ikast (KF) Eva Møller (KF) Povl Brøndsted (V)  

 fmd.
Inge Dahl-Sørensen (V) Tove Niemann (FP) Larsen-Ledet (RV) Jette Pors  

 (CD) Inger Stilling Pedersen (KRF) Hanne Andersen (S) Anna-Marie Hansen (S)  

 Henning Nielsen (S) Arne Jensen (S) Tove Lindbo Larsen (S) nfmd.
Grete  

 Schødts (S) Inger Harms (SF) Hanne Thanning Jacobsen (SF) Bilag Et af udvalgets spørgsmål til kirkeministeren og dennes besvarelse heraf  

 tilligemed ministerens bemærkninger til 2. delbetænkning afgivet af den den  

 10. februar 1989 nedsatte arbejdsgruppe vedrørende folkekirkens  

 uddannelsesinstitutioner for præster 14. Udvalget anmoder ministeren om at præcisere bestyrelsens kompetence  

 vedrørende ansættelsessager, jf. bemærkningerne til § 4.
 Svar:
Efter den nugældende ordning ansættes de omhandlede medarbejdere af  

 ministeren efter indstilling fra henholdsvis styrelse og direktion.
I henhold  

 til forslaget indstiller bestyrelsen til ministeren et antal ansøgere til  

 ansættelse.
I forbindelse med etableringen af den i forslagets § 3 omhandlede  

 permanente sagkyndige arbejdsgruppe er det fundet hensigtsmæssigt, at denne  

 afgiver en indstilling om ansøgernes faglige kvalifikationer til støtte for  

 ministerens beslutning om ansættelse, jf. herved besvarelsen til spørgsmål  

 16. Som jeg lovede under 1. behandlingen af forslag til lov om folkekirkens  

 institutioner til uddannelse og efteruddannelse af præster i Folketinget den  

 24. januar 1990 fremsender jeg 2. delbetænkning afgivet af den den 10.  

 februar 1989 nedsatte arbejdsgruppe vedrørende folkekirkens  

 uddannelsesinstitutioner for præster.
Betænkningen vedrører selve  

 uddannelsernes indhold.
 Som det fremgår af betænkningens bilag 3 har arbejdsgruppen på ny i  

 forbindelse med udarbejdelse af forslaget til uddannelsesforløbet drøftet den  

 ledelsesmæssige struktur for uddannelsesinstitutionerne, herunder særligt  

 kompetenceforholdet mellem bestyrelsen og den permanente arbejdsgruppe.
 Arbejdsgruppen har foreslået, at kompetencen ændres på 2 punkter, således  

 at det er bestyrelsen, der endeligt afgiver indstilling til kirkeministeren  

 om ansættelse af faste lærere, og at det er bestyrelsen, der ligeledes  

 afgiver endelig indstilling til kirkeministeren om ændringer og ajourføringer  

 af studieordningen.
 Dette betyder, at den i lovforslagets § 3 nævnte permanente arbejdsgruppe  

 herefter afgiver udtalelse om ansøgernes faglige kvalifikationer direkte til  

 bestyrelsen, inden denne afgiver indstilling til ministeren, og at den  

 permanente arbejdsgruppe alene får en rådgivende funktion vedrørende forslag  

 til ændringer og ajourføringer af studieordningen i forbindelse med  

 bestyrelsens afgivelse af indstilling til kirkeministeren herom.
Jeg er enig med arbejdsgruppen vedrørende præsteuddannelsen i, at det er  

 rigtigst, at det overlades til den ansvarlige bestyrelse at afgive den  

 endelige indstilling til ministeren på disse to væsentlige områder.
Dette vil  

 efter min opfattelse ikke medføre nogen ændring i den garanti for  

 opretholdelse af det tilstrækkelige faglige niveau, som er formålet med  

 oprettelse af den permanente arbejdsgruppe.
Der er alene tale om en  

 forenkling og afklaring af kompetenceforholdene mellem de to organer.
