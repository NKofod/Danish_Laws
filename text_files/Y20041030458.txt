Brugtmoms  Adgang til at anvende de  

 almindelige momsregler  Varerhenført under den periodevise  

 opgørelsesmetode Indledning Told- og Skattestyrelsen er blevet spurgt, om  

 videreforhandlere, der har henført brugte varer til den periodevise  

 opgørelsesmetode  

 efter momslovens § 70, stk. 5, kan vælge at anvende de almindelige momsregler  

 på de pågældende varer, f.eks. i forbindelse med salg af varer til købere i  

 andre EU-lande.
Hidtidig praksis Det fremgår af Momsvejledningens afsnit  

  

 R.1  

  

 , at brugtmomsordningen  

 er frivillig.
Videreforhandlere kan derfor for hver enkelt vare vælge enten  

 at  

 anvende de særlige brugtmomsregler eller de almindelige momsregler.
Samtidig fremgår det af Momsvejledningens afsnit  

  

 R.4.2  

  

 , at varer, der een  

 gang er kommet ind under brugtmomsreglerne og den periodevise  

 opgørelsesmetode, ikke senere kan overgå til anden ordning.
Dette skyldes, at  

 de pågældende varer ikke fysisk eller regnskabsmæssigt kan udskilles fra  

 andre  

 varer i virksomheden.
Ændring af praksis Det følger af momslovens § 69, stk. 1, jf. 6.  

 Momsdirektivs artikel 26 a, punkt B, stk. 11, at videreforhandlere for enhver  

 levering, der er omfattet af brugtmomsordningen, kan vælge i stedet at  

 anvende  

 de almindelige momsregler.
 Videreforhandlere, der har henført brugte varer  

 til den periodevise opgørelsesmetode, jf. momslovens § 70, stk. 5, kan derfor  

 vælge at anvende de almindelige momsregler for de pågældende varer såvel i  

 forbindelse med salg af varer til tredjelande som i forbindelse med salg af  

 varer til andre EU-lande og indenlandsk salg.
 Det følger af momskendtgørelsens § 93, stk. 4, jf.  

 momslovens § 70, stk. 5, sidste pkt., at når varer omfattet af § 70, stk. 5,  

 (den periodevise opgørelsesmetode) efterfølgende henføres under lovens  

 almindelige regler, skal virksomheden anføre varens indkøbsværdi på  

 salgskontoen.
Kan denne købspris ikke dokumenteres af virksomheden,  

 skal lovens § 70, stk. 3, 2. og 3. pkt. anvendes analogt.
Købsprisen  

 skal  

 således beregnes på grundlag af varens salgspris reduceret med de  

 omkostninger  

 og den avance, der i almindelighed indgår ved leveringen af varer af den  

 pågældende art.
Ikrafttrædelse Det følger af de særlige fakturaregler og  

 regnskabsregler for brugtmomsordningen, jf. momsbekendtgørelsens §§ 92  

 og  

 93, at videreforhandlerne skal tilkendegive deres valg med hensyn til,  

 om  

 den enkelte vare leveres efter brugtmomsreglerne eller efter lovens  

 almindelige  

 regler, i forbindelse med udstedelse af faktura og med indgivelse af  

 momsangivelsen for den pågældende periode.
 Brugtmomsreglerne indeholder ingen adgang til at  

 omgøre dette valg.
 Adgangen til at anvende lovens almindelige  

 regler på brugte varer henført under brugtmomsordningen har  

 derfor alene virkning for varer, for hvilke virksomheden endnu ikke  

 har tilkendegivet sit valg.
 Da denne meddelelse er begrundet i en  

 ændret fortolkning af regelgrundlaget, har meddelelsen alene  

 fremadrettet virkning.
