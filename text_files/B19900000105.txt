I medfør af § 6, stk. 4, § 21, stk. 2 og 3, og efter bemyndigelse i henhold til § 9, stk. 2, i lov nr. 292 af 10. juni 1981 om visse havanlæg, samt efter samråd med Søfartsstyrelsen, fastsættes:
Anvendelseområde § 1.  Denne bekendtgørelse finder anvendelse på  

 havanlæg, som omhandlet i havanlægslovens § 1.
 Stk. 2.  Med undtagelse af bestemmelserne i § 13 om  

 lægemidler m.v. omfatter bekendtgørelsen kun ubemandede havanlæg, når disse  

 midlertidigt er bemandede.
Definitioner § 2.  Ved den daglige operationelle besætning forstås  

 det daglige antal personer af såvel fast personale som servicepersonale, der,  

 under normale omstændigheder, er nødvendige for at operere et havanlæg.
Offshore medic § 3.  Når den daglige operationelle besætning på et  

 havanlæg overstiger 30 personer, skal der til stadighed være offshore medic  

 ombord.
 Stk. 2.  For flytbare havanlæg finder stk. 1 kun  

 anvendelse, såfremt havanlægget forventes at operere mere end 20 dage på  

 dansk område.
 Stk. 3.  Hvis flere havanlæg er broforbundne, kan disse  

 være fælles om en offshore medic, såfremt den samlede daglige operationelle  

 besætning, jf. § 2, på havanlæggene ikke overstiger 200 personer.
 Stk. 4.  Når forholdene taler herfor, kan  

 Energistyrelsen, ved godkendelse af en bemandings- og organisationsplan,  

 kræve tilstedeværelsen af offshore medic på bemandede havanlæg, hvor dette  

 ikke er et krav i medfør af stk. 1 og 2.
 § 4.  Den i § 3 nævnte offshore medic skal kunne  

 dokumentere, at være uddannet til på tilfredsstillende måde at kunne opfylde  

 følgende kvalifikations- og funktionskrav:
 Stk. 2.  Offshore medic skal kunne kommunikere med  

 besætningen på havanlægget og skal kunne tale dansk eller engelsk.
 Stk. 3.  Offshore medic skal inden for en rimelig  

 årrække, dog højst 5 år før første ansættelse offshore, have haft mindst 6  

 måneders funktion på skadestue, eller skal kunne dokumentere på anden måde,  

 at have opnået en tilsvarende praktisk erfaring.
Stk. 4.  Offshore medic skal med henblik på  

 vedligeholdelse af sine kvalifikationer, have mindst en uges funktion på en  

 skadestue, første gang senest 26 måneder efter første ansættelse som offshore  

 medic.
Genopfriskning på skadestue skal herefter finde sted med højst 36  

 måneders mellemrum.
 § 5.  En person, der ikke har ret til at udøve  

 virksomhed som læge eller sygeplejerske i Danmark, skal, for at kunne  

 anerkendes som offshore medic i henhold til denne bekendtgørelse, forinden  

 godkendes af Energistyrelsen.
§ 6.  Offshore medic skal ved udførelsen af sine  

 opgaver, herunder ved udlevering af nødvendig medicin, i fornødent omfang  

 konsultere en egnet lægetjeneste i land, f.eks.
Radio Medical.
 Stk. 2.  I nødsituationer, ved ulykkestilfælde o.l.,  

 hvor samråd med lægetjenesten ikke umiddelbart er mulig, kan den nødvendige  

 medicinering foretages af offshore medic efter et samlet skøn over patientens  

 tilstand, indikationer og kontraindikationer for lægemidlets anvendelse m.v.  

 I sådanne tilfælde skal offhore medic, så snart det er muligt, orientere  

 lægetjenesten om den foretagne medicinering.
 § 7.  Offshore medic skal være til rådighed som  

 sundhedskyndig for det organiserede sikkerhedsarbejde på havanlægget,  

 herunder for deltagelse i sikkerhedsudvalgsmøder eller tilsvarende, uanset  

 vedkommende ikke er valgt medlem af det organiserede sikkerhedsarbejde.
 § 8.  Offshore medic kan udføre andre arbejdsopgaver,  

 såfremt disse ikke er til hinder for udførelsen af de i § 4 anførte  

 funktioner.
 § 9.  Der skal på havanlægget foreligge en  

 arbejdsbeskrivelse for offshore medic, der omfatter en beskrivelse af dennes  

 arbejdsopgaver, samt præcisering af ansvarsforhold, kommandoveje og  

 behandling af fortrolige oplysninger.
 Stk. 2.  Sikkerhedsorganisationen eller tilsvarende på  

 havanlægget skal orienteres om den i stk. 1 nævnte arbejdsbeskrivelse for  

 offshore medic.
§ 10.  For alle aktiviteter af sundhedsmæssig karakter  

 skal føres løbende, ordnede optegnelser.
Disse optegnelser skal behandles  

 fortroligt efter samme retningslinier som i det danske sundhedsvæsen.
Førstehjælpspersonale § 11.  På havanlæg, hvor der opholder sig mere end 10  

 personer, skal der være mindst 2 personer ombord, der har gennemgået et  

 førstehjælpskursus i henhold til § 12, og som ikke har andre nøglefunktioner  

 i en nødsituation.
 Stk. 2.  På havanlæg, hvor der opholder sig 10 personer  

 eller derunder, skal der være mindst en person ombord, der har gennemgået et  

 førstehjælpskursus i henhold til § 12.
 Stk. 3.  Når forholdene, herunder besætningens  

 størrelse, taler herfor, kan Energistyrelsen i godkendelse af en bemandings-  

 og organisationsplan kræve tilstedeværelsen af et yderligere antal  

 førstehjælpere på havanlægget.
 § 12.  Det i § 11 nævnte førstehjælpskursus skal  

 mindst have en varighed på 8 timer og skal kunne godkendes af  

 Energistyrelsen.
Stk. 2.  Førstehjælpskurset skal genopfriskes senest 26  

 måneder efter deltagelse i det første kursus.
Herefter skal genopfriskning af  

 førstehjælpskurset ske med højst 36 måneders mellemrum.
 Stk. 3.  På havanlæg med offshore medic kan denne ombord  

 forestå genopfriskning af det i stk. 1 og 2 nævnte førstehjælpskursus.
 Lægemidler m.v.
 § 13.  Ethvert havanlæg skal være forsynet med  

 lægemidler, tekniske desinfektionsmidler, forbindingsstoffer,  

 sygeplejeartikler og instrumenter, mindst svarende til skibsmedicinkiste 3 i  

 Søfartsstyrelsens til enhver tid gældende bestemmelser om skibes forsyning  

 med lægemidler m.v., for tiden bekendtgørelse nr. 445 af 22. juni 1987.
Stk. 2.  For havanlæg, hvor den maksimalt tilladte  

 besætning er 15 eller derunder, kan der foretages reduktion med halvdelen af  

 den foreskrevne mængde af lægemidler.
Dog skal der være mindst en pakning af  

 hvert lægemiddel.
Dispensation § 14.  Energistyrelsen kan, ud fra en vurdering af de  

 med anlægget forbundne risici og forholdene iøvrigt, dispensere fra kravene i  

 denne bekendtgørelse.
Straffebestemmelser § 15.  Overtrædelse af denne bekendtgørelse samt af  

 afgørelser truffet i medfør af bekendtgørelsen straffes med bøde eller hæfte.
 Stk. 2.  For overtrædelser begået af aktieselskaber,  

 anpartsselskaber eller lignende kan der pålægges selskabet som sådant  

 bødeansvar.
Ikrafttræden § 16.  Bekendtgørelsen træder i kraft den 1. april  

 1990.
 Stk. 2.  Ved bekendtgørelsens ikrafttræden ophæves § 4  

 b, nr. 5 i bekendtgørelse nr. 592 af 30. december 1981 om hidtil gældende  

 regler om sikkerhedsmæssige forhold på havanlæg, som med visse ændringer  

 forbliver i kraft efter lov om visse havanlægs ikrafttræden.
