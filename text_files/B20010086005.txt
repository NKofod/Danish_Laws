Bekendtgørelse om adgangen til at  

 modtage oplysninger fra Bygnings- og Boligregistret (BBR) samt oplysninger  

 sammenstillet med flere ejendomsdataregistre m.v. og digitale kort I medfør af § 6, stk. 3, 5 og 6, § 7, stk. 1 og 3, og § 8, stk. 2,  

 i lov om bygnings- og boligregistrering, jf. lovbekendtgørelse nr. 132  

 af 28. februar 1990 som ændret ved lov nr. 275 af 8. maj 1991 og lov  

 nr. 172 af 19. marts 2001 fastsættes:
Kapitel 1 Adgang til oplysninger i Bygnings- og Boligregistret § 1. Efter § 5, stk. 1, i lov om bygnings- og  

 boligregistrering skal der på begæring af offentlige myndigheder  

 fra registret meddeles sådanne oplysninger, som har betydning for en  

 sags afgørelse eller for myndighedens virksomhed.
 § 2. Kommunalbestyrelsen har på  

 begæring ret til at gøre sig bekendt med oplysningerne i en  

 anden kommunes Bygnings- og Boligregister, såfremt oplysningerne har  

 betydning for en sags afgørelse eller for den rekvirerende  

 kommunalbestyrelses virksomhed.
 § 3. Efter § 5, stk. 2, i lov om bygnings- og  

 boligregistrering har koncessionerede selskaber på begæring ret  

 til at gøre sig bekendt med de i Bygnings- og Boligregistret  

 registrerede aktuelle oplysninger, der er af betydning for en sags  

 afgørelse eller for selskabets virksomhed.
 § 4. Efter § 5, stk. 3, i lov om bygnings- og  

 boligregistrering har virksomheder m.v. på begæring ret til at  

 gøre sig bekendt med de i Bygnings- og Boligregistret registrerede  

 aktuelle oplysninger til brug i den normale drift af virksomheder m.v. af den  

 pågældende art eller til brug i andet lovligt øjemed.
 § 5. Efter § 5, stk. 4, i lov om bygnings- og  

 boligregistrering har private personer på begæring ret til at  

 gøre sig bekendt med de i Bygnings- og Boligregistret registrerede  

 aktuelle oplysninger.
§ 6. Oplysning om huslejens størrelse  

 må kun videregives til 1)	offentlige myndigheder, såfremt oplysningen har betydning for  

 udøvelsen af myndighedens virksomhed, 2)	kreditinstitutter, ejendomsmæglere og ejendomshandlere,  

 advokater, forsikringsselskaber og andre, der i erhvervsmæssigt  

 øjemed udfører opgaver vedrørende overdragelse,  

 forsikring, retsforfølgning, retsforhold i øvrigt og  

 belåning af fast ejendom, 3)	organisationer, der varetager forbruger- eller brancheinteresser med  

 henblik på rådgivning vedrørende de i nr. 2 nævnte  

 forhold og 4)	virksomheder m.v., der udfører opgaver vedrørende  

 administration og udlejning af fast ejendom.
 Stk. 2. Oplysning om huslejens størrelse må  

 ikke anvendes med henblik på markedsføring.
 § 7. Bortset fra den i § 6 nævnte oplysning  

 kan oplysninger fra Bygnings- og Boligregistret anvendes med henblik på  

 markedsføring under iagttagelse af reglerne herom i lov om behandling  

 af personoplysninger og lov om markedsføring.
 Stk. 2. Ved videregivelse af oplysninger fra Bygnings- og  

 Boligregistret til markedsføringsformål påhviler det den i  

 § 18 omtalte datadistributør eller kommunalbestyrelsen i den kommune,  

 hvori ejendommen er beliggende, at iagttage reglerne om videregivelse af data  

 til brug ved markedsføring i lov om behandling af personoplysninger og  

 lov om markedsføring, forinden datadistributøren eller  

 kommunalbestyrelsen videregiver oplysningerne til rekvirenten.
Rekvirering af oplysninger fra Bygnings- og  

 Boligregistret for en eller nogle få ejendomme § 8. Rekvirering af oplysninger for en eller nogle  

 få ejendomme sker ved henvendelse til kommunalbestyrelsen i den  

 kommune, hvori ejendommen er beliggende.
 Stk. 2. Kommunalbestyrelsen kan forlange, at  

 rekvisitionen skal være skriftlig.
 Stk. 3. Ved videregivelse af oplysninger for en eller  

 nogle få ejendomme kan kommunalbestyrelsen normalt afgive oplysningerne  

 i form af en BBR-ejermeddelelse eller anden udskrift fra registret.
§ 9. Oplysninger fra BBR skal som hovedregel  

 udleveres skriftligt eller digitalt til rekvirenten.
Hvor ganske  

 særlige forhold gør sig gældende, kan oplysninger om  

 individuelle ejendomme efter kommunalbestyrelsens skøn dog videregives  

 mundtligt.
 Stk. 2. Kommunalbestyrelsen skal ved videregivelsen  

 iagttage reglerne i §§ 1-6.
 Stk. 3. Rekvirenten har ret til at anvende oplysningerne  

 til egne formål, der normalt ikke omfatter videregivelse af de  

 rekvirerede oplysninger.
 § 10. Kommunalbestyrelsen kan efter aftale med by-  

 og boligministeren give offentligheden adgang til oplysninger fra Bygnings-  

 og Boligregistret på Internettet under iagttagelse af reglerne i lov om  

 behandling af personoplysninger.
 § 11. By- og boligministeren kan give  

 offentligheden adgang til oplysninger fra Bygnings- og Boligregistret  

 på Internettet under iagttagelse af reglerne i lov om behandling af  

 personoplysninger.
Ejeres og lejeres adgang til oplysninger i Bygnings- og  

 Boligregistret § 12. Ejeren af en registreret ejendom og lejeren  

 af en registreret bolig- eller erhvervsenhed har indsigtsret efter reglerne i  

 lov om behandling af personoplysninger.
 Stk. 2. Begæring om indsigt efter stk. 1 skal  

 stiles til kommunalbestyrelsen i den kommune, hvori ejendommen er  

 beliggende.
 Stk. 3. Begæring om indsigt efter stk. 1 kan  

 ligeledes stiles til by- og boligministeren.
 § 13. Ejeren af en registreret ejendom kan efter  

 behov rekvirere en BBR-ejermeddelelse ved henvendelse til kommunalbestyrelsen  

 i den kommune, hvori ejendommen er beliggende.
 Stk. 2. Lejeren af en registreret bolig- eller  

 erhvervsenhed kan efter behov rekvirere en BBR-lejermeddelelse ved  

 henvendelse til kommunalbestyrelsen i den kommune, hvori bolig- eller  

 erhvervsenheden er beliggende.
§ 14. By- og boligministeren kan via Internettet  

 give ejeren af en registreret ejendom adgang til oplysninger i Bygnings- og  

 Boligregistret om ejendommen.
Ved adgangen skal anvendes adgangskontrol,  

 kryptering og logning.
Stk. 2. By- og boligministeren kan via Internettet give  

 lejeren af en registreret bolig- eller erhvervsenhed adgang til oplysninger i  

 Bygnings- og Boligregistret om enheden samt den bygning, hvori enheden er  

 beliggende.
Ved adgangen skal anvendes adgangskontrol, kryptering og  

 logning.
§ 15. Kommunalbestyrelsen kan via Internettet give  

 ejeren af en registreret ejendom adgang til oplysninger i Bygnings- og  

 Boligregistret om ejendommen.
Ved adgangen skal anvendes adgangskontrol,  

 kryptering og logning.
Stk. 2. Kommunalbestyrelsen kan via Internettet give  

 lejeren af en registreret bolig- eller erhvervsenhed adgang til oplysninger i  

 Bygnings- og Boligregistret om enheden samt den bygning, hvori enheden er  

 beliggende.
Ved adgangen skal anvendes adgangskontrol, kryptering og  

 logning.
Rekvirering af oplysninger fra BBR for en flerhed af  

 ejendomme § 16. Rekvirering af oplysninger fra Bygnings- og  

 Boligregistret for en flerhed af ejendomme kan enten ske ved henvendelse til  

 en af de i § 18 omtalte datadistributører eller til  

 kommunalbestyrelsen i den kommune, hvori ejendommene er beliggende.
 Stk. 2. Forinden udlevering af de i stk. 1 nævnte  

 oplysninger skal datadistributøren eller kommunalbestyrelsen  

 indgå en aftale med rekvirenten om vilkår for leveringen af  

 oplysningerne.
 Stk. 3. Ved videregivelsen skal datadistributøren  

 eller kommunalbestyrelsen iagttage reglerne i §§ 1- 6.
 Stk. 4. Rekvirenten har ret til at anvende oplysningerne  

 til egne formål, der normalt ikke omfatter videregivelse af de  

 rekvirerede oplysninger.
Kapitel 2 Systematisk indhentning af edb-mæssigt  

 sammenstillede oplysninger fra ejendomsdataregistre, øvrige registre  

 samt digitale kort § 17. De i §§ 1-4 nævnte rekvirenter kan via  

 abonnementsordning, i form af masseoplysninger eller anden systematisk  

 indhentning rekvirere edb-mæssigt sammenstillede oplysninger fra  

 ejendomsdataregistre, øvrige registre og digitale kort, herunder  

 oplysninger fra Bygnings- og Boligregistret, Krydsreferenceregistret, Det  

 Fælleskommunale Ejendomsdatasystem, herunder Københavns Kommunes  

 Ejendomsdatasystem, Matrikelregistret, Planregistret og Statens Salgs- og  

 Vurderingsregister.
 Stk. 2. De i stk. 1 anførte oplysninger omfatter  

 bortset fra oplysninger fra BBR alene ejendomsdata, øvrige data og  

 digitale kort, hvor by- og boligministeren har indgået aftale med den  

 dataansvarlige myndighed om sammenstilling og videregivelse af  

 oplysninger.
 Stk. 3. De i stk. 1 nævnte oplysninger omfatter  

 fortrinsvis oplysninger, der er offentligt tilgængelige.
 § 18. Offentlige og private virksomheder, der  

 på forretningsmæssigt eller andet lovligt grundlag ønsker  

 at videregive de i §§ 16 og 17 nævnte oplysninger til de i de  

 pågældende bestemmelser nævnte rekvirenter, skal  

 indgå en kontrakt med by- og boligministeren om vilkårene for  

 datadistributørens videreformidling af de pågældende  

 oplysninger.
 § 19. Rekvirering af edb-mæssigt  

 sammenstillede oplysninger efter § 17 forudsætter, at rekvirenten har  

 indgået en aftale herom med en af de i § 18 nævnte  

 datadistributører.
 Stk. 2. Rekvirenten har ret til at anvende oplysningerne  

 til egne formål, der normalt ikke omfatter videregivelse af de  

 rekvirerede oplysninger.
 § 20. Uanset bestemmelserne i § 18 og § 19, stk.  

 1, har kortejere ret til at videregive digitale kort indeholdende  

 ejendomsdata, der er omfattet af § 17, under forudsætning af at  

 kortejeren tillige ejer de pågældende ejendomsdata.
 § 21. Indeholder edb-mæssigt sammenstillede  

 data oplysninger fra Bygnings- og Boligregistret, påhviler det  

 datadistributøren at iagttage reglerne i §§ 1- 4 og § 6 ved  

 videregivelse af de pågældende oplysninger.
 § 22. Må oplysninger omfattet af § 17  

 anvendes til markedsføringsformål, og ønsker rekvirenten  

 at anvende oplysningerne til et sådant formål, påhviler det  

 datadistributøren at iagttage reglerne om videregivelse af data til  

 brug ved markedsføring i lov om behandling af personoplysninger og lov  

 om markedsføring, forinden datadistributøren videregiver  

 oplysningerne til rekvirenten.
§ 23. By- og boligministeren kan efter aftale med  

 den dataansvarlige myndighed via Internettet give offentligheden adgang til  

 oplysninger, som er omfattet af § 17, stk. 2. Er de pågældende  

 oplysninger personoplysninger, skal offentliggørelsen ske i  

 overensstemmelse med reglerne i lov om behandling af personoplysninger.
For  

 oplysninger fra Bygnings- og Boligregistret gælder bestemmelsen i §  

 11.
Adgang for ejere til oplysninger fra  

 ejendomsdataregistrene § 24. By- og boligministeren kan via Internettet  

 give ejeren af en registreret ejendom adgang til de i § 17, stk. 2,  

 omhandlede oplysninger om ejendommen.
Ved adgangen skal anvendes  

 adgangskontrol, kryptering og logning.
For oplysninger fra Bygnings- og  

 Boligregistret gælder bestemmelserne i §§ 14 og 15.
Kapitel 3 Gebyrer § 25. For oplysninger meddelt i form af en  

 BBR-ejermeddelelse, BBR-lejermeddelelse eller anden udskrift, jf. § 8, stk.  

 3, og § 13 kan kommunalbestyrelsen opkræve et gebyr på kr.  

 70,00.
 § 26. For oplysninger fra Bygnings- og  

 Boligregistret for en flerhed af ejendomme udleveret gennem  

 kommunalbestyrelsen, jf. § 16, fastsættes gebyret af  

 kommunalbestyrelsen i den kommune, hvori ejendommen er beliggende.
 § 27. For de i §§ 16 og 17 omtalte data, som  

 udleveres gennem en datadistributør, fastsættes gebyret, som  

 rekvirenterne skal betale til registerejerne, efter aftale mellem by- og  

 boligministeren og registerejerne.
Stk. 2. Herudover betaler rekvirenterne et beløb  

 til datadistributøren til dækning af datadistributørens  

 omkostninger samt eventuelle avance.
Dette beløb fastsættes af  

 datadistributøren.
 § 28. De i §§ 25, 26 og 27, stk. 1, nævnte  

 gebyrer gælder ikke for videregivelse af oplysninger mellem offentlige  

 myndigheder, for så vidt der for en sådan videregivelse i  

 medfør af lovgivning, kotumer m.v. gælder andet.
Kapitel 4 Kontrol, bøder og ikrafttrædelse § 29. By- og boligministeren har til enhver tid  

 adgang til at føre tilsyn med, at oplysninger videregivet til  

 datadistributøren i henhold til den i § 18 omtalte kontrakt ikke  

 anvendes i strid med lov, bestemmelser fastsat i medfør af lov eller  

 vilkår for leveringen af oplysninger.
 § 30. Overtræder datadistributøren  

 forsætligt eller ved grov uagtsomhed reglerne om videregivelse ved  

 videreformidling af oplysninger til rekvirenterne, jf. § 16, stk. 3, og § 21,  

 samt reglerne om videregivelse med henblik på markedsføring, jf.  

 § 7, stk. 2, og § 22, kan datadistributøren straffes med bøde,  

 medmindre højere straf er forskyldt efter anden lovgivning.
 § 31. Bekendtgørelsen træder i kraft  

 den 1. november 2001.
 Stk. 2. Samtidig ophæves Boligministeriets  

 bekendtgørelse nr. 509 af 28. juni 1991 om adgangen til at modtage  

 oplysninger fra bygnings- og boligregistret (BBR) samt oplysninger  

 sammenstillet med flere ejendomsdataregistre m.v. og digitale kort.
