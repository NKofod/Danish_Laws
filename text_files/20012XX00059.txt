Skriftlig fremsættelse (29. januar  

 2002) Finansministeren Herved tillader jeg mig for Folketinget at  

 fremsætte:
 Forslag til lov om tilskud til Færøernes  

 hjemmestyre for 2002.
(Lovforslag nr.
L 60).
 Færøernes hjemmestyre har besluttet at  

 overtage sagsområderne offentlig forsorg og skolevæsenet som  

 særanliggender pr. 1. januar 2002 i medfør af hjemmestyreloven §  

 2. Regeringen og landsstyret har den 21. december 2001 indgået aftaler  

 i forbindelse hermed.
I medfør af hjemmestyreloven overtager hjemmestyret  

 de med områderne forbundne udgifter.
På denne baggrund er det  

 mellem lagmanden og finansministeren aftalt, at bloktilskuddet i 2002  

 fastsættes til 615,5 mio. kr.
Forslaget indebærer, at  

 bloktilskuddet i forhold til niveauet i 2001 reduceres med 366,4 mio. kr.,  

 svarende til de overtagne områders andel af det generelle bloktilskud.
 Af det tilbageværende bloktilskud på 615,5  

 mio. kr. vedrører de 117,0 mio. kr. særforsorgen, 213,3 mio. kr.  

 folkeforsikringen, 283,6 mio. kr. sundhedsvæsenet og 1,6 mio. kr.  

 Færøernes Fiskerilaboratorium.
 Det foreslås, at tilskuddet fastsættes for en  

 et-årig periode med virkning fra den 1. januar 2002.
 Med disse bemærkninger, og idet jeg i øvrigt  

 henviser til lovforslagets bemærkninger, tillader jeg mig at anbefale  

 lovforslaget til velvillig behandling i det høje Ting.
