 Resumé  



  

 En borger klagede over myndighedernes afslag på at lade ham optage møder  

 mellem  

 myndighederne og ham på diktafon/båndoptager.
 Efter ombudsmandens opfattelse er der ikke noget til hinder for  

 at en myndighed accepterer at en borger optager møder mellem borgeren og  

 myndigheden.
Med udgangspunkt i princippet om at offentlige myndigheder selv  

 sætter rammerne for de møder som myndigheden holder, udtalte ombudsmanden  

 imidlertid at en borger ikke har krav på at optage sine møder med  

 forvaltningen.
Eventuelle begrænsninger i borgerens mulighed for at optage et  

 møde  

 skal fastsættes på et sagligt grundlag.
Der kan dog være situationer hvor det under hensyn til f.eks.  

 borgerens personlige forhold vil være bedst stemmende med god  

 forvaltningsskik  

 at lade borgeren optage samtaler med myndigheden.
Der kan f.eks. være tale om  

 at borgeren på grund af personlige forhold ikke i tilstrækkeligt omfang vil  

 kunne forstå eller fastholde sagsgangen eller sagens indhold uden mulighed  

 for  

 at afholde og optage samtaler med myndigheden.
Der bør ved afslag på at lade  

 en  

 borger foretage lydoptagelser foretages en konkret vurdering i forhold til  

 borgerens personlige forhold.
 Ombudsmanden udtalte at det var beklageligt at det ikke  

 udtrykkeligt fremgik af kommunens afslag om kommunen havde foretaget en  

 konkret  

 vurdering af borgerens behov for at kunne foretage lydoptagelser.
 (J.nr. 2004-2801-009).
Optagelser af møder mellem borger og  

 myndighed Det fremgår af sagen at A siden juli 2002 har anmodet  

 myndighederne om at kunne optage møder på diktafon/båndoptager.
A har oplyst  

 at  

 dette ønske skyldes dels at han ønsker at undgå misforståelser, dels at han  

 på  

 grund af sit handicap ikke kan overskue og sammenholde flere informationer,  

 og  

 at han i øvrigt er ordblind.
Københavns Kommune afslog ved breve af  

 29. juli 2002,  

 7. marts 2003  

 og  

 7. april 2003  

 at lade A benytte  

 båndoptager/diktafon under møder med hans sagsbehandler.
Af kommunens brev af  

 29. juli 2002  

 fremgår  

 bl.a.:
I henhold til forvaltningslovens § 8 har du mulighed for at  

 medbringe en bisidder.
Derudover har du mulighed for at holde ( ) [As  

 sagsbehandler; min præcisering] ansvarlig for sagsbehandlingen i henhold til  

 Lov om offentlighed i forvaltningens § 6 om notatpligt vedrørende mundtlige  

 oplysninger og Forvaltningslovens § 9 om aktindsigt, § 10 [skulle nok have  

 været § 19; min bemærkning] om partshøring og §§ 22-24 om begrundelse.
I øvrigt at det muligt at manipulere en båndoptagelse af en  

 samtale, så det kan misbruges. Disse betragtninger er blevet fastholdt i de efterfølgende  

 breve.
Ved brev af  

 1. maj 2003  

 afslog Det Sociale Nævn for Københavns og  

 Frederiksberg Kommuner at lade A anvende diktafon/båndoptager under møder med  

 det sociale nævn.
Af brevet fremgår bl.a.:
Begrundelsen er, at nævnet ikke finder, at der er regler  

 herom i forvaltningsloven.
Forvaltningslovens kapitel 3 indeholder regler om  

 vejledning og repræsentation, hvor der er adgang til at medbringe en  

 bisidder.  

 Der er ingen regler i forvaltningsloven eller i den sociale lovgivning i  

 øvrigt,  

 der giver Dem en ret til at anvende båndoptager under møderne.
Nævnet finder, at Deres interesser kan varetages på en anden  

 måde.
Nævnet skal her bemærke, at der ved hver enkelt møde/samtale med Dem  

 bliver udfærdiget en kontorrapport, jf. offentlighedslovens § 6,  

 stk. 1 om  

 indholdet af mødet/samtalen, hvor De har mulighed for at anmode om en kopi  

 med  

 henblik på at komme med Deres bemærkninger.
Nævnet vil ved fastsættelsen af  

 fristen tage hensyn til Deres handicap.
De har desuden mulighed for at  

 medbringe  

 en bisidder af eget valg og for egen regning.
Nævnet har ikke mulighed for at  

 afholde udgiften til bisidderen.
 Nævnet er således af den opfattelse, at Deres interesser  

 bliver varetaget på betryggende måde.
Nævnet vedlægger de i sagen allerede foreliggende  

 kontorrapporter, som indeholder et notat om samtalernes/mødernes indhold.  

 Såfremt De har bemærkninger til kontorrapporterne bedes De fremkomme med  

 disse  

 snarest muligt og inden 14 dage fra d.d.
Såfremt De ikke har mulighed for at  

 overholde denne frist bedes De underrette nævnet herom. Den 27.  

 september 2004  

 bad jeg Det Sociale Nævn for Københavns og  

 Frederiksberg Kommuner og Københavns Kommune om udtalelser til sagen.
 Af Det Sociale Nævn for Københavns og Frederiksberg  

 Kommuners udtalelse af  

 19.  

 oktober 2004  

 fremgår bl.a.:
 Ved afvisningen af brug af båndoptager ved møder mellem  

 sagsbehandleren og (A) tog nævnssekretariatet udgangspunkt i de  

 forvaltningsretlige regler om officialprincippet, vejledning og  

 repræsentation,  

 herunder adgang til at medbringe en bisidder.
Nævnssekretariatet har herved lagt til grund, at der ikke i  

 de forvaltningsretlige regler eller i sociallovgivningen er regler, der  

 udtrykkeligt giver en part adgang til at benytte båndoptager.
Efter  

 nævnssekretariatets opfattelse følger det imidlertid af de  

 forvaltningsretlige  

 regler, at sekretariatet efter omstændighederne skal være opmærksom på, om en  

 klager har behov for hjælp til løsning af forståelsesmæssige problemer, f.  

 eks  

 udlændinges problemer med at forstå det danske sprog eller  

 kommunikationshæmmedes  

 forståelsesproblemer som følge af handicappet.
Der henvises herved til  

 Forvaltningsret, 2. udgave p. 381 ved Hans Gammeltoft-Hansen m.fl.
 Nævnssekretariatet har endvidere lagt til grund, at partens  

 interesse i at sikre sig dokumentation for myndighedernes sagsbehandling  

 efter  

 lov om offentlighed i forvaltningen er sikret ved regler om notatpligt om  

 mundtlige oplysninger, der ligger til grund for en afgørelse og ved  

 forvaltningslovens regler om parters ret til aktindsigt, partshøring og  

 begrundelse.
Ved beslutningen var nævnssekretariatet endvidere opmærksom  

 på vedlagte afgørelse af  

 20.  

 januar 2000  

 fra Frederiksborg Statsamts Tilsynsråd.
Da spørgsmålet  

 om brug af båndoptager under møder i nævnssekretariatet ikke sås at have  

 foreligget til egentlig afgørelse tidligere i nævnet, forespurgte  

 sekretariatet  

 til praksis i Frederiksborg Statsamt, som sendte Tilsynsrådets afgørelse til  

 orientering.
 Nævnssekretariatet var ved afgørelsen opmærksom på, at (A)  

 er ordblind.
Nævnssekretariatet vurderede, at (A) kunne varetage sine  

 interesser på betryggende måde ved hjælp af sekretariatets udfærdigelse af  

 udførlige kontorrapporter om indholdet af møder/samtaler, således at han ved  

 modtagelse af kopi heraf, kunne komme med sine bemærkninger.
Ved fristen for  

 afgivelse af bemærkninger ville nævnet tage hensyn til hans handicap.
Under sagsforløbet har det været nævnssekretariatets  

 vurdering, at (A) har været i stand til at læse og forstå referaterne af  

 samtalerne med sagsbehandleren, og har været i stand til at formulere sig og  

 komme med bemærkninger til sagen, som er blevet medinddraget i nævnets  

 afgørelse.
Nævnet har givet aktindsigt i kontorrapporterne og som anført ved  

 oversendelsen til Ankestyrelsen  

 den 28. maj 2004, synes (A) såvel ved møder i nævnet som  

 ved skriftlige klager at have haft et sådant overblik over sagen, at  

 nævnssekretariatet ikke har fundet grundlag for at pege på behov for en  

 bisidder.
Det bemærkes, at han ved møde i nævnssekretariatet  

 den 26. maj 2003  

 havde en  

 bisidder med fra ( ) Ordblindeskole.
Det fremgår af kontorrapporten, at  

 bisidderen oplyste, at have kendt (A) siden han var ca. 14 år, at han fik  

 støtte fra ordblindeskolen, og at det var utroligt at se, hvilke fremskridt  

 han  

 havde gjort gennem årene.
 Ved afslaget på at bruge båndoptager var nævnssekretariatet  

 opmærksom på muligheden for et eventuelt misbrug af båndoptagelsen.
Der henvises i denne forbindelse til vedlagte kontorrapport  

 af  

 12. november 2002.  

 hvor det fremgår, at sagsbehandleren indledningsvis gav tilladelse til, at  

 samtalen  

 blev optaget på bånd.
I forbindelse med at (A) ved samtalens afslutning  

 oplyser, at han har en aftale med en journalist fra avisen ( ), præciserer  

 sagsbehandleren, at brug af en eventuel båndoptagelse af møder her i nævnet  

 er  

 til brug for varetagelse af hans interesser under sagens behandling i nævnet  

 og  

 ikke til renskrift eller til citat eller afspilning i pressen.  

 Sagsbehandleren  

 oplyser endvidere, at det ikke kan loves, at fremtidige samtaler kan optages  

 på  

 bånd.
Som det fremgår, har nævnssekretariatet ikke en generel  

 praksis om at afvise brugen af båndoptager.
Spørgsmålet synes i øvrigt kun at  

 have været aktuelt i få sager.
Der har været tilfælde, hvor sagsbehandlerne eller  

 telefonvagten kan have haft en fornemmelse af, at samtalen blev optaget på  

 bånd, uden at man har reageret herpå.
Der har været et enkelt tilfælde, hvor  

 klager efter samtalen afslutning har nævnt overfor sagsbehandleren, at  

 samtalen  

 var optaget på bånd.
Sagsbehandleren meddelte at dette ikke kunne accepteres,  

 men foretog sig i øvrigt ikke yderligere i den anledning.
Ved  

 telefonbetjeningen sker det også, at telefonvagten kan have en fornemmelse  

 af,  

 at samtalen bliver optaget på bånd, uden at vagten spørger nærmere til det.
Nævnssekretariatet vil vurdere hvert enkelt tilfælde konkret  

 og beslutte ud fra de konkrete oplysninger, om brug af båndoptager er  

 nødvendigt for at gennemføre sagsbehandlingen og tilgodese partens deltagelse  

 i  

 behandlingen af sin sag.
Muligheden for eventuelt misbrug af båndoptagelsen  

 vil  

 efter en konkret vurdering indgå i vurderingen. Københavns Kommune gentog ved brev af  

 15. december 2004  

 det af kommunen  

 tidligere anførte.
Ombudsmandens udtalelse Beslutningen om hvorvidt en borger kan få tilladelse til at optage en  

 samtale som vedkommende har med en offentlig myndighed, er en procesledende  

 beslutning.
Rammerne for en procesledende beslutning kan være reguleret i  

 loven, f.eks. forvaltningsloven, eller i andre forvaltningsretlige regler,  

 herunder forvaltningsretlig praksis.
 Ved domstolene er det forbudt at optage billeder og lyd medmindre retten  

 undtagelsesvis tillader det, jf. retsplejelovens § 32, stk. 1.
I den forvaltningsretlige eller socialretlige lovgivning findes ingen regler  

 der generelt regulerer muligheden for at foretage lyd- eller billedoptagelser  

 af møder med myndighederne.
På skatteområdet findes der imidlertid i § 5,  

 stk. 1, 3. pkt., og § 6, stk. 1, 3. pkt., i bekendtgørelse nr. 1107 af  

 12. december  2003  

 om forretningsorden for skatteankenævn en regel om at båndoptagelse af møder  

 i skatteankenævnene  der ikke er offentlige  ikke kan  

 finde sted.
Justitsministeren har i besvarelsen af S 4066 af  

 29. juli 2003  

 forholdt sig  

 til spørgsmålet.
Svaret og det tilhørende spørgsmål har følgende ordlyd:
Spm. nr.
S 4066 Til justitsministeren (29/7 03) af:
 Line Barfod (EL):
Vil ministeren oplyse, om der  bortset fra retsplejelovens  

 regler vedrørende domstolene  findes lovregler, der forbyder borgere at  

 foretage båndoptagelse af en samtale, de selv deltager i, og såfremt dette  

 ikke  

 er tilfældet, om offentlige myndigheder, f.eks. en socialforvaltning, kan  

 forbyde en borger at optage en samtale på bånd? Svar (11/8 03) Justitsministeren (Lene Espersen):
 Efter bestemmelsen i straffelovens § 263, stk. 1, nr. 3,  

 straffes med bøde eller fængsel indtil 6 måneder den, som uberettiget ved  

 hjælp  

 af et apparat hemmeligt aflytter eller optager udtalelser fremsat i enrum,  

 telefonsamtaler eller anden samtale mellem andre eller forhandlinger i lukket  

 møde, som han ikke selv deltager i, eller hvortil han uberettiget har skaffet  

 sig adgang.
Optagelse på bånd af telefonsamtaler eller anden samtale,  

 som den pågældende selv deltager i, falder uden for denne bestemmelse.
Det  

 gælder også i tilfælde, hvor optagelsen sker uden den anden parts viden.
 Der er ikke herudover i lovgivningen fastsat almindelige  

 regler om borgeres adgang til at optage samtaler med forvaltningsmyndigheder  

 på  

 bånd.
 Spørgsmålet om borgeres adgang til at optage sådanne  

 samtaler på bånd ses endvidere ikke behandlet hverken i retspraksis,  

 ombudsmandspraksis eller i litteraturen.
På den baggrund finder Justitsministeriet ikke i den  

 foreliggende sammenhæng at kunne bidrage med yderligere til det stillede  

 spørgsmål. I Højesterets dom optryk i UfR 1972.601 H forholdt  

 Højesteret sig til en journalists ret til at bruge båndoptager under  

 offentlige  

 kommunalbestyrelsesmøder.
Højesteret udtalte at reglen i den kommunale  

 styrelseslovs § 10 om kommunalbestyrelsesmøders offentlighed ikke gav  

 journalister og andre tilhørere ret til at optage forhandlingerne på bånd  

 eller  

 lignende hvis benyttelse kan være forbundet med en vis usikkerhed og åbne  

 mulighed for misbrug.
Det måtte være overladt til den enkelte  

 kommunalbestyrelse at afgøre om  og i bekræftende fald på hvilke vilkår  

  den  

 ville tillade brug af båndoptagere i sine møder.
Den trufne beslutning var  

 der  

 ikke grundlag for at tilsidesætte som usaglig.
Højesteretsdommer F.
Thygesen  

 har i en kommentar til dommen i UfR 1972B.248 givet udtryk for at retten  

 fandt  

 at sagen i virkeligheden ikke angik et forbud (for hvilket der må søges  

 hjemmel), men en tilladelse som kommunalbestyrelsen kunne afslå eller give  

 eventuelt på visse vilkår, simpelt hen fordi det drejede sig om  

 kommunalbestyrelsens møder som den kan forme som den vil, når blot de  

 gældende  

 regler overholdes.
Det var under sagen ubestridt at kommunalbestyrelsens  

 afgørelse af spørgsmålet ligesom andre kommunale beslutninger må træffes ud  

 fra  

 saglige overvejelser; man kan f.eks. ikke give tilladelse til én avis og sige  

 nej til en anden.
 Fra administrativ praksis har Tilsynsrådet for Frederiksborg  

 Amt ved udtalelse af  

 20.  

 januar 2000  

 ikke fundet grundlag for at antage at en kommune  

 handlede i strid med lovgivningen ved at afvise en borgers anmodninger om at  

 måtte benytte båndoptager ved møder med de ansatte der behandlede borgerens  

 sager i kommunen.
 Den forvaltningsretlige teori ses ikke at have behandlet  

 spørgsmålet direkte.
Det er almindeligt antaget at forvaltningens møder ikke er  

 offentlige, jf. bl.a.
Folketingets Ombudsmands beretning for 2000, s. 552  

 ff*.
Højesterets afgørelse i UfR 1972.601 H er efter min  

 opfattelse udtryk for det princip at offentlige myndigheder, hvis ikke andet  

 fremgår af de regler der gælder for myndighedens virksomhed, selv sætter  

 rammerne for de møder som myndigheden afholder.
Men rammerne skal fastsættes  

 ud  

 fra saglige overvejelser.
Der er efter min opfattelse ikke er noget til hinder for at  

 en myndighed  medmindre andet fremgår af de regler der gælder for den  

 pågældende myndighed  accepterer at en borger optager møder mellem  

 borgeren og  

 myndigheden.
Spørgsmålet er imidlertid om borgeren har en ret til at optage  

 møder også i tilfælde hvor forvaltningen modsætter sig borgerens ønske herom.
 Lydoptagelser af møder mellem borgere og forvaltning kan  

 efter min opfattelse for borgeren tjene i hvert fald to saglige formål,  

 nemlig  

 dels at sikre dokumentation for hvad der er sket og sagt under mødet, dels at  

 hjælpe navnlig borgeren til at huske og bearbejde indholdet af mødet.
 I de gældende forvaltningsretlige regler findes der følgende  

 bestemmelser der søger at tilgodese borgerens muligheder for at sikre sig  

 dokumentation for og huske indholdet af mødet:
I lov om offentlighed i forvaltningens § 6, stk. 1, er  

 bestemt at i sager, hvor der vil blive truffet afgørelse af en  

 forvaltningsmyndighed, skal en myndighed, der mundtligt modtager oplysninger  

 vedrørende en sags faktiske omstændigheder, der er af betydning for sagens  

 afgørelse, eller som på anden måde er bekendt med sådanne oplysninger, gøre  

 notat om indholdet af oplysningerne.
Det gælder dog ikke, såfremt  

 oplysningerne  

 i øvrigt fremgår af sagens dokumenter.
Det følger af princippet om god forvaltningsskik at  

 myndighederne bør sikre sig bevis for og undgå tvivl om hvad der er sagt og  

 foregået i sagen, jf.
Jens Olsen mfl., Forvaltningsret, 2. udgave (2002), s.  

 642.
 Endvidere findes forvaltningslovens regler om aktindsigt  

 (kapitel 4), partshøring (§ 19) og begrundelse (§§ 22-24) samt adgangen til  

 repræsentation (§ 8), herunder til at medbringe en bisidder til møder.
 Over for hensynet til borgeren står det modstående hensyn at  

  navnlig digitale  lydoptagelser kan manipuleres uden at  

 myndigheden vil have  

 mulighed for at imødegå dette, medmindre myndigheden selv ligger inde med  

 optagelser fra mødet.
Med udgangspunkt i princippet om at offentlige myndigheder  

 selv sætter rammerne for de møder som myndigheden holder, mener jeg ikke at  

 en  

 borger har krav på at optage sine møder med forvaltningen.
Men eventuelle  

 begrænsninger i borgerens muligheder for at optage et møde skal fastsættes på  

 et sagligt grundlag; man kan således ikke give en borger tilladelse til at  

 optage møder og give afslag til en anden uden en saglig begrundelse.
Der kan således være situationer hvor det under hensyn til  

 f.eks. borgerens personlige forhold efter min opfattelse vil være bedst  

 stemmende med god forvaltningsskik at lade borgeren foretage lydoptagelser af  

 samtaler med myndigheden.
Der kan navnlig peges på situationer hvor borgeren  

 på  

 grund af personlige forhold ikke i tilstrækkeligt omfang vil kunne forstå  

 eller  

 fastholde sagsgangen eller sagens indhold uden mulighed for at afholde og  

 optage samtaler med myndigheden.
Der kan f.eks. være tale om forskellige  

 former  

 for kommunikationshæmning.
I sådanne situationer vil myndighederne have en  

 forpligtelse til (at give mulighed for) at løse borgerens  

 forståelsesproblemer.  

 Jeg henviser i den forbindelse til Jon Andersen mfl., Forvaltningsret, 2.  

 udgave (2002), s. 381.
 Det følger heraf at der ved afslag på at lade en borger  

 foretage lydoptagelse af samtaler med myndigheden bør foretages en konkret  

 vurdering  

 i forhold til borgerens personlige forhold.
Beslutningerne om ikke at lade Dem optage samtaler mellem  

 Dem og myndighederne er i den konkrete sag som anført truffet af Det Sociale  

 Nævn for Københavns og Frederiksberg Kommuner og Københavns Kommune.
Det  

 sociale nævn har i afgørelse af  

 1. maj 2003  

 og i særdeleshed i udtalelsen af  

 19. oktober 2004  

 begrundet afslaget i forhold til bl.a.
Deres personlige situation.
Myndighederne bygger i vidt omfang deres afgørelser på  

 vurderinger og afvejninger af borgerens muligheder for at få sine interesser  

 varetaget under sagen.
Som ombudsmand har jeg ikke særlige forudsætninger for  

 at afveje disse forskellige hensyn og omstændigheder på en anden og bedre  

 måde  

 end myndighederne der beskæftiger sig med de enkelte sagsområder i det  

 daglige.
Normalt kan jeg derfor ikke gå ind i en nærmere  

 efterprøvelse af disse vurderinger og afvejninger.
Kun hvis der er tale om  

 ganske særlige omstændigheder, kan jeg kritisere myndighedernes afgørelse.  

 Det  

 kan f.eks. være tilfældet hvis sagen er mangelfuldt oplyst eller afgørelsen i  

 forhold til andre lignende sager er udtryk for en forskelsbehandling der ikke  

 er sagligt begrundet.
Under min gennemgang af sagen har jeg ikke fundet  

 sådanne  

 omstændigheder.
Jeg kan derfor ikke foretage mig mere i sagen.
 Jeg mener dog at det er beklageligt at det ikke udtrykkeligt  

 fremgår af Københavns Kommunes afslag på at lade Dem optage samtaler mellem  

 Dem  

 og Deres sagsbehandler om kommunen har foretaget en konkret vurdering af  

 Deres  

 behov for at kunne foretage optagelser i forhold til Deres personlige  

 forhold.  

 Ud fra det der er anført ovenfor vedrørende Det Sociale Nævn for Københavns  

 og  

 Frederiksberg Kommuners beslutning, foretager jeg mig dog ikke mere i denne  

 anledning.
Jeg har i dag gjort Københavns Kommune bekendt med min  

 opfattelse. NOTER: (*)  

 FOB 2000,s.552.
