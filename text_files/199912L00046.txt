Fremsat den 13. oktober 1999 af arbejdsministeren (Ove  

 Hygum) Forslag til lov om ændring af lov om  

 europæiske samarbejdsudvalg1) (Storbritannien omfattes af loven) § 1 I lov nr. 371 af 22. maj 1996 om europæiske samarbejdsudvalg  

 foretages følgende ændringer:
1. I § 4, nr. 1, udgår : »bortset fra UK« 2. I §11, stk. 2 ændres »17 medlemmer« til »18  

 medlemmer«.
§ 2 Loven træder i kraft den 15. december 1999.
§ 3 Loven finder ikke anvendelse for de Fællesskabsvirksomheder og  

 Fællesskabskoncerner, der som følge af § 1, nr. 1 bliver  

 omfattet af lov om europæiske samarbejdsudvalg, og hvor der er aftaler  

 om information og høring, som er trådt i kraft, eller som  

 træder i kraft senest den 14. december 1999. Det er dog en  

 forudsætning, at en aftale omfatter alle lønmodtagere i den  

 pågældende virksomhed eller koncern og vedrører  

 information og høring om spørgsmål, der vedrører  

 virksomheder eller bedrifter i flere af de i § 4, nr. 1, nævnte  

 lande.
Stk. 2. Hvis de i stk. 1 nævnte aftaler  

 udløber, kan parterne aftale at videreføre disse.
Hvis de ikke  

 videreføres, finder loven anvendelse.
Bemærkninger til lovforslaget Almindelige bemærkninger Storbritannien er ikke med i Den sociale Protokol.
Da  

 direktivet om indførelse af europæiske samarbejdsudvalg eller en  

 procedure i fællesskabsvirksomheder og fællesskabskoncerner med  

 henblik på at informere og høre arbejdstagere er vedtaget med  

 hjemmel i Den sociale Protokol, er Storbritannien ikke omfattet af  

 direktivet.
 Efterfølgende har Storbritannien ønsket at  

 blive omfattet af de direktiver, som er vedtaget med hjemmel i den sociale  

 protokol.
Derfor har Rådet bl.a. vedtaget direktiv af 15  

 december 1997 om udvidelse af direktiv af 94/45/EF om indførelse af  

 europæiske samarbejdsudvalg eller en procedure i  

 fællesskabsvirksomheder og fællesskabskoncerner med henblik  

 på at informere og høre arbejdstagere, til at omfatte Det  

 Forenede Kongerige og Nordirland.
Direktivet er optrykt som bilag til dette  

 lovforslag.
 Da Storbritannien nu er omfattet, skal der ske mindre  

 tekniske i ændringer i loven om europæiske samarbejdsudvalg.
Administrative og økonomiske konsekvenser Lovforslaget skønnes ikke at have økonomiske  

 eller administrative konsekvenser.
Miljømæssige konsekvenser Lovforslaget skønnes ikke at have  

 miljømæssige konsekvenser.
Erhvervsmæssige konsekvenser Lovforslaget vil kun have mindre betydning for ganske  

 få danske virksomheder.
Ligestillingsmæssige konsekvenser Lovforslaget har ingen ligestillingsmæssige  

 konsekvenser.
Forholdet til EU-retten Lovforslaget implementerer Rådets direktiv af 15.  

 december 1997 om udvidelse af direktiv af 94/45/EF om indførelse af  

 europæiske samarbejdsudvalg eller en procedure i  

 fællesskabsvirksomheder og fællesskabskoncerner med henblik  

 på at informere og høre arbejdstagere, til at omfatte Det  

 Forenede Kongerige og Nordirland.
Direktivet skal være  

 gennemført i dansk ret senest den 15. december 1999.
Høring Lovforslaget har ikke været sendt til  

 høring.
Vurdering af konsekvenser af lovforslag Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og   

 amtskommuner Nej Nej Administrative konsekvenser for stat, kommuner og  

 amtskommuner Nej Nej Økonomiske konsekvenser for erhvervslivet Nej Mindre betydning for meget få danske  

 virksomheder Administrative konsekvenser for erhvervslivet Nej Nej Miljømæssige konsekvenser Nej Nej Administrative konsekvenser for borgerne Nej Nej Forholdet til EU-retten Gennemfører et EU-direktiv Bemærkninger til lovforslagets  

 enkelte bestemmelser Til § 1 Der er tale om to mindre tekniske ændringer, som  

 betyder, at Storbritannien fremover er omfattet af loven om europæiske  

 samarbejdsudvalg.
 Når antallet af medlemmer i det særlige  

 forhandlingsorgan sættes op fra højst 17 til 18 medlemmer,  

 skyldes det, at medlemmerne med ændringen kan komme fra 18 lande mod  

 tidligere fra 17 lande.
Til § 2 Det er foreslået, at lovforslaget træder i  

 kraft den 15. december 1999, der er det tidspunkt, hvor direktivet skal  

 være gennemført.
Til § 3 På samme måde som i § 39 i loven om  

 europæiske samarbejdsudvalg respekteres efter forslaget allerede  

 indgåede aftaler om information og høring.  

 Fællesskabsvirksomheder eller  koncerner, der har sådanne  

 aftaler, er ikke omfattet af loven om europæiske samarbejdsudvalg.
De krav, der stilles til en aftale, er, at den skal  

 omfatte alle lønmodtagere i fællesskabsvirksomheden eller  

  koncernen, derudover skal den både være indgået og  

 være trådt i kraft inden denne lovs ikrafttræden den 15.  

 december 1999. Endelig skal aftalen handle om information og høring om  

 spørgsmål, der har betydning for virksomheden eller koncernen  

 på tværs af landegrænserne.
Det vil sige, at en eller flere  

 virksomheder beliggende i forskellige lande med indenfor samme virksomhed  

 eller koncern skal være berørt.
Bilag 1 Lovforslaget sammenholdt med gældende lov Gældende formulering Lovforslaget § 4, nr. 1.
 § 4, nr.1.
Ved en fællesskabsvirksomhed forstås en  

 virksomhed , der Ved en fællesskabsvirksomhed forstås en  

 virksomhed , der 1)	beskæftiger mindst 1.000 lønmodtagere i EU-landene og i  

 EØS-landene, bortset fra UK og 1)	beskæftiger mindst 1.000 lønmodtagere i EU-landene og i  

 EØS-landene, og 2)	omfatter bedrifter i mindst to af de lande, som er nævnt i nr.  

 1, og 2)	omfatter bedrifter i mindst to af de lande, som er nævnt i nr.  

 1, og 3)	beskæftiger mindst 150 lønmodtagere i hvert af mindst  

 to af de lande, som er nævnt i nr. 1.
 3)	beskæftiger mindst 150 lønmodtagere i hvert af mindst  

 to af de lande, som er nævnt i nr. 1.
 § 11 stk. 2.
 §11, stk. 2.
 Forhandlingsorganet skal bestå af mindst 3 og  

 højst 17 medlemmer, som vælges af  

 lønmodtagerrepræsentanterne eller i mangel heraf af  

 lønmodtagerne.
 Forhandlingsorganet skal bestå af mindst 3 og  

 højst 18 medlemmer, som vælges af  

 lønmodtagerrepræsentanterne eller i mangel heraf af  

 lønmodtagerne.
Bilag 2 RÅDETS DIREKTIV 97/74/EF  

 af 15. december 1997  

 om udvidelse af direktiv 94/45/EF om indførelse af europæiske  

 samarbejdsudvalg eller en procedure i fællesskabsvirksomheder og  

 fællesskabskoncerner med henblik på at informere og høre  

 arbejdstagerne, til at omfatte Det Forenede Kongerige Storbritannien og  

 Nordirland RÅDET FOR DEN EUROPÆISKE UNION HAR under henvisning til traktaten om oprettelse af Det Europæiske  

 Fællesskab, særlig artikel 100, under henvisning til forslag fra Kommissionen(1), under henvisning til udtalelse fra Europa-Parlamentet(2) , under henvisning til udtalelse fra Det Økonomiske og Sociale  

 Udvalg(3) , og ud fra følgende betragtninger:
Rådet vedtog i overensstemmelse med den aftale om social- og  

 arbejdsmarkedspolitikken, der er knyttet som bilag til protokol nr. 14 til  

 traktaten, særlig artikel 2, stk. 2, i denne aftale, direktiv  

 94/45/EF(4)  ; direktivet finder ikke  

 anvendelse på Det Forenede Kongerige Storbritannien og Nordirland; Det Europæiske Råd noterede sig på mødet i  

 Amsterdam den 16. og 17. juni 1997 med tilfredshed, at der på  

 regeringskonferencen var opnået enighed om at indarbejde aftalen om  

 social- og arbejdsmarkedspolitikken i traktaten, og anførte, at der  

 måtte findes et middel til, at Det Forenede Kongeriges ønske om  

 at efterkomme de direktiver, som allerede er blevet vedtaget på  

 grundlag af aftalen forud for undertegnelsen af Amsterdam-traktaten, kan  

 få retlig virkning; dette formål søges opfyldt med dette  

 direktiv ved at udvide direktiv 94/45/EF til at omfatte Det Forenede  

 Kongerige; det forhold, at direktiv 94/45/EF ikke finder anvendelse i Det Forenede  

 Kongerige, har umiddelbar betydning for, hvordan det fælles marked  

 fungerer; direktivets gennemførelse i samtlige medlemsstater vil  

 få det fælles marked til at fungere bedre; i henhold til direktiv 94/45/EF kan der højst være 17  

 medlemmer i det særlige forhandlingsorgan; dette tal svarer til de 14  

 medlemsstater, som deltager i aftalen om social- og arbejdsmarkedspolitikken,  

 plus de andre tre kontrahenter i Det Europæiske Økonomiske  

 Samarbejdsområde; med vedtagelsen af dette direktiv vil det samlede  

 antal stater, der er omfattet af direktiv 94/45/EF, blive forøget til  

 18; derfor bør det ovennævnte maksimale antal medlemmer  

 forhøjes til 18, således at hver medlemsstat, hvori en  

 fællesskabsvirksomhed har en eller flere afdelinger, eller en  

 fællesskabskoncern har en kontrollerende virksomhed eller en eller  

 flere kontrollerede virksomheder, er repræsenteret; direktiv 94/45/EF åbner mulighed for særbehandling af  

 fællesskabsvirksomheder og fællesskabskoncerner, for hvilke der  

 den 22. september 1996 i forvejen forelå en aftale, der gælder  

 for samtlige arbejdstagere, om information og høring af arbejdstagerne  

 på tværs af grænserne; følgelig bør  

 fællesskabsvirksomheder og fællesskabskoncerner, der falder ind  

 under bestemmelserne i nævnte direktiv udelukkende som følge af,  

 at direktivet udvides til at gælde for Det Forenede Kongerige, have  

 samme behandling; vedtagelsen af dette direktiv medfører, at direktiv 94/45/EF bliver  

 gældende i alle medlemsstater, herunder Det Forenede Kongerige; fra  

 direktivets ikrafttrædelsesdato skal ordet »medlemsstater« i direktiv  

 94/45/EF forstås således, at det også i givet fald omfatter  

 Det Forenede Kongerige; medlemsstaterne skulle vedtage de nødvendige love og administrative  

 bestemmelser for at efterkomme direktiv 94/45/EF senest to år efter  

 direktivets vedtagelse; Det Forenede Kongerige og de øvrige  

 medlemsstater bør have samme frist til at vedtage de nødvendige  

 love og administrative bestemmelser for at efterkomme dette direktiv UDSTEDT FØLGENDE DIREKTIV:
Artikel 1 Direktiv 94/45/EF gælder for Det Forenede Kongerige  

 Storbritannien og Nordirland, jf. dog artikel 3.
Artikel 2 I artikel 5, stk. 2, litra b), i direktiv 94/45/EF  

 ændres tallet »17« til »18«.
Artikel 3 1. Fællesskabsvirksomheder og  

 fællesskabskoncerner, som udelukkende i kraft af artikel 1 omfattes af  

 bestemmelserne i dette direktiv, er ikke underlagt de forpligtelser, der er  

 fastsat i dette direktiv, såfremt der allerede på den i artikel  

 4, stk. 1, fastsatte dato, eller på datøn for direktivets  

 gennemførelse i den pågældende medlemsstats nationale ret,  

 hvis denne ligger før ovennævnte dato, findes en aftale, der  

 gælder for samtlige arbejdstagere, om information og høring af  

 arbejdstageren på tværs af grænserne.
2. Når de i stk. 1 nævnte aftaler  

 udløber, kan parterne i fællesskab træffe bestemmelse om  

 at videreføre dem.
Hvis de ikke videreføres, gælder  

 bestemmelserne i direktiv 94/45/EF som udvidet ved dette direktiv.
Artikel 4 1. Medlemsstaterne vedtager de nødvendige love og  

 administrative bestemmelser for at efterkomme dette direktiv senest den 15.  

 december 1999 eller sikrer sig senest på denne dato, at  

 arbejdsmarkedets parter fastsætter de nødvendige bestemmelser  

 ved overenskomst, idet medlemsstaterne skal træffe alle  

 nødvendige foranstaltninger til, at de til enhver tid kan garantere de  

 med dette direktiv tilstræbte resultater.
De underretter straks  

 Kommissionen herom.
2. Når medlemsstaterne vedtager disse  

 foranstaltninger, henvises der deri til dette direktiv, eller de ledsages ved  

 offentliggørelsen af en sådan henvisning.
De nærmere  

 regler for denne henvisning fastsættes af medlemsstaterne.
Artikel 5 Dette direktiv er rettet til medlemsstaterne.
 Udfærdiget i Bruxelles, den 15. december 1997.
På Rådets vegne J.-C.
JUNCKER Formand (2)   EFT C 371 af 8. 12.  

 1997.
 (3)   EFT C 355 af 21. 11. 1997.
 (4)   

  EFT L 254 af 30. 9. 1994, s. 64.
