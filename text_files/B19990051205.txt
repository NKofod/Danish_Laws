Bekendtgørelse om afgivelse af melding  

 for skibe med en mastehøjde over 35 m ved passage af Drogden gravede  

 rende I medfør af § 1, stk. 2, og § 6 i lov nr. 900 af 16. december 1998  

 om sikkerhed til søs fastsættes for alle skibe:
 § 1.  Luftfartøjer, der beflyver  

 Københavns Lufthavn, Kastrup, kan forventes at krydse Drogden gravede  

 rende  med en højde over vandoverfladen på ned til 35 m.  

 Luftfartøjets højde over vandoverfladen vil dog normalt  

 være væsentlig større.
§ 2. For at sikre sejladsen i Drogden og for at  

 nedsætte risikoen for sammenstød mellem et luftfartøj og  

 et skib eller andet sejlende materiel i den gravede rende er der etableret et  

 radiomeldesystem.
Det henstilles, at alle skibe og skibe med slæb, hvis  

 højde over vandoverfladen overstiger 35 m, 2 timer før passage  

 af den gravede rende i Drogden via kystradiostationen Lyngby Radio skal  

 anmelde passagen til kontroltårnet i Københavns Lufthavn,  

 Kastrup, telefon 32 47 82 83, med angivelse af følgende  

 oplysninger:
1)	navn og internationalt kaldesignal, 2)	position, 3)	kurs, 4)	fart, 5)	tidspunktet for forventet passage af Drogden, og 6)	mastehøjde.
 Stk. 2. Afgivelse af meldingen er afgiftsfri (modtageren  

 betaler samtalen).
 § 3. Bekendtgørelsen træder i kraft  

 den 15. juli 1999.
 Stk. 2. Vejledning af 10. august 1989 om afgivelse af  

 melding for skibe med en mastehøjde over 35 m ved passage af Drogden  

 gravede rende ophæves.
