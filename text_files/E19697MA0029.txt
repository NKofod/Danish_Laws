Et vandværk har i sin tid til dækning af vandværkets anlægsudgifter  

 optaget et sparekasselån, for hvilket interessenterne hæfter solidarisk.
Det  

 fremgår af gældsbrevet, at lånet er optaget af vandværket, men efter særlig  

 aftale opkræver sparekassen hos hver enkelt interessent en forholdsmæssig  

 andel af det samlede afdrags- og rentebeløb.
Beløbene indbetales af  

 interessenterne direkte til sparekassen og bogføres ikke i selskabets  

 regnskab.
 Det fremgår af vandværkets vedtægter, at vandværket er berettiget til at  

 afbryde vandforsyningen til interessenter, der ikke har indbetalt de nævnte  

 rente- og afdragsbeløb rettidigt.
 Der skal svares afgift af de omhandlede rente- og afdragsbeløb, idet  

 vandværket er låntager, og den af sparekassen foretagne opkrævning af  

 beløbene hos de enkelte interessenter må anses som foretaget på vandværkets  

 vegne.
 Se også Mn.471, Mn.831, Højesterets dom af 1. december 1969 og Højesterets  

 dom af 13. februar 1976.
