 Frigivelse af 11-åriges formue til løb af campingvogn.
 Civilstyrelsens afgørelse af 13. juli 2006, j.nr. 06-310-00070.
 Civilstyrelsen har nu behandlet Deres klage over Statsamtets afslag på frigivelse af 130.000 kr. af A´s formue til anskaffelse af en specialindrettet campingvogn/husvogn.
Ved brev af 18. maj 2006 har .
Forvaltning oplyst, at campingvognen eventuelt kan anskaffes på den måde, at der frigives 80.000 kr. af kapitalen, hvorved den resterende del af købesummen finansieres gennem brug af midler fra afkastkontoen.
Videre har .
Forvaltning oplyst, at brug af ca. 50.000 kr. fra afkastkontoen ikke vil medføre, at A´s økonomi til almindelig underhold og betaling af B-skatter bryder sammen.
 Det fremgår af ovennævnte brev, at De har samtykket til ovennævnte måde at finansierer købet af campingvognen på.
Vi ændrer statsamtets afgørelse således, at vi efter omstændighederne tillader frigivelse af 80.000 kr. af A´s formue til anskaffelse af en specialindrettet campingvogn/husvogn, og således resten af købet finansieres ved brug af A´s indtægter.
Det er imidlertid en betingelse, at A´s kapital reetableres for så vidt angår 30.000 kr., således der reelt kun bruges 50.000 kr. af A´s formue til købet.
Reetableringen skal ske senest ved udgangen af 2007. Det er endvidere en betingelse, at A registreres som ejer af campingvognen.
