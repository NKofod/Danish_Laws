Omlægning af kontantlån Referencer:  LL § 6 Departementet har på baggrund af en henvendelse fra  

 Realkreditrådet udtalt følgende ved rørende  

 forståelsen af de nye regler om kurstabsfradrag ved omlægning af  

 kontantlån:
Ikrafttrædelses- og ophørstidspunkt Ikrafttrædelsesbestemmelsen skal forstås således, at  

 reglerne i ligningslovens § 6 om kurstabsfradrag kun finder anvendelse for  

 lån, der er omlagt den 27. juni 1993 eller senere.
Omlægningen  

 anses for at have fundet sted den 27. juni 1993 eller senere, hvis  

 realkreditinstituttet har udbetalt provenuet fra det nye lån og  

 modtaget pengene til indfrielse af kontantlånet efter den 26. juni  

 1993.
 Efter ligningslovens § 6, stk. 1, er fradragsretten betinget af, at det  

 nye lån optages inden 1. januar 1996. Denne betingelse anses for  

 opfyldt, såfremt låntager inden den 1. januar 1996 skriftligt har  

 accepteret det lånetilbud vedrørende det nye lån, som  

 måtte være afgivet af et realkreditinstitut efter anmodning fra  

 låntager, jf. skatteministerens svar på spørgsmål 34  

 fra Folketingets Skatteudvalg.
Fordeling af kurstab I situationer, hvor det nye lån er kommet til udbetaling, før  

 kontantlånet kan indfries, fordi dette først er opsagt til  

 næstkommende termin, skal reglen i ligningslovens § 6, stk. 2, 1. pkt.,  

 om fordeling af kurstabet forstås således, at kurstabet altid  

 skal fordeles over det nye låns resterende antal terminer ved det gamle  

 låns indfrielse.
Omlægningslånets størrelse Hvis det nye lån er mindre end det gamle kontantlån,  

 således at kontantlånet kun delvis indfries med et  

 realkreditlån, er konsekvensen, at det fradragsberettigede  

 kurstabsbeløb reduceres forholdsmæssigt.
Omlægning af flere gamle kontantlån Hvis to gamle lån med forskellig restløbetid omlægges  

 til et ny lån med en løbetid, der er kortere end det vejede  

 gennemsnit af restløbetiden på de gamle lån, er  

 konsekvensen, at hele kurstabsfradraget bortfalder.
Begrundelsen er, at den i  

 ligningslovens § 6, stk. 1, sidste pkt., indeholdte betingelse for bevarelse  

 af fradragsretten ikke vil være opfyldt.
Indfrielse af omlægningslånet Ligningslovens § 6 skal forstås således, at såfremt det  

 nye lån (omlægningslånet) efterfølgende  

 omlægges, så bortfalder fradragsretten.
Samtidighed mellem indfrielse af det gamle lån og optagelse af det  

 nye lån Efter ligningslovens § 6 er fradragsretten betinget af, at indfrielse af  

 det-de gamle kontantlån sker ved optagelse af et nyt  

 realkreditlån.
Det vil sige, at det/de gamle kontantlån skal  

 indfries med provenuet fra det nye lån, og dermed at der skal  

 være en tæt sammenhæng mellem indfrielse af det gamle  

 kontantlån og optagelse af et nyt realkreditlån.
Efter Departementets opfattelse vil kravet om tæt sammenknytning  

 være opfyldt, såfremt den tidsmæssige forskel mellem  

 optagelse og indfrielse alene afspejler den tidsmæssige administrative  

 håndtering af lånesagen.
Det skal dog tilføjes, at der  

 maksimalt vil kunne accepteres en tidsmæssig forskel fra optagelsen af  

 det nye lån til indfrielsen af det/de gamle kontantlån på 1  

 år svarende til den frist, der er fastsat i relation til stempellovens  

 § 62, stk. 1, nr. 3.
Debitorskifte Som nævnt er fradragsretten efter ligningslovens § 6 betinget af, at  

 indfrielse af det/de gamle kontantlån sker ved optagelse af et nyt  

 realkreditlån, og dermed at provenuet fra det nye lån anvendes  

 til at indfri det/de gamle kontantlån.
Det er imidlertid ingen  

 betingelse, at debitor i henhold til det nye lån er identisk med  

 debitor i henhold til det/de gamle kontantlån.
Kravet er blot, at den  

 pantsatte ejendom er den samme, jf. skatteministerens kommentar til  

 Realkreditrådets henvendelse til Folketingets Skatteudvalg.
I  

 forbindelse med ejendomshandler kan det nye lån således godt  

 optages i købers navn, uden at fradragsretten bortfalder, når  

 blot det tydeligt fremgår af ejendomshandlen, at låneprovenuet  

 fra det nye lån medgår til indfrielse af det/de gamle  

 kontantlån.
 Fradragsretten følger ejendommen.
Retten til at fradrage kurstabet ved omlægning af kontantlån  

 forudsætter, at den pantsatte ejendom (pantesikkerhed) vedbliver med at  

 være den samme.
Hvis det nye lån overføres til en anden af  

 debitor ejet ejendom, er konsekvensen derfor, at fradragsretten  

 bortfalder.
Ekstraordinær indfrielse Reglerne i ligningslovens § 6, stk. 3, finder anvendelse, uanset om det  

 ekstraordinære afdrag anvendes til en ydelsesnedsættelse eller  

 til en løbetidsnedsættelse, således at ydelsen forbliver  

 den samme.
Det vil sige, at der skal ske en reduktion af det  

 fradragsberettigede kurstabsbeløb svarende til forholdet mellem det  

 ekstraordinære afdrag og obligationsrestgælden på  

 tidspunktet for betaling af det ekstraordinære afdrag.
Hvor det  

 ekstraordinære afdrag anvendes til en løbetidsnedsættelse,  

 er man fra Departementets side enig i, at reduktionen må ske ved at  

 reducere det samlede fradragsbeløb, hvorefter det reducerede  

 fradragsbeløb så fordeles på de resterende terminer efter  

 løbetidsnedsættelsen.
 Det skal bemærkes, at bevarelse af fradragsretten efter betaling af  

 det ekstraordinære afdrag forudsætter, at betingelsen om en  

 løbetid på omlægningslånet, der mindst svarer til  

 restløbetiden på det gamle kontantlån, fortsat er opfyldt  

 også efter, at der er gennemført en nedsættelse af  

 løbetiden.
Minimumsbeløb på kurstabskonto Det kan oplyses, at der ikke er fastsat noget minimumsbeløb for  

 oprettelse henholdsvis indberetning af kurstabskontoen.
