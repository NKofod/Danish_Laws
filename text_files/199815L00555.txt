Tillægsbetænkning afgivet af  

 Miljø- og Planlægningsudvalget den 21. maj 1999 Tillægsbetænkning over Forslag til lov om ændring af lov om  

 miljøbeskyttelse (Integreret forebyggelse og bekæmpelse af forurening,  

 medarbejderinddragelse m.v.) Udvalget har, efter at lovforslaget ved 2. behandling blev  

 henvist til fornyet udvalgsbehandling, behandlet dette i nogle møder.
 Miljø- og energiministeren har over for udvalget  

 tilkendegivet følgende:
» Endvidere vil de partier, som har stemt for  

 nærværende lovforslag, blive inddraget i de kommende  

 forhandlinger om nærmere regler for, hvordan forurenende virksomheder  

 skal inddrage medarbejderne i miljøarbejdet.« Herefter indstiller et flertal (Socialdemokratiets,  

 Det Konservative Folkepartis, Socialistisk Folkepartis,  

 Centrum-Demokraternes, Det Radikale Venstres, Enhedslistens og Kristeligt  

 Folkepartis medlemmer af udvalget) lovforslaget til vedtagelse  

 uændret.
 Et mindretal (Venstres og Dansk Folkepartis  

 medlemmer af udvalget) noterer med tilfredshed, at miljø- og  

 energiministeren har erkendt, at ministerens hidtidige tilkendegivelser om en  

 ændring af kompetencefordelingen mellem amter og kommuner i relation  

 til godkendelse af listevirksomheder ikke har været  

 tilstrækkelige, og at ministeren derfor har præciseret, hvilke  

 hensyn der skal tages i drøftelserne om eventuelle ændringer i  

 kompetencefordelingen på landbrugsområdet.
 Da ministerens tilkendegivelse imidlertid kun er et lille  

 skridt i den rigtige retning i forhold til den voldsomme overimplementering  

 og bureaukratisering, som lovforslaget i øvrigt indebærer,  

 indstiller mindretallet lovforslaget til forkastelse.
Pernille Blach Hansen (S)  

Inger Bierbaum (S) Martin Glerup (S)
Lis Greibe (S) Margot Torp (S)
Steen Gade (SF) fmd.  

Ebbe Kalnæs (CD)
Vibeke Peschardt (RV)
Søren Kolstrup (EL)
Hans Christian Schmidt (V)
Bodil Thrane (V)   

 Jørgen Winther (V) Jens Vibjerg (V)
Lene Espersen (KF) nfmd.  

Frank Dahlgaard (KF)
Svend Aage Fauerholdt (DF)   

 Ole M.
Nielsen (KRF) Fremskridtspartiet havde ikke medlemmer i udvalget.
