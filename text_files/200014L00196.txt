Betænkning afgivet af  

 Arbejdsmarkedsudvalget den 6. december 2000 Betænkning over Forslag til lov om ændring af lov om  

 arbejdsmarkedsuddannelser, lov om godtgørelse ved deltagelse i  

 erhvervsrettet voksen- og efteruddannelse og lov om bestyrelse af  

 Arbejdsmarkedets UddannelsesFinansiering og om efteruddannelsesudvalg (Udvidelse af dagpengeberettigede lediges ret til 6 ugers  

 selvvalgt uddannelse til 8 uger i konkrete tilfælde inden for  

 arbejdsmarkedsuddannelser) [af arbejdsministeren (Ove Hygum)] 1. Udvalgsarbejdet Lovforslaget blev fremsat den 10. november 2000 og var til  

 1. behandling den 17. november 2000. Lovforslaget blev efter 1. behandling  

 henvist til behandling i Arbejdsmarkedsudvalget.
Møder Udvalget har behandlet lovforslaget i 5 møder.
2. Indstillinger og politiske bemærkninger Udvalget indstiller lovforslaget til vedtagelse  

 uændret.
 Socialdemokratiets, Venstres, Det Konservative  

 Folkepartis, Centrum-Demokraternes, Det Radikale Venstres og Kristeligt  

 Folkepartis medlemmer af udvalget, herefter benævnt forligspartierne,  

 bemærker vedrørende retten til en handlingsplan i forbindelse  

 med 6/8 ugers selvvalgt uddannelse i dagpengeperioden følgende:
 Der har under udvalgsbehandlingen været rejst  

 ønske om, at den ledige skal have udarbejdet en handlingsplan, inden  

 den selvvalgte uddannelse påbegyndes, i de tilfælde, hvor den  

 ønskede uddannelse er af mere end 6/8 ugers varighed.
 Arbejdsministeren har oplyst, at hvis AF skal lave en  

 handlingsplan i disse tilfælde, udvides selvvalgsretten dermed, og AF s  

 mulighed for at målrette indsatsen reduceres tilsvarende, idet  

 indsatsen skal betales over rammen til den tidlige indsats.
Er der alene mulighed for at få udarbejdet en  

 handlingsplan, idet AF kan sige nej (fordi uddannelsen ikke er  

 tilstrækkelig arbejdsmarkedsrettet eller den ledige ikke  

 tilhører en af arbejdsmarkedsrådet prioriteret målgruppe  

 for tidlig indsats), er spørgsmålet herefter, om konsekvensen  

 skal være, at uddannelsen ikke kan påbegyndes.
Dette vil i givet  

 fald betyde en indskrænkning af selvvalgsretten.
 Hvis AF kan sige nej til en handlingsplan før start  

 uden indflydelse på selvvalgsretten, er situationen den samme som i  

 dag.
 Bestemmelsen findes ikke at være til hinder for, at  

 en ledig, der er ved at have opbrugt sin ret til selvvalgt uddannelse ved  

 én eller flere kortere uddannelser, og som herefter ønsker  

 yderligere uddannelse af kortere varighed, der ikke kan holdes inden for de  

 6/8 uger, kan anmode AF om en handlingsplan for den del af uddannelsen, der  

 rækker ud over 6/8 uger.
 En ledig, der ønsker at påbegynde en  

 uddannelse med en varighed, der rækker ud over selvvalgsretten (dvs. ud  

 over 6/8 uger), skal af uddannelsesinstitutionen/arbejdsløshedskassen  

 gøres bekendt med, at der alene vil kunne gennemføres 6/8 uger  

 uden en individuel handlingsplan.
Enhedslisten stemmer for den lille udvidelse af  retten  

 til selvvalgt uddannelse til 8 uger i dagpengeperioden ved valg af konkrete  

 arbejdsmarkedsuddannelser.
Samtidig påpeger Enhedslisten, at  

 begrænsningen i, hvilke uddannelser der kan være tale om, som det  

 fremgår af bemærkningerne til lovforslaget, ikke er  

 hensigtsmæssig.
Valget af uddannelser skal bl.a. ske ud fra sigtet om,  

 at den arbejdsløse i dagpengeperioden skal have mulighed for en  

 opkvalificering eller omskoling med henblik på en hurtig tilbagevenden  

 til arbejdsmarkedet.
Det betyder, at arbejdsministerens fastsættelse af,  

 hvilke arbejdsmarkedsuddannelser der kan være udgangspunkt for  

 udvidelsen til 8 uger, bør dække et bredt udsnit af disse.  

 F.eks. vil en række uddannelser på bygge- og  

 anlægsområdet være relevante.
Her kan bl.a. nævnes  

 indgangen til branchen og kloakkurser.
Enhedslisten mener, at der er brug for en langt mere  

 omfattende udvidelse af adgangen til uddannelse i dagpengeperioden,  

 både hvad angår uddannelsens art og længde.
Samtidigt vil  

 Enhedslisten arbejde for, at »selvvalgt  

 uddannelse« i langt større  

 udstrækning kommer til at betyde, at dagpengemodtageren har ret til  

 selv at vælge uddannelse.
Det har Enhedslisten fremført under  

 behandlingen af lovforslaget, og det vil Enhedslisten forfølge i  

 forlængelse af den kommende tids erfaringer med den udvidede ret til  

 såkaldt selvvalgt uddannelse.
 Frihed 2000 var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
Poul Erik Dyrlund (S)  

  Ole Vagn Christensen (S)  Carsten Hansen (S)  

  Bjarne Laustsen (S) fmd.  

  Anne-Marie Meldgaard (S)  Ole Sohn (SF) nfmd.  

 Lone Yalcinkaya (CD)  Anders Samuelsen (RV)  

  Jette Gottlieb (EL)  Charlotte Antonsen (V)  

  Eva Kjer Hansen (V)  Ulla Tørnæs (V)  

  Jens Vibjerg (V) Knud Erik Kirkegaard (KF)  

  Pia Christmas-Møller (KF)  

  Annette Jørgensen (DF)  

  Ole M.
Nielsen (KRF) Frihed 2000 havde ikke medlemmer i udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 16 ** Kristeligt Folkeparti (KRF) 4 Socialistisk Folkeparti (SF) 13 Frihed 2000 (FRI) 4 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 4 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 104 Bilagsnr.
