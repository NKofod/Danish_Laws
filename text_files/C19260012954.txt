Efter at Justitsministriet i Anledning af en Forespørgsel fra  

 Politimesteren i X.
Købstad m.v. om, hvorvidt en af Y.
Ungdomsforening  

 afholdt Fælleslæsning har været afgiftspligtig, i Skrivelse af 26. Marts 1926  

 har udtalt, at Politiets Tilladelse efter Justitsministeriets Formening har  

 været nødvendig til den paagældende Fælleslæsnings Afholdelse, og at det  

 derfor formentlig er med Rette, at der er krævet Afgift i Medfør af Lov Nr.  

 104 af 1. April 1922, har De under Henvisning til, at Skattedepartementet  

 derefter i Skrivelse af 7. Maj 1926 har udtalt, at der vilde være at svare  

 Afgift af de nævnte Fælleslæsninger, paa Foreningens Vegne rettet en  

 Henvendelse til Justitsministeriet med forskellige Spørgsmaal vedrørende  

 denne Sag.
Foranlediget heraf skal man efter Stedfunden Brevveksling med  

 Skattedepartementet udtale, at Tilladelse fra Politiet, som udtalt i  

 Justitsministeriets Skrivelse - Nr. 385 - af 26. November 1920 (Min.
Tid.
A.  

 Side 523), ikke er fornøden til Afholdelse af egentlige Oplæsninger, selv om  

 Adgangen er offentlig, og at der ikke vil være at svare Skat ifølge Lov Nr.  

 104 af 1. April 1922 af saadanne Præstationer.
Dette gælder efter Ministerits  

 Mening ogsaa Fælleslæsninger.
I det foreliggende Tilfælde er det imidlertid for Ministeriet oplyst, at  

 Fælleslæsningen foregik paa en Scene, der var forsynet med Scenedekorationer,  

 som ændredes for hver Akt, samt med Tæppe, der gik henholdsvis op og ned ved  

 hver Akts Begyndelse og Slutning, at de optrædende gik ind og ud paa Scenen  

 og agerede eftersom Rollen krævede det, f.
Eks. drak Vin, at enkelte var  

 kostumerede og et Par endog optraadte i forskellige Kostymer, idet de  

 skiftede Dragt mellem to Akter, og at der mellem Akterne var Musik af Violin  

 og Klaver.
Under disse Omstændigheder kan Præstationerne efter Justitsministeriets  

 Formening ikke betragtes som en egentlig Oplæsning, selv om de optrædende  

 benyttede en Bog, hver Gang de skulde fremsige en Replik, hvorved ogsaa  

 bemærkes, at Forestillingen var averteret i Bladene under Overskriften »  

 Y.
Teater ».
 Justitsministeriet maa derfor mene, at det er med Rette, at der er krævet  

 Afgift efter Lov af 1. April 1922 i det foreliggende Tilfælde, men  

 Spørgsmaalets endelige Afgørelse henhører under Domstolene, og man maa derfor  

 henvise Foreningen til, saafremt den maatte ønske en Domsafgørelse af  

 Spørgsmaalet, at foranledige Sagen indbragt for Retten, eventuelt saaledes,  

 at Sagen søges afgjort i Forbindelse med en for den opkrævede  

 Forlystelsesafgift foretagen Udpantningsforretning.
 Endelig bemærkes, at Skattedepartementet med Hensyn til Muligheden af at  

 faa Afgiften nedsat efter Lov Nr. 104 af 1. April 1922 § 7 overfor  

 Ministeriet har udtalt, at den i Lovens § 7, 1. Stk., 2. Pkt. omhandlende  

 lempeligere Beregning af Afgiften vil kunne indrømmes i de Tilfælde hvor  

 Overskudet af Foranstaltningerne tilfalder Undgdomskredsen til Anvendelse  

 efter dens almindelige Formaal, der formentlig maa siges at være  

 almennyttigt; men Afgørelsen herom vil være at træffe i hvert enkelt Tilfælde  

 af de i Bestemmelsen nævnte Myndigheder, dog saaledes at et Afslag vil kunne  

 indankes for Skattedepartementet.
