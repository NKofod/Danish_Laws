Betænkning afgivet af Udlændinge- og Integrationsudvalget den 2. april 2019 Betænkning over Forslag til lov om ændring af udlændingeloven (Nyaffattelse af bestemmelserne om opholds-, underretnings- og meldepligt, orienteringspligt for udlændinge på tålt ophold, der ikke er pålagt opholdspligt, og fastlæggelse af omfanget af Udlændingestyrelsens kontrolpligt) [af udlændinge- og integrationsministeren (Inger Støjberg)]:
1. Ændringsforslag Udlændinge- og integrationsministeren har stillet 1 ændringsforslag til lovforslaget.
2. Indstillinger Et flertal i udvalget (S, DF, V, LA, SF og KF) indstiller lovforslaget til vedtagelse med det stillede ændringsforslag.
 Et mindretal i udvalget (EL, ALT og RV) indstiller lovforslaget til forkastelse ved 3. behandling.
 Inuit Ataqatigiit, Nunatta Qitornai, Tjóðveldi og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Politiske bemærkninger Enhedslisten Enhedslistens medlemmer af udvalget kan ikke støtte lovforslaget, der har til formål målrettet at svække den menneskeretlige beskyttelse af en bestemt gruppe mennesker i Danmark.
Enhedslisten anser menneskerettighederne for universelle og ønsker dem opretholdt og beskyttet for alle mennesker, der befinder sig på dansk territorium.
Enhedslisten er ikke enig i regeringens målsætning om at gøre opholdet for personer på tålt ophold så utåleligt som muligt.
Enhedslisten ønsker at påpege, at mennesker, der placeres på tålt ophold, er i en situation, hvor det vil være i strid med Den Europæiske Menneskerettighedskonventions artikel 3 at udsende dem til hjemlandet, fordi de dér risikerer tortur, dødsstraf eller anden umenneskelig behandling.
Enhedslisten ønsker ikke at skabe utålelige forhold for at presse mennesker til af egen drift at rejse hjem til tortur, dødsstraf eller anden umenneskelig behandling og vurderer, at det meget omfattende system af pligter, der påhviler personer på tålt ophold  herunder den nye orienteringspligt i dette lovforslag  mere end noget andet har til formål at skabe en utålelig tilværelse med henblik på at presse disse mennesker til at udrejse.
4. Ændringsforslag med bemærkninger Ændringsforslag Til § 1 Af udlændinge- og integrationsministeren, tiltrådt af et flertal (S, DF, V, LA, SF og KF):
 1) Efter nr. 6 indsættes som nyt nummer:
»01. I § 52 b, stk. 1, nr. 13, ændres »§ 42 a, stk. 11-14« til: »§ 42 a, stk. 13-16«.« [Konsekvensændring] Bemærkninger Til nr. 1 Der er tale om en konsekvensændring af udlændingelovens § 52 b, stk. 1, nr. 13, som følge af at der med lovforslaget indsættes nye stykker i udlændingelovens § 42 a, jf. lovforslagets § 1, nr. 6. Baggrunden for ændringen er alene at rette op på dette.
5. Udvalgsarbejdet Lovforslaget blev fremsat den 20. februar 2019 og var til 1. behandling den 28. februar 2019. Lovforslaget blev efter 1. behandling henvist til behandling i Udlændinge- og Integrationsudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 2 møder.
Høringssvar Et udkast til lovforslaget har inden fremsættelsen været sendt i høring, og udlændinge- og integrationsministeren sendte den 27. november 2018 dette udkast til udvalget, jf.
UUI alm. del  bilag 53. Den 20. februar 2019 sendte udlændinge- og integrationsministeren høringssvarene og et høringsnotat til udvalget.
Bilag Under udvalgsarbejdet er der omdelt 5 bilag på lovforslaget.
Spørgsmål Udvalget har under udvalgsarbejdet stillet 1 spørgsmål til udlændinge- og integrationsministeren til skriftlig besvarelse, som ministeren har besvaret.
Martin Henriksen (DF) fmd.
Peter Skaarup (DF) Christian Langballe (DF) Marie Krarup (DF) Peter Kofod (DF) Pernille Bendixen (DF) Mads Fuglede (V) Britt Bager (V) Preben Bang Henriksen (V) Martin Geertsen (V) Erling Bonnesen (V) Carsten Kissmeyer (V) Laura Lindahl (LA) Joachim B.
Olsen (LA) Naser Khader (KF) Dan Jørgensen (S) Kaare Dybvad (S) Thomas Jensen (S) Karen J.
Klint (S) Astrid Krag (S) nfmd.
Mattias Tesfaye (S) Johanne Schmidt-Nielsen (EL) Søren Søndergaard (EL) Carolina Magdalene Maier (ALT) Julius Graakjær Grantzau (ALT) Andreas Steenberg (RV) Sofie Carsten Nielsen (RV) Jacob Mark (SF) Holger K.
Nielsen (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
