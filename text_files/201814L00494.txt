Betænkning afgivet af Undervisningsudvalget den 13. december 2018 Betænkning over Forslag til lov om ændring af forskellige love på Undervisningsministeriets område samt lov om specialpædagogisk støtte ved videregående uddannelser og lov om folkehøjskoler (Frit leverandørvalg på tegnsprogs- og skrivetolkeområdet, adgang til specialpædagogisk bistand på voksen- og efteruddannelsesområdet og i overgangen mellem uddannelsesniveauer) [af undervisningsministeren (Merete Riisager)]:
1. Ændringsforslag Undervisningsministeren har stillet 11 ændringsforslag til lovforslaget.
2. Indstillinger Et flertal i udvalget (udvalget med undtagelse af EL) indstiller lovforslaget til vedtagelse med de stillede ændringsforslag.
Et mindretal i udvalget (EL) indstiller lovforslaget til forkastelse ved 3. behandling.
Mindretallet vil stemme for de stillede ændringsforslag.
 Inuit Ataqatigiit, Nunatta Qitornai, Tjóðveldi og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Politiske bemærkninger Enhedslisten Enhedslisten ønsker at sikre, at alle døve og hørehæmmede uddannelsessøgende sikres ret til tegnsprogstolkning af høj kvalitet.
Enhedslisten er imidlertid bekymret for, at der med den foreslåede ordning ikke kan skabes sikkerhed for, at der vil være den nødvendige tegnsprogstolkning til rådighed for elever og studerende i hele landet.
 Enhedslisten har noteret sig, at undervisningsministeren ikke har været i stand til at redegøre for de hidtidige vanskeligheder med at sikre tolkeressourcer til alle opgaver, jf. svar på spm. 3, og finder ikke, at undervisningsministeren har redegjort for, hvordan den foreslåede ordning vil kunne forbedre sikkerheden for, at der kan leveres den nødvendige tegnsprogstolkning til alle elever og studerende.
Enhedslisten finder det endvidere problematisk, at regeringen ikke har ønsket at afvente rapporten fra den tværministerielle arbejdsgruppe, som regeringen selv har nedsat med det formål at afsøge mulighederne for en omorganisering af området for tolkning for mennesker med hørehandicap, herunder mulighederne for at etablere en fælles indgang på tværs af sektorområder.
Arbejdsgruppen skulle have fremlagt sin rapport i august 2018, hvorefter der skulle være taget stilling til et eventuelt lovforberedende arbejde, men der foreligger endnu ikke en afrapportering fra arbejdsgruppen, jf ministerens svar på spm. 1.
 Enhedslisten kan på denne baggrund ikke støtte det foreliggende lovforslag og opfordrer regeringen til at sikre, at den tværministerielle arbejdsgruppe hurtigst muligt færdiggør sit arbejde, med henblik på at regeringen kan fremlægge et samlet oplæg til den fremtidige organisering af tegnsprogstolkeområdet, der kan diskuteres med alle relevante organisationer og aktører på tegnsprogsområdet forud for fremsættelse af forslag om lovændringer.
4.  Ændringsforslag med bemærkninger Ændringsforslag Til § 1 Af undervisningsministeren, tiltrådt af udvalget:
 1) I den under nr. 1 foreslåede § 20 a ændres i stk. 3, 2. pkt., »elevens anvendelsesperiode af det bevilgede hjælpemiddel skal« til: »den periode, eleven anvender det bevilgede hjælpemiddel, skal«.
[Sproglig præcisering] Til § 2 2) I den under nr. 1 foreslåede § 3 b ændres i stk. 3, 2. pkt., »elevens anvendelsesperiode af det bevilgede hjælpemiddel skal« til: »den periode, eleven anvender det bevilgede hjælpemiddel, skal«.
[Sproglig præcisering] Til § 3 3) I den under nr. 1 foreslåede § 3 a ændres i stk. 3, 2. pkt., »elevens anvendelsesperiode af det bevilgede hjælpemiddel skal« til: »den periode, eleven anvender det bevilgede hjælpemiddel, skal«.
[Sproglig præcisering] Til § 6 4) I den under nr. 1 foreslåede affattelse af § 13 ændres i stk. 2 », udbetaling og udbetaling« til: »og udbetaling, udbetaling«.
[Korrektion] Til § 7 5) I den under nr. 2 foreslåede § 12 b ændres i stk. 3, 2. pkt., »kursistens anvendelsesperiode af det bevilgede hjælpemiddel skal« til: »den periode, kursisten anvender det bevilgede hjælpemiddel, skal«.
[Sproglig præcisering] Til § 8 6) I den under nr. 1 foreslåede § 4 c ændres i stk. 3, 2. pkt., »elevens anvendelsesperiode af det bevilgede hjælpemiddel skal« til: »den periode, eleven anvender det bevilgede hjælpemiddel, skal«.
[Sproglig præcisering] Til § 9 7) I den under nr. 1 foreslåede § 29 b ændres i stk. 3, 2. pkt., »elevens anvendelsesperiode af det bevilgede hjælpemiddel skal« til: »den periode, eleven anvender det bevilgede hjælpemiddel, skal«.
[Sproglig præcisering] Til § 10 8) I den under nr. 2 foreslåede § 61 a ændres i stk. 3, 2. pkt., »elevens anvendelsesperiode af det bevilgede hjælpemiddel skal« til: »den periode, eleven eller kursisten anvender det bevilgede hjælpemiddel, skal«.
[Sproglig præcisering] Til § 13 9) I det under nr. 2 foreslåede § 34, stk. 3, ændres i 2. pkt. »elevens anvendelsesperiode af det bevilgede hjælpemiddel skal« til: »den periode, eleven anvender det bevilgede hjælpemiddel, skal«.
[Sproglig præcisering] Til § 16 10) I stk. 2 indsættes efter »har virkning« ordet: »fra«.
[Sproglig præcisering] 11) I stk. 3 ændres »§ 34, stk. 2 i, lov om forberedende grunduddannelser, som affattet ved denne lovs § 13, nr. 1, har virkning den 1. august 2019« til: »§ 34, stk. 2 og 3, i lov om forberedende grunduddannelse som affattet ved denne lovs § 13, nr. 2, har virkning fra den 1. august 2019«.
[Lovteknisk præcisering] Bemærkninger Til nr. 1-3 og 5-9 Der er tale om sproglige præciseringer.
Forslagene vil ikke indebære nogen indholdsmæssige ændringer.
Til nr. 4 Der er tale om en teknisk korrektion.
Forslaget vil ikke indebære nogen indholdsmæssig ændring.
Til nr. 10 Der er tale om en sproglig præcisering.
Forslaget vil ikke indebære nogen indholdsmæssige ændringer.
Til nr. 11 Der er tale om en lovteknisk præcisering.
Forslaget vil ikke indebære nogen indholdsmæssig ændring.
5. Udvalgsarbejdet Lovforslaget blev fremsat den 15. november 2018 og var til 1. behandling den 21. november 2018. Lovforslaget blev efter 1. behandling henvist til behandling i Undervisningsudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 3 møder.
Høringssvar Et udkast til lovforslaget har inden fremsættelsen været sendt i høring, og ministeren sendte den 14. september 2018 dette udkast til udvalget, jf.
UNU alm. del  bilag 167, folketingsåret 2017-18. Den 15. november 2018 sendte undervisningsministeren høringssvarene og et høringsnotat til udvalget.
Bilag Under udvalgsarbejdet er der omdelt 7 bilag på lovforslaget.
Skriftlige henvendelser Udvalget har under udvalgsarbejdet modtaget 2 skriftlige henvendelser om lovforslaget.
Spørgsmål Udvalget har under udvalgsarbejdet stillet 12 spørgsmål til undervisningsministeren til skriftlig besvarelse, som ministeren har besvaret.
Jens Henrik Thulesen Dahl (DF) nfmd.
Alex Ahrendtsen (DF) Marlene Harpsøe (DF) Dorthe Ullemose (DF) Marie Krarup (DF) Tilde Bork (DF) Anni Matthiesen (V) Peter Juel-Jensen (V) Jan E.
Jørgensen (V) Louise Schack Elholm (V) Carl Holst (V) Jane Heitmann (V) Henrik Dahl (LA) Laura Lindahl (LA) Brigitte Klintskov Jerkel (KF) Orla Hav (S) Trine Bramsen (S) Jan Johansen (S) Julie Skovsby (S) Mattias Tesfaye (S) Pernille Rosenkrantz-Theil (S) fmd.
Rosa Lund (EL) Jakob Sølvhøj (EL) Pernille Schnoor (ALT) Carolina Magdalene Maier (ALT) Torsten Gejl (ALT) Lotte Rod (RV) Marianne Jelved (RV) Jacob Mark (SF) Inuit Ataqatigiit, Nunatta Qitornai, Tjóðveldi og Javnaðarflokkurin havde ikke medlemmer i udvalget.
