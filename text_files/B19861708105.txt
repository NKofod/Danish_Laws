 I medfør af kap. 3 samt § 149, stk. 10 og 13, i lov om luftfart, jf.  

 lovbekendtgørelse nr. 408 af 11. september 1985, fastsætter Statens  

 Luftfartsvæsen herved efter bemyndigelse fra Ministeriet for Offentlige  

 Arbejder, jf. bekendtgørelse nr. 172 af 28. april 1985, § 1, stk. 2,  

 følgende:
1. Referencedokumenter 1.1 Specifikation for fabrikanters tekniske publikationer  

 »ATA-Specification No. 100« udgivet af Air Transport Association of  

 America.
 1.1.1 ATA-specifikation nr. 100 kan købes i engelsk udgave ved henvendelse  

 til Statens Luftfartsvæsen, luftfartsinformationstjenesten, Kigkurren 6-8,  

 2300 København S.
1.2 BL 1-12 Luftdygtighedsbeviser i seneste udgave.
For tiden BL 1-12, 2.  

 udgave af 1. oktober 1980.
 1.2.1 BL 1-12 kan købes ved henvendelse til Statens Luftfartsvæsen,  

 luftfartsinformationstjenesten, Kigkurren 6-8, 2300 København S.
2. Definitioner MMEL-liste (Master Minimum Equipment List) Den certificerende myndigheds minimumskrav med hensyn til omfanget af  

 udstyr af betydning for luftdygtigheden, der skal være installeret i en  

 fler-motoret luftfartøjstype/version.
Listen angiver yderligere de  

 kompenserende vilkår, der skal være opfyldt, før en flyvning må påbegyndes  

 med visse komponenter eller systemer ude af funktion.
MEL-liste (Minimum Equipment List) Et luftfartsforetagendes minimumskrav med hensyn til omfanget af udstyr,  

 der skal være installeret i luftfartsforetagendets luftfartøj.
Listen angiver  

 yderligere de kompenserende vilkår, der skal være opfyldt, før en flyvning må  

 påbegyndes med visse komponenter eller systemer ude af funktion.
MEL-system Et af et luftfartsforetagende udarbejdet dokument, der redegør for  

 luftfartsforetagendets flyvninger med udstyr ude af funktion.
3. Anvendelsesområde 3.1 Denne BL gælder for alle danske luftfartsforetagender, der har  

 tilladelse til at drive regelmæssig og/eller ikke-regelmæssig, offentlig  

 lufttrafik med flermotorede luftfartøjer.
 3.1.1 Et luftfartøj betragtes som dansk, når det er dansk registreret  

 eller anvendes til erhvervsmæssig flyvning i henhold til en dansk koncession.
4. Generelt 4.1 Fabrikant, operatører og fabrikationslandets luftfartsmyndighed  

 udarbejder og reviderer i fællesskab en MMEL-liste.
 4.1.1 MMEL-listen har status som luftdygtighedskrav.
 4.2 Et luftfartsforetagende skal på grundlag af MMEL-lister, danske  

 luftdygtighedsbestemmelser og driftsbestemmelser samt ud fra egne  

 driftsmæssige og vedligeholdelsesmæssige krav udarbejde et MEL- system  

 omfattende samtlige typer, versioner og varianter af fler-motorede  

 luftfartøjer, som benyttes af luftfartsforetagendet.
 4.3 Et MEL-system skal indeholde:
5. Godkendelse 5.1 Et MEL-system skal godkendes af Statens Luftfartsvæsen.
 5.1.1 Ansøgning om godkendelse skal indeholde:
6. Indledning 6.1 Indledningen skal indeholde følgende:
6.1.1 Hensigtserklæring Luftfartsforetagendets tilstræbte sikkerhedsniveau med angivelse af de  

 begrænsninger, det valgte niveau medfører i brugen af MEL-systemet, herunder  

 funktionskrav til udstyret fra henholdsvis vedligeholdelsesbase og  

 udestation.
6.1.2 Vedligeholdelsesbase Angivelse af de stationer, der er vedligeholdelsesbaser for hver  

 luftfartøjstype.
6.1.3 Ansvarsfordeling Beskrivelse af måden, hvorpå teknisk og operativt ansvar for MEL-systemet  

 varetages, samt angivelse af de personer, der er ansvarlige for udarbejdelse,  

 revision og anvendelse af MEL-systemet.
Anm.: Normalt er flyvechef og teknisk chef ansvarlig for MEL-systemet.
I  

 luftfartsforetagender med større teknisk og operativ organisation kan Statens  

 Luftfartsvæsen godkende, at andre personer i luftfartsforetagendet er  

 ansvarlig for MEL-systemets anvendelse.
6.1.4 Dokumentation Instruktioner for indførsel af den aktuelle fejlfunktion i luftfartøjets  

 journal, og for klarering af luftfartøjet med henblik på videre flyvning med  

 henvisning til et punkt i MEL-listen.
Klarering af luftfartøjet i  

 overensstemmelse med MEL-listen må først finde sted, når årsagen til en  

 konstateret fejl er identificeret og det berørte udstyr er isoleret, således  

 at andre korrekt fungerende komponenter og systemer under den videre flyvning  

 ikke påvirkes.
6.1.5 Afvigelse fra MEL Instruktioner, der angiver, i hvilke situationer en luftfartøjschef kan  

 anmode den teknisk/operative ledelse om godkendelse af en afvigelse fra  

 MEL-listen.
Den meddelte godkendelse skal være dokumenteret i den tekniske  

 journal eller lignende, og en rapport om afvigelsen skal indsendes til  

 Statens Luftfartsvæsen i overensstemmelse med de gennem MEL-systemet  

 godkendte instruktioner.
Der kan ved en sådan godkendelse ikke afviges fra  

 danske luftdygtighedsbestemmelser, driftsbestemmelser og MMEL-listen.
6.1.6 Luftfartøjschefens ansvar En klar tilkendegivelse af, at luftfartøjschefen alene træffer den  

 endelige beslutning med hensyn til påbegyndelse af en flyvning, uanset om  

 MEL-systemet tillader en sådan flyvning, (jf. kapitel 5 i lov om luftfart).
 Hvis en flyvning påbegyndes med henvisning til et punkt i MEL-listen, skal  

 de i MEL-listen angivne begrænsninger overholdes.
6.1.7 Egenkontrol Instruktioner, der angiver, hvorledes luftfartsforetagendet fører kontrol  

 med MEL-systemets anvendelse.
Egenkontrollen skal omfatte en kontinuerlig  

 overvågning af de procentvise antal afgange, som finder sted med henvisning  

 til MEL-systemet.
 6.2 Ændringer til indledningen skal godkendes af Statens Luftfartsvæsen.
7. MEL-Lister 7.1 Der skal udarbejdes en liste for hvert luftfartøj,  

 luftfartsforetagendet anvender.
 7.2 Listen skal omfatte alle luftfartøjets hovedsystemer, nummereret, som  

 angivet i ATA-specifikation nr. 100.
 7.3 Listen skal angive komponenter og systemer, som luftfartsforetagendet  

 tillader at være ude af funktion på visse vilkår.
 7.4 Listen må ikke være mindre restriktiv end MMEL-listen, danske  

 luftdygtighedsbestemmelser og driftsbestemmelser.
 7.5 Anvender et luftfartsforetagende en luftfartøjstype, for hvilken der  

 ikke eksisterer en MMEL-liste, må luftfartsforetagendet som grundlag for egen  

 MEL-liste, anvende en MEL-liste godkendt af en anden myndighed end  

 fabrikationslandets myndighed.
 7.5.1 Eksisterer der ikke en godkendt MEL-liste, skal  

 luftfartsforetagendet udarbejde sin MEL-liste i samråd med fabrikanten.
 7.6 Ændringer til MEL-lister skal meddeles Statens Luftfartsvæsen.
 7.7 En ændring til en MEL-liste, som ikke er tilladt ifølge MMEL-listen,  

 skal godkendes af Statens Luftfartsvæsen.
 7.7.1 Ansøgning om godkendelse skal vedlægges dokumentation for, at det  

 sikkerhedsniveau, som MMEL-listen tilstræber opretholdt, ikke svækkes.  

 Fabrikantens kommentarer til ændringen skal ligeledes vedlægges.
8. Anvendelse af MEL-Systemet 8.1 Luftfartsforetagendet skal revidere sit MEL- system så betids, at  

 ikrafttrædelsesdato for ændringer til danske bestemmelser eller MMEL ikke  

 overskrides, ligesom ændringer til luftfartøjet, som berører MEL-listen for  

 et luftfartøj opereret af luftfartsforetagendet, først kan godkendes, når  

 revisionen er gennemført.
 8.2 MEL-systemet skal indarbejdes i luftfartsforetagendets rutiner på en  

 sådan måde, at det berørte personale i tilstrækkeligt omfang kan få indsigt i  

 systemets virkemåde og luftdygtighedsmæssige baggrund.
 8.3 Et eksemplar af MEL-systemet skal findes om bord på ethvert  

 luftfartøj, som opereres i overensstemmelse med en MEL-liste.
 8.4 Et eksemplar af MEL-systemet skal findes i hver luftfartøjstypes  

 vedligeholdelseshåndbog.
 8.5 Den afgørelse, der af luftfartøjschefen skal træffes i medfør af pkt.  

 6.1.6, kan ikke delegeres.
 8.6 Hvis luftfartøjschefen er i tvivl om et system eller udstyr er  

 luftdygtigt i henhold til MEL-listen, skal han kontakte teknisk/operativ  

 ledelse for en tolkning af MEL-listens begrænsninger.
 8.7 Opståede fejl på udstyr skal udbedres hurtigst muligt og ikke senere  

 end angivet i MEL-listen.
9. Flyvning med ugyldigt luftdygtighedsbevis Et ikke-luftdygtigt luftfartøj kan i visse tilfælde flyves til nærmeste  

 hjemmebase for reparation i overensstemmelse med de herfor gældende  

 bestemmelser, jf.
BL 1-12.
10. Dispensation 10.1 Statens Luftfartsvæsen kan i særlige tilfælde dispensere fra de i  

 denne BL fastsatte bestemmelser.
 10.2 Ansøgning om dispensation skal sendes til Statens Luftfartsvæsen  

 mindst en måned, før dispensationen ønskes taget i anvendelse.
11. Klageadgang Afgørelser truffet af Statens Luftfartsvæsen efter bestemmelserne i denne  

 BL kan påklages til Ministeriet for Offentlige Arbejder.
12. Straf 12.1 Overtrædelse af bestemmelserne i denne BL straffes i medfør af  

 luftfartslovens § 149, stk. 10, med bøde eller hæfte.
 12.2 Overtrædelse af bestemmelserne begået af et aktieselskab,  

 andelsselskab eller lignende straffes efter luftfartslovens § 149, stk. 13,  

 med bøde.
13. Ikrafttræden og overgangsbestemmelser 13.1 Denne BL træder i kraft den 1. februar 1986.
 13.2 Luftfartsforetagender, som allerede anvender et MEL-system godkendt  

 af Statens Luftfartsvæsen, skal senest 6 måneder efter denne BL's  

 ikrafttrædelsesdato indsende et MEL-system, som er i overensstemmelse med  

 denne BL.
