(Til alle amtsråd og  

 kommunalbestyrelser) 1. INDLEDNING § 1.  Finansudvalget har tiltrådt, at der med virkning  

 fra 1. april 1986 etableres en pensionssikring af timelærere i folkeskolen  

 m.fl. efter principperne i tjenestemandspensionsloven.
 Stk. 2.  Pensionssikringen er et resultat af  

 forhandlingerne i de paritetiske nævn, der blev nedsat i henhold til lov nr.  

 123 af 31. marts 1985 om fornyelse og forlængelse af kollektive  

 overenskomster og aftaler m.v., henholdsvis vedrørende tjenestemænd i staten,  

 folkeskolen og folkekirken og vedrørende det kommunale forhandlingsområde.  

 Dette resultat er efterfølgende udbygget ved forhandlinger mellem Lærernes  

 Centralorganisation og Finansministeriet.
2. FORUDSÆTNINGER § 2.  Forudsætningerne for at blive omfattet af  

 pensionssikringen er, at pågældende har ansættelse i en af de nedenfor anførte lærerkategorier  

 inden for et af de nævnte ansættelsesområder, at undervisningsvirksomheden ligger efter 1. august 1981, at pågældende var ansat i stillingen pr. 1. april 1986 eller er ansat  

 senere, at pågældende er helbredsbedømt, samt at løntimetallet udgør mindst halvdelen af det for stillingen gældende  

 pligtige timetal.
 Disse forudsætninger samt pensionssikringens omfang vil blive uddybet i  

 det følgende.
3. OMFATTEDE LÆRERKATEGORIER § 3.   Timelærere Stk. 2 Faste vikarer Stk. 3 Vakancevikarer i folkeskolen Stk. 4 Undervisende pædagoger Retningslinier for timelærere ved amtskommunale enkeltfagskurser på  

 fsa/fsm niveau og timelærere og faste vikarer ved den vidtgående  

 specialundervisning i folkeskolen og den amtskommunale specialundervisning  

 for voksne er fastsat i Undervisningsministeriets cirkulærer af henholdsvis  

 1. juli 1986 og 20. januar 1983.
 For de øvrige lærerkategorier følges principperne i  

 Undervisningsministeriets cirkulære af 1. marts 1984, hvorefter timelærere og  

 faste vikarer med læreruddannelse skal opfylde de samme betingelser om  

 uddannelse m.v. som tjenestemandsansatte lærere, jfr. folkeskolens § 27, og  

 hvorefter vakancevikarer skal opfylde de samme betingelser som  

 børnehaveklasseleder, jfr. folkeskolens § 28. Timelærere og faste vikarer med  

 læreruddannelse samt vakancevikarer er lønmæssigt indplaceret på samme måde  

 som henholdsvis tjenestemandsansatte lærere og børnehaveklasseledere og er i  

 øvrigt - med de undtagelser der er gjort i Undervisningsministeriets  

 cirkulære af 1. marts 1984 - undergivet de for tjenestemænd på prøve gældende  

 regler.
Stk. 5 Timelærere m.fl. i Københavns Kommune - timelærere i Københavns kommunale skolevæsen, herunder specialskoler og  

 specialundervisningsinstitutioner for børn og voksne og enkeltfagskurser.
 - timelærere der er ansat til at varetage modersmålsundervisning.
- faste vikarer med læreruddannelse i Københavns kommunale skolevæsen,  

 herunder ved specialskoler og specialundervisningsinstitutioner samt  

 kommunens institut for blinde og svagtsynede - vakancevikarer i Københavns kommunale skolevæsen, herunder ved  

 specialskoler, samt - undervisende pædagoger ved specialskoler og  

 specialundervisningsinstitutioner for voksne under Københavns kommunale  

 skolevæsen.
4. TIDSMÆSSIGE RAMMER § 4.  Pensionssikringen har virkning fra 1. april  

 1986, hvilket vil sige, at en betingelse for, at timelærere m.fl. kan blive  

 omfattet af ordningen, er, at pågældende var ansat i stillingen pr. 1. april  

 1986, eller ansættes på et senere tidspunkt.
 Stk. 2.  Det er desuden en forudsætning, at  

 beskæftigelsen som timelærer m.v. udgør mindst halvdelen af det for  

 vedkommende  stilling gældende pligtige timetal.
 Stk. 3.  For alle de nævnte personalegrupper vil  

 ansættelse som timelærer m.v. efter det fyldte 25. år og i perioden 1. august  

 1981 - 31. marts 1986 - forudsat at løntimetallet i hver måned, der  

 medregnes, har udgjort mindst halvdelen af fuldt timetal - uden forelæggelse  

 for lønnings- og pensionsdepartementet indgå i pensionsalderen i forhold til  

 omfanget af beskæftigelsen.
 Stk. 4.  Ved senere tjenestemandsansættelse medregnes  

 sådan timelæreransættelse m.v. på tilsvarende måde i pensionsalderen.
 § 5.  Tidligere ansættelse, som i henhold til  

 tjenestemandspensionslovens § 4 ville kunne medregnes i pensionsalderen ved  

 tjenestemandsansættelse, medregnes ved beregning af pensionsalderen for de af  

 pensionssikringen omfattede timelærere m.fl.
5. HELBREDSBEDØMMELSE § 6.  For at timelærere m.fl. kan blive omfattet af  

 pensionssikringen, skal de pågældende helbredsbedømmes, hvorunder der  

 foretages en vurdering af, om ansøgeren efter sin helbredstilstand vil være i  

 stand til at bestride stillingen, og om der er risiko for  

 svagelighedspensionering af den pågældende.
 Stk. 2.  Reglerne om helbredsbedømmelse findes i  

 Finansministeriets cirkulære nr. 234 af 28. december 1979 om  

 helbredsbedømmelse ved tjenestemandsansættelse i staten, folkeskolen og  

 folkekirken.
 § 7.  Opmærksomheden henledes på, at helbredsattest  

 skal indsendes for alle timelærere m.fl., der opfylder de betingelser, der i  

 cirkulæret er opstillet for at blive omfattet af pensionssikringen.  

 Helbredsattest for allerede ansatte timelærere m.fl. skal indsendes snarest  

 muligt og så vidt muligt inden udgangen af juni måned 1987.
Stk. 2.  Helbredsnævnets udtalelse skal dog ikke  

 indhentes, når timelæreren umiddelbart forinden har været ansat som  

 tjenestemand i staten, folkeskolen eller folkekirken, eller når timelæreren  

 umiddelbart forinden har været ansat som tjenestemand i en (amts)kommune  

 eller kommunal sammenslutning, eller ansat i en stilling, hvortil der er  

 knyttet medlemskab af en statsgaranteret pensionskasse eller -fond eller  

 ansat i en stilling omfattet af lov om pensionering af civilt personel i  

 forsvaret.
Det er dog en forudsætning, at der i de nævnte tilfælde er sket  

 helbredsbedømmelse.
 I tilfælde, hvor helbredsnævnets udtalelse skal indhentes, forelægges  

 sagen direkte til nævnet af den ansættende myndighed.
 I skrivelsen til nævnet (fremsendes i 2 eksemplarer) gives der oplysning  

 om ansøgerens fulde navn, cpr.nr., ansættelsesmæssige status, samt efter  

 hvilke af cirkulærets afsnit og punkter helbredsbedømmelsen skal foretages.  

 Skrivelsen til helbredsnævnet vedlægges en helbredsattest for den pågældende  

 ansøger.
6. PENSIONSDÆKNING § 8.  Pensionssikringen indebærer, at timelærere  

 m.fl., der var ansat 1. april 1986 eller ansættes efter dette tidspunkt, har  

 ret til alders- og svagelighedspension, opsat pension, efterindtægt samt  

 ægtefælle- og børnepension, beregnet efter principperne i  

 tjenestemandspensionsloven, såfremt der under timelæreransættelsen m.v. måtte  

 indtræde en pensionsbegivenhed.
 Stk. 2.  Pensionssikringen indebærer endvidere, at  

 forudgående beskæftigelse efter det 25. år i tiden 1. august 1981 - 31. marts  

 1986 som timelærer m.v. uden forudgående forelæggelse for lønnings- og  

 pensionsdepartementet medregnes i pensionsalderen, også ved senere  

 tjenestemandsansættelse, forudsat at løntimetallet i hver måned, der  

 medregnes, har udgjort mindst halvdelen af fuldt timetal.
 7. PENSIONERING AF TIMELÆRERE M.FL.
 § 9.  pensionsordningen for timelærere m.fl. i  

 folkeskolen administreres i lighed med tjenestemænd i folkeskolen af  

 amtskommunerne.
 Stk. 2.  De almindelige procedureregler, som anvendes  

 ved pensionering efter reglerne i tjenestemandspensionsloven, skal ligeledes  

 følges ved pensionering af timelærere m.fl., der er omfattet af nærværende  

 pensionssikring.
 Stk. 3.  Beregning af alders-, ægtefælle- og  

 børnepension samt  efterindtægt sker på grundlag af oplysninger, som  

 pensionisten/ægtefællen og kommunen afgiver til den pågældende amtskommune.
 § 10.  Ved afgang på grund af svagelighed følges de i  

 tjenestemandslovens § 31 angivne regler, det vil sige, at der via  

 Undervisningsministeriet skal ske forelæggelse for Finansministeriet,  

 lønnings- og pensionsdepartementet, herunder forelæggelse for helbredsnævnet,  

 og høring af centralorganisationen og den pågældende timelærer m.fl.
Stk. 2.  De i Finansministeriets cirkulære af 15. marts  

 1973 om afsked af tjenestemænd i staten, folkeskolen og folkekirken på grund  

 af helbredsbetinget utjenstdygtighed afgivne regler finder tilsvarende  

 anvendelse for timelærere m.fl., der er omfattet af pensionssikringen.
Det  

 vil sige, at fravær på mere end 120 dage, inden for et tidsrum af 12 på  

 hinanden følgende måneder, giver anledning til, at spørgsmålet om  

 afskedigelse på grund af svagelighed som anført i cirkulæret tages op til  

 overvejelse.
Alle tvivlsspørgsmål i forbindelse med indholdet af pensionssikringen for  

 timelærere m.fl. forudsættes via Undervisningsministeriet forelagt for  

 Finansministeriet, lønnings- og pensionsdepartementet 5. kontor, H.
C.  

 Andersens Boulevard 43, 1553 København V, tlf. (01) 11 12 33.
 Undervisningsministeriet, den 25.  

 februar 1987.
 P.m.v.
 e.b.
Anne-Marie Plesberg fm.
