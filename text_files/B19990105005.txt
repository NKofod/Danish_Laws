Bekendtgørelse om vederlag m.v. til  

 medlemmer af havnebestyrelser I medfør af § 9, stk. 9, i lov nr. 326 af 28. maj 1999 om havne  

 fastsættes:
 § 1. For deltagelse i møder i den for en  

 kommunal selvstyrehavn nedsatte havnebestyrelse ydes der til medlemmerne,  

 bortset fra formanden, diæter og erstatning for dokumenteret tabt  

 arbejdsfortjeneste efter reglerne i § 16 a, stk. 2 og 3, i lov om kommunernes  

 styrelse.
Stk. 2. Såfremt havnens årlige  

 godsomsætning overstiger 0,1 mio. t, kan kommunalbestyrelsen beslutte,  

 at der i stedet for diæter og erstatninger for dokumenteret tabt  

 arbejdsfortjeneste ydes hver  af medlemmerne et fast vederlag.
Vederlaget kan  

 udgøre indtil 35.000 kr. årligt, såfremt havnen har en  

 årlig godsomsætning på over 0,5 mio. t, eller såfremt  

 havnen har landinger af fisk til en årlig landingsværdi på  

 over 100 mio. kr. og en årlig godsomsætning på over 0,3  

 mio. t.
I andre tilfælde kan vederlaget udgøre indtil 18.000 kr.  

 årligt.
Stk. 3. De i stk. 2 anførte maksimale vederlag  

 reguleres efter de for tjenestemænd i staten gældende  

 reguleringssatser.
Ved reguleringen anses de anførte beløb som  

 grundbeløb pr. 1. oktober 1997.
 Stk. 4. En beslutning efter stk. 2 skal omfatte samtlige  

 havnebestyrelsens medlemmer bortset fra formanden.
§ 2. Til havnebestyrelsens formand ydes et fast  

 vederlag, som fastsættes af kommunalbestyrelsen.
Vederlaget kan  

 udgøre indtil 25 pct. af vederlaget til den pågældende  

 kommunes borgmester, såfremt havnens årlige godsomsætning  

 overstiger 0,1 mio. t., eller såfremt havnen har landinger af fisk til  

 en årlig landingsværdi på over 100 mio. kr.
I andre  

 tilfælde kan vederlaget udgøre indtil 15 pct. af  

 borgmestervederlaget.
 Stk. 2. Et udvalgsmedlem, der på grund af  

 formandens fravær er konstitueret som formand i en periode på  

 mindst 2 uger,  modtager i funktionsperioden vederlag svarende til formandens  

 vederlag forholdsmæssigt for den pågældende periode.  

 Funktionsvederlag kan højest ydes i en uafbrudt periode på 9  

 måneder.
 § 3. Til stedfortrædere for medlemmer af  

 havnebestyrelsen ydes diæter og tabt arbejdsfortjeneste efter § 1, stk.  

 1.
 § 4. Til havnebestyrelsens formand og  

 øvrige medlemmer samt til stedfortrædere ydes  

 udgiftsgodtgørelse i forbindelse med deltagelse i havnebestyrelsens  

 møder efter reglerne i § 16 a, stk. 6, jf. § 16, stk. 10, i lov om  

 kommunernes styrelse.
§ 5. Kommunalbestyrelsen kan beslutte, at der ydes  

 udgiftsgodtgørelse efter § 4 i forbindelse med deltagelse i kurser  

 m.v., der af kommunalbestyrelsen anses for at have betydning for varetagelsen  

 af hvervet.
Kommunalbestyrelsen kan i tilknytning til en sådan  

 beslutning yderligere beslutte, at der til bestyrelsesmedlemmer, som  

 vederlægges efter § 1, stk. 1, samt til stedfortrædere, ydes  

 diæter og erstatning for dokumenteret tabt arbejdsfortjeneste i  

 forbindelse med deltagelse i de nævnte kurser m.v.
 § 6. I tilfælde, hvor en kommunal  

 selvstyrehavn drives som et kommunalt fællesskab, kan  

 fastsættelse af vederlag til formanden for havnebestyrelsen ske  

 på grundlag af de højeste af de vederlag, som ydes til de  

 deltagende kommuners borgmestre, dog ikke amtsborgmestre.
§ 7. Fast vederlag udbetales månedsvis forud  

 og ydes for hver påbegyndt kalendermåned.
Vederlæggelsen  

 ophører med udgangen af den måned, hvor den  

 pågældende fratræder hvervet eller i en uafbrudt periode  

 på tre måneder ikke har varetaget dette.
 Stk. 2. Funktionsvederlag efter § 2, stk. 2, udbetales  

 månedsvis bagud.
 § 8. Alle ydelser efter denne  

 bekendtgørelse afholdes af havnekassen.
 § 9. Kommunalbestyrelsens beføjelser efter  

 denne bekendtgørelse kan ikke henlægges til andre.
 § 10. Bekendtgørelsen træder i kraft den 1.  

 januar 2000.
