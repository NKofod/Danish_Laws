 Kiropraktorstuderende i USA kan ikke få dobbeltklip til gennemførelse  

 af uddannelse på 3 år i stedet for normalt 4 år, da uddannelsesinstitutionen  

 også tilrettelægger et 3-årigt studieforløb.
 Ankenævnets brev af 8. november 1991:
 I et brev af 12. maj 1991 har De klaget over, at Styrelsen for Statens  

 Uddannelsesstøtte har afslået Deres ansøgning om dobbeltklip i det sidste  

 studieår (1. oktober 1990 - 30. september 1991) af Deres uddannelse til  

 kiropraktor.
De henviser til, at De har et tilstrækkeligt antal klip tilbage til at  

 udløse dobbeltklip.
Selv med 12 dobbeltklip vil De have 17 klip til overs,  

 når De har afsluttet uddannelsen.
Endvidere anfører De, at Deres studium har en studietid på mere end 48  

 måneder, idet der i almindelighed er tale om en 5-årig ud dannelse bestående  

 af 1 års forskole på Odense Universitet efterfulgt af 4 års studium i  

 udlandet.
De har imidlertid valgt at gennemføre det 4-årige studieforløb i  

 USA på 3 år, hvilket kan lade sig gøre, fordi det amerikanske uddannelsessted  

 ved at inddrage ferieperioder afvikler de 4 års pensum på 3 år.
De præsterer  

 således en opsparing af klip ved at følge det 3-årige forløb og mener Dem  

 derfor berettiget til dobbeltklip i det sidste år.
 De henviser specielt til, at De, med de mange klip De har tilbage, har  

 »uforbrugt støtte i øvrigt«, der i henhold til § 3 a i lov om  

 statens uddannelsesstøtte, jf. lovbekendtgørelse nr. 486 af 25. juni 1990,  

 berettiger til dobbeltklip.
 Endelig finder De det ikke korrekt, at styrelsen anfører, at den  

 uddannelse, De følger, generelt er tilrettelagt, så den kan gennemføres på 3  

 1/2 år.
SU-styrelsen har i anledning af Deres klage afgivet en udtalelse i et brev  

 af 22. juli 1991, hvoraf De har fået tilsendt en kopi.
Styrelsen henviser  

 heri til dens afgørelse af 22. marts 1991, hvori der som nævnt henvises til,  

 at De følger en uddannelse, der som led i en generel ordning er tilrettelagt,  

 så uddannelsen kan gennemføres på 3 1/2 år.
Da De følger studieplanen for  

 denne uddannelse, har De ikke sparet klip op ved at gennemføre uddannelsen på  

 kortere tid end normeret studietid.
Ankenævnet er enig i styrelsens afgørelse, hvorefter der ikke kan  

 udbetales Dem dobbeltklip i Deres sidste studieår.
Ankenævnet lægger herved  

 vægt på, at Deres amerikanske uddannelsesinstitution nok omtaler et 4-årigt  

 program, men at den samtidig tilrettelægger undervisningen med henblik på, at  

 de studerende ved ubrudt ophold på uddannelsesinstitutionen kan gennemføre  

 uddannelsen på 3 år, som herefter må betragtes som den normerede studietid  

 for den uddannelse, De har valgt.
Der er for det 3-årige studiums vedkommende  

 tale om en generel ordning ved siden af det 4-årige studieprogram.
Det er  

 således ikke kun Dem, der gennemfører et individuelt, stærkt sammentrængt  

 studieforløb.
I henhold til SU-lovens § 3 a kan der kun udbetales dobbeltklip til  

 uddannelser, der er normeret med en studietid på mere end 48 måneder.
Da den  

 normerede studietid for Deres uddannelse må sættes til netop 48 måneder, er  

 betingelserne for udbetaling af dobbeltklip ikke opfyldt.
 Det forhold, at De i kraft af overgangsreglerne for uddannelsessøgende,  

 der er begyndt på en uddannelse før den 15. marts 1988, har fået tildelt 60  

 klip indebærer ikke, at De har »uforbrugt støtte i øvrigt« som  

 omtalt i lovens § 3 a, stk. 2. Denne støtte skal i givet fald være opsparet  

 efter den 1. august 1989, hvor reglerne om klippekortet med den indbyggede  

 mulighed for opsparing af klip blev indført.
