Bekendtgørelse om ændring af bekendtgørelse om tilskud til etablering og modernisering af akvakulturanlæg § 1 I bekendtgørelse nr. 212 af 9. marts 2010 om tilskud til etablering og modernisering af akvakulturanlæg foretages følgende ændringer:
 1. Overalt i bekendtgørelsen ændres »FødevareErhverv« til: »NaturErhvervstyrelsen« og »FødevareErhvervs« til: »NaturErhvervstyrelsens«.
 2. § 1, stk. 3, nr. 1, affattes således:
 »1) som minimum opfylder de krav til indretning, drift og renseforanstaltninger for anlæg med et foderforbrug over 230 tons, som fremgår af bilag 1 til Miljøministeriets bekendtgørelse om miljøgodkendelse og samtidig sagsbehandling af ferskvandsdambrug, eller«.
 3. Efter § 8 indsættes:
»§ 8 a.
Uanset § 8 kan NaturErhvervstyrelsen træffe afgørelse om afslag eller delvist afslag for ansøgninger, hvis NaturErhvervstyrelsen vurderer, at 1) de samlede anslåede udgifter, eller enkeltstående udgifter, ikke er rimelige, 2) udgifterne ikke er tilskudsberettigede, jf. § 17, 3) ansøgningen ikke er tilstrækkeligt oplyst, 4) effekten af det ansøgte projekt ikke i tilstrækkeligt omfang bidrager til at opfylde formålet med ordningen, eller 5) effekten af det ansøgte projekt ikke står i rimeligt forhold til projektets samlede anslåede udgifter.« 4. § 11, stk. 1, nr. 2, affattes således:
 »2) at de nødvendige tilladelser fra offentlige myndigheder opnås, inden anmodning om afsluttende udbetaling,«.
 5. I § 11, stk. 1, nr. 7, ændres: »tilskud, og« til: »tilskud,«.
 6. I § 11, stk. 1, indsættes som nr. 9-13:
»9) at dambrug, som der søges tilskud til, er miljøgodkendt og overgår til udlederkontrol senest ved anmodning om afsluttende udbetaling, 10) at tilsagnshaver sikrer, at alle projektrelaterede udgifter og indtægter bogføres enten med en særlig kode eller på særskilt konto i tilsagnshavers regnskabssystem, i et separat regnskabssystem eller med anden bogføring i tilsagnshavers regnskabssystem, der sikrer entydig identifikation af alle transaktioner med tilknytning til projektet, 11) at ansøger i ansøgningen oplyser om projektet er omfattet af en kontrakt, der er omfattet af EUs udbudsregler eller tilbudslovens regler, 12) at tilsagnshaver, hvis projektet er omfattet af en kontrakt, der er omfattet af EUs udbudsregler eller tilbudslovens regler, holder dokumenter, som dokumenterer, at EUs udbudsregler eller tilbudsloven er overholdt, tilgængelige indtil 31. december 2021, og 13) at tilsagnshaver sikrer, at kontrolmyndigheden har adgang til projektområdet i forbindelse med kontrol.« 7. Efter § 12 indsættes:
»§ 12 a.
Ansøger skal senest på tidspunktet for ansøgningen om tilskud ansøge om miljøgodkendelse for projektet.
Ansøgningen om miljøgodkendelse skal indeholde en redegørelse for, hvordan ansøger vil overholde udlederkrav og rensegrader, som beskrevet i bilag 2 til Miljøministeriets bekendtgørelse om miljøgodkendelse og samtidig sagsbehandling af ferskvandsdambrug.« 8. I § 17, stk. 1, nr. 11, ændres: »akvakulturformål, og« til: »akvakulturformål,«.
 9. I § 17, stk. 1, indsættes som nr. 13 og 14:
»13) udgifter i form af naturalydelser som omhandlet i art. 55 i Rådets forordning (EF) nr. 1198/2006 om Den Europæiske Fiskerifond (EFF), og 14) udgifter til køb af brugt udstyr og materiel.« 10. I § 18 indsættes som stk. 3:
»Stk. 3. Tilskud efter denne bekendtgørelse kan højst udgøre 6 mio. kr. pr. anlæg inklusiv tilskudsberettigede udgifter til eventuelle supplerende investeringer i tilknytning til anlægget.
Det maksimale tilskudsbeløb gælder dog ikke for projekter, der er omfattet af § 1, stk. 3.« 11. Efter § 18 indsættes:
»§ 18 a.
NaturErhvervstyrelsen kan nedsætte den samlede værdi af de tilskudsberettigede udgifter for et projekt, hvis styrelsen vurderer, at EU´s udbudsregler eller reglerne i tilbudsloven ikke er overholdt.
Tilskuddet vil blive nedsat ud fra en vurdering af art og grovhed af overtrædelsen samt ud fra en vurdering af det økonomiske tab for Den Europæiske Fiskerifond (EFF), der vurderes at være forbundet hermed.« 12. I § 21 indsættes som stk. 6:
»Stk. 6. Uanset stk. 4 skal afsluttende udbetalingsanmodning, revisorerklæring og projektrapport være modtaget i NaturErhvervstyrelsen senest den 1. maj 2015.« 13. I § 23 indsættes som stk. 3:
»Stk. 3. Uanset stk. 1 kan NaturErhvervstyrelsen opretholde tilsagnet, selvom betingelsen i § 11, stk. 1, nr. 12 ikke er opfyldt, hvis NaturErhvervstyrelsen vurderer, at den manglende opfyldelse af betingelsen ikke er væsentlig.« § 2 Bekendtgørelsen træder i kraft den 14. marts 2013.
