Formålet med registeret er at lette skole- og kulturforvaltningens og de enkelte skolers administrative opgaver vedrørende elever.
Endvidere danner registeret udgangspunkt for beregning af lærerløn vedrørende fritidsundervisning.
Endelig anvendes registeret i statistisk øjemed med henblik på planlægningsformål, herunder budgetudarbejdelse og sektorplanlægning m.v.
Personkreds: Registeret må kun indeholde oplysninger om nuværende og tidligere elever i kommunen, børn i øvrigt i den undervisningspligtige alder i kommunens samt unge i alderen 15-19 år, der er omfattet af ungdomsvejledningsordningen.
Endvidere indeholder registeret oplysninger om lærere vedrørende fritidsundervisning.
 Ikrafttrædelsesdato: 07/07/1989. Erstatter tidligere forskrifter.
