Nr LSF 124 Forslag til Lov om ændring af lov om VækstFonden og ligningsloven Fremsat af erhvervsministeren (Mimi Jakobsen) den 18. januar 1995 Vedtaget ved tredjebehandling den 2. juni 1995 Lov nr. 366 af 14/06/1995 § 1 I lov om VækstFonden, jf. lovbekendtgørelse nr. 888 af 26. oktober 1994,  

 foretages følgende ændringer:
 1. § 2, stk. 1, affattes således:
 »VækstFondens formål tilgodeses gennem medfinansiering af især små og  

 mellemstore virksomheders omkostninger til gennemførelse af perspektivrige og  

 risikobetonede udviklingsprojekter inden for følgende områder:
 1) Forskning og udvikling af produkter, produktionsmetoder eller  

 serviceydelser.
 2) Markedsudvikling.
3) Kompetenceudvikling.« 2. I § 2 indsættes efter stk. 1 som nyt stykke:
»Stk. 2. VækstFondens formål tilgodeses endvidere gennem  

 medfinansiering af mindre virksomheders investeringer i væsentlige  

 kapacitetsudvidelser.« Stk. 2-5 bliver herefter stk. 3-6.
 3. § 2, stk. 6, affattes således:
»Stk. 6. Medfinansiering til forskning og udvikling og til  

 markedsudvikling skal ved kommerciel udnyttelse tilbagebetales og forrentes  

 på et niveau svarende til markedsrenten.
Medfinansiering til  

 kompetenceudviklingsprojekter skal altid tilbagebetales.
Tilbagebetalingen og  

 tilskrivningen af renter til kompetenceudviklingsprojekter skal senest  

 påbegyndes efter 2 år.
Medfinansiering til forprojekter skal ikke  

 tilbagebetales.
Medfinansiering til forskning og udvikling og til  

 markedsudvikling kan også ydes som garantier, som pålægges en risikopræmie.  

 Medfinansieringen af kapacitetsudvidelser kan alene ydes som garanti for  

 betaling af lån, og garantien gives i form af en selvskyldnerkaution fra  

 VækstFonden.« § 2 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 851 af 30. september 1994, som  

 senest ændret ved § 2 i lov nr. 313 af 17. marts 1995, foretages følgende  

 ændringer:
 1. Efter § 7 C indsættes:
»§ 7 D.
Ved opgørelsen af den skattepligtige indkomst  

 behandles medfinansiering som nævnt i § 2, stk. 6, 1. pkt., i lov om  

 VækstFonden som lån.« 2. I § 27 B, stk. 1, ændres »følgende tilskud  

 m.v.« til: »følgende tilskud«.
 3. § 27 B, stk. 1, nr. 8, ophæves.
 Nr. 9-13 bliver herefter nr. 8-12.
 4. § 27 C ophæves.
§ 3 Stk. 1. Erhvervsministeren fastsætter efter samråd med  

 skatteministeren tidspunktet for lovens ikrafttræden.
 Stk. 2. § 2 har virkning for tilsagn om medfinansiering i form af  

 tilskud fra VækstFonden og medfinansiering i form af lån fra VækstFonden med  

 betinget tilbagebetalingspligt, der gives fra lovens ikrafttræden.
Oprindeligt fremsat forslag § 1 I lov om VækstFonden, jf. lovbekendtgørelse nr. 888 af 26. oktober 1994  

 foretages følgende ændringer:
 1. § 2, stk. 1, affattes således:
 »VækstFondens formål tilgodeses gennem medfinansiering af især små og  

 mellemstore virksomheders omkostninger til gennemførelse af perspektivrige og  

 risikobetonede udviklingsprojekter inden for følgende områder:
 1) Forskning og udvikling af produkter, produktionsmetoder eller  

 serviceydelser.
 2) Markedsudvikling.
3) Kompetenceudvikling.« 2. § 2, stk. 5, affattes således:
»Stk. 5 Medfinansiering til forskning og udvikling og  

 markedsudvikling skal ved kommerciel udnyttelse tilbagebetales og forrentes  

 på et niveau svarende til markedsrenten.
Medfinansiering til  

 kompetenceudviklingsprojekter skal altid tilbagebetales, dog tilskrives der  

 først renter på et niveau svarende til markedsrenten efter projektperiodens  

 afslutning.
Medfinansiering til forprojekter skal ikke tilbagebetales.  

 Medfinansiering til forskning og udvikling og til markedsudvikling kan også  

 ydes som garantier, som pålægges en risikopræmie.« 3. § 3, stk. 1, affattes således:
»Fonden ledes af en bestyrelse bestående af en formand og 6 andre  

 medlemmer.
Formanden og de øvrige bestyrelsesmedlemmer udpeges af  

 erhvervsministeren for indtil 3 år ad gangen og kan udpeges i alt 2 gange.
Et  

 medlem repræsenterer Erhvervsministeriet med henblik på at sikre  

 koordineringen med det øvrige erhvervsfremmesystem.
Blandt de øvrige  

 medlemmer udpeges 3 efter indstilling fra Erhvervsudviklingsrådet.  

 Bestyrelsen sammensættes af personer med bred erhvervsmæssig indsigt og med  

 kendskab til de særlige problemer, der knytter sig til små og mellemstore  

 virksomheder.« 4. § 3, stk. 3, 3. pkt., ophæves.
 5. I § 3 indsættes efter stk. 3 som nyt stykke:
»Stk. 4. Bestyrelsens afgørelser kan ikke indbringes for  

 anden administrativ myndighed, men Erhvervsministeriets medlem af bestyrelsen  

 kan begære en sag forelagt erhvervsministeren til afgørelse, såfremt den  

 skønnes at være af principiel betydning.« Stk. 4-6 bliver herefter stk. 5-7.
 6. § 4 affattes således:
»§ 4. Erhvervsministeren fastsætter nærmere bestemmelser for  

 fondens virksomhed, herunder bestemmelser for fondens tilknytning til det  

 øvrige erhvervsfremmesystem og bestemmelser om proceduren for fondens  

 overordnede prioritering af indsatsområder.« § 2 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 851 af 30. september 1994, som  

 senest ændret ved § 3 i lov nr. 1128 af 21. december 1994, foretages følgende  

 ændringer:
 1. Efter § 7 C indsættes:
»§ 7 D.
Ved opgørelsen af den skattepligtige indkomst  

 behandles medfinansiering som nævnt i § 2, stk. 5, 1. pkt., i lov om  

 VækstFonden, som lån.«.
 2. I § 27 B, stk. 1, ændres »følgende tilskud  

 m.v.« til: »følgende tilskud«.
 3. § 27 B, stk. 1, nr. 8, ophæves.
 Nr. 9-13 bliver herefter nr. 8-12.
 4. § 27 C ophæves.
§ 3 Stk. 1. Erhvervsministeren fastsætter efter samråd med  

 skatteministeren tidspunktet for lovens ikrafttræden. § 1 nr. 3, 4 og 5  

 træder dog i kraft dagen efter bekendtgørelse i Lovtidende.
 Stk. 2. § 2 har virkning for tilsagn om medfinansiering i form af  

 tilskud fra VækstFonden og medfinansiering i form af lån fra VækstFonden med  

 betinget tilbagebetalingspligt, der gives fra lovens ikrafttrædelse.
Bemærkninger til lovforslaget Almindelige bemærkninger Ændring af VækstFondsloven Baggrund Med finansloven for 1995 er der foretaget en række omprioriteringer af de  

 virksomhedsrettede erhvervsfremmeordninger.
Der er tale om en ny  

 prioritering, der forbedrer virksomhedernes rammebetingelser, mens  

 tilskudsordninger til virksomhederne i form af tidsbegrænsede programmer  

 nedtones.
I forbindelse hermed og som led i bestræbelserne på at forenkle  

 erhvervsfremmesystemet foreslår Regeringen, at VækstFondens anvendelsesområde  

 udvides, således at VækstFonden i højere grad bliver et sted virksomhederne  

 kan henvende sig for at få medfinansiering til risikobetonede og  

 perspektivrige udviklingsprojekter.
Regeringen nedsatte i juli 1994 et udvalg, der fik til opgave at udarbejde  

 forslag til udvidelse og ændring af VækstFondens anvendelsesområde og vurdere  

 behovet for organisatoriske ændringer.
Følgende ministerier har deltaget i  

 udvalget: Boligministeriet, Erhvervsministeriet, Forskningsministeriet,  

 Finansministeriet, Landbrugs- og Fiskeriministeriet, Miljø- og  

 Energiministeriet, Skatteministeriet, Udenrigsministeriet og  

 Økonomiministeriet.
VækstFonden er oprettet ved lov nr. 937 af 27. december 1991 om Dansk  

 Erhvervsudviklingsfond.
Loven er senere ændret ved lov nr. 257 af 6. maj  

 1993. Ved lovændringen i 1993 blev fondens navn ændret fra Dansk  

 Erhvervsudviklingsfond til VækstFonden.
VækstFonden har en statslig indskudskapital på 2 mia. kr.
Renterne af  

 denne indskudskapital og en del af selve indskudskapitalen kan anvendes til  

 aktiv medfinansiering.
Bestyrelsen for fonden skal dog i forvaltningen af  

 fondens midler sigte mod, at indskudskapitalen som minimum bevares intakt.
Lovforslaget Fonden kan i dag støtte risikobetonede udviklingsprojekter med et  

 teknologisk eller markedsmæssigt sigte.
 Langt hovedparten af medfinansieringen forrentes fra  

 udbetalingstidspunktet og skal tilbagebetales i tilfælde af kommerciel  

 succes.
Lovforslaget indeholder forslag om, at der fortsat skal kunne gives  

 medfinansiering til forsknings- og udviklingsprojekter og  

 markedsudviklingsprojekter.
Der vil fortsat blive stillet krav om, at  

 forsknings- og udviklingsprojekterne skal have en nyhedsværdi og være  

 perspektivrige, ligesom der kun kan ydes medfinansiering til projekter, som  

 ikke uden fondens medvirken ville kunne forventes gennemført, eller som vil  

 blive væsentligt fremskyndet som følge af medfinansieringen.
Det foreslås, at  

 kravet om, at projekterne skal have et teknologisk sigte ophæves som en  

 ufravigelig betingelse for, at der kan ydes medfinansiering.
 Inden for traditionel fremstillingsvirksomhed vil perspektivrige og  

 risikobetonede projekter meget ofte samtidig have en teknologisk nyhedsværdi.  

 Derimod kan det også ud fra det overordnede formål om at styrke  

 erhvervslivets udviklingspotentiale være ønskeligt at støtte perspektivrige  

 og risikobetonede udviklingsprojekter, f.eks. inden for serviceområdet, fordi  

 projekterne kan have en nyhedsværdi, selv om der ikke er tale om teknologisk  

 nyhedsværdi.
Lovforslaget indeholder forslag om, at VækstFonden som noget nyt fremover  

 skal kunne støtte kompetenceudviklingsprojekter inden for områder af aktuel  

 betydning for erhvervsudviklingen.
Der er tale om projekter, som har en  

 nyhedsværdi i forhold til virksomheden, og som er risikobetonede, fordi der  

 er stor usikkerhed om, hvorvidt projekterne på længere sigt kan bidrage til  

 at give virksomheden et kvalitativt løft med hensyn til at forbedre  

 effektiviteten i virksomheden.
Denne type udviklingsprojekter er medtaget ud  

 fra en betragtning om, at der er mange forhold, der har betydning for en  

 virksomheds udvikling og konkurrenceevne.
Det er ikke tilstrækkeligt at  

 fokusere på virksomhedens produkt i snæver forstand.
Der kan nævnes andre  

 forhold, som også kan have betydning for konkurrenceevnen, f.eks ledelse,  

 organisationsudvikling, medarbejderudvikling, kvalitetsudvikling, indførelse  

 af ny teknologi, design og virksomhedssamarbejde.
Ved vurderingen af de  

 enkelte projekter lægges vægt på om miljø- og energiforhold indgår som en del  

 af projektet.
Der gives fortsat kun medfinansiering til projekter, som ikke  

 uden fondens medvirken ville kunne forventes gennemført, eller som vil blive  

 væsentligt fremskyndet som følge af fondens medfinansiering.
Medfinansieringen til kompetenceudviklingsprojekter skal altid  

 tilbagebetales, fordi det anses for at være praktisk umuligt isoleret at måle  

 effekten af et kompetenceudviklingsprojekt på en virksomheds omsætning.  

 Støtten til kompetenceudviklingsprojekter består i, at lånene gøres rente- og  

 afdragsfrie i projektperioden.
Medfinansieringen til forskning og udvikling  

 og markedsudvikling skal fortsat tilbagebetales i tilfælde af kommerciel  

 succes.
Således som VækstFondens anvendelsesområde herefter er defineret, kan der  

 inden for visse områder være en risiko for, at den samme projekttype kan få  

 støtte fra flere forskellige ordninger, f.eks. ordninger med et miljø- eller  

 energipolitisk sigte.
I det omfang dette er tilfældet, skal der foretages en  

 koordinering, således at ordningerne virker supplerende i forhold til  

 hinanden, og således at den samme virksomhed ikke modtager støtte til et  

 projekt fra flere forskellige myndigheder.
Endelig foreslås det, at VækstFondens bestyrelse udvides med to medlemmer,  

 hvoraf det ene medlem skal være fra Erhvervsministeriet, som får til opgave  

 at sikre koordineringen med det øvrige erhvervsfremmesystem.  

 Erhvervsministeriets medlem får adgang til at forelægge principielle  

 spørgsmål for erhvervsministeren.
Udvidelsen betyder også, at der bliver  

 mulighed for at inddrage ekspertise inden for fondens nye anvendelsesområde.
Ændring af ligningsloven Formålet med § 2 er ved en bestemmelse i ligningsloven at fastsætte, at  

 den medfinansiering, som VækstFonden yder til virksomheder i form af lån, der  

 er betinget tilbagebetalingspligtige, i skattemæssig henseende skal behandles  

 som lån.
Gældende regler VækstFonden kan yde medfinansiering til risikobetonede projekter.  

 Medfinansiering, der betegnes som lån, eftergives hvis virksomheden beslutter  

 ikke at udnytte projektresultatet kommercielt og i stedet afstår disse til  

 VækstFonden.
Ved kommerciel succes med projektet tilbagebetales lånet derimod.
Lånet  

 forrentes på et niveau svarende til markedsrenten.
Tilbagebetalingen foregår  

 ved, at virksomheden betaler en vis andel af projektets omsætning som royalty  

 til VækstFonden.
 VækstFondens medfinansiering, der tilbagebetales i tilfælde af kommerciel  

 succes, betragtes skatteretligt som tilskud.
Den skatteretlige vurdering bygger på, at forpligtelsen for  

 støttemodtageren til at tilbagebetale den støtte, der i dag betegnes som lån,  

 først indtræder på det tidspunkt, hvor det viser sig, om virksomheden opnår  

 succes med det projekt, hvortil VækstFonden har givet støtte.
Indtil dette  

 tidspunkt anses lånet for at være en suspensivt betinget gæld, idet der kun  

 skal ske tilbagebetaling, hvis betingelsen om kommerciel succes opfyldes.
Der er således, uanset at støtten hidtil i VækstFondsloven har været  

 betegnet som lån, reelt tale om tilskud.
Disse tilskud er skattepligtige på  

 udbetalingstidspunktet efter skattelovgivningens almindelige regler.
 I foråret 1993 blev der ved lov nr. 257 af 6. maj 1993 gennemført  

 forbedringer af den skattemæssige behandling af medfinansiering fra  

 VækstFonden.
 Disse regler indebærer, at virksomhederne ved indkomstopgørelsen kan  

 straksafskrive et beløb i anskaffelsesåret, i det omfang udgiften til  

 afskrivningsberettigede formuegoder er betalt ved ydelser fra VækstFonden.
Endvidere blev der gennemført regler, der giver mulighed for at vente med  

 at indtægtsføre ydelser fra VækstFonden.
Det gælder de tilfælde, hvor ydelser  

 fra VækstFonden gives i det ene indkomstår, men hvor de fradragsberettigede  

 udgifter, som ydelserne skal dække, først afholdes i det næste indkomstår.
I  

 disse tilfælde kan virksomhederne vente med at indtægtsføre ydelsen til det  

 tidspunkt, hvor udgiften afholdes.
 De gennemførte regler betyder i realiteten, at virksomheden ikke får nogen  

 skattebetaling af ydelsen, idet de sikrer tidsmæssigt sammenfald med  

 fradragsretten for de udgifter, som ydelsen dækker.
 Ved en eventuel tilbagebetaling af et lån med betinget  

 tilbagebetalingspligt ved kommerciel succes vil virksomheden have fradragsret  

 efter statsskattelovens § 6 for det fulde beløb, inklusive renter, der  

 tilbagebetales til VækstFonden, ud fra et driftsomkostningssynspunkt.
Den skattemæssige behandling af VækstFondens medfinansiering i form af  

 betinget tilbagebetalingspligtige lån som tilskud indebærer, at - virksomheder, der tilbagebetaler tilskuddet, belastes i det indkomstår,  

 hvori tilskuddet udbetales, af en skat, som der så gives fradrag for i takt  

 med tilbagebetalingen af tilskuddet til VækstFonden, og at - virksomheder, der af VækstFonden får eftergivet tilskuddet, betaler  

 skatten på udbetalingstidspunktet i stedet for på eftergivelsestidspunktet.
 Det er fremført, at denne skattemæssige behandling indebærer, at en række  

 projekter, som burde være blevet realiseret ved VækstFondens medvirken, ikke  

 bliver realiseret.
Lovforslaget Det foreslås ved en bestemmelse i ligningsloven at fastsætte, at  

 VækstFondens medfinansiering i form af lån, der er betinget  

 tilbagebetalingspligtige, i skattemæssig henseende skal behandles på samme  

 måde som almindelige lån.
VækstFondens lån med betinget tilbagebetalingspligt har karakteristika,  

 der er knyttet til et lån.
Der oprettes således en låneaftale, og der  

 tilskrives renter fra udbetalingstidspunktet.
VækstFondens lån afviger fra  

 almindelige lån derved, at tilbagebetalingen er betinget.
 Lovforslaget indebærer, at det beløb, som VækstFonden udbetaler til  

 virksomheden, ikke bliver beskattet på udbetalingstidspunktet ligesom en  

 almindelig låntager heller ikke beskattes af et udbetalt låneprovenu.
 Såfremt virksomheden ved kommerciel succes med projektet skal  

 tilbagebetale det modtagne lån til VækstFonden, har den ikke fradrag for det  

 tilbagebetalte beløb, dog bortset fra den del heraf, der er renter, svarende  

 til hvad der gælder for en låntager ved tilbagebetaling af lån.
 Med den foreslåede ændring af den skattemæssige behandling af VækstFondens  

 medfinansiering i form af lån, der er betinget tilbagebetalingspligtige,  

 opnår virksomheden en likviditetsprofil efter skat svarende til den, som  

 virksomheden ville have haft, hvis VækstFonden i stedet havde ydet  

 virksomheden et egentligt lån.
Såfremt VækstFonden på grund af virksomhedens manglende kommercielle  

 succes med projektet yder virksomheden gældseftergivelse, behandles den  

 gældseftergivelse, virksomheden modtager, efter de gældende regler for  

 behandling af gevinst på gæld.
Dette medfører i en række tilfælde, at der  

 enten sker beskatning af gældseftergivelsen, eller at virksomhedens adgang  

 til at fremføre underskud begrænses.
De skattemæssige konsekvenser af  

 gældseftergivelsen indtræder dog først på tidspunktet for gældseftergivelsen.
Som konsekvens af den ændrede skattemæssige behandling af lån fra  

 VækstFonden med betinget tilbagebetalingspligt foreslås det at afskaffe den i  

 1993 indførte regel om straksafskrivning, i det omfang udgiften er betalt ved  

 ydelser fra VækstFonden.
Ligeledes foreslås den særlige periodiseringsregel  

 for ydelser fra VækstFonden afskaffet.
Baggrunden for indførelsen af disse  

 regler er faldet bort ved den ændrede skattemæssige behandling af lån fra  

 VækstFonden med betinget tilbagebetalingspligt.
Administrative, statsfinansielle, erhvervsøkonomiske og miljømæssige  

 konsekvenser Administrative konsekvenser VækstFonden har en indskudskapital på 2 mia. kr.
Fonden er etableret som  

 en uafhængig fond, der hverken er omfattet af statens bevillingssystem eller  

 af statens bestemmelser med hensyn til løn- og ansættelsesvilkår m.v.
I  

 forhold til den generelle forvaltningsret betragtes fonden som en del af den  

 offentlige forvaltning.
Der foreslås ikke ændringer af disse forhold.  

 Lovforslaget skønnes derfor ikke at have administrative konsekvenser for den  

 offentlige forvaltning.
Provenuemæssige konsekvenser Forslaget om at ændre den skattemæssige behandling af VækstFondens  

 medfinansiering i form af lån, der er betinget tilbagebetalingspligtige, vil  

 medføre et provenutab på indkomstskatten.
 Provenutabet vil dog ikke være varigt, idet det umiddelbare bortfald af  

 skat for virksomhederne i forbindelse med VækstFondens udbetaling af disse  

 lån modsvares af, at der ved tilbagebetaling til VækstFonden ikke længere vil  

 være fradragsret for det lånte beløb, ligesom der vil finde beskatning sted i  

 forbindelse med eftergivelse af det lånte beløb.
 Det skønnes, at provenutabet vil være ca. 30 mill. kr. for indkomståret  

 1995, ca. 60 mill. kr. i 1996 og ca. 70 mill. kr. i 1997. Herefter vil det  

 årlige provenutab aftage for helt at bortfalde i indkomståret 2002. Det er  

 lagt til grund, at VækstFondens årlige tilsagnsniveau for denne type lån  

 fremover er godt 200 mill. kr. årligt, og at afgivne tilsagn udmøntes i  

 betalinger på 40 pct. samme år som tilsagnet gives, samt 40 pct. hhv. 20 pct.  

 i de to efterfølgende år, mens lånene herefter tilbagebetales over 5 år.
 Det er endvidere lagt til grund, at stort set alle tilsagn i 1995 vil  

 blive givet efter, at EU-Kommissionen har godkendt statsstøtteelementerne i  

 loven, således at der er fuld provenuevirkning i indkomståret 1995.
Den foreslåede ophævelse af adgangen til straksafskrivning efter  

 ligningslovens § 27 B, stk. 1, nr. 8, skønnes at indbringe det offentlige et  

 beskedent årligt merprovenu, der dog vil bortfalde i takt med, at de  

 anskaffede driftsmidler mv. afskrives efter de almindelige regler.
Det  

 skønnes, at en andel på 10 pct. af VækstFondens samlede fremtidige udlån  

 svarende til årlige tilsagn på ca. 30 mill. kr vil blive anvendt til  

 anskaffelse af afskrivningsberettigede driftsmidler mv.
 Den foreslåede ophævelse af ligningslovens § 27 C vil indbringe et  

 beskedent merprovenu i indkomstårene 1995 - 1997.
 Samlet skønnes lovforslaget at medføre et provenutab for stat og kommuner  

 på ca. 25 mill. kr. i indkomståret 1995, hvoraf den kommunale andel vil være  

 ca. 3 mill. kr..
 Virkningen for finansåret 1995 skønnes til et provenutab på ca. 15 mill.  

 kr.
Erhvervsøkonomiske konsekvenser Udvidelsen af anvendelsesområdet betyder ikke i sig selv nogen ændring i  

 de midler, der kan anvendes til medfinansiering af virksomhedernes  

 udviklingsprojekter.
Det anses for at være en fordel for virksomhederne, at  

 VækstFonden i højere grad bliver et sted virksomhederne kan henvende sig og  

 få medfinansiering til risikobetonede udviklingsprojekter.
Det anses også for  

 at være en fordel for virksomhederne, at der bliver mulighed for at kombinere  

 forsknings- og udviklingsprojekter og markedsudviklingsprojekter med  

 kompetenceudviklingsprojekter. Ændringen af den skattemæssige behandling af  

 den medfinansiering, som VækstFonden yder som lån, der tilbagebetales i  

 tilfælde af kommerciel succes indebærer en likviditetslettelse for  

 virksomhederne i forbindelse med udbetalingen af medfinansieringen.
Miljømæssige konsekvenser Lovforslaget indebærer en udvidelse af VækstFondens anvendelsesområde med  

 kompetenceudviklingsprojekter.
Da der ved vurderingen af disse projekter skal  

 lægges vægt på, at miljø- og energiforhold indgår som en del af projektet kan  

 lovforslaget bidrage til en højnelse af det generelle  

 miljøbeskyttelsesniveau.
Som det fremgår af bemærkningerne til nr. 3 forudsættes bestyrelsen at  

 have indsigt i bl.a. miljø- og energiforhold.
Det forventes derfor generelt,  

 at miljø- og energimæssige overvejelser i relevant omfang vil ingå i  

 vurderingen af de enkelte projekter.
 Lovforslaget har været i høring hos følgende:
Akademiet for de tekniske Videnskaber Amtsrådsforeningen Arbejderbevægelsens Erhvervsråd Danmarks Fiskeindustri- og Eksportforening Danmarks Fiskeriforening Dansk Arbejdsgiverforening Dansk Handel og Service Dansk Industri Dansk Metal Det Danske Handelskammer Entreprenørforeningen Erhvervsudviklingsrådet Finansrådet Forskningspolitisk Råd Frederiksberg Kommune HOREFA Håndværksrådet Ingeniørforbundene i Danmark Kommunernes Landsforening Københavns Kommune Landbrugsrådet Landsorganisationen i Danmark Specialarbejderforbundet i Danmark Turismens Fællesråd VækstFonden Boligministeriet Finansministeriet Forskningsministeriet Justitsministeriet Landbrugs- og Fiskeriministeriet Miljø- og Energiministeriet Skatteministeriet Udenrigsministeriet Økonomiministeriet Bemærkninger til lovforslagets enkelte bestemmelser Til § 1 Til nr. 1 I henhold til den gældende lovs § 2 kan der ydes medfinansiering til  

 risikobetonede forsknings- og udviklingsprojekter (punkt 1) . I  

 henhold til bekendtgørelse om VækstFondens virke (bekendtgørelse nr. 686 af  

 23. august 1993) er det en betingelse, at forsknings- og  

 udviklingsprojekterne skal have en teknologisk nyhedsværdi.
Kravet om teknologisk nyhedsværdi har hidtil afskåret fonden fra at støtte  

 projekter inden for servicesektoren, f.eks. på turistområdet, som havde en  

 nyhedsværdi, men som dog ikke kunne betegnes som teknologisk.
Det foreslås,  

 at kravet om, at projekterne skal have et teknologisk sigte, ophæves som en  

 ufravigelig betingelse for, at der kan ydes støtte.
Fonden får derfor  

 mulighed for også at støtte perspektivrige forsknings- og udviklingsprojekter  

 inden for serviceområdet, f.eks. udvikling af nye forretningskoncepter.  

 Samtidig præciseres, at projekterne både skal være perspektivrige og have en  

 nyhedsværdi.
Dette betyder, at der ikke kan ydes medfinansiering til den  

 naturlige videreudvikling af et produkt, produktionsmetode eller  

 serviceydelse.
 Støtten til forsknings- og udviklingsaktiviteter omfatter herefter støtte  

 til:
 - Forprojekter (feasibilitystudier), som har til formål at undersøge om en  

 ide kan formuleres som et realistisk projekt.
 - Forsknings- og udviklingsaktiviteter, der tager sigte på at udvikle nye  

 eller stærkt forbedrede produkter, produktionsmetoder eller serviceydelser.
 Det nuværende krav i § 5 i bekendtgørelsen om VækstFondens virke om, at  

 der skal foreligge en veldokumenteret og sammenhængende udviklingsplan, som  

 bl.a. sandsynliggør, at forsknings-og udviklingsprojektet kan gennemføres og  

 gøres lønsomt, opretholdes.
Der foretages ikke nogen ændringen for så vidt angår  

markedsudviklingsprojekter (punkt 2). I henhold til § 2 i den gældende  

 lov og § 2 i bekendtgørelsen om VækstFondens virke kan der ydes  

 medfinansiering til små og mellemstore virksomheders introduktion på nye  

 markeder.
Det vil også fortsat være et krav, at der foreligger en  

 veldokumenteret og sammenhængende markedsføringsplan, som bl.a.  

 sandsynliggør, at projektet kan gennemføres og gøres lønsomt.
Der kan fortsat  

 både ydes medfinansiering til forprojekter og egentlige projekter.
 Den gældende lov giver ikke mulighed for at støtte  

kompetenceudviklingsprojekter (punkt 3).
Da en lang række andre forhold end et godt produkt, produktionsmetode  

 eller serviceydelse har betydning for en virksomheds konkurrenceevne og  

 dermed for effektiviteten i virksomheden, foreslås det, at VækstFonden  

 fremover får mulighed for at støtte perspektivrige og risikobetonede  

 kompetenceudviklingsprojekter i små og mellemstore virksomheder for derved at  

 øge det kvalitative niveau i virksomheden som sådan.
Der er mange barrierer  

 for en succesrig udnyttelse af ny viden og ny teknologi.
En barriere kan være  

 manglende ressourcer til at inddrage ekstern viden og gennemføre f.eks.  

 virksomhedsanalyser og implementere nye processer.
Mindre virksomheder savner  

 ofte økonomisk baggrund for at iværksætte langsigtede udviklingsprojekter og  

 har ikke mulighed for at udvikle nye værktøjer og metoder.
VækstFonden får nu  

 mulighed for at yde medfinansiering til risikobetonede projekter, hvor det er  

 forbundet med en betydelig usikkerhed at vurdere, om en gennemførelse af  

 projektet på længere sigt vil kunne bidrage til virksomhedens udvikling.  

 Baggrunden for projekterne vil typisk være, at virksomhederne, i en situation  

 hvor der skal foretages ændringer i organisation eller produktion, har behov  

 for at få tilført ny viden og ekspertise på et givet område.
Der skal  

 foreligge en veldokumenteret og sammenhængende beskrivelse af projektet, som  

 sandsynliggør, at projektet kan gennemføres og vil få en konstaterbar effekt.  

 Projekterne skal have en nyhedsværdi i forhold til virksomheden og de enkelte  

 projekter skal være af aktuel betydning for erhvervsudviklingen.
Der gives  

 derfor ikke medfinansiering til afholdelse af tilbagevendende udgifter, som  

 er et naturligt led i virksomhedens normale drift og udvikling.
Endvidere  

 kræves, at projekterne ud fra en erhvervsmæssig betragtning skal indeholde  

 væsentligt nyt.
Kompetenceudviklingsprojekter kan f.eks. bestå af et eller flere af  

 følgende elementer: virksomhedsledelse og organisationsudvikling,  

 kvalitetsudvikling, indførelse af ny teknologi, design og  

 samarbejdsprojekter.
Ved vurderingen af de enkelte projekter lægges vægt på  

 om miljø- og energiforhold indgår som en del af projektet.
Den periode, hvori VækstFonden kan yde rente- og afdragsfrie lån, til et  

 kompetenceudviklingsprojekt, begrænses til 2 år.
Herefter skal lånet  

 forrentes og tilbagebetales.
 Til nr. 2.
I henhold til den gældende lovs § 2 skal medfinansiering til forskning og  

 udvikling og markedsudvikling tilbagebetales i tilfælde af kommerciel succes.  

 Denne bestemmelse opretholdes, fordi fonden skal have andel i de positive  

 resultater af projekterne.
Medfinansieringen kan også ydes som garantier, som  

 pålægges en risikopræmie.
For kompetenceudviklingsprojekterne er det vanskeligt at vurdere, hvad  

 effekten af projektet isoleret set har været, fordi mange andre forhold end  

 netop kompetenceudviklingsprojektet kan have indflydelse på resultatet.
Det  

 anses derfor ikke for at være praktisk muligt at sætte effekten af projektet  

 i direkte relation til en virksomheds omsætning.
Hertil kommer, at et  

 kompetenceudviklingsprojekt kan have positive effekter for en virksomhed,  

 selvom der ikke nødvendigvis opnås præcist det forventede resultat.
Støtten  

 til kompetenceudviklingsprojekter gives derfor i form af lån, som er rente-  

 og afdragsfrie i projektperioden, men som altid skal tilbagebetales, uanset  

 om de forventede resultater opnås.
Vurderingen af om der kan ydes  

 medfinansiering sker ud fra en vurdering af det enkelte projekt.
Da støtten  

 alene består i fordelen ved, at lånet er rente- og afdragsfrit i  

 projektperioden, ydes medfinansiering på op til 50% af projektomkostningerne.
Til nr. 3 Det foreslås, at antallet af bestyrelsesmedlemmer øges med to fra 5 til 7.  

 Bestyrelsen skal fortsat bestå af medlemmer med bred erhvervsmæssig indsigt  

 og kendskab til de særlige problemer, der knytter sig til små og mellemstore  

 virksomheder, hvortil mere specifikt kommer indsigt i ledelse, afsætning,  

 finansiering, arbejdsmarkedsforhold, teknologi, miljø- og energiforhold.  

 Udvidelsen af anvendelsesområdet betyder et stigende behov for koordinering  

 mellem VækstFonden og det øvrige erhvervsfremmesystem.
Derfor foreslås  

 bestyrelsen udvidet med et medlem fra Erhvervsministeriet.
Koordineringen har  

 til formål at sikre, at der arbejdes ud fra samme erhvervspolitiske strategi,  

 at der er overensstemmelse mellem de indsatsområder, der prioriteres, og at  

 der anvendes ensartede kriterier ved vurderingen af ansøgningerne fra  

 virksomhederne.
Det andet medlem skal som de øvrige bestyrelsesmedlemmer have  

 bred erhvervsmæssig indsigt inden for fondens anvendelsesområde.
Til nr. 4 og 5 I henhold til den gældende lovs § 3 kan bestyrelsens afgørelser ikke  

 indbringes for anden administrativ myndighed.
Udvidelsen af VækstFondens  

 anvendelsesområde betyder, at der i højere grad vil være behov for en  

 koordinering med den øvrige erhvervsfremmeindsats.
Det foreslås derfor, at  

 Erhvervsministeriets medlem af VækstFondens bestyrelse får mulighed for at  

 begære en sag af principiel betydning forelagt erhvervsministeren til endelig  

 afgørelse, ligesom Erhvervsministeriets medlem af Erhvervsudviklingsrådet,  

 Eksportfremmerådet og Bevillingsudvalget har det i henhold til  

 erhvervsfremmeloven.
Til nr. 6 I henhold til den gældende lovs § 4 fastsætter erhvervsministeren nærmere  

 bestemmelser for fondens virksomhed og tilknytning til det øvrige  

 erhvervsfremmesystem.
I forbindelse med at fonden får mulighed for at yde  

 medfinansiering til kompetenceudviklingsprojekter inden for områder, som  

 generelt er af aktuel betydning for erhvervsudviklingen præciseres det, at  

 erhvervsministeren kan fastsætte bestemmelser om fastsættelse af fondens  

 overordnede prioritering af indsatsområder.
Bestemmelsen skal sikre, at  

 VækstFondens prioritering er i overensstemmelse med prioriteringerne af den  

 øvrige erhvervsfremmeindsats.
Herved understreges det også, at VækstFonden er  

 en integreret del af erhvervsfremmesystemet.
Bestemmelserne fastsættes i  

 bekendtgørelsen om VækstFondens virke.
 Det vil i medfør af denne bestemmelse, i bekendtgørelsen om VækstFondens  

 virke, blive fastsat, at den periode, hvori VækstFonden kan yde rente- og  

 afdragsfrie lån til et kompetenceudviklingsprojekt, begrænses til 2 år.
Til § 2 Til nr. 1 Det foreslås, at VækstFondens medfinansiering i form af lån, der ved  

 kommerciel succes skal tilbagebetales, jf.
VækstFondslovens § 2, stk. 5, 1.  

 pkt., i skattemæssig henseende skal behandles som lån, uanset at der reelt er  

 tale om tilskud i skattemæssig forstand.
Den foreslåede regel indebærer, at virksomheden ikke skal beskattes af det  

 beløb, som virksomheden får udbetalt fra VækstFonden.
Såfremt virksomheden  

 ved kommerciel succes skal tilbagebetale beløbet til VækstFonden, har  

 virksomheden - ligesom en låntager ikke har fradrag for tilbagebetaling af  

 hovedstolen af en gæld - ikke fradrag for tilbagebetaling af hovedstolen, men  

 kun for den del af det tilbagebetalte beløb, der er renter.
Til nr. 2 Der er tale om en konsekvensændring som følge af den under nr. 3  

 foreslåede ændring.
Til nr. 3 Efter reglerne i ligningslovens § 27 B, stk. 1, nr. 8, kan udgifter til  

 anskaffelse af afskrivningsberettigede formuegoder, uanset reglerne i  

 afskrivningsloven eller skattelovgivningens almindelige regler,  

 straksafskrives (fradrages) i den skattepligtige indkomst i anskaffelsesåret  

 i det omfang, udgiften er betalt ved tilskud, herunder også sådanne tilskud,  

 som efter VækstFondsloven betegnes som lån med betinget  

 tilbagebetalingspligt.
 Som konsekvens af den foreslåede ændrede skattemæssige behandling af lån  

 fra VækstFonden foreslås bestemmelsen ophævet, idet baggrunden for  

 indførelsen af bestemmelsen herefter er bortfaldet.
 Til nr. 4.
 Efter reglerne i ligningslovens § 27 C gælder, at i det omfang beløb som  

 nævnt i ligningslovens § 27 B, stk. 1, nr. 8, tildeles virksomheden i  

 indkomståret før det indkomstår, hvori de godkendte udgifter kan fradrages  

 eller afskrives, kan virksomheden i stedet medregne beløbene ved opgørelsen  

 af den skattepligtige indkomst i det indkomstår, hvor disse udgifter  

 fradrages eller afskrives.
 Bestemmelsen foreslås ophævet som konsekvens af den foreslåede ophævelse  

 af § 27 B, stk. 1, nr. 8.
Til § 3 Da de foreslåede ændringer af ligningsloven og VækstFondsloven indebærer  

 ydelse af statsstøtte i henhold til EF-Traktatens bestemmelser om  

 statsstøtte, skal loven notificeres for EU-Kommissionen.
Loven vil blive sat  

 i kraft, når Kommissionens godkendelse foreligger.
Bestemmelserne i § 1 nr.  

 3, 4 og 5 vedrørende bestyrelsen foreslås dog sat i kraft umiddelbart efter  

 lovens ikrafttræden.
Herved får de nye medlemmer mulighed for at deltage i  

 bestyrelsens diskussioner om den prakstisk administration af fondens udvidede  

 anvendelsesområde.
Efter 2. behandling den 31. maj 1995 § 1 I lov om VækstFonden, jf. lovbekendtgørelse nr. 888 af 26. oktober 1994,  

 foretages følgende ændringer:
 1. § 2, stk. 1, affattes således:
 »VækstFondens formål tilgodeses gennem medfinansiering af især små og  

 mellemstore virksomheders omkostninger til gennemførelse af perspektivrige og  

 risikobetonede udviklingsprojekter inden for følgende områder:
 1) Forskning og udvikling af produkter, produktionsmetoder eller  

 serviceydelser.
 2) Markedsudvikling.
3) Kompetenceudvikling.« 2. I § 2 indsættes efter stk. 1 som nyt stykke:
»Stk. 2. VækstFondens formål tilgodeses endvidere gennem  

 medfinansiering af mindre virksomheders investeringer i væsentlige  

 kapacitetsudvidelser.« Stk. 2-5 bliver herefter stk. 3-6.
 3. § 2, stk. 6, affattes således:
»Stk. 6. Medfinansiering til forskning og udvikling og til  

 markedsudvikling skal ved kommerciel udnyttelse tilbagebetales og forrentes  

 på et niveau svarende til markedsrenten.
Medfinansiering til  

 kompetenceudviklingsprojekter skal altid tilbagebetales.
Tilbagebetalingen og  

 tilskrivningen af renter til kompetenceudviklingsprojekter skal senest  

 påbegyndes efter 2 år.
Medfinansiering til forprojekter skal ikke  

 tilbagebetales.
Medfinansiering til forskning og udvikling og til  

 markedsudvikling kan også ydes som garantier, som pålægges en risikopræmie.  

 Medfinansieringen af kapacitetsudvidelser kan alene ydes som garanti for  

 betaling af lån, og garantien gives i form af en selvskyldnerkaution fra  

 VækstFonden.« § 2 I lov om påligningen af indkomst- og formueskat til staten  

 (ligningsloven), jf. lovbekendtgørelse nr. 851 af 30. september 1994, som  

 senest ændret ved § 2 i lov nr. 313 af 17. marts 1995, foretages følgende  

 ændringer:
 1. Efter § 7 C indsættes:
»§ 7 D.
Ved opgørelsen af den skattepligtige indkomst  

 behandles medfinansiering som nævnt i § 2, stk. 6, 1. pkt., i lov om  

 VækstFonden som lån.« 2. I § 27 B, stk. 1, ændres »følgende tilskud  

 m.v.« til: »følgende tilskud«.
 3. § 27 B, stk. 1, nr. 8, ophæves.
 Nr. 9-13 bliver herefter nr. 8-12.
 4. § 27 C ophæves.
§ 3 Stk. 1. Erhvervsministeren fastsætter efter samråd med  

 skatteministeren tidspunktet for lovens ikrafttræden.
 Stk. 2. § 2 har virkning for tilsagn om medfinansiering i form af  

 tilskud fra VækstFonden og medfinansiering i form af lån fra VækstFonden med  

 betinget tilbagebetalingspligt, der gives fra lovens ikrafttræden.
