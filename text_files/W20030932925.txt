Kommanditister -  

 skibsanparter - anparter fra før den 12.maj 1989 - udskiftning af skibe -  

 udvidelse af virksomhed - afskrivningssaldo ved overgang til beskatning af  

 virksomheden efter anpartsreglerne Spørgsmål 1. Vil kommanditister i K/S K, der har tegnet anparter i  

 kommanditselskabet før d.12.maj 1989 fortsat være omfattet af de før d.12.maj  

 1989 gældende anpartsregler ved udskiftning  


  

 af eksisterende skibe med tilsvarende eller mindre, nyere skibe, begrundet  

 i, at udskiftningen kan anses for nødvendig for virksomhedens fortsatte drift  

 ? 2. Vil det gøre nogen forskel for besvarelsen af spørgsmål 1,  

 hvordan skibene er beskæftiget før og efter transaktionen (udlejning eller  

 drift), om charterer/lejer er den samme før og efter, eller om nuværende  

 charterer eller bruger af skibene har ønsket eller krævet en udskiftning ? 3. Vil K/S K`s kommanditister ved en udvidelse af selskabets  

 virksomhed ved tilkøb af skib eller skibsandele kunne overføre den til  

 skibsanparterne i K/S K hørende restafskrivningssaldo eller andel af en  

 fælles  

 afskrivningssaldo uændret til "ny" skibsvirksomhed med beskatning  

 efter personskattelovens § 13, stk.6, 1.pkt. ? 4. Såfremt spørgsmål 1 besvares benægtende: Vil den til de  

 omhandlede skibsanparter hørende restafskrivningssaldo (eventuelt negativ)  

 eller andel af en fælles saldo ved en hel eller delvis udskiftning af  

 virksomhedens skibe kunne overføres uændret til "ny"  

 skibsvirksomhed  

 med beskatning efter personskattelovens § 13, stk.6, 1.pkt. ? 5. Vil svarene på spørgsmål 3 og 4 være uændret, såfremt et antal  

 kommanditister i forbindelse med udvidelse af virksomheden eller udskiftning  

 af  

 skibe vælger at tilbagesælge deres anparter til kommanditselskabet ? Svar Ad 1. Ja.
Ad 2. Se sagsfremstilling og begrundelse Ad 3. Ja.
 Ad 4. Bortfalder, da spørgsmål 1 besvares bekræftende.
Ad 5. Ja.
Se sagsfremstilling og begrundelse.
Beskrivelse af de faktiske  

 forhold På vegne af kommanditisterne i K blev der anmodet om bindende  

 forhåndsbesked vedrørende den skattemæssige behandling af kommanditister, som  

 før den 12. maj 1989 har tegnet anparter i et skibskommanditselskab, hvor det  

 påtænkes at udskifte ét eller 2 skib(e) med et eller 2 nyere, brugt(e)  

 skib(e)  

 eller alternativt at udvide virksomheden ved køb af yderligere skib eller  

 skibsandele.
K/S K ejede fra dets etablering midt i 1980`erne 3 skibe, men  

 afhændede i 1991 det ene af de 3 skibe, idet lejeren udnyttede en køberet  

 hertil.
K/S `et driver i dag de resterende 2 skibe ved udlejning på bareboat  

 charter til et datterselskab, der driver skibene på timecharterbasis eller på  

 spotmarkedet.
Den overvejende del af selskabets kommanditister er fysiske  

 personer, som har tegnet/købt anparter i selskabet før den 12. maj 1989.  

 Disse  

 investorer har således i henhold til overgangsbestemmelserne i forbindelse  

 med  

 lov nr. 388 af 7. juni 1989 ikke været underlagt begrænsning for fradrag for  

 underskud på anparter i selskabet i anden indkomst, og deres anparter i  

 selskabet kan indgå i en fælles, passiv rederivirksomhed med fælles  

 afskrivningssaldo mv., med andre lignende skibsanparter, tegnet/købt af  

 kommanditisterne før den 12. maj 1989 ("gammel" skibsvirksomhed).
 Spørgeren anførte vedrørende de stillede spørgsmål:
Ad spørgsmål 1 K/S K påtænker at gennemføre en proces med udskiftning af et skib  

 eller begge skibe med et nyere skib eller 2 nyere skibe.
K/S´ets vedtægter  

 åbner mulighed for dette.
Selvom selskabets skibe fortsat er fuldt funktionsdygtige og ikke  

 endnu kan betegnes som teknisk/økonomisk forældede, har skibene vist visse  

 tegn  

 på slid ved bl.a. revnedannelser i skrog og tanke med stigende  

 vedligeholdelsesomkostninger til følge.
Selskabet kan forudse, at disse  

 problemstillinger kan udvikle sig på en måde, således at skibenes  

 indtjeningsevne reduceres i løbet af en kortere årrække.
For at imødegå dette  

 påtænker selskabet at sælge nuværende skib(e) og tilkøbe et nyere skib (eller  

 2  

 skibe) af samme type op til tilsvarende tonnage og indtjeningsmuligheder  

 (salg  

 og køb af lige mange skibe) som det/de solgte skib(e) med henblik på at sikre  

 en rentabel drift på sigt.
Et salg af skib(e) tænkes at ske i forbindelse med  

 køb af nyere tonnage.
Til illustration kan anføres, at de nuværende skibe er tankskibe  

 på hver ca. 84.000 dwt og bygget i 1987. Blandt flere muligheder eksisterer  

 der  

 p.t. en mulighed for at tilkøbe et tankskib på 47.600 dwt, bygget i 1995,  

 dvs.  

 et noget mindre, men nyere skib.
Markedsværdien af de eksisterende skibe  

 antages i dag at være på ca. 17 mio.
USD pr. skib, mens det nævnte nyere skib  

 vil have en anskaffelsessum på ca. 22 mio.
USD.
Selskabet påtænker derfor  

 salg  

 af et skib og tilkøb af et skib af nævnte type og størrelse, eventuelt i  

 samarbejde med en anden part, således at nyinvesteringen reduceres til f.eks.  

 en 50% ejerandel i et nyere skib.
Der kan tænkes andre muligheder for  

 investeringer, men det vil være sådan, at selskabet ikke agter at udskifte  

 eksisterende skibe med større skibe.
Der vil således ikke være tale om nogen udvidelse af den nuværende  

 virksomhed, men tværtimod alene om en delvis erstatning af ældre tonnage med  

 nyere tonnage af lignende art.
Det kan således antages at være nødvendigt for  

 selskabets drift på længere sigt at foretage en udskiftning af skibene, og  

 selskabets ledelse finder, at dette med fordel kan ske inden for en  

 overskuelig  

 tid.
 Det er på baggrund af det i cirkulære nr. 129 af 04.07.1994, punkt  

 20.2.2.2. anførte spørgerens umiddelbare opfattelse, at denne situation kan  

 falde ind under hovedreglen om, at en sådan erstatningstonnage kan anses for  

 nødvendig for virksomhedens fortsatte drift.
 I så fald vil selskabets kommanditister fortsat være omfattet af  

 de før 12.05 1989 gældende anpartsregler, herunder væsentligst, at  

 kommanditisterne ikke underlægges begrænsninger vedrørende fradrag for  

 underskud i anden indkomst i henhold til personskattelovens § 13, stk. 6, 1.  

 pkt.,og at skibsandelen fortsat kan indgå i en fælles saldoværdi for  

 "gamle"  

 skibsanparter.
 I modsat fald kan det hindre selskabets muligheder for at  

 videreføre virksomheden.
Ad spørgsmål 2 Ligningsrådet anmodes om tillige at besvare spørgsmålet om,  

 hvorvidt det vil gøre nogen forskel for besvarelsen af spørgsmål 1, hvordan  

 skibene er beskæftiget før og efter transaktionen (fra bareboat charter til  

 time-charter/spotmarked eller omvendt), om charterer/lejer er den samme før  

 og  

 efter, eller om nuværende charterer eller bruger af skibene har ønsket eller  

 krævet en udskiftning.
Ad spørgsmål 3 Som alternativ til det foran anførte overvejer K/S K at anskaffe  

 f.eks. halvparten i nævnte skib eller et andet skib, uden at der i umiddelbar  

 forbindelse hermed sælges skibe, f.eks. sådan at tilkøbet af skib eller  

 skibsandele sker i 2002, mens salget af skib(e) først sker senere, f.eks. fra  

 2004, dvs. at der sker en udvidelse af virksomheden.
 Dette vil indebære, at hele virksomheden/kommanditisterne i K/S K  

 vil blive omfattet af anpartsreglerne fra 1989, jf. lov nr. 388 af 7. juni  

 1989  

 ("ny" skibsvirksomhed), hvilket bl.a. vil have følgende  

 konsekvenser:
 1. Personlige kommanditister vil efter den foran omtalte  

 nyinvestering (udvidelse) ikke længere kunne fradrage skattemæssigt underskud  

 i  

 anden indkomst, men kan alene fremføre dette til modregning i senere overskud  

 i  

 samme virksomhed, jf. personskattelovens § 13, stk. 6, 1. punktum.
 2. Anparterne i K/S´et kan ikke længere indgå i en eventuel  

 fælles, passiv rederivirksomhed med andre lignende skibsanparter, hvilket med  

 andre ord betyder, at kommanditistens andel i selskabets eksisterende skibe  

 skal trækkes ud af kommanditistens fælles saldoværdikonto.
 Det forventes ikke, at der i forbindelse med de omtalte  

 transaktioner indtræder nye kommanditister.
Tager man udgangspunkt i det anførte om, at selskabet efter køb af  

 et nyere skib eller en andel i et sådant skib fortsætter den hidtidige drift,  

 er det spørgerens opfattelse, at virksomheden ikke kan anses for ophørt efter  

 afskrivningslovens § 9, stk. 1, idet kommanditisterne driver den samme  

 virksomhed videre, blot nu underlagt andre skattemæssige regler, jf. det  

 foran  

 anførte.
Spørgeren er af den opfattelse, at der heller ikke findes  

 særlovgivning eller praksis, der taler for, at der skulle være tale om ophør  

 af  

 den hidtidige virksomhed, der har været underlagt anpartsreglerne fra før maj  

 1989.
 Det er derfor spørgerens klare opfattelse, at den hidtidige saldo  

 videreføres med den samtidige tilgang af andelen af det nytilkøbte skib, og  

 at  

 der ikke i nævnte situation skal ske ophørsbeskatning i forbindelse med  

 overgang til anpartsreglerne fra maj 1989.
Såfremt kommanditistens anparter i selskabet indgår i en fælles  

 skibsvirksomhed med andre, lignende skibsanparter fra før maj 1989, skal der  

 ske en udskillelse fra den fælles skattemæssige saldoværdi.
Det er  

 tilsvarende  

 spørgerens opfattelse, at saldoen må udskilles på basis af den eksisterende  

 saldoværdi til maksimalt den saldoværdi, der kan beregnes ud fra selskabets  

 fælles skatteregnskab og dermed ikke en udskillelse til handelsværdi.
Ad spørgsmål 4 Såfremt Ligningsrådet besvarer spørgsmål 1 benægtende, anmoder  

 spørgeren endvidere om Ligningsrådets stillingtagen til behandlingen af  

 overgangen fra "gamle" anpartsregler til "nye"  

 anpartsregler som konsekvens heraf.
Spørgsmålet angår videreførsel af  

 eksisterende afskrivningsberettiget saldoværdi som beskrevet under Ad  

 spørgsmål  

 3, hvis der i forbindelse med køb af et nyere skib sker salg af et  

 eksisterende  

 skib (som beskrevet under Ad spørgsmål 1).
Det skal anføres, at salget af et eller begge skibe formentlig vil  

 medføre en negativ saldoværdi, som efter spørgerens opfattelse således  

 umiddelbart videreføres under de ændrede beskatningsregler, når der samtidig  

 tilkøbes et eller 2 nye skibe.
Tilgangen af et nyere skib eller skibsandele  

 kan  

 formentlig helt eller delvist udligne den opståede negative saldoværdi.
Ad spørgsmål 5 Spørgsmålet skal ses i forlængelse af spørgsmål 3 og 4, og  

 spørgsmålet forudsætter således, at kommanditisterne omfattes af  

 "nye" anpartsregler.
K/S K påtænker i forbindelse med udvidelse af virksomheden eller  

 udskiftning af skib(e) at etablere en mulighed for, at de kommanditister, som  

 måtte ønske det, kan sælge deres anparter tilbage til selskabet, uden at der  

 indtræder nye kommanditister.
Anparterne forventes tilbagesolgt til selskabet  

 til en pris, svarende til gældende dagspris for anparterne og dermed  

 forventeligt til en pris for andelen i skibene, som matcher en aktuel  

 handelsværdi.
Herved reduceres selskabets stamkapital/antal anparter.
 De kommanditister, der sælger anparterne, vil enten blive  

 underlagt ophørsbeskatning eller få en afgang på en fælles saldoværdi med  

 andre  

 skibsanparter.
 For de resterende kommanditister sker der efter spørgerens  

 opfattelse ikke noget salg eller ophør i forbindelse med udtræden af andre  

 kommanditister, jf. det tidligere anførte, men derimod en tilgang, svarende  

 til  

 den større andel af selskabet og dermed skibene, som disse kommanditister får  

 i  

 forbindelse med reduktionen i antal anparter.
 For de tilbageblevne kommanditister videreføres den hidtidige  

 virksomhed og dermed efter spørgerens opfattelse den eksisterende saldoværdi  

 med til- og afgang af andel af skibe i forbindelse med de påtænkte  

 transaktioner.
Heller ikke i dette tilfælde kan der således efter spørgerens  

 opfattelse ske ophørsbeskatning og /eller fastsættelse af en handelsværdi ved  

 eventuel overgang fra "gamle" til "nye" anpartsregler Styrelsens indstilling og  

 begrundelse Spørgsmål 1.
 Anpartsreglerne i personskatteloven har virkning fra og med den  

 12.maj 1989 (lov nr. 388 af 7.juni 1989.Anpartsindgrebet).Hvis virksomheden  

 er  

 anskaffet inden denne dato, og virksomheden på denne dato eller senere  

 anskaffer aktiver eller overtager anden virksomhed, uden at dette er  

 nødvendigt  

 for virksomhedens fortsatte drift, bliver hele virksomheden omfattet af  

 anpartsreglerne, jf. lov nr. 388 af 7.juni 1989 om ændring af forskellige  

 skattelove (Anparter) § 8, stk. 2, 3.pkt.
 Formålet med denne regel er at imødegå, at nye anpartsprojekter  

 etableres i virksomheder, der er etableret inden den 12.maj 1989, og derfor  

 ikke omfattes af anpartsreglerne.
 Som hovedregel skal det kun ved større anskaffelser vurderes, om  

 disse har været nødvendige for virksomhedens fortsatte drift.
 Hvis en virksomhed anskaffer et aktiv som erstatning for et andet  

 aktiv, der er nedslidt eller teknisk /økonomisk forældet, vil anskaffelsen  

 som  

 hovedregel kunne anses som nødvendig for virksomhedens fortsatte drift,  

 således  

 at udskiftningen af aktivet ikke medfører, at virksomheden bliver omfattet af  

 anpartsreglerne.
 Ved anskaffelse af aktiver kan der i denne forbindelse tillige  

 lægges vægt på, om anskaffelsen bevirker en forøgelse af virksomhedens  

 omsætning, og om anskaffelsen kan anses at ligge inden for virksomhedens  

 naturlige rammer.
 Hvis anskaffelsen medfører en væsentlig udvidelse af omsætningen,  

 taler dette for, at udvidelsen i relation til anpartsreglerne må anses for  

 unødvendig for virksomhedens fortsatte drift.
 Det er oplyst, at K/S K påtænker at udskifte et skib eller begge  

 skibe med et eller to nyere skibe i henhold til kommanditselskabets  

 vedtægter.
Det er videre oplyst, at de nuværende skibe, der er bygget i 1987,  

 er fuldt funktionsdygtige og endnu ikke kan betegnes som teknisk / økonomisk  

 forældede.
Skibene har imidlertid vist tegn på slid ved bl.a. revnedannelser  

 i  

 skrog og tanke, hvilket medfører stigende vedligeholdelsesudgifter.
 Kommanditselskabet forudser, at disse problemstillinger kan  

 udvikle sig på en måde, således at skibenes indtjeningsevne reduceres i løbet  

 af en kortere årrække.
 For at imødegå dette påtænker kommanditselskabet at sælge det ene  

 eller begge de nuværende skibe og købe et eller to nyere skibe af samme type  

 op  

 til tilsvarende tonnage og indtjeningsmuligheder som de nuværende skibe (salg  

 og køb af lige mange skibe).
Hensigten er at sikre en rentabel drift på sigt.
Salg af skib(e)  

 tænkes at ske i forbindelse med køb af nyere tonnage.
 De nuværende skibe er tankskibe på hver ca. 84.000 tdw.
 Det er oplyst, at blandt flere muligheder eksisterer der p.t. en  

 mulighed for at tilkøbe et tankskib på 47.600 tdw, bygget i 1995, det vil  

 sige  

 et mindre, men nyere skib.
Markedsværdien for de eksisterende skibe antages at være ca. 17  

 mio.
USD pr. skib.
Det nævnte, nyere skib vil have en anskaffelsessum på ca.  

 22  

 mio.
USD.
Kommanditselskabet påtænker, at salg og køb af skib eventuelt skal  

 ske i samarbejde med en anden part, således at nyinvesteringen reduceres til  

 f.eks. 50 % ejerandel i det skib , der anskaffes.
De eksisterende skibe vil  

 ikke blive udskiftet med større skibe.
Der vil, ifølge spørgeren, ikke være tale om nogen udvidelse af  

 den nuværende virksomhed, men alene om en delvis erstatning af ældre tonnage  

 med nyere tonnage af lignende art.
Det kan således antages at være nødvendigt  

 for selskabets drift på længere sigt at foretage en udskiftning af skibene,  

 og  

 selskabets ledelse finder, at dette med fordel kan ske inden for en  

 overskuelig  

 tid.
 I modsat fald kan det, ifølge spørgeren, hindre selskabets  

 muligheder for at videreføre virksomheden.
Styrelsen finder under hensyn til det oplyste om at slid og stigende vedligeholdelsesomkostninger på de  

 nuværende skibe forventes at reducere skibenes indtjeningsevne i løbet af en  

 kortere årrække at der ved anskaffelsen af et eller to nye skibe til  

 erstatning for de nuværende skibe er tale om henholdsvis en hel eller delvis  

 erstatning af ældre tonnage med nyere tonnage af lignende art at der ikke derved tilsigtes at foretage en udvidelse af  

 den bestående virksomhed og under hensyn til de nye skibes størrelse og anskaffelsespris at salg af et eller af begge de nuværende skibe og anskaffelse af  

 et, henholdsvis to, nye skibe, kan anses som nødvendig for virksomhedens  

 fortsatte drift, jf. lov nr. 388 af 7.juni 1989 om ændring af forskellige  

 skattelove (Anparter) § 8, stk.2, 3.pkt.
 Spørgsmål 1 besvares herefter med, at de påtænkte salg og køb ikke  

 medfører, at indkomsten ved virksomheden bliver omfattet af anpartsreglerne,  

 jf. personskattelovens § 4, stk. 1, nr. 10 og nr. 12 samt § 13, stk. 6.  

 Anparterne er anskaffet før den 12.maj 1989, fra hvilken dato anpartsreglerne  

 har virkning.
 Spørgsmål 2.
 Der spørges, om det vil gøre nogen forskel for besvarelsen af  

 spørgsmål 1, hvordan skibene er beskæftiget før og efter transaktionen (fra  

 bareboat charter til time-charter/spotmarked eller omvendt), om  

 charterer/lejer  

 er den samme før og efter, eller om nuværende charterer eller bruger af  

 skibene  

 har ønsket eller krævet en udskiftning.
 Styrelsen bemærker hertil, at hvis en ændret benyttelse af skibene  

 vil medføre en væsentlig forøgelse af virksomhedens omsætning, taler dette  

 for,  

 at udvidelsen ikke har været nødvendig for virksomhedens fortsatte drift i  

 relation til den under besvarelsen af spørgsmål 1 nævnte regel i lov nr. 388  

 af  

 7.juni 1989 om ændring af forskellige skattelove, (Anparter) § 8,  

 stk.2,3.pkt.
 Hvis den nuværende charterer, lejer eller bruger af skibene har  

 krævet en udskiftning af et eller begge skibe, kan dette være en  

 omstændighed,  

 der taler for, at udskiftningen er nødvendig for virksomhedens fortsatte  

 drift.
 Spørgsmålet besvares som spørgsmål 1, idet det forudsættes, at  

 ændring af kontraktsgrundlag mv. ikke medfører en væsentlig forøgelse af  

 virksomhedens omsætning i de indkomstår, der følger efter det tidspunkt, hvor  

 ændringerne foretages.
Spørgsmål 3 Styrelsen tiltræder spørgerens opfattelse, hvorefter anskaffelse  

 af en halvpart i yderligere et skib, uden at kommanditselskabet i forbindelse  

 hermed helt eller delvist afstår et af de skibe, selskabet allerede ejer  

 (udvidelse af virksomheden), ikke kan anses som nødvendig for virksomhedens  

 fortsatte drift i henseende til lov nr. 388 af 7.juni 1989 om ændring af  

 forskellige skattelove (Anparter) § 8, stk. 2, 3.pkt.
 Den yderligere anskaffelse vil medføre, at hele virksomheden  

 bliver omfattet af anpartsreglerne, jf. personskattelovens § 4, stk. 1, nr.  

 10  

 og nr. 12 og samme lovs § 13, stk.6.
 Indkomsten fra virksomheden bliver herefter kapitalindkomst.  

 Virksomhedsordningen kan ikke anvendes, jf. virksomhedsskattelovens § 1,  

 stk.1,  

 og et eventuelt underskud fra virksomheden kan ikke overføres til modregning  

 i  

 anden indkomst men kan kun fremføres til modregning i positiv skattepligtig  

 indkomst i et senere indkomstår fra samme virksomhed, jf. personskattelovens  

 §  

 13, stk.6.
 Styrelsen tiltræder ligeledes, at anparterne i kommanditselskabet,  

 efter at hele virksomheden er blevet omfattet af anpartsreglerne ikke kan  

 indgå  

 i en eventuel, fælles passiv rederivirksomhed med andre, lignende  

 skibsanparter, hvilket medfører, at kommanditistens andel i selskabets  

 eksisterende skibe skal trækkes ud af kommanditistens fælles saldoværdikonto.
 Hvis kommanditselskabet fortsætter den hidtidige drift efter at  

 have købt et skib eller en andel i et skib, og hele indkomsten ved  

 virksomheden  

 herefter omfattes af anpartsreglerne, anses den tidligere virksomhed ikke for  

 ophørt med den virkning, at der skal ske ophørsbeskatning efter  

 afskrivningslovens  

 § 9. Den hidtidige virksomhed ophører ikke ved, at kommanditselskabet  

 anskaffer  

 yderligere et skib eller en andel i et skib, men opgørelsen af den  

 skattepligtige indkomst fra virksomheden sker, efter at anskaffelsen af det  

 nye  

 skib eller en andel i dette er foretaget, efter andre skatteretlige regler  

 (anpartsreglerne) end hidtil.
 Den hidtidige skattemæssige afskrivningssaldo videreføres med  

 tilgang af andelen i det nytilkøbte skib i kommanditselskabets virksomhed.
 Såfremt kommanditistens anparter i selskabet hidtil har indgået i  

 en fælles skibsvirksomhed med andre, tilsvarende skibsanparter fra før  

 d.12.maj  

 1989, skal der ske en udskillelse fra den fælles skattemæssige saldoværdi af  

 saldoværdien af de anparter, der nu omfattes af anpartsreglerne.  

 Anpartsvirksomhed, der omfattes af anpartsreglerne anses som én afgrænset  

 virksomhed.
Spørgsmål 4 Spørgsmålet bortfalder, da spørgsmål 1 er besvaret bekræftende.
Spørgsmål 5 Det er oplyst, at spørgsmålet skal ses i forlængelse af spørgsmål  

 3 (og 4), og spørgsmålet forudsætter således, at kommanditisterne omfattes af  

 "nye" anpartsregler, det vil sige anpartsreglerne, der har virkning  

 fra den 12.maj 1989, jf. lov nr. 388 af 7.juni 1989 (Anpartsindgrebet).
 Hvis nogle kommanditister i forbindelse med udskiftning af skib(e)  

 ønsker at sælge deres anparter tilbage til selskabet (kommanditisterne), uden  

 at der indtræder nye kommanditister, vil de kommanditister, der afstår deres  

 anparter, enten blive beskattet af ophør af virksomhed, eller hvis anparterne  

 indgår i en fælles saldoværdi med andre skibsanparter, vil overdragelsen af  

 anparterne medføre, at anparterne udgår af den fælles saldoværdi.
 Anparterne forventes tilbagesolgt til selskabet til en pris  

 svarende til handelsværdien.
 For de tilbageværende kommanditister sker der en tilgang svarende  

 til den større andel af selskabet og dermed skibene, som de tilbageværende  

 kommanditister får ved reduktionen af antallet af anparter.
 De tilbagesolgte anparter ansættes til handelspris ved opgørelsen  

 af tilgangen på afskrivningssaldoen.
Den tilgang som kommanditister opnår i tilfælde hvor en eller  

 flere af deltagerne udtræder, anses som en anskaffelse.
Disse anparter  

 anskaffes efter den 12.maj 1989 og omfattes derfor af anpartsreglerne, uanset  

 om anpartsvirksomheden er etableret før eller efter den 12.maj 1989, jf.  

 Ligningsvejledningen  

  

 E.F.1.12  


                                                                          .
 Om virkningerne af at virksomheden omfattes af anpartsreglerne, jf. oven for  

 under svaret på spørgsmål 3.
 Ligningsrådet  

  

 tiltrådte  

 indstillingen.
