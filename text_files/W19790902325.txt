Ankestyrelsens principafgørelse O-79-79 om flyttehjælp Resume:
 Også ydelser ud over udgifter til selve flytningen af bohave ville kunne betragtes som ulovlig flyttehjælp efter bistandsloven, således at fremgangsmåden i § 47, stk. 2, skulle følges.
 Kassation:
Der er kommet nye regler på området Love:
Lov om social bistand - lovbekendtgørelse nr. 829 af 1. oktober 1992 - § 47, stk. 2 Vejledninger:
cirkulære af 3. november 1975 - Sagsfremstilling:
 En kommune havde spurgt, om fremgangsmåden i bistandslovens § 47, stk. 2, skulle følges ved ydelse af hjælp til første måneds husleje og depositum til en person, der på ansøgningstidspunktet boede i kommunen, men som søgte hjælpen i forbindelse med flytning til en anden kommune.
 Afgørelse:
 Socialministeriet svarede, at en række ydelser ud over betalingen for selve flytningen af bohavet, der efter praksis vedrørende flyttehjælpsbestemmelsen i lov om offentlig forsorg blev betragtet som "ulovlig flyttehjælp", også efter bistandsloven måtte anses for hjælp til gennemførelse af flytningen, således at fremgangsmåden i § 47, stk. 2, måtte følges.
 I bistandslovforslaget anføres i bemærkningerne til § 47, at bestemmelsen omfatter de situationer, der omfattes af forsorgslovens § 50. . . ".
