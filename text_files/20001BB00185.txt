Fremsat den 6. april 2001 af  

 Anne Baastrup (SF), Jes Lunde (SF),  

 Ole Sohn (SF) og Villy Søvndal (SF) Forslag til folketingsbeslutning om forbedring af lovgivningen om arbejdsskadesikring Folketinget opfordrer regeringen til inden 1. januar 2002  

 at fremsætte lovforslag til ændring af lov om sikring mod  

 følger af  arbejdsskade således, at:
1.	Arbejdsskadebegrebet ændres til et objektivt skadebegreb, hvor  

 der er fokus på den konstaterede skade samt den relevante  

 årsagssammenhæng mellem skaden og arbejdet og således at  

 arbejdsskadebegrebet i lighed med f.eks. personskadebegrebet i  

 erstatningsansvarsloven, skadebegrebet i færdselsloven og det fysiske  

 skadebegreb i patientforsikringsloven udelukkende henviser til en indtruffen  

 skade og dennes årsag, 2.	Der tages politisk stilling til udmøntningen af de i »Betænkning  om  

 arbejdsskadesikring   skadebegreberne, administration og styring« afgivne indstillinger og mindretalsindstillinger  

 vedrørende andre områder af  

 arbejdsskadesikringslovgivningen.
Bemærkninger til forslaget På baggrund af beslutningsforslag B 99  

 fremsat af SF om forbedring af lovgivningen om arbejdsskadeforsikringen,  

 folketingsåret 1998-99, Folketingets forhandlinger side 5795,  

 tillæg A side 4849 og 4855, blev der nedsat et udvalg vedrørende  

 fremtidens arbejdsskadeforsikring.
På trods af grundige analyser og  

 flere konkrete forslag fra udvalgsmedlemmer har det ikke været muligt  

 for udvalget at fremkomme med en enig indstilling vedrørende et nyt  

 arbejdsskadebegreb.
Derfor er det nu en politisk opgave at sikre et nyt  

 arbejdsskadebegreb.
Den politiske opgave er at foretage en revision af  

 arbejdsskadelovgivningen og sikre, at lønmodtagere, der kommer til  

 skade som følge af deres arbejde, er sikret ret til erstatning, og at  

 de arbejdsgivere, der ifølge arbejdsmiljøloven har ansvaret for  

 et sikkert og sundt arbejdsmiljø, der til enhver tid er i  

 overensstemmelse med den tekniske og sociale udvikling i samfundet, i  

 højere grad end hidtil tilskyndes til at forebygge arbejdsskader.
Ud over et ændret arbejdsskadebegreb er der brug for  

 en række andre mindre justeringer, som det fremgår af  

 betænkningen om arbejdsskadesikring.
Men som det også  

 fremgår af denne betænkning, er der en sammenhæng mellem  

 ændring af skadebegrebet og justeringer på andre områder.  

 Derfor er der behov for en lovændring, der ser disse forbedringer i  

 sammenhæng med et ændret arbejdsskadebegreb.
Både LO og FTF  

 er i udvalget fremkommet med forslag herom, men af forskellige årsager  

 har udvalget ikke taget præcis stilling til disse forslag.
Derfor  

 må dette nu ske ad politisk vej.
 Dette beslutningsforslag indebærer, at der laves en  

 samlet lovrevision, der tager udgangspunkt i den tilgang til et ændret  

 arbejdsskadebegreb, som er fremlagt af henholdsvis LO og FTF.
Skriftlig fremsættelse Anne Baastrup (SF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om forbedring af  

 lovgivningen om arbejdsskadesikring.
(Beslutningsforslag nr.
B 185).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
