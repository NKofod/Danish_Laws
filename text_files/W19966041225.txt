Kendelse fra Pressenævnet i sag nr.  

 16/1996 To mænd fra Uganda [B og C]har ved advokat Peter  

 Giersing klaget til Pressenævnet over en artikel bragt i Ekstra Bladet  

 den 1. januar 1996, idet de finder, at god presseskik er overtrådt.
Der  

 klages endvidere over, at bladet har afslået at bringe et  

 genmæle.
 Overskriften til artiklen bragt den 1. januar 1996  

 var:
"UGANDERE MALKEDE STATSKASSEN", og i artiklen stod blandt andet følgende:
 "En lille gruppe flygtninge fra Uganda har svindlet sig  

 til adskillige hundrede tusinde danske statskroner.
- Det var tyveri.
Planlagt og velovervejet tyveri af  

 statens penge.
 Jonny  Rubin, flygtning fra Uganda og formand for  

 foreningen "Union of Ugandans", er ikke et sekund i tvivl, når han skal  

 karakterisere sine forgængeres malkning af statskassen:
Tyveri Siden foreningen blev dannet i 1991 og indtil  Jonny  

  Rubin blev ny formand to år senere, lykkedes det for en lille  

 inderkreds bestående den af daværende formand [A], hans familie  

 og nære venner uhindret at lænse Indenrigsministeriet, Danida,  

 Dansk Ungdoms Fællesråd og Dansk Flygtningehjælp for mindst  

 200.000 kroner.
Men det reelle beløb er sandsynligvis tre gange  

 så stort.
 Den samme kreds fortsatte senere med at plukke af statens  

 tilskud med yderligere adskillige hundrede tusinde kroner via forskellige  

 organisationer - uden at det på noget tidspunkt lykkedes myndighederne  

 at opdage svindlen.
 ....................
REVISOR ADVAREDE ....................
 Men [A]s grådighed efter nemme penge fra staten  

 indskrænkede sig ikke kun til røverier i "Union of Ugandans"  

 navn.
 I december 1992 blev festivalen "Images of Africa" i  

 København annonceret. [A] og hans to nære venner, [B] og [C],  

 møvede sig vej ind i den komité, der skulle koordinere  

 aktiviteterne for afrikanere under festivalen.
Ansøgninger blev sendt afsted og kort efter kom  

 bidragene retur.
Danida var den første bidragydere med 241.000 kroner.  

 Senere fulgte andre efter.
Men lige så hurtigt pengene kom, lige  

 så hurtigt forsvandt de på mystisk vis igen.
 Mindst 231.000 kroner forsvandt ned i de tre herrers  

 lommer.
......................" Klagerne har fremlagt kopi af skrivelse af 10. januar 1996  

 til bladet, hvori de blandt andet kræver et dementi med følgende  

 ordlyd:
 "Mandag den 1. januar 1996 blev der i Ekstra Bladet, 1.  

 sektion, side 14 under overskriften "UGANDERE MALKEDE STATSKASSEN" bragt en  

 artikel.
I artiklen blev det blandt andet anført, at "mindst  

 231.000 kroner forsvandt ned i de tre herrers lommer" Nævnte citat refererer til tre i artiklen navngivne  

 personer.
Beskyldningen er ubeføjet og udokumenteret.
Ekstra  

 Bladet har intet belæg for at beskylde [B] og [C] for at have tilegnet  

 sig kr. 231.000 af midler, der blev bevilget festivalen "Images of Africa"  

 ("Karibu") afholdt i perioden 11. til 25. juni 1993.
Der blev til festivalen blandt andet bevilget kr. 241.000  

 fra Danida.
Pengene blev brugt til de aktiviteter, de var bevilget til.
Der  

 er den 31. januar 1994 fremsendt fuldstændigt regnskab med samtlige  

 bilag til Udenrigsministeriet, der den 18. februar 1994 har godkendt  

 regnskabet med en bemærkning om, at regnskabet er overskueligt.
Ekstra Bladet beklager" Klagerne har endvidere fremlagt følgende bilag i  

 kopi:
 Klagerne har anført, at de i artiklen beskrevne  

 omstændigheder er forkerte, at beskrivelsen i artiklen kun kan  

 efterlade det indtryk, at klagerne uberettiget har tilegnet sig i hvert fald  

 en del af de midler, der var stillet til rådighed af Danida, og at  

 sigtelsen er retsstridig.
 Klagerne har herudover blandt andet henvist til de  

 udvalgte fremlagte regnskabsbilag og regnskaber og gjort gældende, at  

 disse dokumenterer, de korrekte afholdt udgifter og foretagne  

 udbetalinger.
 Bladet har fremlagt kopi af følgende:
 Bladet har anført, at grundlaget for den  

 pågældende artikel er så omfattende, at det er vanskeligt  

 at forelægge for Pressenævnet i sin fulde udstrækning.  

 Artiklen bygger blandt andet på udsagn fra  Jonny  Rubin, formand for  

 Union of Ugandans, samt medlemmer af den komite, der forestod festivalen  

 "Images of Africa" i 1993. Artiklen støtter sig også på et  

 stort bilagsmateriale, som dels er i de herboendes uganderes besiddelse og  

 dels rummes i ti mapper, der befinder sig hos Udenrigsministeriet.
 Bladet har herudover blandt andet henvist til til de  

 udvalgte fremlagte regnskabsbilag og regnskaber og gjort gældende, at  

 disse ikke er reelle eller dækker over fiktive udgifter.
 Følgende medlemmer har deltaget i sagens  

 behandling: Per Sørensen, Finn Rowold, Tage Clausen og Ole Askvig.
 Pressenævnet udtaler:
 Pressenævnet bemærker indledningsvis, at  

 nævnet - som påpeget af bladet - ikke har mulighed for at  

 foranstalte en egentlig bevisførelse om de omtvistede forhold.
Nævnet kan derfor heller ikke indlade sig på  

 en egentlig bevisdømmelse af, om der af et massemedie er fremsat  

 urigtige ærekrænkende sigtelser, eller om massemediet i givet  

 fald har ført eller eventuelt vil kunne føre sandhedsbevis for  

 sigtelsernes rigtighed gennem offentliggørelse af yderligere  

 oplysninger, som man måtte komme i besiddelse af, eller som man mener  

 at være i besiddelse af, men ikke ønsker at oplyse overfor  

 nævnet.
En sådan bevisbedømmelse henhører under  

 domstolene, og nævnets afgørelse af et forelagt presseetisk  

 spørgsmål afskærer ikke massemediets mulighed for senere  

 at søge sandhedsbevis for domstolene.
 Sådan som sagen er oplyst for Pressenævnet,  

 findes der ikke at foreligge nogen overtrædelse af god presseskik i  

 forbindelse med artiklens offentliggørelse.
 Pressenævnet lægger til grund, at artiklen  

 bygger på en grundig research, men uanset kvaliteten af det fremlagte  

 regnskabsmateriale, findes der dog ikke at være belæg for  

 udsagnet om, at "Mindst 231.000 kroner forsvandt ned i de tre herrers  

 lommer".
 Pressenævnet har i denne forbindelse lagt vægt  

 på, at regnskabsmaterialet og regnskabet for tilskuddet fra  

 Udenrigsministeriet er godkendt af ministeriet, og at bladets henvisninger  

 til andre angivelige uregelmæssigheder fra klagernes eller andre  

 personers side ikke kan tjene som begrundelse for udsagnene i denne  

 sammenhæng.
 Det pålægges herefter den ansvarshavende  

 redaktør af Ekstra Bladet i overensstemmelse med forskrifterne i  

 medieansvarslovens § 39 om offentliggørelse og placering at  

 offentliggøre følgende genmæle:
"Genmæle Mandag den 1. januar 1996 blev der i Ekstra Bladet, 1.  

 sektion, side 14 under overskriften "UGANDERE MALKEDE STATSKASSEN" bragt en  

 artikel.
I artiklen blev det blandt andet anført, at "mindst  

 231.000 kroner forsvandt ned i de tre herrers lommer" Nævnte citat refererer til tre i artiklen navngivne  

 personer.
Beskyldningen er ubeføjet og udokumenteret.
Ekstra  

 Bladet har intet belæg for at beskylde [B] og [C] for at have tilegnet  

 sig kr. 231.000 af midler, der blev bevilget festivalen "Images of Africa"  

 ("Karibu") afholdt i perioden 11. til 25. juni 1993.
Der blev til festivalen blandt andet bevilget kr. 241.000  

 fra Danida.
Pengene blev brugt til de aktiviteter, de var bevilget til.
Der  

 er den 31. januar 1994 fremsendt fuldstændigt regnskab til  

 Udenrigsministeriet, der den 18. februar 1994 har godkendt regnskabet med en  

 bemærkning om, at regnskabet er overskueligt.
Advokat Peter Giersing på vegne [B] og [C]" Afsagt den 9. maj 1996.
