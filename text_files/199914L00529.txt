Betænkning afgivet af Kommunaludvalget  

 den 4. maj 2000 Betænkning over Forslag til lov om  

 ændring af lov om fyrværkeri (Udvidelse af strafferammen) [af Christian H.
Hansen (DF) m.fl.] Udvalget har behandlet lovforslaget i nogle møder  

 og har herunder stillet spørgsmål til indenrigsministeren, som  

 denne har besvaret skriftligt.
To af udvalgets spørgsmål og  

 indenrigsministerens svar herpå er optrykt som bilag til  

 betænkningen.
 Herefter indstiller et flertal (udvalget med  

 undtagelse af Dansk Folkepartis medlem) lovforslaget til forkastelse  

 ved 3. behandling.
 Et mindretal (Dansk Folkepartis medlem af udvalget)  

 indstiller lovforslaget til vedtagelse uændret.
Klaus Hækkerup (S) nfmd.  

  Erling Christensen (S)  Holger Graversen (S)  

  Karen J.
Klint (S)  Lars Kramer Mikkelsen (S)  

 Anni Svanholt (SF)  Ebbe Kalnæs (CD)  

  Dorit Myltoft (RV)  Kristen Touborg (SF)  

  Else Winther Andersen (V)  

  Inge Dahl-Sørensen (V)  Harald Kjøller (V)  

 Jens Vibjerg (V)  Knud Erik Kirkegaard (KF)  

 fmd.  Henning Grove (KF)  

  Christian H.
Hansen (DF)  

  Thorkild B.
Fransgaard (FRI) Enhedslisten og Kristeligt Folkeparti havde ikke medlemmer  

 i udvalget.
Bilag Nogle af udvalgets spørgsmål til  

 indenrigsministeren og dennes svar herpå optrykt efter ønske fra  

 Dansk Folkepartis medlem af udvalget Spørgsmål 2:
 Ministeren bedes oplyse, hvor mange der i de senere  

 år er blevet taget i at smugle ulovligt fyrværkeri ind i  

 landet.
 Svar:
 Til brug for besvarelsen har jeg indhentet følgende  

 udtalelse fra Justitsministeriet, hvortil jeg kan henholde mig:
» » Justitsministeriet kan vedrørende antallet af  

 afgørelser om overtrædelse af lov om fyrværkeri m.v.  

 henvise til Justitsministeriets skrivelser af 29. marts 1999 og 2. juni 1999  

 til Indenrigsministeriet.
Skrivelserne vedlægges i kopi.« Spørgsmål 3:
 Ministeren bedes give udvalget en oversigt over, hvor  

 meget fyrværkeri der skønnes at blive indført ulovligt i  

 landet.
 Svar:
 Til brug for besvarelsen har jeg indhentet følgende  

 udtalelse fra Beredskabsstyrelsen, hvortil jeg kan henholde mig:
» Ifølge fyrværkeribrancheforeningen vil et  

 forsigtigt skøn over den ulovlige indførsel ligge på  

 omkring 3.000 tons fyrværkeri, svarende til en skønnet  

 salgsværdi på mellem 150 og 200 mio. kr.
 Til sammenligning kan det oplyses, at den samlede lovlige  

 indførsel af fyrværkeri i 1999 forventes at udgøre  

 omkring 5.000 tons, svarende til en salgspris på mellem 450 og 500 mio.  

 kr.
Det skal bemærkes, at det nævnte tal er  

 forbundet med en vis usikkerhed, idet den endelige opgørelse over den  

 lovlige import for 1999 endnu ikke foreligger.« JUSTITSMINISTERIET Civil- og Politiafdelingen Politikontoret SLOTSHOLMSGADE 10 1216 KØBENHAVN K 33 92 33 40 TELEFAX 33 93 35 10 Den 29. marts 1999 Indenrigsministeriet Christiansborg Slotsplads 1 1218 København K Indenrigsministeriet har ved skrivelse af 26. februar 1999 (j.nr.  

 1999/2705-8) anmodet Justitsministeriet om en udtalelse til brug for  

 besvarelse af spørgsmål nr. 27 (Alm. del   bilag 93) fra  

 Folketingets Kommunaludvalg.
 Justitsministeriet har i den anledning indhentet en udtalelse fra  

 Rigspolitichefen, der har oplyst følgende:
 »Afgørelser vedrørende overtrædelse af lov om  

 fyrværkeri, der ikke tillægges særlig gentagelsesvirkning,  

 registreres alene i Det Centrale Kriminalregister, hvis overtrædelsen  

 har medført bøde på mindst 1000 kr. eller konfiskation  

 samt hæfte eller fængsel.
Overtrædelse af loven eller bekendtgørelsen udstedt i  

 medfør af loven registreres ved anvendelse af en specifik  

 gerningskode.
Det er således ikke umiddelbart muligt at identificere,  

 hvilken overtrædelse af loven eller bekendtgørelsen der har  

 givet anledning til sanktionen.
Hertil kommer, at det ikke kan udelukkes, at der under andre gerningskoder  

 kan være registreret afgørelser, hvor overtrædelse af  

 loven eller bekendtgørelsen indgår, idet overtrædelsen kan  

 være et mindre betydende forhold i en sag, der omfatter flere strafbare  

 forhold.« Frank Jensen Lars J.
Findsen JUSTITSMINISTERIET Civil- og Politiafdelingen Politikontoret SLOTSHOLMSGADE 10 1216 KØBENHAVN K 33 92 33 40 TELEFAX 33 93 35 10 Den 2. juni 1999 Indenrigsministeriet Christiansborg Slotsplads 1 1218 København K Under henvisning til Justitsministeriets skrivelse af 29. marts 1999 samt  

 telefonisk aftale med fuldmægtig Anne von der Recke  

 (Indenrigsministeriets j.nr. 1999/2705-8) kan Justitsministeriet oplyse  

 følgende:
 Rigspolitichefen har foretaget en sammentælling af personer og  

 selskaber, som har været sigtet for overtrædelse af  

 fyrværkeriloven og senere er blevet idømt en bøde  

 på mindst 1.000 kr. eller konfiskation eller hæfte, eller som har  

 opbevaret fyrværkeri i strid med lovens bestemmelser eller har solgt  

 fyrværkeri til personer under 18 år.
 Det drejer sig om:
1996: 809 1997: 725 1998: 433 Rigspolitichefen har bemærket, at baggrunden for det lave tal i 1998  

 formentlig ikke skyldes et fald i antallet af sigtelser, men derimod at  

 sagerne ikke opdateres, før der er truffet afgørelse i sagerne.  

 Således må 1998-tallet forventes at stige i løbet af 1999.  

 På tilsvarende vis kan tallene fra 1996 og 1997 stige lidt.
 Rigspolitichefen har tillige bemærket, at personer med flere  

 sigtelser inden for det samme år kun er medregnet én gang.
 Endelig bemærker Rigspolitichefen, at tallene i øvrigt ikke  

 kan lægges for håndfast til grund som værende  

 dækkende for det reelle antal overtrædelser af  

 fyrværkeriloven, som givetvis er større.
 Med hensyn til bøder på under 1.000 kr. vedlægges en  

 oversigt fra bøderegistret.
