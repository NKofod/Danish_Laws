 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om arbejdsløshedsforsikring m.v., jf. lovbekendtgørelse nr. 16 af  

 11. januar 1994, foretages følgende ændringer:
 1. I § 51, stk. 1, sidste pkt., indsættes efter  

 »arbejdsfortjenesten«: », herunder at delefterløn kan  

 medregnes i arbejdsfortjenesten«.
 2. I § 75 a, stk. 1, indsættes efter  

 »overgangsydelse«: », delefterløn«.
 3. I § 75 a, stk. 2, ændres »jf. § 57, stk. 3«  

 til: »jf. dog § 75 c, stk. 4«.
 4. I § 75 b, stk. 1, nr. 3, indsættes efter »§ 55,  

 stk. 4,»: »modtager delefterløn,».
 5. I § 75 b, stk. 7, 1. pkt., indsættes efter  

 »efterløn«: », jf. dog stk. 8«.
 6. I § 75 b indsættes efter stk. 7 som nyt stykke:
»Stk. 8.  Uanset stk. 7 kan medlemmer, der har  

 været udtrådt af efterlønsordningen for at gå på delefterløn, genindtræde i  

 efterlønsordningen.« Stk. 8  bliver herefter stk. 9.
 7. § 75 c affattes således:
»§ 75 c.  Det er en betingelse for at bevare ret  

 til efterløn, at medlemmet ikke har haft erhvervsarbejde de første 5 uger  

 efter overgangen til efterløn, og at medlemmet i efterlønsperioden i øvrigt  

 ikke har haft erhvervsarbejde af større omfang end sammenlagt 200 timer inden  

 for et kalenderår.
I det kalenderår, medlemmet indtræder i  

 efterlønsordningen, reduceres de 200 timer forholdsmæssigt i henhold til  

 nærmere fastsatte regler efter stk. 4.
 Stk. 2.  Erhvervsarbejdet må ikke udføres som vedvarende  

 selvstændig virksomhed bortset fra mindre jordbrug, jf. dog stk. 4, nr. 1.
 Stk. 3.  Erhvervsarbejdet må ikke udføres som arbejde i  

 en selvstændig virksomhed, der ejes eller drives af medlemmets ægtefælle.  

 Begrænsningen gælder dog ikke mindre jordbrug.
Stk. 4.  Direktøren for Arbejdsløshedsforsikringen  

 fastsætter efter forhandling med Landsarbejdsrådet nærmere regler for  

 arbejde, der kan udføres efter stk. 1-3. Direktøren for  

 Arbejdsløshedsforsikringen kan herunder fastsætte regler om, Stk. 5.  Til tilladelser efter regler fastsat i henhold  

 til stk. 4, nr. 2 og 3, kan der knyttes økonomiske vilkår, navnlig således at  

 der sker fradrag i efterlønnen for indtægter ved arbejde ud over de 200  

 timer.
Stk. 6.  Perioder, i hvilke medlemmet modtager  

 sygedagpenge efter lov om dagpenge ved sygdom eller fødsel, medregnes som  

 arbejdsperioder efter forholdet mellem det gennemsnitlige ugentlige timetal i  

 den periode, der danner grundlag for fastsættelse af sygedagpengene, og en  

 arbejdsperiode med fuld sædvanlig arbejdstid.
Perioder med løn under sygdom  

 medregnes tilsvarende.
Stk. 7.  Arbejde i efterlønsperioden medregnes ikke i  

 arbejdsperioderne efter § 53, stk. 2 og 5.« 8. I § 75 d, stk. 3, og § 75 e, stk. 2, indsættes  

 efter 3. pkt.:
»Perioder med delefterløn medregnes ikke i de 30 måneder.« 9. I § 75 i, stk. 6, indsættes efter ordene »overgang  

 til«: »delefterløn eller«.
 10. Efter § 75 n indsættes som nyt kapitel:
»Kapitel 11 d Delefterløn § 75 o.  Delefterløn ydes efter ansøgning til  

 medlemmer i alderen 60-66 år, der nedsætter deres hidtidige arbejdstid.  

 Overgang til delefterløn kan ske fra beskæftigelse, ledighed,  

 overgangsydelse, efterløn og delpension.
 Stk. 2.  Delefterløn kan tidligst ydes fra det  

 tidspunkt, hvor arbejdsløshedskassen har modtaget medlemmets skriftlige  

 ansøgning.
 Stk. 3.  Der kan ydes delefterløn indtil udgangen af den  

 måned, hvori medlemmet fylder 67 år.
§ 75 p.  Ret til delefterløn har medlemmer af  

 anerkendte arbejdsløshedskasser, som opfylder betingelserne for ret til  

 efterløn, jf. § 75 b, stk. 1-3, eller som modtager efterløn.
Et medlem kan  

 dog kun een gang overgå direkte til delefterløn fra efterløn.
Stk. 2.  Medlemmer, der ønsker at gå på delefterløn som  

 lønmodtagere, skal dokumentere, at arbejdstiden nedsættes med mindst 1/4. Den  

 gennemsnitlige arbejdstid pr. uge skal efter overgangen til delefterløn  

 udgøre mindst 12 timer.
Den gennemsnitlige arbejdstid opgøres på grundlag af  

 2 udbetalingsperioder, jf. § 75 q, stk. 3.
 Stk. 3.  Arbejdstiden kan i kortere perioder og i  

 begrænset omfang afvige fra det timetal, som medlemmet er gået på delefterløn  

 efter.
Stk. 4.  Medlemmer, der har udøvet selvstændig  

 virksomhed som hovederhverv i mindst 3 hele regnskabsår umiddelbart inden  

 overgangen, kan gå på delefterløn.
Arbejdstiden skal nedsættes til og altid  

 udgøre 181/2 time pr. uge.
Arbejdstidsnedsættelsen skal kunne dokumenteres.
§ 75 q.  Delefterlønnen udbetales i forhold til det  

 timetal, arbejdstiden nedsættes.
Delefterlønnen udgør et fast beløb pr. time  

 på 82 pct. af 1/37 af højeste dagpenge pr. uge, jf. § 47. Beløbet afrundes  

 til nærmeste hele kronebeløb.
 Stk. 2.  Arbejde, jf. § 75 p, stk. 3, ud over den  

 arbejdstid, der danner grundlag for overgangen til delefterløn, medfører  

 fradrag i delefterlønnen.
Stk. 3.  Delefterløn udbetales bagud for 4 henholdsvis 5  

 uger således, at hver udbetalingsperiode slutter den næstsidste søndag i en  

 måned.
Direktøren for Arbejdsløshedsforsikringen kan ændre en  

 udbetalingsperiode, når særlige forhold taler herfor.
 Stk. 4.  Delefterløn kan ikke udbetales til medlemmer,  

 der arbejder i udlandet, medmindre de arbejder som udsendt for en dansk  

 arbejdsgiver.
 Stk. 5.  Delefterløn kan ikke udbetales til et medlem,  

 der ved domstols- eller administrativ afgørelse er berøvet sin frihed.
Stk. 6.  Medlemmer, der modtager ydelser efter lov om  

 social pension eller tilsvarende udenlandsk lovgivning, kan ikke samtidig  

 modtage delefterløn.
Medlemmet kan dog modtage invaliditetsydelse sammen med  

 delefterløn.
 § 75 r.  Det er en betingelse for at bevare retten til  

 delefterløn, at medlemmet fortsat er i beskæftigelse på nedsat tid.
 Stk. 2.  Perioder, i hvilke medlemmet modtager  

 sygedagpenge efter lov om dagpenge ved sygdom eller fødsel, modtager løn  

 under sygdom, afholder ferie eller modtager løn uden at være i arbejde,  

 betragtes som beskæftigelsesperioder.
 § 75 s.  Arbejde i delefterlønsperioden medregnes ikke  

 i arbejdsperioderne efter § 53, stk. 2 og 5.
§ 75 t.  Ophører medlemmet med at være i  

 beskæftigelse, skal medlemmet udtræde af delefterlønsordningen fra det  

 tidspunkt, beskæftigelsesforholdet ophører.
Medlemmet har ret til at overgå  

 til efterløn efter delefterlønnens ophør eller at modtage dagpenge, hvis  

 betingelserne herfor er opfyldt.
 Stk. 2.  Medlemmet skal ligeledes udtræde af ordningen,  

 hvis beskæftigelsen i delefterlønsperioden overstiger det antal timer, der  

 ligger til grund for beregningen af delefterlønnen, jf. dog § 75 p, stk. 3.
§ 75 u.  Direktøren for Arbejdsløshedsforsikringen  

 fastsætter efter forhandling med Landsarbejdsrådet de nærmere regler om  

 anvendelsen af bestemmelserne i dette kapitel, herunder om 11. I § 76, stk. 1, 3. pkt., og § 76, stk. 6, 2.  

 pkt., indsættes efter »efterlønsmodtagere«: »og  

 delefterlønsmodtagere«.
 12. I § 76, stk. 7, 2. pkt., indsættes efter ordet  

 »overgangsydelse«: », delefterløn«.
 13. I § 79, stk. 1, og § 81, stk. 1, nr. 3, ændres  

 »og kapitel 11 c« til: », kapitel 11 c og kapitel 11 d«.
 14. I § 86, stk. 1, indsættes 2 steder efter  

 »overgangsydelse«: », delefterløn«, og efter  

 »overgangsydelses-» indsættes: », delefterløns-».
 15. I § 86, stk. 2, stk. 4 og stk. 9, indsættes  

 efter »overgangsydelse«: », delefterløn«.
 16. I § 86, stk. 3, stk. 4 og stk. 7, indsættes  

 efter »overgangsydelses-»: », delefterløns-».
 17. I § 90 indsættes efter »overgangsydelses-»:  

 », delefterløns-».
 18. I § 91, stk. 5, indsættes efter  

 »overgangsydelses-»: », delefterløns-».
 19. I § 92 indsættes efter »overgangsydelse«:  

 », om delefterløn«.
 20. I § 95 indsættes efter »overgangsydelse«:  

 », delefterløn«.
 21. I § 98, stk. 1, 1. pkt., indsættes efter »ret til  

 overgangsydelse,»: »ret til delefterløn,», og efter  

 »overgangsydelse« indsættes: », delefterløn«.
 22. I § 99, stk. 1, ændres »§ 75 c, stk. 5 og 6«  

 til: »§ 75 c, stk. 4 og 5«.
§ 2 Loven træder i kraft den 1. januar 1995.
Givet på Christiansborg Slot, den 1.  

 juni 1994 Under Vor Kongelige Hånd og Segl MARGRETHE R.
