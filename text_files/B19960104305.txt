 I medfør af § 210 e, stk. 2, i lov om forsikringsvirksomhed, jf.  

 lovbekendtgørelse nr. 746 af 6. august 1996, fastsættes:
 § 1.  Ved beregning af hensættelser til dækning af  

 løbende ydelser efter lov om forsikring mod følger af arbejdsskade anvendes  

 beregningsgrundlaget G 82-3%.
 § 2.  Ved beregning af hensættelsen for en løbende  

 ydelse tildelt som følge af tab af erhvervsevne anvendes tabellerne i bilag 1  

 og 2.
 Stk 2.  I det tilfælde, hvor der tilkendes en person  

 under 21 år en løbende ydelse, og hvor årslønnen forhøjes fra det fyldte 21.  

 år, beregnes hensættelsen som anført i stk. 1, idet dog tabellen i bilag 3  

 tillige anvendes.
 § 3.  Ved beregning af hensættelsen for menerstatning,  

 der udbetales som løbende ydelse, anvendes tabellerne i bilag 4 og 5.
 § 4.  Ved beregning af hensættelsen for en løbende  

 ydelse til en efterladt ægtefælle, samlever eller andre, som afdøde  

 forsørgede, bortset fra børn, anvendes tabellen i bilag 6.
 Stk 2.  Såfremt den samlede erstatningsperiode er 10 år  

 eller længere, eller såfremt ydelsen løber til modtagernes fyldte 67. år,  

 skal tabellerne i bilag 1 og 2 anvendes.
 § 5.  Ved beregning af hensættelsen for en løbende  

 ydelse til et efterladt barn efter lov om forsikring mod følger af  

 arbejdsskade anvendes tabellen i bilag 7.
 § 6.  Ved beregning af hensættelsen for en løbende  

 ydelse til et efterladt barn efter ulykkesforsikringsloven anvendes tabellen  

 i bilag 8.
 § 7.  Ved beregning af hensættelsen for en livsvarig  

 løbende ydelse efter ulykkesforsikringsloven anvendes tabellerne i bilag 9 og  

 10, uanset den løbende ydelse nedsættes ved det fyldte 67. år.
 Stk 2.  For ulykkestilfælde indtruffet før den 1. april  

 1947 beregnes kapitalværdien af den løbende oprindelige rente efter stk. 1.
 Stk 3.  Den manglende reserve, der er omfattet af  

 statsgarantien i henhold til § 2, stk. 3, i lov nr. 214 af 4. juni 1965,  

 beregnes efter stk. 1.
 Stk 4.  Hensættelsen for løbende ydelser til efterladte,  

 der har indgået nyt ægteskab udgør 25% af beløbet, beregnet efter stk. 1.  

 Hensættelsen bortfalder ved det fyldte 67. år.
 § 8.  Bekendtgørelsen træder i kraft den 1. januar  

 1997 og har virkning for regnskabsår, som påbegyndes den 1. januar 1997 eller  

 senere.
 Stk. 2.  Samtidig ophæves bekendtgørelse nr. 9 af 16.  

 januar 1996 om beregningsgrundlaget for hensættelser til dækning af løbende  

 ydelser efter lov om forsikring mod følger af arbejdsskade.
