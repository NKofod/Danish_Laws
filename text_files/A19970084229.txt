 Herved bekendtgøres lov om beskatning af fortjeneste ved  

 førstegangsafståelse af visse ejerlejligheder m.v., jf. lov nr. 193 af 9.  

 april 1986, med de ændringer, der følger af lov nr. 421 af 25. juni 1993, lov  

 nr. 1219 af 27. december 1996 og lov nr. 1223 af 27. december 1996.
 § 1.  Fortjeneste ved førstegangsafståelse af visse  

 ejerlejligheder medregnes ved opgørelsen af den skattepligtige almindelige  

 indkomst efter reglerne i denne lov.
Stk. 2.  Loven omfatter fortjeneste ved afståelse af  

 ejerlejligheder, der Stk. 3.  Skattepligten indtræder, når det lejeforhold,  

 der er nævnt i stk. 2, nr. 3, ophører.
Fortjenesten opgøres, når  

 ejerlejligheden afstås, og medregnes ved opgørelsen af den skattepligtige  

 indkomst for det år, hvor lejligheden afstås.
 Stk. 4.  Skattepligten indtræder dog kun, hvis  

 lejeforhold i 5 andre ejerlejligheder, som opfylder betingelserne i stk. 2,  

 er ophørt inden for en periode på 5 år, før lejeforholdet i den afståede  

 lejlighed ophører.
Stk. 5 .  Et lejeforhold, der ophører, anses for ophørt  

 på det tidspunkt, hvor lejeren eller udlejeren har givet meddelelse om  

 opsigelse eller ophævelse af lejemålet efter lejelovgivningens bestemmelser  

 herom.
Ophører lejeforholdet som følge af lejerens død, anses lejeforholdet  

 for ophørt ved dødsfaldet.
Tidsbegrænsede lejeforhold anses for ophørt ved  

 udløbet af den aftalte lejeperiode.
 Stk. 6.  Loven gælder ikke for fortjeneste ved afståelse  

 af ejerlejligheder, der er erhvervet som led i den skattepligtiges næring.  

 Ophør af lejeforhold vedrørende ejerlejligheder, der er erhvervet som led i  

 den skattepligtiges næring, medregnes ikke ved opgørelsen af antallet af  

 ophørte lejeforhold efter stk. 4.
 § 2.  Fortjenesten ved afståelsen opgøres efter  

 skattelovgivningens regler om opgørelse af fortjeneste ved afståelse af fast  

 ejendom, der ikke er omfattet af lov om beskatning af fortjeneste ved  

 afståelse af fast ejendom.
 Stk. 2.  Afstås en af denne lov omfattet ejerlejlighed  

 med tab, kan tabet ikke fradrages ved opgørelsen af skattepligtig indkomst.
 § 3.  (* 1) (* 2) Ved opgørelsen af antallet af  

 ophørte lejeforhold efter § 1, stk. 4, for en skattepligtig medregnes ophørte  

 lejeforhold i et selskabs ejerlejligheder, når den skattepligtige på  

 tidspunktet for lejeforholdets ophør i sin ejerlejlighed var ejer af 25 pct.  

 eller mere af aktiekapitalen eller havde en indflydelse som omhandlet i  

 aktieavancebeskatningslovens § 11, stk. 2-4. 1. pkt. gælder ikke i det  

 omfang, selskabets ejerlejligheder er omfattet af § 1, stk. 6, 2. pkt.
 § 4.  For samlevende ægtefæller, jf. kildeskattelovens  

 § 4, medregnes begge ægtefællers ejerlejligheder ved opgørelsen af antallet  

 af ophørte lejeforhold efter § 1, stk. 4.
 § 5.  (* 3) (Ophævet).
 § 6.  (* 3) (Ophævet).
 § 7.  Erstatnings- og forsikringssummer for  

 ejerlejligheder, hvor lejeforholdene er ophørt, sidestilles med salgssummer.
 Stk. 2.  Afståelse af ejerlejligheder, hvor  

 lejeforholdene er ophørt, ved gave eller arveforskud, sidestilles med salg.
§ 8.  Er afståelse sket ved gave eller arveforskud,  

 betragtes den værdi, der lægges til grund ved beregningen af gaveafgift eller  

 indkomstskat i forbindelse med overdragelsen, som afståelsessum.
Er  

 afståelsen hverken gaveafgifts- eller indkomstskattepligtig, betragtes  

 værdien i handel og vandel på afståelsestidspunktet som afståelsessum.
 § 9.  Når lejeforholdene ophører samtidig i flere  

 ejerlejligheder, afgør ejeren, i hvilken tidsmæssig rækkefølge lejeforholdene  

 skal anses for ophørt.
 § 10.  Skatteministeren kan fastsætte regler om, at  

 der ved afståelse af ejerlejligheder afgives oplysninger om eventuelle  

 tidligere udlejede ejerlejligheder, der er omfattet af § 1, stk. 2, og om en  

 eventuel afståelse af de nævnte lejligheder.
 § 11.  I lov om beskatning af fortjeneste ved  

 afståelse af fast ejendom, jf. lovbekendtgørelse nr. 504 af 26. september  

 1984, som ændret ved § 3 i lov nr. 244 af 6. juni 1985, indsættes i § 1 som  

 stk. 4:
»Stk. 4.  Endvidere gælder loven ikke for  

 fortjeneste ved afståelse af ejerlejligheder, der er skattepligtig efter lov  

 om beskatning af fortjeneste ved førstegangsafståelse af visse  

 ejerlejligheder m.v.« § 12.  Loven har virkning ved afståelse af  

 ejerlejligheder, hvor lejeforholdene er ophørt den 12. februar 1986 eller  

 senere.
 § 13.  Loven gælder ikke for Færøerne og Grønland.
Skatteministeriet, den 14. november 1997 Carsten Koch /Lise Bo Nielsen (* 1) Bestemmelsen i § 3, 1. pkt., blev ændret ved § 17 i lov nr. 421 af  

 25. juni 1993. Ændringen havde virkning fra den 19. maj 1993, jf. § 19 i lov  

 nr. 421 af 25. juni 1993.
 (* 2) Bestemmelsen i § 3, 1. pkt., har i den her anførte affattelse  

 virkning fra og med indkomståret 1997, jf. § 27 i lov nr. 1219 af 27.  

 december 1996.
 (* 3) § 5 og § 6 er ophævet ved lov nr. 1223 af 27. december 1996 om  

 ændringer som følge af dødsboskifteloven og dødsboskatteloven m.v. Ændringen  

 finder anvendelse på boer og mellemperioder vedrørende personer, som er  

 afgået ved døden efter den 1. januar 1997, på beskatningen af efterlevende  

 ægtefæller og modtagere af udlodning og boudlæg efter personer, som er afgået  

 ved døden efter 1. januar 1997, samt på skifte af uskiftet bo i den  

 efterlevende ægtefælles levende live, når anmodning om skifte indgives efter  

 1. januar 1997.
