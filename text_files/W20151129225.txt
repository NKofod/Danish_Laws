Afvisning af at behandle klage som følge af virksomhedens opløsning Arbejdstilsynet var på tilsynsbesøg hos virksomheden og afgav i den forbindelse påbud om at sikre, at det opstillede telt er sikkerhedsmæssigt fuldt forsvarligt at anvende.
 Et enigt nævn afviste at behandle klagen og lagde vægt på, at virksomheden er gået konkurs og opløst, hvorved virksomheden ikke længere har en retlig interesse i at få klagen behandlet af nævnet.
 Nævnet lagde herved til grund, at det af CVR registeret fremgår, at virksomheden med CVR-nummer [CVR-nummer udeladt] den 10. april 2014 ændrede navn til [navn udeladt], som efter konkursdekret afsagt den 21. maj 2014 og afsluttet konkursbehandling, er opløst den 26. juni 2014.
 Nævnet lagde til grund, at virksomheden ved klage af 5. august 2013 klagede over Arbejdstilsynets afgørelse af 18. juli 2013 med påbud om at sikre, at det opstillede telt er sikkerhedsmæssigt fuldt forsvarligt at anvende på [adresse udeladt].
 Det følger af de forvaltningsretlige grundprincipper, at de centrale elementer i grundlaget for bedømmelsen af partsstatus og klageberettigelse er, at der skal være en direkte, væsentlig og retlig interesse i en sags udfald.
[Adressat udeladt] Arbejdsmiljøklagenævnet har på møde den 24. november 2015 behandlet [navn udeladt]s klage over Arbejdstilsynets afgørelse af 18. juli 2013 med påbud om at sikre, at det opstillede telt er sikkerhedsmæssigt fuldt forsvarligt at anvende på adressen [adresse udeladt].
Nævnet traf følgende A F G Ø R E L S E Arbejdsmiljøklagenævnet afviser at behandle klagen.
B E G R U N D E L S E Arbejdsmiljøklagenævnet lægger vægt på, at [navn udeladt] er gået konkurs og opløst, hvorved [navn udeladt] ikke længere har en retlig interesse i at få klagen behandlet af nævnet.
 Nævnet lægger herved til grund, at det af CVR registeret fremgår, at [navn udeladt] med CVR-nummer [CVR-nummer udeladt] den 10. april 2014 ændrede navn til [navn udeladt], som efter konkursdekret afsagt den 21. maj 2014 og afsluttet konkursbehandling, er opløst den 26. juni 2014.
 Nævnet lægger til grund, at [navn udeladt] ved klage af 5. august 2013 klagede over Arbejdstilsynets afgørelse af 18. juli 2013 med påbud om at sikre, at det opstillede telt er sikkerhedsmæssigt fuldt forsvarligt at anvende på adressen [adresse udeladt].
 Det følger af de forvaltningsretlige grundprincipper, at de centrale elementer i grundlaget for bedømmelsen af partsstatus og klageberettigelse er, at der skal være en direkte, væsentlig og retlig interesse i en sags udfald.
R E G L E R Ved afgørelsen er anvendt følgende regler:
 Om Arbejdstilsynets hjemmel til at træffe afgørelse:
 § 77, stk. 1 og § 81, stk. 1, i lov om arbejdsmiljø, jf.
Beskæftigelsesministeriets lovbekendtgørelse nr. 1072 af 7. september 2010.
 Reglerne kan læses på de følgende sider.
OPLYSNINGERNE I SAGEN Sagen er afgjort på grundlag af de akter, som klagenævnet har modtaget fra Arbejdstilsynet, og oplysninger fra CVR  registeret vedrørende CVR-nummer [CVR-nummer udeladt].
På klagenævnets vegne [Navn udeladt] [Stilling udeladt] Kopi til [Adressat udeladt] [Adressat udeladt] [Adressat udeladt] [Adressat udeladt] Regler Lov om arbejdsmiljø, jf.
Beskæftigelsesministeriets lovbekendtgørelse nr. 1072 af 7. september 2010, som ændret ved lov nr. 155 af 20. februar 2013 § 77. Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.
 Stk. 2.
 § 81. Klage over en afgørelse truffet af Arbejdstilsynet i henhold til denne lov, jf. dog stk. 6, eller i henhold til en EU-forordning vedrørende forhold omfattet af denne lov kan indbringes for Arbejdsmiljøklagenævnet, inden 4 uger efter at afgørelsen er meddelt den pågældende.
