Cirkulære om forretningsorden for Kontroludvalget for Økologisk Jordbrugsproduktion I henhold til § 2, nr. 1 og § 14 i Økologiloven, jf. lovbekendtgørelse nr. 416 af 3. maj 2011, fastsættes følgende forretningsorden for Kontroludvalget for Økologisk Jordbrugsproduktion:
§ 1. Udvalget rådgiver NaturErhvervstyrelsen i spørgsmål om kontrol- og dispensationspraksis for økologiautoriserede primærbedrifter og forsyningsvirksomheder mv. med henblik på blandt andet forenkling og imødegåelse af regelovertrædelser.
Udvalget rådgiver tillige om anvendelsen af eksisterende regler, regeldannelse, EU-politikken og øvrige internationale spørgsmål, autorisation samt offentliggørelsespolitik vedrørende overtrædelser på økologiområdet.
Kontroludvalgets sammensætning § 2. Udvalget består af 6 medlemmer, der udnævnes af NaturErhvervstyrelsens vicedirektør for reguleringsområdet.
Medlemmerne udnævnes for en periode på 5 år.
Stk. 2. Vicedirektøren udpeger og udnævner udvalgets formand.
De øvrige medlemmer udnævnes efter indstilling fra:
§ 3. Udvalgets medlemmer kan møde med bisiddere.
Videncentret for Landbrug deltager som observatør.
 § 4. Fratræder et medlem inden udløbet af funktionsperioden, udnævnes et nyt medlem for den resterende periode.
 Stk. 2. Genudnævnelse kan finde sted.
Udvalgets arbejdsform § 5. Udvalget indkaldes til møde efter beslutning fra formanden eller på begæring af mindst halvdelen af udvalgets medlemmer.
§ 6. Udvalgets sager behandles normalt på møder.
Skriftlig behandling kan dog finde sted, hvis sagens behandling ikke kan vente til næste møde.
 § 7. Udvalget eller formanden kan indbyde særligt sagkyndige personer eller organisationer til at deltage i behandlingen af en sag.
 § 8. Udvalgets forhandlinger er fortrolige, medmindre andet aftales.
 § 9. Udvalget udtaler sig i sager, der forelægges for udvalget, eller som udvalget på eget initiativ tager op til behandling.
Sekretariat Stk. 10. Sekretariatsbetjening af udvalget varetages af NaturErhvervstyrelsen, Center for Jordbrug, Økologi & Landbrugslov, Nyropsgade 30, 1780 København V.
Stk. 2. Sekretariatet indkalder udvalget til møde med mindst en uges varsel med angivelse af dagsorden.
Eventuelle bilag skal så vidt muligt fremsendes inden mødet.
Stk. 3. Sekretariatet udarbejder snarest muligt efter møde i udvalget referat og sender dette til udvalgets medlemmer og bisiddere til godkendelse.
Det endelige referat sendes til Det Økologiske Fødevareråd til orientering.
Ikrafttræden § 11. Forretningsordenen træder i kraft den 1. november 2013.
 Stk. 2. Forretningsorden for Udvalget for Kontrol med Økologisk Jordbrugsproduktion af 30. november 2011 ophæves.
