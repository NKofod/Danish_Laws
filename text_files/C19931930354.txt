(Til Social- og sundhedsforvaltningen) Hermed fremsendes 12 eksemplarer af skema vedrørende tilskud i 1994 efter  

 bistandslovens § 136 stk. 1. 1 skema skal i udfyldt stand returneres til  

 Socialministeriet inden den 15. januar 1994, den 15. april 1994, den 15. juli  

 1994 og den 15. oktober 1994. Kopi af skemaet skal som hidtil samtidig sendes  

 til amtskommunen.
Uanset om kommunen ikke har personer, der er omfattet af  

 bestemmelsen, bedes skemaet indsendt.
Der er den 17. december 1993 vedtaget en lov om udbetaling af pension til  

 beboere på plejehjem m.v.
Denne lov træder i kraft pr. 1. januar 1994, men  

 der er samtidig indført en overgangsordning på et år til endelig indførelse  

 af ordningen.
Indtil indførelsen af pensionsudbetalingen skal der fortsat  

 udbetales et beløb til kommunerne for de beboere på plejehjem, særlige  

 plejehjem og forsorgshjem m.v., der har fået nedsat eller inddraget  

 pensionen.
Beløbet er i lov nr. 496 af 30. juni 1993 om ændring af lov om  

 social bistand (bruttoficering af kontanthjælp m.v.) fastsat til 48.360 kr.  

 årligt pr. 1. januar 1994, svarende til 12.090 kr. pr. kvartal.
 Kompensationsbeløbene efter § 136, stk. 2 og 5, er samtidig udgået af  

 refusionssystemet.
Om udfyldning af skemaet bemærkes, at anmodning om tilskud efter § 136,  

 stk. 1, skal indsendes af den anbringende kommune, og tilskudsbeløb vil blive  

 anvist direkte til denne kommune.
For pensionister med ophold på de i § 105  

 omhandlede forsorgshjem m.v. skal anmodning dog indsendes af den kommune, der  

 foretager beregning og udbetaling af lommepenge til pensionisten; dette  

 gælder uanset om institutionen er amtskommunal eller privat (selvejende).
Såfremt andre myndigheder helt eller delvis bærer omkostningerne ved  

 pågældendes ophold, påhviler det den kommune, hvortil beløbet udbetales, at  

 anvise vedkommende myndighed en dertil svarende del af beløbet.
For  

 pensionister på de i § 105 omhandlede institutioner, anviser kommunen derfor  

 hele beløbet til vedkommende amtskommune, idet statens andel forlods er  

 fratrukket.
Skemaet skal indeholde oplysninger om det forventede gennemsnitlige antal  

 pensionister, for hvem pensionen benyttes som betaling for opholdet, fordelt  

 på de omhandlede institutioner.
Socialministeriet vil på grundlag af disse  

 oplysninger beregne kommunens refusion.
Anvisningen vil ske i hele 1.000 kr.  

 For personer med ophold på de i § 105 omhandlede institutioner fratrækkes i  

 det beløb, der udbetales til kommunen, forlods statens tilskudsandel, 75 pct.
 Tilskuddet anvises således, at det kan være til kommunens rådighed den  

 sidste bankdag inden den 16.i kvartalets 2. måned.
 Det henstilles, at kommunens bogholderi/regnskabskontor orienteres om, på  

 hvilket dato der forventes anvisning af tilskuddet, samt den omtrentlige  

 størrelse.
 Endelig restafregning finder sted efter bestemmelserne om restafregning  

 for de sociale pensioner.
 Opgørelsen vedrørende ydelserne foretages i forhold til den enkelte  

 pensionists opholdstid i institutionen og udbetales fra det tidspunkt, hvor  

 pensionen benyttes til betaling for opholdet.
For pensionister, der flytter ind fra eget hjem, udbetales beløbet således  

 først, når pensionen nedsættes, og lommepenge udbetales.
For pensionister,  

 der overflyttes fra sygehus, og hvor pensionen derfor er bortfaldet, regnes  

 med overflytningsdagen til plejehjemmet.
En pensionists flytning fra et  

 plejehjem til et andet betragtes som en videreførelse af det hidtidige  

 institutionsophold.
Det forudsættes således, at der foretages opgørelse for  

 alle kommunens plejehjemsbeboere under eet.
Når institutionsophold ophører på  

 grund af pensionistens dødsfald, udbetales beløbet for den periode,  

 pågældende har ret til lommepenge, d.v.s. til og med dødsmåneden, medens  

 udbetalingen af beløbet bortfalder med virkning fra udskrivningsdatoen, hvis  

 pensionisten flytter til en anden boligform eller overgår til at få udbetalt  

 social pension.
 Kontaktperson vedrørende udfyldelsen af skemaet: Fuldmægtig Per  

 Bay-Schmith, telefonnummer 33 92 46 82.
