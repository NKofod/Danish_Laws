Fremsat den 31. marts 2004 af  

 miljøministeren (Hans Christian Schmidt) Forslag til Lov om ændring af lov om planlægning (Udvidelse af sommerhusområder i kystnærhedszonen) § 1 I lov om planlægning, jf. lovbekendtgørelse nr. 763 af  

 11. september 2002, som ændret ved lov nr. 440 af 10. juni 2003 og § 4 i  

 lov nr. 1151 af 17. december 2003 foretages følgende ændringer:
 1.  


  

 § 5 b, stk. 2,  

  

 affattes således:
  

  

 Stk. 2.  

  

 Miljøministeren kan fastsætte regler efter § 3, stk. 1 og  

 stk. 2, 1. pkt., der fraviger stk. 1, nr. 3, således at  

 eksisterende  

 sommerhusområder inden for kystnærhedszonen, og primært i landets  

 yderområder,  

 kan udvides ved lokalplan, når udvidelsen sker bagved sommerhusområdet og  

 uden  

 for arealer, der er omfattet af § 8 og § 15 i  

 naturbeskyttelsesloven  

 om klitfredning og strandbeskyttelse.
Udvidelserne kan ske inden for en ramme  

 af højst 8000 nye sommerhusgrunde i landet som helhed.
Ved afgørelsen af  

 hvilke  

 sommerhusområder, der kan udvides, skal ministeren finde det godtgjort, at  

 udvidelsen ikke vil tilsidesætte væsentlige naturbeskyttelses- og  

 landskabelige  

 interesser, og at udvidelsen kan forventes at få en lokal økonomisk  

 effekt. § 2 Loven træder i kraft den 1. juli 2004 Bemærkninger til lovforslaget Almindelige bemærkninger 1. Baggrund for lovforslaget I følge planlovens § 5 b, stk. 1, nr. 3, må der  

 ikke udlægges nye sommerhusområder i kystnærhedszonen, og eksisterende  

 sommerhusområder inden for kystnærhedszonen skal fastholdes til ferieformål.  

 Dette indebærer, at eksisterende sommerhusområder ikke må udvides, ligesom  

 områdernes afgrænsning ikke kan ændres.
 Formålet med lovforslaget er at give miljøministeren  

 beføjelse til i et nærmere defineret omfang at fravige § 5b,  

 stk. 1,  

 nr. 3 ved at fastsætte regler (landsplandirektiver) for udvidelse af  

 sommerhusområder  

 i kystnærhedszonen.
2. Lovforslagets indhold Konkret skal lovforslaget gøre det muligt at gennemføre et  

 eller flere landplandirektiver for udlæg af op til i alt 8000 nye  

 sommerhusgrunde inden for kystnærhedszonen på betingelse af, at en række  

 vilkår  

 opfyldes.
Lovforslaget tager afsæt i regeringens målsætning om at  

 fastholde en balanceret vækst i Danmark.
Der er behov for at støtte lokale og  

 regionale initiativer for at skabe lokal udvikling i yderområderne.
Udvidelse  

 af eksisterende sommerhusområder kan være et blandt flere redskaber til at  

 skabe lokal vækst.
Der lægges med lovændringen op til en proces, der vil  

 inddrage kommuner og regionplanmyndigheder aktivt.
Den konkrete udpegning af  

 sommerhusområder, der kan udvides, kan indgå i de samlede overvejelser om  

 udvikling af turismen i det lokale og regionale område og således medvirke  

 til  

 at øge kvaliteten i den samlede turisme.
 Lovforslaget vil herudover tilgodese befolkningens adgang  

 til at eje eller bruge sommerhuse og dermed bidrage til rekreative og  

 naturmæssige oplevelser.
2.1 Landsplanredegørelsen og Den Regionale  

 Vækststrategi Regeringens Landsplanredegørelse Et Danmark i balance   

 hvad skal der gøres? og Den Regionale Vækststrategi fra  

 foråret 2003 satte  

 fokus på tendenser til en skæv økonomisk og social udvikling i Danmark og  

 muligheder for at opretholde en balanceret udvikling.
Som opfølgning er der  

 igangsat en række projekter og initiativer for at styrke den økonomiske og  

 sociale udvikling i yderområder med stagnation og lav vækst.
Dette lovforslag  

 skal ses som en del af indsatsen for at fremme en balanceret udvikling i  

 Danmark.
2.2 Regionplanudvalgets delbetænkning om  

 planlægning i kystnærhedszonen I maj 2002 nedsatte regeringen Regionplanudvalget.
Det er  

 et embedsmandsudvalg bestående af repræsentanter fra flere ministerier og  

 repræsentanter udpeget af Amtsrådsforeningen, Hovedstadens UdviklingsRåd og  

 Kommunernes Landsforening.
Udvalget fik til opgave at komme med forslag til  

 forenkling og udvikling af regionplanlægningen.
Da regionplanlægningen er  

 forbundet med den nuværende amtslige og kommunale struktur, blev udvalgets  

 kommissorium og afrapportering opdelt i to faser.
En af Regionplanudvalgets anbefalinger drejede sig om,  

 hvordan man i givet fald kan åbne for udlæg af nye sommerhusgrunde indenfor  

 kystnærhedszonen, jf. delbetænkning af juni 2003 (Planlægning i  

 kystnærhedszonen.
Delbetænkning fra Udvalget om forenkling og udvikling  

 af  

 regionplanlægningen). Regionplanudvalget anbefalede bl.a., at udlæg af nye  

 sommerhusgrunde sker ud fra en overordnet landsplanmæssig vurdering af  

 behovet  

 for nye sommerhuse, og at en understøtning af lokal økonomisk udvikling bør  

 være et væsentligt kriterium.
Lovforslaget følger således op på denne  

 anbefaling.
2.3 Lokal økonomisk effekt Konsulentfirmaet Oxford Research har undersøgt, om og  

 hvordan sommerhuse kan medvirke til lokal økonomisk udvikling.
Undersøgelsen  

 Potentielle regionaløkonomiske effekter ved etablering af sommerhuse i  

 yderområder, januar 2004 peger på, at der under nogle bestemte  

 forudsætninger  

 kan skabes arbejdspladser og flere lokale indtægter gennem udbygning med  

 sommerhuse.
I denne undersøgelse konkluderes,   

 	  

    

 at der er positive  

 regionaløkonomiske effekter ved at udlægge nye sommerhusgrunde,   

 	  

    

 at effekterne  

 svinger fra sted til sted afhængigt af efterspørgselspresset og bredden i det  

 lokale erhvervsliv, og   

 	  

    

 at kun en  

 detailanalyse kan give en vurdering af effekterne ved udlæg af  

 sommerhusgrunde  

 på den enkelte lokalitet.
Som et led i forberedelsen af lovforslaget har  

 Miljøministeriet i samarbejde med de berørte kommuner og amter gennemført  

 eksempelprojektet Udvidelse af sommerhusområder i kystnærhedszonen  

  eksempler  

 fra Lolland-Falster og det sydfynske område.
Projektet foretager en  

 detailanalyse af nogle udvalgte områder i disse regioner og belyser  

 muligheden  

 for at udvide sommerhusområderne med mest mulig hensyn til det omgivende  

 landskab og de eksisterende sommerhusområder.
Herudover belyser projektet,  

 hvordan og i hvilket omfang de konkrete områder kan medvirke til at styrke  

 den  

 lokale økonomi.
Oxford Research har foretaget de lokaløkonomiske analyser,  

 mens  

 Dybbro & Haastrup ApS har foretaget analyser af den landskabelige  

 indpasning.
Analysen fra eksemplerne viser, at påvirkningen på landskab  

 og natur kan variere meget fra område til område selv inden for det samme  

 lokalområde.
Indpasning af nye sommerhusområder bør derfor ske efter en  

 grundig  

 analyse af de konkrete lokale forhold.
Analysen viser desuden, at udlæg af nye sommerhusgrunde  

 beliggende bagved eksisterende sommerhuse i mange tilfælde kan give positive  

 lokaløkonomiske effekter, idet der dog kan være betydelige forskelle fra sted  

 til sted.
Analysen viser også, at udlæg af sommerhusgrunde ikke kan stå alene  

 som udviklingspolitisk initiativ, men forudsætter, at der i lokalområdet også  

 er andre forhold til stede, som kan tiltrække flere sommerhusejere.
 Eksempelprojektet vil kunne fungere som eksempel for  

 kommuner og amter, når der skal udarbejdes konkrete forslag til udvidelse af  

 sommerhusområder.
2.4 Beskyttelse af kysterne er en national  

 interesse Beskyttelse af kystområderne er en vigtig national  

 interesse.
Lovgivningen for og forvaltningen af de danske kystområder,  

 herunder  

 fastlæggelse af kystnærhedszonen som en planlægningszone og  

 strandbeskyttelseszonen som en forbudszone, reflekterer den høje prioritet  

 som  

 beskyttelse af natur, miljø og landskab har nationalt i disse områder.
Ved  

 omfattende og landsdækkende aktiviteter i kystnærhedszonen, som eksempelvis  

 udvidelse af nogle af de eksisterende sommerhusområder, er det derfor  

 vigtigt,  

 at der foretages en national afvejning, som sikrer disse interesser.
Muligheden for udvidelse af sommerhusområder foreslås  

 derfor gennemført via en proces, hvor miljøministeren får bemyndigelse til at  

 anvende hjemlen i planlovens §3 til at udstede landsplandirektiver.
Med  

 landsplandirektiver kan miljøministeren til varetagelse af landsplanmæssige  

 interesser, herunder sikring af kvaliteten i planlægningen, fastsætte regler  

 for anvendelsen af lovens beføjelser og for indholdet af planlægningen efter  

 loven.
Udover de landsplanmæssige interesser har miljøministeren også en  

 række  

 forpligtelser til at varetage internationale natur- og landskabsinteresser.
 Med et landsplandirektiv får miljøministeren mulighed for  

 at varetage disse interesser samtidig med, at der er rum til en  

 differentieret  

 planlægning, der tager hensyn til regionale og lokale forskelle og behov.  

 Udvidelse af sommerhusområder skal bl.a. begrundes i strategiske overvejelser  

 om lokal økonomisk udvikling, herunder udvikling af turisterhvervet.
2.5 Kriterier for udvidelse af sommerhusområder Udvidelse af sommerhusområder vil blive vurderet ud fra en  

 række kriterier.
De væsentlige natur- og landskabsressourcer, som de danske  

 kyster rummer, skal fortsat sikres.
Kommende udvidelser af sommerhusområder i  

 kystnærhedszonen kan ikke foregå på arealer, der er omfattet af  

 naturbeskyttelseslovens bestemmelser om klitfrednings- og  

 strandbeskyttelseslinjen jf. §§ 8 og 15. Klitfrednings- og  

 strandbeskyttelseslinjen er ved ændringer af naturbeskyttelsesloven i 1994 og  

 1999  

1)  

  

  udvidet  

 fra 100 m til 300 m.
I godkendte sommerhusområder er  

    

  

 beskyttelseszonen ikke udvidet.  

 Beskyttelseslinjen er  

    

  

 dog efter loven  

 fastlagt i en kortere afstand fra kysten (fra basislinjen) end 300m/100m,  

 hvor  

 der er byer og væsentlig sammenhængende bebyggelse.
Klitfredningslinjen kan  

 efter § 9 være fastlagt i en større afstand fra basislinjen, dvs. op til  

 500 m, hvor der er sandflugtsrisiko.
Klitfrednings- og standbeskyttelseszonen  

 skal således friholdes.
Udvidelse af sommerhusområder kan herefter ske i den  

 øvrige del af kystnærhedszonen dvs. mellem beskyttelseslinjen og 3000 m.  

 Sommerhusområder kan ikke udbygges i internationale naturbeskyttelsesområder.
Det samlede antal sommerhuse i Danmark foreslås at kunne  

 øges med maksimalt 8.000 sommerhusgrunde svarende til en stigning på ca. 4%  

 af  

 de nuværende bebyggede sommerhusgrunde, hvis de kan indpasses uden at skæmme  

 landskabet.
Det øgede antal sommerhuse skal placeres bagved allerede  

 eksisterende sommerhusområder.
Der vil ikke blive tale om huludfyldning  

 mellem  

 to eksisterende sommerhusområder.
Det er ligeledes et kriterium, at udbygningen primært skal  

 finde sted i yderområder, hvor det kan være et af de instrumenter, der kan  

 styrke området gennem bl.a. en udvikling af turisterhvervet.
Det vil være en  

 forudsætning, at kommuner og regionplanmyndigheder kan godtgøre, at  

 udbygningen  

 kan ske uden at skæmme landskabet, og at der kan forventes en lokal økonomisk  

 effekt af udbygningen.
3. De gældende regler om sommerhusområder i kystnærhedszonen I juni 1977 blev Cirkulære om planlægning af  

 sommerhusområder udstedt (sommerhuscirkulæret  

2)  

  

 ). I cirkulæret  

 fastsatte miljøministeren, at den fremtidige sommerhusplanlægning skulle ske  

 med henblik på at beskytte kystnære områder mod yderligere  

 sommerhusbebyggelse.  

 I praksis blev der med cirkulæret forbud mod nye udlæg af sommerhusområder i  

 de  

 kystnære områder.
Ferie- og fritidscirkulæret  

3)  

  

  afløste i 1981  

 sommerhuscirkulæret.
Den geografiske afgrænsning af de kystnære områder blev  

 fastlagt i dette cirkulære.
Zonen har en bredde på ca. 3 km og er fastlagt på  

 kort.
Miljøministeren fastsatte med cirkulæret, at det fremtidige ferie- og  

 fritidsbyggeri skulle planlægges under hensyntagen til bevaring af værdifulde  

 naturområder og befolkningens adgang til disse.
På baggrund af oplysninger  

 fra  

 de enkelte amtsråd og Hovedstadsrådet udarbejdede Planstyrelsen kort over de  

 områder, som ministeriet pr. 1. august 1977 havde accepteret som  

 eksisterende,  

 fastlagte sommerhusområder.
Områderne blev indtegnet på de kort, hvor den  

 endelige kystnærhedsafgrænsning blev angivet.
 I 1991 blev kystcirkulæret  

4)  

  

  udstedt.  

 Baggrunden for kystcirkulæret var de foregående årtiers betydelige pres på  

 kysterne og naturressourcerne fra stigende byvækst og nye tekniske anlæg.  

 Cirkulæret havde til formål at sikre, at kystområderne fortsat kunne udgøre  

 en  

 væsentlig natur- og landskabsressource og være attraktive til rekreative  

 formål, samtidig med at de funktioner i byerne og det åbne land, der var  

 afhængige af kystnærhed, kunne indpasses.
Kystcirkulæret blev indarbejdet som et kapitel i planloven  

 ved en ændring af loven i 1994 (Lov nr. 439 af 1. juni 1994 om ændring af lov  

 om planlægning og lov om naturbeskyttelse, Beskyttelse af kystområderne),  

 lovforslag nr.
L191 FT 1993-94: 6538, 10788, 10886, 11751, Tillæg A 6481,  

 Tillæg B 949, 1677. Cirkulærets formål blev videreført i loven.  

 Kystnærhedszonen udgør således i dag en ca. 3 km zone i hele landet og  

 omfatter  

 arealer i landzone og eksisterende sommerhusområder.
4. Forholdet til anden lovgivning Lovforslaget omfatter planlægningen inden for  

 kystnærhedszonen.
De begrænsninger, som gælder inden for klitfrednings- og  

 strandbeskyttelseslinjerne, opretholdes.
Det betyder, at kommende udlæg af  

 sommerhusgrunde i kystnærhedszonen skal ske i overensstemmelse med de  

 bestemmelser om klitfredning og strandbeskyttelse, der er i § 8 og  

 § 15 i lov om naturbeskyttelse.
Efter naturbeskyttelsesloven gælder et  

 generelt forbud mod at ændre tilstanden af arealer, der er omfattet af  

 strandbeskyttelse eller klitfredning.
Denne beskyttelseszone vil blive  

 respekteret i forbindelse med udstedelse af landsplandirektiver om udlæg af  

 nye  

 sommerhusgrunde.
Lovforslaget berører ikke lovene om sommerhuse og campering  

 m.v., og om erhvervelse af fast ejendom til fritidsformål, som blev  

 gennemført  

 i begyndelsen af 1970erne.
Sommerhusloven blev vedtaget i 1972 i  

 forbindelse  

 med Danmarks indtræden i Det Europæiske Fællesskab.
Danmarks forbehold i  

 tiltrædelsestraktaten betød, at Danmark kunne opretholde særlige  

 begrænsninger  

 overfor borgere fra de øvrige medlemslande med hensyn til erhvervelse af  

 sommerhuse.
Formålet med sommerhusloven var især at forhindre et øget pres på  

 landets rekreative arealer ved at sikre kontrol med en forventet øget  

 efterspørgsel efter jord til erhvervsmæssig rekreativ udnyttelse og at sikre,  

 at det fortsat skulle være muligt for den almindelige danske borger at  

 erhverve  

 et sommerhus i Danmark.
Loven har siden undergået en række mindre ændringer,  

 men hovedindholdet har ligget fast siden 1972.
5. Lovforslagets økonomiske og administrative  

 konsekvenser for det offentlige Lovforslaget medfører ikke økonomiske eller administrative  

 konsekvenser for regionplanmyndigheder eller kommuner, da lovændringen sigter  

 på at lempe forbuddet mod udvidelse af sommerhusområder i kystnærhedszonen,  

 og  

 eventuelle nyudlæg vil normalt kun finde sted på baggrund af en samlet  

 indstilling fra de berørte regionplanmyndigheder og kommuner.
Der må påregnes  

 begrænsede udgifter til staten (Skov- og Naturstyrelsen) til at udarbejde  

 landsplandirektiver.
6. Lovforslagets økonomiske og administrative  

 konsekvenser for erhvervslivet Lovforslaget medfører ikke administrative konsekvenser for  

 erhvervslivet.
Lovforslagets bestemmelser forventes at bidrage til en positiv  

 økonomisk udvikling i yderområderne.
7. Lovforslagets miljømæssige konsekvenser Ved udvidelse af sommerhusområder inddrages åbent land i  

 kystnærhedszonen til bebyggelse.
Kommuner og regionplanmyndigheder skal  

 godtgøre, at udbygningen kan ske uden at skæmme landskabet.
Det er et vigtigt  

 kriterium for tilladelse til udvidelse af et område, at den nye bebyggelse  

 kan  

 indpasses harmonisk i landskabet og i øvrigt ikke tilsidesætter væsentlige  

 naturbeskyttelsesinteresser.
I de sommerhusområder, der vil blive udlagt, forventes det,  

 at kommuner og regionplanmyndigheder arbejder med initiativer for en bedre  

 udnyttelse af både de nyudlagte og de eksisterende sommerhusgrunde.
Derudover  

 skal der ved udvidelse af sommerhusområder indtænkes strategier for  

 befolkningens  

 rekreative udnyttelse af og adgang til og fra området.
Der kan være tale om  

 naturgenopretning, stisystemer og grønne områder.
Kommuner og  

 regionplanmyndigheder opnår på denne måde en mulighed for at fastholde eller  

 højne kvaliteten i eksisterende såvel som i de nye sommerhusområder.
En udvidelse af et sommerhusområde kan forøge den lokale  

 trafik.
Det skal derfor i planlægningen overvejes, hvordan offentlighedens  

 adgang og den deraf afledte trafik i øvrigt håndteres, så den giver så få  

 gener  

 som muligt.
8. Administrative konsekvenser for borgerne og  

 konsekvenser for det frivillige foreningsliv Lovforslaget medfører ikke administrative konsekvenser for  

 borgerne eller det frivillige foreningsliv.
9. Regionale konsekvenser Lovforslagets bestemmelser giver mulighed for, at der  

 regionalt kan skabes et bedre grundlag for udvikling af kystområderne.  

 Muligheden for udvidelse af sommerhusområder i kystnærhedszonen forventes at  

 bidrage positivt til danskernes rekreative muligheder, såvel som til lokal  

 økonomisk udvikling i yderområder.
Bedre rammer for turisterhvervet kan bl.a.  

 medvirke til at skabe vækst og arbejdspladser lokalt.
10. Forholdet til EU-retten Som udgangspunkt er det kun personer med bopæl i Danmark,  

 der kan erhverve ejendomme til ferie- og fritidsformål i landet.
Det er  

 fastlagt i protokollen om ejendomserhvervelse i Danmark  

 (sommerhusprotokollen), at Danmark kan opretholde den lovgivning  

 om  

 erhvervelse af ejendomme, der ikke er helårsboliger, der var gældende den 1.  

 november 1993, da Maastricht-traktaten trådte i kraft.
Mulighederne for med  

 lovforslaget at tillade udlæg af nye sommerhusområder i kystnærhedszonen  

 indeholder ingen ændringer af lovgivningen om erhvervelse af sekundærboliger  

 (ferieboliger).
11. Hørte myndigheder og organisationer En række myndigheder og interesseorganisationer m.fl. er  

 hørt over et udkast til lovforslaget:
Advokatrådet Akademikernes Centralorganisation Amtsrådsforeningen Arkitektskolen i Aarhus Beskæftigelsesministeriet BY og BYG Byggefagenes kooperative Landssammenslutning Byggesocietetet Campingrådet Danmarks Naturfredningsforening Danmarks Turistråd Dansk Byggeri Dansk Bygningsinspektørforening Dansk Byplanlaboratorium Dansk Ejendomsmæglerforening Dansk Industri Dansk Landbrug Dansk Skovforening Danske Arkitekters Landsforbund De Danske Landboforeninger Danske Landskabsarkitekter DSI  De Samvirkende Invalideorganisationer DSK  De Samvirkende Købmænd Den Danske Landinspektørforening Det Centrale Handicapråd Direktoratet for FødevareErhverv Energistyrelsen Erhvervs- og Boligstyrelsen Erhvervs- og Selskabsstyrelsen FAB  Foreningen af Byplanlæggere Farvandsvæsenet Feriehusudlejernes Brancheforening Finansministeriet Forbrugerstyrelsen Forskningscentret for Skov- og Landskab Forskningsstyrelsen Foreningen af Rådgivende Ingeniører Foreningen for Energi og Miljø Forsvarsministeriet Frederiksberg Kommune Friluftsrådet Fritidshusejernes Landsforening Fødevaredirektoratet Greenpeace Danmark HORESTA HUR Håndværksrådet IDA Ingeniørforeningen i Danmark Indenrigs- og Sundhedsministeriet IT & Telestyrelsen Justitsministeriet Kammeradvokaturen Kirkeministeriet Kolonihaveforbundet for Danmark Kommunalteknisk Chefforening Kommunernes Landsforening Kulturarvsstyrelsen Kulturministeriet Kunstakademiets Arkitektskole Kystinspektoratet Københavns Kommune Landbrugsrådet Landbrugets Rådgivnings Center Landdistrikternes Fællesråd Landsforeningen Landsbyerne i Danmark Landsforeningen af Landsbysamfund Ministeriet for Flygtninge, Indvandrere og Integration Ministeriet for Fødevarer, Landbrug og Fiskeri Ministeriet for Videnskab, Teknologi og Udvikling NOAH Praktiserende Arkitekters Råd - PAR Sammenslutningen af Danske Småøer Skatteministeriet Socialministeriet Statsministeriet Told- og Skattestyrelsen Trafikministeriet Udenrigsministeriet Undervisningsministeriet Vejdirektoratet WWF Verdensnaturfonden Økonomi- og Erhvervsministeriet Økonomistyrelsen Vurdering af konsekvenserne af lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, amtskommuner og  

 kommuner Ingen.
 Der må påregnes begrænsede udgifter i staten til  

 udarbejdelse af et eller flere landsplandirektiver om udvidelse af  

 eksisterende sommerhusområder i kystnærhedszonen.
Administrative konsekvenser for stat, amtskommuner og  

 kommuner Ingen Ingen Økonomiske konsekvenser for erhvervslivet Lovforslagets bestemmelser giver mulighed for, at der i  

 visse dele af landet kan skabes bedre muligheder for udvikling af  

 turisterhvervet.
Ingen Administrative konsekvenser for erhvervslivet Ingen Ingen Miljømæssige konsekvenser Overvejelserne om udvidelse af eksisterende  

 sommerhusområder i en region skal indeholde en vurdering af muligheden for en  

 bedre anvendelse og kvalitet i de eksisterende områder, hvilket må forventes  

 at være positivt for udviklingen i de eksisterende sommerhusområder.
Hertil  

 kommer forventet øget livskvalitet for den del af befolkningen, der får  

 adgang til at eje og bruge sommerhuse.
 Kommuner og regionplanmyndigheder skal godtgøre at de  

 påtænkte udlæg kan ske uden at landskabet skæmmes.
 Den lokale trafik kan blive forøget, men gennem  

 planlægning forventes der ingen negative konsekvenser.
Administrative konsekvenser for borgerne Ingen Ingen Forholdet til EU retten Lovforslaget indeholder ingen EU-retlige aspekter.
Bemærkninger til lovforslagets enkelte bestemmelser Til § 1 Til nr. 1 Der er i dag forbud mod at udlægge nye sommerhusområder  

 indenfor kystnærhedszonen, jf. planlovens § 5b, stk. 1, nr. 3. Det  

 betyder, at udvidelser af eksisterende sommerhusområder og ændring af  

 områdernes afgrænsning ikke kan finde sted.
Med den foreslåede lovændring vil der kunne åbnes for en  

 udvidelse af nogle af de eksisterende sommerhusområder.
Ved sommerhusområder  

 forstås de områder, som Miljøministeriet pr. 1. august 1977 havde accepteret  

 som eksisterende, fastlagte sommerhusområder, jf. cirkulære af 28. august  

 1981  

 om planlægning af ferie-fritidsbebyggelse, eller som Miljøministeriet senere  

 har godkendt.
 Med et landsplandirektiv bliver der mulighed for at  

 varetage de særlige nationale interesser i kystnærhedszonen, samtidig med at  

 der gennem en udbygning af nogle eksisterende sommerhusområder bliver rum til  

 at støtte den økonomiske udvikling bl.a. af turismen i yderområderne.
Gennem et landsplandirektiv kan der gives mulighed for at  

 udlægge nye sommerhusgrunde bagved eksisterende sommerhusområder i  

 kystnærhedszonen.
Landsplandirektivet gives virkning som en regionplan, så  

 kommunerne efter vedtagelsen kan kommune- og lokalplanlægge for de konkrete  

 arealudlæg.
Det samlede antal sommerhuse i Danmark vil med lovændringen  

 kunne øges med maksimalt 8000 sommerhusgrunde svarende til en stigning på ca.  

 4% af de nuværende bebyggede sommerhusgrunde.
De i alt 8000 sommerhusgrunde  

 må  

 forventes fordelt mellem yderområderne.
Yderområder Regeringen vil fastholde den regionale balance i Danmark.  

 Landsplanredegørelse 2003 viste, at der generelt set er stor lighed mellem  

 regionerne i Danmark.
Væksten i folketal, beskæftigelse og indkomster har  

 imidlertid i de senere år været højere i regioner med store byer end i  

 regioner  

 med mindre byer.
Det er derfor vigtigt med initiativer, som kan bidrage til  

 udvikling i alle dele af landet.
 Muligheden for at udvide sommerhusområder inden for  

 kystnærhedszonen er derfor primært rettet mod de områder, der ligger uden for  

 Hovedstadsregionen og dets opland og de 6 landsdelscentre og deres oplande på  

 Fyn og i Jylland: Århus, Ålborg, Esbjerg, Midt-Vest, Trekantområdet og  

 Odense.
Krav til kommunernes og regionplanmyndighedernes  

 planlægning Det er vigtigt, at udbygningen af sommerhusområderne  

 lokaliseres rigtigt både i forhold til natur- og landskabsinteresser,  

 udviklingspotentialet i turismeerhvervet og befolkningens rekreative  

 interesser.
 Der vil derfor ved udarbejdelsen af landsplandirektivet  

 blive stillet en række krav til regionplanmyndighedernes og kommunernes  

 planlægning for en udbygning af de eksisterende sommerhusområder.
 Kriterierne kan sammenfattes i følgende punkter:
 1.  

 	  

    

 De væsentlige  

 natur- og landskabsressourcer, som de danske kyster rummer, skal fortsat  

 sikres.
2.  

 	  

    

 Kommende udvidelser  

 af sommerhusområder i kystnærhedszonen kan ikke foregå på arealer, der er  

 omfattet af bestemmelserne om klitfredning og strandbeskyttelse i lov om  

 naturbeskyttelse, dvs. at strandbeskyttelseszonen dvs. strandbredden og  

 kyststrækningen mellem beskyttelseslinjen og havet,  

    

  

 skal friholdes.
Udvidelse af sommerhusområder  

 skal således ske i den øvrige del af kystnærhedszonen (fra beskyttelseslinjen  

 til 3000 m). Sommerhusområder kan ikke udbygges i internationale  

 naturbeskyttelsesområder.
Der må heller ikke udlægges sommerhusgrunde inden  

 for  

 støjkonsekvenszonen omkring forsvarets arealer.
3.  

 	  

    

 Det øgede antal  

 sommerhuse skal placeres bag ved allerede eksisterende sommerhusområder.
Der  

 vil ikke blive tale om huludfyldning mellem to eksisterende sommerhusområder.  

 I  

 nogle tilfælde ligger et eksisterende sommerhusområde i  

 strandbeskyttelseszonen, men støder ikke op til 300 meterlinjen.
Det er ikke  

 udelukket at udvide et sådant område til nye sommerhuse, når det kan  

 indpasses  

 landskabeligt og når sommerhusgrundene placeres bagved det eksisterende  

 sommerhusområde og bagved 300-meterlinjen.
Det er dog en forudsætning, at  

 området søværts mellem 300-meterlinien og det eksisterende sommerhusområde  

 ikke  

 bebygges.
Området kan evt. anvendes som grønt fællesareal eller grøn kile og  

 dermed løfte kvaliteten af det samlede område.
4.  

 	  

    

 Udbygningen skal  

 primært finde sted i yderområder, hvor det kan være et af de instrumenter,  

 der  

 kan styrke området gennem bl.a. turisterhvervet.
Regionplanmyndigheder og  

 kommuner  

 skal på baggrund af sammenhængende turistpolitiske og rekreative overvejelser  

 redegøre for områdets situation, herunder befolkningsudvikling,  

 indkomstforhold, bymønster og serviceforsyning.
Der skal redegøres for,  

 hvordan  

 udvidelsen af sommerhusområderne bidrager til fremme af regionens strategi  

 for  

 en udvikling af turismeerhvervet.
Desuden skal de nuværende sommerhusområder  

 beskrives, herunder antallet af udlagte, men p.t. ubebyggede sommerhusgrunde.
 5.  

 	  

    

 Kommuner og  

 regionplanmyndigheder skal godtgøre, at udbygningen kan ske uden at skæmme  

 landskabet, og at der kan forventes en lokal økonomisk effekt af udbygningen.
 Det er en national interesse at bevare åbne, ubebyggede  

 kyster, så de fortsat kan opleves som landskabelige helheder med høj natur-  

 og  

 landskabsværdi.
 At væsentlige naturbeskyttelses- og landskabelige  

 interesser ikke tilsidesættes kan godtgøres ved at kommunernes og  

 regionplanmyndighedernes forslag til udvidelse af sommerhusområder ledsages  

 af  

 en visualisering af, hvordan den eksisterende bebyggelse tager sig ud, og  

 hvordan nye sommerhuse kan spille sammen med de eksisterende sommerhuse.  

 Visualiseringen skal illustrere konsekvenserne af bebyggelsen set fra  

 relevante  

 synsvinkler både fra landsiden og vandsiden.
Udover at vise bebyggelsens indpasning skal forslaget  

 indeholde overvejelser om og initiativer til, hvordan det samlede områdes  

 kvalitet og attraktion kan løftes og sikres.
Det kan eksempelvis være ved  

 anlæg  

 af grønne kiler, stier og fællesanlæg eller ved at foretage naturgenopretning  

 på nærliggende arealer.
Der skal også tages hensyn til, hvordan serviceanlæg  

 og  

 øvrig infrastruktur kan indpasses.
Forslaget skal endvidere indeholde  

 kortbilag, som skal angive den eksisterende og den planlagte arealanvendelse.  

 Udover planlagt og eksisterende bebyggelse skal kortbilaget vise nuværende og  

 planlagte rekreative og kvalitetsforbedrende initiativer og forhold, som  

 sikrer  

 offentlighedens adgang til kysten.
 Ved udarbejdelse af forslag til udvidelse af  

 sommerhusområder skal der foretages en vurdering af, om der er andre  

 arealinteresser som kan komme i konflikt med en eventuel udnyttelse af  

 området  

 til sommerhusbebyggelse, samt hvordan disse eventuelle konflikter forebygges.  

 Det gælder bl.a. hensynet til kulturarven og eksisterende  

 landbrugsproduktion.
Kommuner og regionplanmyndigheders forslag skal indsendes  

 som en samlet ansøgning.
Forslagene skal indeholde en samlet regional  

 vurdering  

 af påvirkningen for turisterhvervet, for de rekreative interesser, for natur  

 og  

 miljø samt den lokaløkonomiske effekt af forslaget.
Planlægning for udvidelse af et sommerhusområde skal  

 medvirke til at øge områdets attraktion og bidrage til at forbedre den lokale  

 økonomiske udvikling herunder beskæftigelsen.
I forslaget til udvidelse af et  

 sommerhusområde skal indgå en analyse og præsentation af, hvordan lokale og  

 regionale potentialer fx turistattraktioner, infrastrukturer og kulturelle og  

 rekreative tilbud kan spille sammen med udvidelsen af sommerhuskapaciteten  

 til  

 fremme af den lokale økonomi, særligt turisterhvervet.
Processen med at udarbejde landsplandirektiv Processen med udarbejdelsen af et eller flere  

 landsplandirektiver kan påbegyndes efter, at lovændringen er gennemført.  

 Processen indledes med, at staten melder rammer og forudsætninger for  

 planlægningen ud til regionplanmyndigheder og kommuner.
Regionplanmyndigheder og kommuner kan herefter i samarbejde  

 foreslå en udpegning af sommerhusområder, som kan udvides.
Forslagene skal  

 forholde sig til de udmeldte rammer og til de lovfastsatte forudsætninger for  

 udvidelser af eksisterende sommerhusområder.
Der vil blive fastsat en frist  

 for  

 fremsendelse af forslag, som forudsættes at være koordineret på regionalt  

 niveau.
 Efter forhandlinger om regionplanmyndighedernes og  

 kommunernes ønsker kan der udarbejdes et konkret forslag til  

 landsplandirektiv  

 med kortbilag.
 Landsplandirektivet vil blive fremlagt offentligt i 8 uger.  

 I denne periode vil regionplanmyndigheder, kommuner, statslige myndigheder,  

 borgere, interesseorganisationer mv. have mulighed for at fremsende  

 eventuelle  

 bemærkninger og indsigelser til det fremlagte forslag.
Når der er taget stilling til eventuelle bemærkninger og  

 indsigelser, kan det endelige landsplandirektiv udstedes og tillægges  

 retsvirkning som regionplan.
Dette betyder, at kommunerne umiddelbart efter  

 den  

 endelige vedtagelse af landsplandirektivet kan kommune- og lokalplanlægge for  

 en udvidelse af de sommerhusområder, som er omfattet af landsplandirektivet.  

 Folketingets Miljø- og Planlægningsudvalg vil i overensstemmelse med  

 sædvanlig  

 praksis blive orienteret forud for udsendelsen af landsplandirektivet.
Til § 2 Det foreslås, at loven træder i kraft den 1. juli 2004.
Lovforslaget sammenholdt med gældende lovbestemmelser Gældende formulering Lovforslaget § 1 I lov om planlægning, jf. lovbekendtgørelse nr. 763 af  

 11. september 2002, som ændret ved lov nr. 440 af 10. juni 2003 og § 4 i  

 lov nr. 1151 af 17. december 2003, foretages følgende ændringer:
§ 5 b  

                                                                         .  

                                                                            For  

 For planlægningen i kystnærhedszonen gælder, 1) at der kun må indrages nye arealer i byzone og planlægges  

 for anlæg i landzone, såfremt der er en særlig planlægningsmæssig eller  

 funktionel begrundelse for kystnær lokalisering, 2) at der bortset fra trafikhavneanlæg og andre overordnede  

 infrastrukturanlæg kun i ganske særlige tilfælde kan planlægges for  

 bebyggelse og anlæg på land, som forudsætter inddragelse af arealer på  

 søterritoriet eller særlig kystbeskyttelse, 3) at nye sommerhusområder ikke må udlægges, og at  

 eksisterende sommerhusområder skal fastholdes til ferieformål, jf. dog stk.2, 4) at ferie og fritidsanlæg skal lokaliseres efter  

 sammenhængende turistpolitiske overvejelser og kun i forbindelse med  

 eksisterende bysamfund eller større ferie- og fritidsbebyggelser, og 5) at offentlighedens adgang til kysten skal sikres og  

 udbygges.
 1.  


  

 § 5 b, stk. 2,  

  

 affattes  

 således:
Stk. 2.  

  

 Miljøministeren kan indtil 30. juni 2001 fastsætte regler efter § 3,  

 stk. 1 og stk. 2, 1. pkt., der fraviger stk. 1, nr. 3, således  

 at mindre arealer i sommerhusområder inden for kystnærhedszonen kan overføres  

 til byzone ved lokalplan.
Ved vurderingen af, hvilke arealer der kan tillades  

 overført til byzone, skal ministeren tage hensyn til arealernes betydning for  

 varetagelsen af de nationale planlægningsinteresser i kystområderne og  

 arealernes beliggenhed i forhold til den overordnede bystruktur i regionen.
  

  

 Stk. 2.  

  

 Miljøministeren kan fastsætte regler efter § 3, stk. 1 og  

 stk. 2, 1. pkt., der fraviger stk. 1, nr. 3, således at  

 eksisterende sommerhusområder inden for kystnærhedszonen og primært i landets  

 yderområder, kan udvides ved lokalplan, når udvidelsen sker bagved  

 sommerhusområdet og uden for arealer, der er omfattet af § 8 og  

 § 15 i naturbeskyttelsesloven om klitfredning og strandbeskyttelse.  

 Udvidelserne kan ske inden for en ramme af højst 8000 nye sommerhusgrunde i  

 landet som helhed.
Ved afgørelsen af, hvilke sommerhusområder der kan  

 udvides, skal ministeren finde det godtgjort, at udvidelsen ikke vil  

 tilsidesætte væsentlige naturbeskyttelses- og landskabelige interesser, og at  

 udvidelsen kan forventes at få en lokal økonomisk effekt. § 2 Loven træder i kraft den 1. juli 2004.
 1)  

 Den udvidede klitfrednings- og strandbeskyttelseslinje er gennemført ved lov  

 nr. 439 af 1. juni 1994 om ændring af lov om planlægning og lov om  

 naturbeskyttelse (Beskyttelse af kystområderne), som ændret ved lov nr. 282  

 af  

 12. maj 1999 (Ændring af reglerne om ikrafttrædelse mv. af den udvidede  

 klitfrednings- og strandbeskyttelseslinje samt om fastlæggelse heraf i  

 byzone).  

 Beskyttelseslinjerne er sat i kraft ved miljøministerens bekendtgørelser for  

 de  

 enkelte amter og er registreret i matriklen på de berørte ejendomme.
2)  

 Miljøministeriets cirkulære nr. 124 om planlægning af sommerhusområder af 16.  

 juni 1977, Sommerhuscirkulæret, 3)  

 Miljøministeriets cirkulære om planlægning af ferie- og fritidsbebyggelse af  

 28. august 1981, Ferie- og fritidscirkulæret.
 4)  

 Miljøministeriets cirkulære nr. 215 om planlægning og administration af  

 kystområderne af 19. december 1991, Kystcirkulæret.
