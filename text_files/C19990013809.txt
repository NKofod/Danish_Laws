Cirkulære om udvælgelseskriterier  

 for reservation af  

 støtte til helhedsorienteret byfornyelse I medfør af § 8, stk. 3, i lov om byfornyelse, jfr.  

 lovbekendtgørelse nr. 664 af 17. august 1999, fastsættes:
 § 1. Ved reservation af støtte til  

 ansøgninger om helhedsorienteret byfornyelse vil By- og  

 Boligministeriet tilstræbe, at der sker en geografisk spredning, en  

 spredning på kommunetyper og en spredning på  

 områdetyper.
 § 2. By- og Boligministeriet vil prioritere  

 følgende områder:
 1.	Ældre byområder i større byer med omfattende  

 byfornyelsesproblemer i form af nedslidte boliger med væsentlige  

 installationsmangler.
 2.	Nyere boligområder i større byer.
 3.	Områder i mindre byer, hvor der er behov for bymæssig  

 udvikling, herunder landsbyer.
 4.	Mindre belastede byområder, hvor indsatsen primært er  

 forebyggende.
 Stk. 2. By- og Boligministeriet vil prioritere i den i  

 stk. 1 nævnte rækkefølge, dog således at der  

 søges sikret reservation til ansøgninger tilhørende  

 mindst de 3 førstnævnte områder i stk. 1.
 Stk. 3. By- og Boligministeriet kan ændre  

 rækkefølgen efter stk. 1 som følge af de forhold,  

 der er nævnt i § 1 og §§ 3- 5.
 § 3. Højst en tredjedel af  

 investeringsrammen til helhedsorienteret byfornyelse kan anvendes til  

 områder, hvor der ikke indgår bygningsfornyelse af  

 betydning.
 § 4. By- og Boligministeriet vil prioritere  

 ansøgninger, hvor kommunen fremkommer med konkrete, operationelle  

 løsningsforslag til, hvordan følgende aspekter  

 inddrages:
 1.	Fremme af den lokale forankring med henblik på at beboerne  

 opnår en større identitetsfølelse og ansvarlighed for  

 området.
 2.	Inddragelse af private ressourcer, såvel fra organisationer  

 som virksomheder, med henblik på at igangsætte en positiv  

 udvikling.
 3.	Gennemførelse af en tværsektoriel og koordineret  

 indsats.
 4.	Kombination af helhedsorienteret byfornyelse med en eller flere af  

 lovens øvrige beslutningstyper, såvel indholdsmæssigt som  

 proceduremæssigt.
 5.	Sammenhæng mellem byfornyelsesprogrammet og den fysiske  

 planlægning.
 6.	Klare målsætninger og målbare  

 succeskriterier.
 § 5. By- og Boligministeriet vil tilstræbe  

 en spredning af temaer.
§ 6. Ansøgninger om reservation af  

 støtte til helhedsorienteret byfornyelse inden for de årlige  

 investeringsrammer skal indsendes til By- og Boligministeriet og være  

 kommet frem hertil senest den 7. januar.
Er den 7. januar en lørdag  

 eller søndag udskydes fristen til førstkommende hverdag.
 § 7. Cirkulæret træder i kraft  

 den 1. januar 2000.
 Stk.2. Samtidigt ophæves cirkulære nr. 182 af 10.  

 november 1998 om udvælgelseskriterier for reservation af støtte  

 til helhedsorienteret byfornyelse.
