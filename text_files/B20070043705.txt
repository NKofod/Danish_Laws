Bekendtgørelse  

 om afgørelse i sager om aktindsigt I medfør af § 16, stk. 5, i forvaltningsloven,  

 jf. lov nr. 571 af 19. december 1985, som ændret senest ved § 4 i lov  

 nr.  

 552 af 24. juni 2005, og § 15, stk. 3, i lov om offentlighed i  

 forvaltningen (offentlighedsloven), jf. lov nr. 572 af 19. december 1985, som  

 ændret senest ved § 5 i lov nr. 552 af 24. juni 2005, fastsættes:
 § 1.  

  

 Told-  

 og skatteforvaltningen kan som sekretariat for Skatterådet, Spillenævnet,  

 skatte-, vurderings- og motorankenævnene træffe afgørelse i sager om  

 aktindsigt.
 Stk. 2.  

  

 Landsskatteretten kan træffe afgørelse i sager om aktindsigt uden medvirken  

 af  

 ordinære retsmedlemmer.
 § 2.  

  

 Afgørelse om aktindsigt truffet af told- og skatteforvaltningen eller  

 spillemyndigheden i tilfælde, hvor der ikke er klageadgang til  

 Skatteministeriet i den sag, begæringen om aktindsigt vedrører, kan ikke  

 påklages til Skatteministeriet, jf. dog stk. 2. Klage over disse  

 afgørelser kan i stedet ske til Landsskatteretten.
 Stk. 2.  

  

 Afgørelse  

 om aktindsigt truffet af told- og skatteforvaltningen i ansættelses- og  

 personalesager kan påklages til Skatteministeriet.
 Stk. 3.  

  

 Afgørelse  

 om aktindsigt truffet af Skatterådet, Spillenævnet, skatte-, vurderings-  

 eller  

 motorankenævnene i tilfælde, hvor der ikke er klageadgang i den sag,  

 begæringen  

 om aktindsigt vedrører, kan ikke påklages til anden administrativ myndighed.
 § 3.  

  

 Bekendtgørelsen træder i kraft den 16. maj 2007.
