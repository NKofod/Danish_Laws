Efter § 65, stk. 5, i lov om arbejdsløshedsforsikring m.v., jf.  

 lovbekendtgørelse nr. 752 af 1. september 1992 som ændret ved lov nr. 436 af 30. juni 1993 og § 37, stk. 4, i bekendtgørelse om en aktiv arbejdsmarkedsindsats fastsættes efter forhandling med Landsarbejdsrådet:
Generel vejledningspligt § 1.  En arbejdsløshedskasse har pligt til aktivt at  

 informere sine medlemmer om de rettigheder og pligter, der følger af lov om  

 arbejdsløshedsforsikring m.v. kap. 7 - 16, samt om medlemmets rettigheder og  

 pligter i øvrigt efter arbejdsmarkedslovgivningen.
Arbejdsløshedskassen skal  

 herudover ved personlig kontakt vejlede det enkelte medlem, når medlemmet har  

 behov herfor.
 Stk. 2.  Informationsforpligtelsen kan, hvor intet andet  

 er bestemt, opfyldes ved udlevering af fyldestgørende informationsmateriale.
 § 2.  Arbejdsløshedskassen skal straks, når et medlem  

 bliver ledigt, informere medlemmet om betydningen af pligten til at stå til  

 rådighed for arbejdsmarkedet.
 Stk. 2.  Arbejdsløshedskassen skal informere medlemmet  

 om, på hvilke tidspunkter og i hvilke situationer arbejdsløshedskassen har  

 pligt til at vurdere medlemmets rådighed.
 Stk. 3.  Arbejdsløshedskassen skal informere medlemmet  

 om forløbet ved udarbejdelse af en individuel handlingsplan og om medlemmets  

 rettigheder og pligter i forbindelse hermed.
 Stk. 4.  Arbejdsløshedskassen skal sikre sig, at  

 medlemmet bliver bekendt med betydningen af at opretholde kontakten til  

 Arbejdsformidlingen, kravet om at være arbejdssøgende og om de  

 dagpengemæssige konsekvenser af at afslå formidlet arbejde.
 § 3.  Arbejdsløshedskassen skal vejlede et medlem om  

 mulighederne for at få beskæftigelse på det almindelige arbejdsmarked, om  

 muligheden for at få tilbud i henhold til lov om en aktiv  

 arbejdsmarkedspolitik og om de dagpengemæssige konsekvenser af at afslå,  

 udeblive fra, ophøre med eller afbryde et tilbud, som medlemmet har fået som  

 led i den arbejdsmarkedspolitiske indsats.
 § 4.  Når et medlem oplyser, at medlemmet overvejer at  

 rejse til udlandet for at søge eller overtage arbejde, skal  

 arbejdsløshedskassen tilbyde medlemmet en individuel og personlig samtale,  

 hvor arbejdsløshedskassen vejleder medlemmet om de regler, der har betydning  

 i den forbindelse.
Medlemmets oplysningspligt § 5.  Et medlem skal medvirke ved tilvejebringelsen af  

 de oplysninger, som arbejdsløshedskassen har behov for at kende for at kunne  

 opfylde sin vejledningspligt.
Den individuelle handlingsplan § 6.  Når Arbejdsformidlingen underretter  

 arbejdsløshedskassen om, at et medlem skal have udarbejdet en individuel  

 handlingsplan, kan arbejdsløshedskassen indkalde medlemmet til møde om  

 forberedelse af handlingsplanen.
§ 7.  Når arbejdsløshedskassen modtager kopi af et  

 medlems individuelle handlingsplan fra Arbejdsformidlingen, skal  

 arbejdsløshedskassen - inden 4 uger efter underskrivelsen af den individuelle  

 handlingsplan - vejlede medlemmet om handlingsplanens betydning for retten  

 til dagpenge og rådighedsforpligtelsen.
Vejledningen kan ske skriftligt eller  

 ved en samtale i arbejdsløshedskassen.
 Stk. 2.  Arbejdsløshedskassen skal tilbyde medlemmet en  

 personlig samtale.
 Stk. 3.  Når Arbejdsformidlingen har givet  

 arbejdsløshedskassen kopi af et medlems reviderede individuelle  

 handlingsplan, skal arbejdsløshedskassen, hvis revisionen medfører ændringer  

 i medlemmets rådighedsforpligtelse, vejlede medlemmet herom, jf. stk. 1 og 2.
 Stk. 4.  Hvis revisionen af en individuel handlingsplan  

 ikke medfører ændringer i medlemmets rådighedsforpligtelse, kan  

 arbejdsløshedskassen rette henvendelse til medlemmet med henblik på  

 vejledning og rådgivning i forbindelse med den reviderede handlingsplan.
Vejledningsmøder § 8.  Arbejdsløshedskassen skal senest afholde et møde  

 med medlemmet, hvor medlemmet vejledes om rettigheder og pligter, når Stk. 2.  Arbejdsløshedskassen skal senest afholde et  

 møde med medlemmet, hvor medlemmet vejledes om retten til et rimeligt tilbud,  

 når medlemmet har været ledigt i sammenlagt 20 måneder, jf. § 144, stk. 1, i  

 bekendtgørelse om en aktiv arbejdsmarkedsindsats.
 Stk. 3.  Arbejdsløshedskassen skal senest afholde et  

 møde med medlemmet, hvor medlemmet vejledes om overgangen til delperiode 2,  

 når medlemmet har været ledigt i sammenlagt 44 måneder, jf. § 144, stk. 2, i  

 bekendtgørelse om en aktiv arbejdsmarkedsindsats.
 Stk. 4.  Arbejdsløshedskassen skal skriftligt og  

 personligt indkalde et medlem til møde i henhold til stk. 1-3. Hvis medlemmet  

 er forhindret i at møde op til en samtale, skal arbejdsløshedskassen snarest  

 muligt skriftligt indkalde medlemmet til en ny samtale.
 § 9.  Arbejdsløshedskassen kan vejlede medlemmet i  

 jobsøgningsfærdigheder, hvis arbejdsløshedskassen skønner, at medlemmets  

 beskæftigelsesmuligheder herved forbedres.
 Stk. 2.  Arbejdsløshedskassen kan kræve, at medlemmet  

 deltager i et jobsøgningskursus, hvis arbejdsløshedskassen skønner, at  

 medlemmet har et særligt behov herfor.
 Informationsudveksling m.v.
 § 10.  Arbejdsløshedskassen får fra  

 Arbejdsformidlingen, til brug for vejledningen af et medlem, kopi af  

 medlemmets individuelle handlingsplan og de oplysninger, der fremgår af bilag  

 1. Informationerne skal opbevares af arbejdsløshedskassen.
Stk. 2.  Arbejdsløshedskassen skal notere, hvad  

 medlemmet er blevet informeret og vejledt om, og notere de oplysninger,  

 medlemmet har givet til brug for arbejdsløshedskassens vejledning.
Notaterne  

 skal opbevares af arbejdsløshedskassen, jf. bilag 2.
 Stk. 3.  Arbejdsløshedskassen skal give  

 Arbejdsformidlingen de oplysninger, der fremgår af bilag 1.
 § 11.  Arbejdsløshedskassen skal sikre sig den  

 fornødne dokumentation for arbejdsløshedskassens administration af reglerne i  

 denne bekendtgørelse, jf. § 79, stk. 3, i lov om arbejdsløshedsforsikring  

 m.v.
 Ikrafttræden m.v.
 § 12.  Der udarbejdes en vejledning om anvendelsen af  

 bekendtgørelsen.
 § 13.  Arbejdsministeren fastsætter tidspunktet for  

 bekendtgørelsens ikrafttræden.
 Stk. 2.  Samtidigt ophæves følgende retsforskrifter:
Direktoratet for  

 Arbejdsløshedsforsikringen, den 12. november 1993 Troels Nørgaard / Tove Loft Bilag 1 Oversigt over de informationer, der skal udveksles mellem  

 arbejdsløshedskassen og Arbejdsformidlingen til brug for vejledning af ledige  

 arbejdsløshedskassemedlemmer.
