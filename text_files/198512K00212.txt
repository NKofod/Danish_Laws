Nr LSF 212 Forslag til Lov om ændring af lov om afgift af charterflyvning Fremsat af ministeren for skatter afgifter den 14. marts 1986 § 1 I lov om afgift af charterflyvning, jfr. lovbekendtgørelse nr. 381 af 1. juli 1982, som ændret ved § 12 i lov nr. 149 af 11. april 1984, foretages følgende ændring:
 § 2 affattes således:
»§ 2. Afgiften udgør 300 kr. pr. passager, der i en dansk lufthavn påbegynder charterflyvning til andre europæiske lande eller Marokko, Algeriet, Tunesien, Libyen, Egypten, Israel, Libanon, Syrien og Cypern.
For charterflyvninger til andre lande udgør afgiften 400 kr. pr. passager.« § 2 Stk. 1. Loven træder i kraft den 1. april 1986.
Stk. 2. Ministeren for skatter og afgifter fastsætter de fornødne overgangsbestemmelser.
Oprindeligt fremsat lovforslag Blad nr 624 § 1 I lov om afgift af charterflyvning, jfr. lovbekendtgørelse nr. 381 af 1. juli 1982, som ændret ved § 12 i lov nr. 149 af 11. april 1984, foretages følgende ændring:
 § 2 affattes således:
»§ 2. Afgiften udgør 300 kr. pr. passager, der i en dansk lufthavn påbegynder charterflyvning til andre europæiske lande eller Marokko, Algeriet, Tunesien, Libyen, Egypten, Israel, Libanon, Syrien og Cypern.
For charterflyvninger til andre lande udgør afgiften 400 kr. pr. passager.« § 2 Stk. 1. Loven træder i kraft den 1. april 1986.
Stk. 2. Ministeren for skatter og afgifter fastsætter de fornødne overgangsbestemmelser.
BEMÆRKNINGER TIL LOVFORSLAGET Ved lov nr. 226 af 4. juni 1980 blev charterafgiften forhøjet fra 125 til 180 kr. pr. passager, der påbegynder charterflyvning i en dansk lufthavn.
 Ved lovforslaget foreslås charterafgiften forhøjet til 300 kr. pr.
passager for charterflyvning til andre europæiske lande og middelhavslandene.
Denne afgiftssats skal også gælde for charterflyvning til de øer, der hører til de pågældende lande.
For rejser til andre lande foreslås indført en højere afgiftssats på 400 kr. pr. passager.
 Charterafgiften anslås at ville give en indtægt på ca. 155 mill. kr.
 i indeværende finansår.
Den foreslåede forhøjelse af afgiften vil ved uændret passagerantal indbringe knap 110 mill. kr. i årlig merindtægt.
Den foreslåede tillægsafgift på 100 kr. for rejser uden for Europa m.v. vil heraf skønsmæssigt udgøre 5 mill. kr.
 Det er foreslået, at loven træder i kraft den 1. april 1986.
Ministeren vil i en bekendtgørelse fastsætte de nærmere overgangsregler, herunder at der ses bort fra afgiftsforhøjelser for rejser, der er solgt før den dato, loven træder i kraft, uanset at rejsen finder sted efter denne dato.
Toldvæsenets administrationsomkostninger i forbindelse med lovens gennemførelse anslås til 55.000 kr.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget § 2, affattes således:
»§ 2. Afgiften udgør 300 kr. pr. passager, der i en dansk lufthavn påbegynder charterflyvning til andre europæiske lande eller Marokko, Algeriet, Tunesien, Libyen, Egypten, Israel, Libanon, Syrien og Cypern.
For charterflyvninger til andre lande udgør afgiften 400 kr. pr. passager.« --/ § 2. Afgiften udgør 180 kr. pr. passager, der påbegynder charterflyvningen  

 i en dansk lufthavn.
