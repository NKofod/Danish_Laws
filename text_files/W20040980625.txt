Landsskatteretskendelse vedr. tinglysningsafgift.
Allonge til  

 løsørepantebrev.
Inddragelse af yderligere pant.
 Klagen skyldes, at en allonge til et  

 løsøreejerpantebrev, hvorved der inddrages yderligere pant, er anset for  

 tinglysningsafgiftspligtigt,  

 da pantsætter er en anden end ved tidligere tinglysninger.
Landsskatterettens afgørelse Afgiftsmyndighedens afgørelse  

 stadfæstes.
Sagens oplysninger Ejerpantebrev stort 2.550.000 kr. blev  

 udstedt den 21. september 2001 af B, og gav pant i 2 Mercedes-Benz Lastvogne.  

 Ejerpantebrevet blev tinglyst den 20. november 2001. Der blev herved betalt  

 10.300 kr. i tinglysningsafgift.
Ved påtegning af 8. februar 2002,  

 tinglyst den 19. marts 2002, blev ejerpantebrevet transporteret fra vognmand  

 B  

 til B og C I/S.
Der blev herved betalt 1.400 kr. i tinglysningsafgift.
Ved påtegning af 30. december 2002,  

 tinglyst den 21. marts 2003, blev pantebrevet forhøjet til 3.000.000 kr., og  

 der blev indskiftet 2 og udskiftet 1 køretøj.
Der blev herved betalt dobbelt  

 grundafgift eller 2.800 kr. samt yderligere 6.800 kr. i tinglysningsafgift  

 for  

 forhøjelse af pantebrevets pålydende.
 Ved påtegning af 4. november 2003,  

 tinglyst den 13. november 2003, blev der indskiftet 4 og udskiftet 1 køretøj.  

 Der blev herved betalt dobbelt grundafgift eller 2.800 kr. i  

 tinglysningsafgift.
Retten i X har fremsendt ejerpantebrevet  

 til afgiftsprøve hos afgiftsmyndigheden, og har ved fremsendelsen bl.a.  

 anført,  

 at Bil- og Personbogens medarbejdere hidtil har været af den opfattelse, at  

 betalingerne af afgift i forbindelse med tinglysningerne den 21. marts og 13.  

 november 2003 var korrekte, og at bestemmelsen i tinglysningsafgiftslovens §  

 5,  

 stk. 4, skulle forstås således, at der alene udløstes fuld ny afgift såfremt  

 udvidelsen/udskiftningen skete i samme påtegning som transporten.
Bil- og  

 Personbogens praksis har været i overensstemmelse hermed.
Afgiftsmyndighedens afgørelse Afgiftsmyndigheden har ved den påklagede  

 afgørelse fastsat tinglysningsafgiften af det omhandlede ejerpantebrev for  

 tinglysningen den 13. november 2003 af allongen til ejerpantebrevet således:
Afgiftsgrundlag, jf.  

 tinglysningsafgiftslovens § 5, stk. 3, jf. stk. 1 3.000.000 kr.
 Variabel afgift, jf.  

 tinglysningsafgiftslovens § 5, stk. 1, oprundet:
 45.000 kr.
Fast afgift, jf.  

 tinglysningsafgiftslovens § 5, stk. 1 1.400 kr.
 I alt:
 46.400 kr.
 Da der ved anmeldelsen til tinglysning  

 er betalt 2.800 kr. er den skyldige afgift anset at udgøre 43.600 kr., som er  

 tillagt 2.180 kr., jf. tinglysningsafgiftslovens § 20, da den fulde afgift  

 ikke  

 blev betalt ved anmeldelsen.
 Det skyldige beløb er herefter fastsat  

 til 45.780 kr.
Afgiftsmyndigheden har ved afgørelsen  

 bl.a. henvist til, at der efter tinglysningsafgiftslovens § 5, stk. 4, 1.  

 pkt.,  

 beregnes dobbelt afgift efter § 7 ved tinglysning af ændringer, hvorved der  

 inddrages andet eller yderligere løsøre under pantet.
Efter lovens § 5, stk.  

 4,  

 3. pkt., skal der svares afgift efter § 5, stk. 1, da pantsætter ved  

 tinglysningen er en anden end pantsætter efter den tidligere tinglyste  

 pantsætning.
Der skulle derfor have været betalt tinglysningsafgift efter §  

 5,  

 stk. 1, allerede ved tinglysningen den 21. marts 2003, hvor der blev  

 inddraget  

 yderligere løsøre under pantet.
I anledning af sagens påklage til  

 Landsskatteretten har afgiftsmyndigheden yderligere udtalt bl.a., at det kun  

 er  

 afgiftsmyndigheden, der kan tage stilling til og kontrollere, om der er  

 betalt  

 den korrekte tinglysningsafgift.
Den påklagede afgørelse er i  

 overensstemmelse  

 med afgiftsmyndighedens praksis, og det har ikke her overfor nogen betydning,  

 at tinglysningsmyndighederne, Bil- og Personbogen, ikke har været opmærksomme  

 herpå.
Bestemmelsen i tinglysningsafgiftslovens  

 § 5, stk. 4, 1. pkt. er en undtagelse til hovedreglen i § 5, stk. 3, 1. pkt.  

 Efter denne bestemmelse skal der for ændringer af pant i erhvervsaktiver,  

 hvorved der inddrages andet eller yderligere løsøre under pantet, alene  

 betales  

 en afgift på 2 x 1.400 kr.
Der skal dog betales fuld afgift efter § 5, stk.  

 1,  

 hvis pantsætter efter tinglysningen er en anden, end pantsætter efter den  

 tidligere  

 tinglyste pantsætning.
Da reglen i lovens § 5, stk. 4, 1. pkt. er en  

 undtagelsesbestemmelse,  

 skal den fortolkes indskrænkende.
Der skal i afgiftsmæssig henseende ikke  

 sondres mellem den situation, hvor et pantsætterskifte og en udskiftning af  

 erhvervsaktiver  

 bliver tinglyst samtidig og den situation, hvor et pantsætterskifte bliver  

 tinglyst før en udskiftning af erhvervsaktiver.
Bestemmelsen skal forstås  

 sådan, at hvis der er sket et pantsætterskifte, skal der betales fuld  

 tinglysningsafgift efter § 5, stk. 1, for den førstkommende udskiftning af  

 erhvervsaktiver, uanset hvornår den finder sted.
Begrebet "pantsætter efter den  

 tidligere tinglyste pantsætning", omfatter derfor kun den person eller  

 det  

 selskab, der oprindeligt gav pant i den eller de pågældende genstande, og  

 ikke  

 den person eller det selskab, der er blevet debitor ved en transport.
Dette  

 gælder uanset om udskiftningen af erhvervsaktiver bliver tinglyst samtidig  

 med  

 et pantsætterskifte eller bagefter.
I den foreliggende sag blev der først  

 tinglyst et pantsætterskifte fra B til Bog C  

 I/S v.
B.
Derefter blev der tinglyst en pantudvidelse.
Denne  

 pantudvidelse er herefter ikke omfattet af tinglysningsafgiftslovens § 5,  

 stk.  

 4, 1. pkt.
Der kunne ikke i stedet have været  

 oprettet et afløsningspantebrev ved udskiftningen af erhvervsløsøret.
Efter §  

 5, stk. 4, 4. pkt., er der kun adgang til at oprette afløsningspantebreve i  

 den  

 situation, hvor der sker en inddragelse af erhvervsaktiver.
Der kan ikke  

 oprettes et afløsningspantebrev, hvis der alene er sket et skifte af  

 pantsætter.
Dette vil udløse fuld tinglysningsafgift efter § 5, stk. 1.  

 Derudover  

 forudsætter en inddragelse af erhvervsaktiver ved et afløsningspantebrev, at  

 det tidligere pantebrev bliver aflyst samtidig med, at afløsningspantebrevet  

 bliver anmeldt til tinglysning.
Hvis denne betingelse ikke er opfyldt, skal  

 der  

 betales fuld tinglysningsafgift af hele det pantsikrede beløb ved anmeldelsen  

 til tinglysning af afløsningspantebrevet.
Kravet om, at det tidligere  

 pantebrev  

 skal aflyses, når afløsningspantebrevet bliver anmeldt til tinglysning,  

 betyder, at det er muligt for Bil- og Personbogen og for afgiftsmyndigheden  

 at  

 kontrollere, om der er sket et pantsætterskifte eller ikke.
 Det er endvidere bemærket, at det, hvis  

 en afgiftspligtig forsøger at unddrage sig afgift på den af klageren  

 beskrevne  

 måde, kan straffes med bøde eller fængsel, jf. tinglysningsafgiftslovens §  

 30,  

 hvorefter den, der forsætligt eller groft uagtsomt foretager en urigtig  

 beregning af afgiften med forsæt til at unddrage statskassen afgift, straffes  

 med bøde eller fængsel i indtil to år.
Klagerens påstand og argumenter Klageren har overfor Landsskatteretten  

 fremsat påstand om fritagelse for tilsvar af yderligere tinglysningsafgift  

 som  

 fastsat ved den påklagede afgørelse.
Til støtte for påstanden har klageren  

 bl.a. gjort gældende, at pantebrevet ved en tidligere tinglysning er  

 transporteret til en ny debitor.
Der er ikke tale om, at debitorskiftet sker  

 samtidigt med udskiftningen af aktiver.
En sådan tinglysning udløser alene  

 dobbelt grundafgift, jf. tinglysningsafgiftsloven § 5, stk. 4.
Det følger af tinglysningsafgiftslovens  

 5, stk. 4, 3. pkt., at "der svares dog afgift efter stk. 1, når  

 pantsætter  

 ved tinglysningen er en anden end pantsætter efter den tidligere tinglyste  

 pantsætning". Denne ordlyd må betyde, at såfremt man ønsker på én gang  

 at  

 udskifte erhvervsaktiver og transportere pantebrevet til en ny debitor, skal  

 der betales fuld afgift.
Hvis situationen derimod er den, at debitorskifte er  

 tinglyst tidligere, og man siden hen ønsker at udskifte nogle af de pantsatte  

 aktiver, er pantsætter ved denne tinglysning den samme som efter den  

 tidligere  

 tinglyste pantsætning, og der skal alene betales dobbelt grundafgift.
Meningen med at få tinglyst et  

 debitorskifte er, at man derved får fastslået, at det nu er denne debitor,  

 der  

 står som pantsætter i henhold til pantebrevet.
Ved en efterfølgende  

 tinglysning  

 af udskiftning af erhvervsaktiver må der derfor antages at være identitet  

 mellem den, der er pantsætter ved denne tinglysning, og den, der er  

 pantsætter  

 ifølge det allerede tinglyste pantebrev, da transporten til den nye debitor  

 jo  

 netop er tinglyst.
 I det pågældende tilfælde forbliver  

 pantsætteren altså den samme i forbindelse med tinglysningen af en allonge,  

 hvorved der inddrages yderligere løsøre under pantet, og situationen er  

 derfor  

 ikke omfattet af ordlyden af den nævnte bestemmelse i § 5, stk. 4, 3. pkt.
 Der er ikke hjemmel i § 5, stk. 4, til  

 at udstrække kravet om debitoridentitet til alle tilfælde, hvor der engang  

 har  

 været debitorskifte i relation til et pantebrev, der giver pant i  

 erhvervsaktiver.
Alternativt kunne der ved udskiftning af  

 erhvervsløsøre have været udfærdiget et afløsningspantebrev, jf.  

 tinglysningsafgiftslovens  

 § 5, stk. 4, sidste pkt.  efter at debitorskiftet var foretaget.
I så  

 fald  

 ville det ikke ved efterfølgende udskiftninger af aktiver fremgå, om der  

 tidligere var sket debitorskifte på pantebrevet.
Det  

 er ikke hensigtsmæssigt, at afgiftsspørgsmålet  

 får forskelligt udfald alt efter, om der er lavet et afløsningspantebrev  

 eller  

 ej.
Der er herved ikke tænkt på den situation, hvor der bevidst søges  

 unddraget  

 afgift.
 Der er endvidere henvist til Bil- og  

 Personbogens hidtidige praksis, som er gjort gældende at være i  

 overensstemmelse med den af klageren anførte fortolkning.
Landsskatterettens bemærkninger og  

 begrundelse Det er alene afgiftsmyndigheden  og  

 ikke tinglysningsmyndighederne  der er sagligt kompetent vedrørende  

 spørgsmål  

 om tinglysningsafgift, jf. tinglysningsafgiftslovens § 25. Afgiftsmyndigheden  

 er derfor ikke bundet af tinglysningsmyndighedernes eventuelle praksis på  

 området, ligesom der ikke ved tilkendegivelser fra tinglysningsmyndighederne  

 kan skabes en individuel retsbeskyttet forventning hos en afgiftspligtig.
 Tinglysningsafgiftslovens § 5, stk. 3,  

 og stk. 4, har følgende ordlyd:
Stk. 3. For tinglysning af ændringer,  

 hvorved der inddrages anden eller yderligere fast ejendom eller løsøre m.v.  

 under pantet, beregnes afgift af hele det pantsikrede beløb efter  

 stk. 1,  

 jf. dog stk. 4. Ved tinglysning af matrikulære ændringer beregnes afgift  

 efter § 7. Stk. 4. Hvis der er givet pant i  

 erhvervsaktiver bortset fra fast ejendom, beregnes dobbelt afgift efter  

 § 7 ved tinglysning af ændringer, hvorved der inddrages andet eller  

 yderligere løsøre under pantet.
Der skal ved anmeldelsen afgives erklæring  

 om,  

 at ændringen er omfattet af 1. pkt.
Der svares dog afgift efter stk. 1,  

 når pantsætter ved tinglysningen er en anden end pantsætter efter den  

 tidligere  

 tinglyste pantsætning. Ændringer af pant i erhvervsaktiver kan ske ved  

 påtegning på det eksisterende pantebrev eller ved tinglysning af et  

 afløsningspantebrev.
Sker ændringen ved afløsningspantebreve, er det en  

 betingelse, at anmeldelse til tinglysning af det nye pant sker samtidig med  

 aflysning af det tidligere pant. Af bemærkningerne til de nævnte  

 lovbestemmelser fremgår af lovforslag L 208 af 2. juni 1999 bl.a. følgende:
Som en undtagelse til bestemmelserne i  

 stk. 3 foreslås det imidlertid i stk. 4, at der ved tinglysning af ændringer  

 i  

 pant i erhvervsaktiver bortset fra fast ejendom alene skal svares dobbelt  

 afgift efter § 7. Der skal således betales 2.800 kr. ved tinglysning af  

 ændringer, hvorved pantet ombyttes, eller der inddrages andet eller  

 yderligere  

 løsøre under pantet. ( ) Anvendelsen af stk. 4 forudsætter, at pantsætteren  

 ved  

 den nye tinglysning er den samme som efter den tidligere.
Er pantsætteren en  

 anden,  

 skal der svares afgift efter § 5, stk. 1. Med den foreslåede undtagelse er  

 der  

 taget hensyn til den gældende praksis indenfor dele af erhvervslivet,  

 herunder  

 store dele af brugtvognshandelen, hvorefter virksomheden finansieres ved pant  

 i  

 anlægs- og omsætningsaktiver. Hovedreglen ved inddragelse af  

 yderligere løsøre under pantet er således afgiftsberigtigelse af hele det  

 pantsikrede beløb efter § 5, stk. 3, jf. stk. 1, mens der som undtagelse  

 hertil  

 gælder reglen i § 5, stk. 4, 1. pkt.
Tinglysningsafgiftslovens § 5, stk. 4,  

 1. pkt., skal herefter fortolkes indskrænkende således, at der altid udløses  

 afgift efter hovedreglen i § 5, stk. 3, jf. stk. 1, samt jf. stk. 4, 3. pkt.,  

 ved tinglysning af udskiftning af erhvervsaktiver, hvor pantsætter ved denne  

 tinglysning  uanset om pantsætter er indtrådt ved debitorskifte   

 ikke er den,  

 der senest har foretaget tinglysning af en pantsætning.
Dette gælder både  

 hvor  

 udskiftningen af erhvervsaktiver bliver tinglyst efter et pantsætterskifte og  

 samtidig hermed.
 Da ejerpantebrevet den 19. marts 2002  

 blev transporteret til en ny kreditor og debitor, og der ved allonge anmeldt  

 til tinglysning den 13. november 2003 blev inddraget yderligere løsøre under  

 pantet,  

 er der udløst tinglysningsafgift efter tinglysningsafgiftslovens § 5, stk. 3,  

 jf. stk. 1, samt stk. 4, 3. pkt.
 Det bemærkes endvidere, at der i medfør  

 af tinglysningsafgiftslovens § 5, stk. 4, ikke kan oprettes et  

 afløsningspantebrev, hvor der alene sker et pantsætterskifte, uden at dette  

 udløser afgift efter tinglysningsafgiftslovens § 5, stk. 1.
 Herefter, og idet afgiftsmyndighedens  

 opgørelse af tinglysningsafgiften tiltrædes, stadfæstes den påklagede  

 afgørelse.
