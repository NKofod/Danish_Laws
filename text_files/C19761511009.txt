(Til fremstillere og importører af  

 farmaceutiske specialiteter) Man skal herved meddele at sundhedsstyrelsen, efter ikrafttræden af lov  

 nr. 327 af 26. juni 1975 om lægemidler agter at følge nedenstående  

 retningslinier vedrørende prisanmeldelser og offentliggørelser i forbindelse  

 med markedsføring af registrerede farmaceutiske specialiteter.
 Optagelse i og slettelse af specialitetsregistret af farmaceutiske  

 specialiteter og af dispenseringsformer heraf vil af sundhedsstyrelsen som  

 hidtil blive offentliggjort i Statstidende samtidig med markedsføringen i  

 Danmark, respektive tilbagetrækningen fra markedet, af hver enkelt  

 dispenseringsform.
 Offentliggørelse af markedsføring vil omfatte specialitetens navn,  

 virksomme indholdsstoffer, registreringsindehaver, godkendte indikationer og  

 dispenseringsformer, samt efter omstændighederne den i bekendtgørelse nr. 613  

 af 15. december 1975 om undtagelse fra apoteksforbehold af visse jern- og  

 vitaminpræparater samt antiparasitære midler til dyr § 1, stk. 1, omtalte  

 markering, respektive slettelse af denne markering.
 Offentliggørelse af tilbagetrækning fra markedet vil alene omfatte  

 specialitetens navn, dispenseringsform og registreringsindehaveren.
Samtidig med offentliggørelsen i Statstidende vil sundhedsstyrelsen  

 foranledige tilsvarende ændring i den af Danmarks Apotekerforening  

 udarbejdede specialitetstakst offentliggjort.
Specialitetstaksten vil således  

 til enhver tid give oplysning om, hvilket sortiment af farmaceutiske  

 specialiteter der er markedsført her i landet.
Anmelselse af priser og ændringer i priser på farmaceutiske specialiteter,  

 herunder sådanne svangerskabsforebyggende midler, som ikke i medfør af § 1,  

 stk. 2, i bekendtgørelse nr. 610 af 15. december 1975 om  

 svangerskabsforebyggende midler er undtaget fra lov om lægemidler, skal  

 fremsendes i 2 eksemplarer til sundhedsstyrelsen, adresse: Sundhedsstyrelsens  

 farmaceutiske laboratorium, Frederikssundsvej 378, 2700 Brønshøj, senest 14  

 dage, før de skal træde i kraft.
I anmeldelsen skal anføres detaillistens  

 indkøbspris pr. pakning excl. merværdiafgift.
 Anmeldelsespligten gælder også lægemidler, der er omfattet af ovennævnte  

 bekendtgørelse om visse lægemidler til dyr, uanset priserne på disse  

 lægemidler ikke fastsættes i henhold til apotekerlovens § 30. Såfremt et  

 sådant lægemiddel sælges til forskellige leverandører til forskellige priser,  

 skal samtlige priser anmeldes.
 Anmeldelse af prisændringer for farmaceutiske specialiteter gælder derimod  

 foreløbig ikke for apotekspakkede farmaceutiske specialiteter.
 Anmeldelse af pris, prisændring o.s.v. kan ikke modtages, før etiketter og  

 pakningsmateriale m.v. er godkendt.
 Som det fremgår af det foregående, vil specialitetstaksten fremover  

 fremtræde som en liste over markedsførte farmaceutiske specialiteter, indtil  

 videre dog ikke apotekspakkede specialiteter.
Såfremt det forudses, at der vil opstå leveringsvanskeligheder for en  

 dispenseringsform eller pakningsstørrelse af en farmaceutisk specialitet,  

 skal dette meddeles sundhedsstyrelsens farmaceutiske laboratorium.
Den  

 pågældende dispenseringsform eller pakningsstørrelse vil derpå om fornødent  

 blive slettet af specialitetstaksten.
Slettelse af specialitetstaksten  

 indebærer ikke slettelse af specialitetsregistret, med mindre dette ønskes.
Ovenstående regler for prisanmeldelser, offentliggørelser m.v. træder i  

 kraft straks.
Samtidig bortfalder sundhedsstyrelsens meddelelse af 27.  

 december 1962 og cirkulære af 23. maj 1967.
 SUNDHEDSSTYRELSEN, DEN 3. MARTS 1976.
P.
D.
V.
