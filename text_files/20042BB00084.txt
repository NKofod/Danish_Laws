Fremsat den 28. april 2005 af Frank Aaen (EL),  

 Jørgen Arbo‑Bæhr (EL),  

 Line Barfod (EL) og Majbrit Berlau (EL) Forslag til folketingsbeslutning om  

 bedre og mere nøjagtige metoder til måling af indholdet af tjære,  

  

 nikotin og kulilte i tobaksvarer m.v.
Folketinget opfordrer regeringen til at arbejde for, at der  

 hurtigst muligt indføres bedre og mere nøjagtige metoder til måling af  

 indholdet af tjære, nikotin og kulilte i tobaksvarer.
Hvis ikke der er udsigt  

 til en hurtig forbedring af målemetoderne, opfordres regeringen til tillige  

 at overveje  

 at anvende den beskyttelsesklausul, som giver medlemsstaterne af EU ret til  

 at  

 indføre foreløbige foranstaltninger mod markedsføring af visse produkter.
Bemærkninger til forslaget Forslagets indhold og begrundelse Med henvisning til,   

 	  

 at det klart fremgår af  

 bemærkninger til tobaksloven, at de nuværende metoder for måling af tjære,  

 nikotin og kulilte ikke er optimale,   

 	  

 at der i EU-regi efter  

 det oplyste ikke er sket noget fremskridt vedrørende ændring af  

 målemetoderne,  

 selv om der var lovet et initiativ senest med udgangen af 2004, og   

 	  

 at målemetoderne ifølge  

 debatten i dagspressen indebærer en stærk undervurdering af den mængde af  

 tjære  

 og nikotin, der er i cigaretter, opfordres regeringen til at arbejde for, at der hurtigst muligt  

 fastsættes bedre og mere nøjagtige metoder til måling af indholdet af tjære,  

 nikotin og kulilte i tobaksvarer.
 Hvis ikke der er udsigt til en hurtig forbedring af  

 målemetoderne, skal regeringen endvidere overveje at bruge den  

 beskyttelsesklausul,  

 der bemyndiger medlemsstaterne af EU til at indføre foreløbige  

 foranstaltninger  

 mod markedsføring af visse produkter.
Baggrund Målemetoderne De gældende regler for måling af indholdet af tjære, nikotin og  

 kulilte i cigaretter er fastlagt i Europa-Parlamentets og Rådets direktiv  

 2001/37/EF af 5. juni 2001 om indbyrdes tilnærmelse af medlemsstaternes love  

 og  

 administrative bestemmelser om fremstilling, præsentation og salg af  

 tobaksvarer,  

 som er implementeret i Danmark ved lov nr. 375 af 6. juni 2002 om  

 fremstilling,  

 præsentation og salg af tobaksvarer (tobaksloven). Der henvises til  

 direktivets  

 artikel 4 og tobakslovens § 4.
 Det fremgår af bemærkningerne til tobakslovens § 4, at indholdet  

 af tjære, nikotin og kulilte skal måles og kontrolleres efter de i direktivet  

 nævnte ISO-standarder, men at de pågældende målemetoder ikke er optimale,  

 hvorfor der under drøftelserne af direktivet havde været bred enighed om, at  

 der skulle være mulighed for at foretage løbende ændringer af  

 målemetoderne.
 I forlængelse heraf blev det bestemt i direktivet, at der skulle  

 nedsættes en forskriftskomité med repræsentanter for alle landene, som skulle  

 bistå Kommissionen med at sikre, at der anvendes de til enhver tid mest  

 optimale målemetoder.
Ifølge direktivets artikel 11 skulle Kommissionen have fremlagt  

 sin første rapport om anvendelsen af direktivet senest den 31. december 2004.  

 Rapporten er imidlertid endnu ikke fremlagt.
Kommissionen skal i sin rapport  

 fremhæve de elementer, der bør revideres eller udbygges som følge af den  

 videnskabelige og tekniske udvikling, herunder udvikling af internationalt  

 godkendte regler og standarder for produkter, idet Kommissionen navnlig skal  

 være opmærksom på bl.a. udarbejdelse af bedre målemetoder og udarbejdelse af  

 standarder vedrørende andre varer end cigaretter (navnlig rulletobak).
Som det er fremgået af dagspressen, er de nuværende målemetoder  

 slet ikke tilstrækkeligt gode til at sikre forbrugerne oplysninger om det  

 reelle indhold af tjære, nikotin og kulilte i cigaretter.
Der henvises bl.a.  

 til artikel i Politiken den 15. april 2005, 1. sektion, side 2, »Politisk  

 pres  

 for at ændre måling af cigaretter«.
Det fremgår af artiklen, at Skandinavisk  

 Tobakskompagni − som svar på EU-direktivet om lavere grænseværdier for  

 cigaretters indhold af de stærkt sygdomsfremkaldende stoffer tjære og nikotin  

   

 har øget perforeringen af cigaretter, hvilket betyder, at den måling, der  

 foretages  

 i røgtestmaskinen, giver en lavere værdi end den, rygerne reelt udsættes for.
Med henvisning til, at rygning udgør en af de væsentligste  

 sundhedsrisici, og at et rimeligt hensyn til forbrugerne må være, at de  

 naturligvis kan fæstne lid til de oplysninger om indholdet af tjære, nikotin  

 og  

 kulilte, som er påført cigaretpakkerne, finder Enhedslisten det vigtigt, at  

 regeringen nu tager de nødvendige initiativer med henblik på at fremme  

 processen i EU-regi mest muligt.
Sigtet er hurtigst muligt at få fastlagt  

 målemetoder, der er langt mere retvisende og nøjagtige end de nuværende.  

 Enhedslisten finder det i den sammenhæng vigtigt, at der også arbejdes for,  

 at  

 anvendelsesområdet for målemetoderne snarest udvides til også at omfatte  

 andre  

 tobaksvarer end cigaretter.
Beskyttelsesforanstaltninger Både EU-traktatens artikel 95, stk. 10, og ovennævnte direktivs  

 artikel 13 indeholder en beskyttelsesklausul, der bemyndiger medlemsstaterne  

 til at træffe såkaldte foreløbige foranstaltninger, der forbyder  

 markedsføring  

 af et produkt, som, skønt det er i overensstemmelse med direktivets  

 forskrifter,  

 findes at frembyde fare for menneskers eller dyrs liv eller sundhed m.v.
Et  

 sådant nationalt forbud eller anden national begrænsning i markedsføringen er  

 dog kun midlertidigt, da det skal meddeles Kommissionen, som inden en vis  

 frist  

 skal tage stilling til, om medlemsstatens handlemåde er berettiget.
 Hvis der ikke er udsigt til en hurtig forbedring af  

 målemetoderne og det efter regeringens vurdering viser sig, at målemetoderne  

 systematisk og væsentligt undervurderer mængden af tjære, nikotin og kulilte  

 i  

 cigaretter, finder Enhedslisten, at regeringen bør overveje at bruge  

 beskyttelsesklausulen i direktivets artikel 13 og indføre et midlertidigt  

 forbud mod markedsføring af cigaretter, hvor målemetoderne systematisk og  

 væsentligt undervurderer mængden af de farlige stoffer.
Skriftlig fremsættelse Frank Aaen  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om bedre og mere nøjagtige metoder til måling af  

 indholdet  

 af tjære, nikotin og kulilte i tobaksvarer m.v.
(Beslutningsforslag nr.
B 84).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
