 I henhold til § 13, stk. 4, og § 33, stk. 3, i lov nr. 195 af 26. maj 1965  

 om saltvandsfiskeri, som ændret ved lov nr. 206 af 18. maj 1977, fastsættes  

 følgende:
§ 1.  Uanset bestemmelsen i § 13, stk. 3, nr. 4, i lov  

 nr. 195 af 26. maj 1965 er det tilladt mellem 2 og 3 sømil fra lavvandslinjen  

 i et område ud for Møns østkyst at drive det i § 13, stk. 3, nr. 4,  

 omhandlede skovltrawlsfiskeri med fartøjer, hvis maksimale motorkraft ikke  

 overstiger 300 HK.
Området afgrænses mod nord af en linje fra Hellehavns  

 Nakke fyr (55 grader 00 min. 26 sek.
N - 12 grader 31 min. 23 sek. Ø) i  

 retning 45 grader (retvisende NØ) og mod syd af en linje fra Klintholm Havns  

 nordlige moles hoved (54 grader 57 min. 10 sek.
N - 12 grader 27 min. 55 sek.  

 Ø) i retning 225 grader (retvisende SV).
 § 2.  Overtrædelse af § 1 straffes med bøde.
 § 3.  Bekendtgørelsen træder i kraft den 26. marts  

 1981.
