(Til alle amtsråd og  

 kommunalbestyrelser) I fortsættelse af Undervisningsministeriets cirkulæreskrivelse af 19.  

 februar 1990 følger hermed Undervisningsministeriets cirkulære af 19. juli  

 1990 om jubilæumsgratiale til personale i folkeskolens tjeneste.
 Cirkulæret erstatter det hidtidige cirkulære af 19. januar 1959, som  

 ændret ved cirkulære af 30. april 1964.
 Cirkulæret har virkning fra den 1. april 1989.
 Jubilæumsgratialet udgør fra den 1. april 1989 de i cirkulæret anførte  

 beløb uanset beskæftigelsesgrad, ligesom der fra dette tidspunkt optjenes  

 fuld jubilæumsanciennitet uanset beskæftigelsesgrad.
Opmærksomheden henledes på, at hidtidig opnået jubilæumsanciennitet skal  

 opgøres efter de før den 1. april 1989 gældende regler, jf. cirkulæret af 19.  

 januar 1959, og tillægges den anciennitet, der opnås i henhold til nærværende  

 cirkulære.
Virksomhed før den 1. april 1989 skal derfor fortsat have udgjort  

 mindst 1/4 af det for den pågældende stilling pligtige timetal for at kunne  

 medregnes i jubilæumsancienniteten.
 Opmærksomheden henledes endvidere på, at jubilæumsancienniteten nu i alle  

 tilfælde opgøres af ansættelsesmyndigheden, der ligeledes afholder udgiften  

 til jubilæumsgratiale.
 Undervisningsministeriets cirkulæreskrivelse af 19. februar 1990 om  

 jubilæumsgratiale til personale i folkeskolens tjeneste er herefter  

 bortfaldet.
Med venlig hilsen Jens Kroman fm.
