Bekendtgørelse om dækning af  

 udgifterne ved Finanstilsynets tilsyn med forsikringsmæglere I medfør af § 29 i lov nr. 238 af 21. april 1999 om  

 forsikringsmæglervirksomhed, fastsættes:
§ 1. Forsikringsmæglere, der er registrerede  

 som 1)	indehavere af en personligt dreven  

 forsikringsmæglervirksomhed, og 2)	selskaber, uanset om forsikringsmæglervirksomheden drives i et  

 interessentskab, anparts- eller aktieselskab, skal dække udgifterne til  

 Finanstilsynets tilsyn med forsikringsmæglere.
 Stk. 2. Udgifterne ved lovens administration fastsættes  

 af Finanstilsynet på grundlag af aktivitetsmæssige  

 opgørelser.
 § 2. Finanstilsynet fordeler udgifterne  

 forholdsmæssigt blandt forsikringsmæglerne på grundlag af  

 den specifikation af forsikringsmæglerens indtægter fordelt  

 på forsikringsselskaber, der skal indsendes til Finanstilsynet senest 6  

 måneder efter regnskabsårets udløb.
 Stk. 2. Bidraget fastsættes med udgangspunkt i den  

 enkelte forsikringsmæglers andel af de samlede indtægter.  

 Bidraget kan dog ikke fastsættes til et lavere beløb end 1.000  

 kr. årligt.
 § 3. Inden udgangen af september måned giver  

 Finanstilsynet hver forsikringsmægler meddelelse om størrelsen  

 af det bidrag, der skal indbetales til Finanstilsynet inden  

 kalenderårets udgang.
 § 4. Bekendtgørelsen træder i kraft den 1. januar  

 2000 og finder anvendelse på regnskabsår, der begynder den 1.  

 januar 2000 eller senere.
