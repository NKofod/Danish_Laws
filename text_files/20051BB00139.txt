Fremsat den 11. maj 2006 af  

 udenrigsministeren (Per Stig Møller) Forslag til folketingsbeslutning om  

 en videreførelse af et dansk bidrag i Irak til den multinationale  

 sikringsstyrke  

 mv., og til at danske militære styrker stilles til rådighed for FNs  

 bistandsmission  

 til Irak (UNAMI) Folketinget meddeler sit samtykke  

 til en videreførelse af et dansk militært bidrag i Irak til den  

 multinationale  

 sikringsstyrke, NATOs træningsmission og beskyttelse af civilt dansk  

 personel  

 og ejendom.
Folketinget meddeler endvidere sit samtykke til, at danske  

 militære  

 styrker stilles til rådighed for FNs bistandsmission til Irak (UNAMI).
Bemærkninger til beslutningsforslaget I.
Det internationale samfund yder på grundlag af FNs  

 Sikkerhedsrådsresolution 1546 af 8. juni 2004 og resolution 1637 af 8.  

 november  

 2005 samt efter anmodning fra den irakiske regering støtte til de politiske  

 og  

 økonomiske reformer i Irak og til opretholdelse af sikkerhed i landet.
I resolution 1546 bekræftede Sikkerhedsrådet sin  

 bemyndigelse til den multinationale sikringsstyrke i Irak og fastlagde  

 styrkens  

 mandat.
Resolution 1546 indeholdt endvidere en appel til FNs  

 medlemsstater om  

 at yde bidrag til sikringsstyrken, herunder med militære styrker, for at  

 imødekomme  

 det irakiske folks behov for stabilitet og sikkerhed, humanitær assistance og  

 genopbygning samt støtte til FNs tilstedeværelse i landet.
Resolution 1637 har karakter af en roll over  

 resolution, hvilket betyder, at de dele af resolution 1546 som vedrører den  

 multinationale sikringsstyrkes mandat og opfordringen til FNs  

 medlemsstater om  

 at bidrage til styrken, fortsat er gældende.
Knyttet til resolution 1637 er  

 breve fra den irakiske premierminister og USAs udenrigsminister til  

 formanden  

 for Sikkerhedsrådet.
I brevet fra den irakiske premierminister anmoder denne  

 om  

 den multilaterale sikringsstyrkes fortsatte tilstedeværelse i Irak.
Det  

 fastslås i resolution 1637, at mandatet for den multinationale sikringsstyrke  

 skal gennemgås af FNs Sikkerhedsråd senest den 15. juni 2006 eller på  

 anmodning  

 fra den irakiske regering, at mandatet udløber ved udgangen af 2006, samt at  

 mandatet vil ophøre tidligere, hvis den irakiske regering anmoder herom.
 For at imødekomme FNs appel til medlemsstaterne består  

 Danmarks indsats i Irak af en række elementer fra bidrag til den  

 multinationale  

 sikringsstyrke til humanitær hjælp og genopbygningsbistand samt støtte til  

 FNs  

 aktiviteter.
 Ved beslutning B 63 af 26. januar 2006 gav Folketinget  

 sit samtykke til, at danske militære styrker fortsat blev stillet til  

 rådighed  

 for en multinational sikringsstyrke i Irak frem til den 1. juli 2006. Det er  

 regeringens holdning, at en dansk militær indsats bør opretholdes, så længe  

 FN  

 og de irakiske myndigheder ønsker det, og så længe det gør nytte.
II.
Den samlede internationale militære tilstedeværelse  

 i Irak finder sted på grundlag af samtykke fra den irakiske regering.
Det  

 folkeretlige grundlag for den multinationale sikringsstyrkes tilstedeværelse  

 i  

 Irak udgøres således af den irakiske regerings anmodning og bemyndigelsen i  

 FNs  

 Sikkerhedsrådsresolution 1546 som forlænget ved resolution 1637. Grundlaget  

 for  

 NATOs træningsmission i Irak er en anmodning fra den irakiske regering.
 Det danske bidrag til den multinationale sikringsstyrke  

 i Irak vil  som alle øvrige styrker  være undergivet folkeretten,  

 herunder  

 den humanitære folkeret.
III.
Den multinationale sikringsstyrkes opgaver er  

 uændrede, jf.
FNs Sikkerhedsrådsresolution 1546 og de dertilhørende  

 breve fra  

 den daværende irakiske premierminister og USAs daværende  

 udenrigsminister til  

 formanden for Sikkerhedsrådet, ligesom Sikkerhedsrådets bemyndigelse til at  

 anvende alle nødvendige foranstaltninger, herunder brug af væbnet magt, til  

 at  

 bistå med opretholdelse af stabilitet og sikkerhed i landet, herunder  

 bekæmpelse af terrorisme, står ved magt.
 Den multinationale sikringsstyrke har pt. deltagelse af  

 Albanien, Armenien, Australien, Azerbajdjan, Bosnien, Bulgarien, Danmark, El  

 Salvador, Estland, Georgien, Italien, Japan, Kasakhstan, Letland, Litauen,  

 Makedonien, Mongoliet, Polen, Rumænien, Slovakiet, Storbritannien, Sydkorea,  

 Tjekkiet, Ukraine og USA.
IV.
Det danske styrkebidrag er sammensat i  

 overensstemmelse med målsætningen om at overdrage ansvaret for  

 sikkerhedsvaretagelsen til irakerne i takt med, at de er i stand til at  

 påtage  

 sig denne opgave og har derfor en indbygget fleksibilitet mellem udnyttelse  

 af  

 ressourcer til direkte sikkerhedsopgaver, monitoreringsopgaver, støtte til  

 træning og uddannelse af irakiske sikkerhedsstyrker samt støtte til den  

 civile  

 genopbygningsindsats.
I overensstemmelse med beslutning B 63 udgør det  

 nuværende samlede danske militære bidrag ca. 530 personer.
Bidraget er  

 sammensat af det danske styrkebidrag til den multinationale sikringsstyrke i  

 Irak, som består af en bataljon på ca. 490 mand, ca. 21 personer til  

 NATOs  

 træningsmission, samt et mindre antal soldater, pt. 20, specielt uddannede i  

 personbeskyttelse, som er udsendt med henblik på beskyttelse af den danske  

 repræsentation i Bagdad, den danske styringsenhed i Basra og de udsendte  

 danske  

 civile rådgivere knyttet hertil.
Fokus for det samlede danske styrkebidrag vil i høj grad  

 være rettet mod træning og uddannelse af irakiske sikkerhedsstyrker.
Dette  

 gælder bataljonens træningsindsats, bidraget til den multinationale  

 sikringsstyrkes militære uddannelsesenhed (CMATT) og bidraget til NATOs  

 træningsmission i Irak.
I bataljonens træning og i uddannelsen ved  

 NATOs  

 træningsmission indgår bl.a. indledende uddannelse i humanitær folkeret.  

 Bataljonen vil fortsat også skulle løse de opgaver, der i øvrigt er fastlagt  

 i  

 mandatet fra FNs Sikkerhedsråd, herunder imødegåelse af  

 sikkerhedsmæssige  

 trusler.
Bataljonen indgår i den britiske brigade, som er  

 underlagt den britisk-ledede division i det sydøstlige Irak, og som er en del  

 af den multinationale sikringsstyrke.
Operationsområdet er således det  

 sydøstlige Irak.
Bataljonen er sammensat af et panserinfanterikompagni, en  

 spejdereskadron, et stabs- og logistikkompagni, et ingeniørdetachement, et  

 militærpolitidetachement, en sanitetsdeling, en støtte- og samtænkningsenhed  

 vedrørende militær støtte til genopbygningsindsatsen, et nationalt  

 støtteelement samt stab og stabsofficerer, herunder et mindre antal officerer  

 ved den britiske brigade og division.
Et bidrag fra Litauen på ca. 55  

 personer  

 er fortsat tilknyttet den danske bataljon.
Endvidere er et britisk kompagni  

 fortsat underlagt den danske bataljon.
Yderligere bidrages med 5  

 stabsofficerer  

 til den polsk-ledede multinationale division.
Den danske bataljon anvender pt. ca. 25 pct. af sin  

 operative kapacitet til uddannelse af irakiske sikkerhedsstyrker.
Hertil  

 kommer  

 de op til 11 til styringsenheden knyttede udsendte civile polititjenestemænds  

 bidrag til uddannelse af det irakiske politi i Basra-provinsen og Bagdad i  

 samarbejde med den danske bataljons militærpolitidetachement og  

 Storbritannien.  

 For at styrke træningen af de irakiske sikkerhedsstyrker bemander Danmark  

 desuden to stillinger ved den multinationale sikringsstyrkes militære  

 uddannelsesenhed i Bagdad (CMATT), ligesom der fortsat ydes rådgiverstøtte  

 til  

 den multinationale sikringsstyrkes centrale uddannelses- og  

 koordinationsenhed  

 for polititræning (NCC/CPATT).
Den irakiske premierminister har anmodet NATO om hjælp  

 vedrørende træning af irakiske sikkerhedsstyrker.
Regeringen agter at  

 fortsætte  

 støtten til NATOs træningsmission, i det omfang NATO har behov herfor  

 og i  

 lyset af Danmarks øvrige indsats i Irak.
Danmark er en af de største  

 bidragydere til NATOs træningsmission i Irak med pt. 21 personer,  

 svarende til  

 godt 10 pct. af den samlede mission.
Den særlige støtte- og samtænkningsenhed indgår som en  

 del af bataljonen.
Enheden omfatter pt. ca. 45 personer, der indgår som en  

 del  

 af bataljonen og fortsat dedikeres til støtte for genopbygningsindsatsen,  

 herunder sikrings-, transport og eskorteopgaver.
Enheden udfører dels egne  

 projekter (CIMIC) og faciliterer projekter finansieret af  

 Udenrigsministeriet,  

 dels bistår enheden den civile genopbygningsbistand med logistik og  

 sikkerhed.  

 Andre dele af bataljonen understøtter fortsat situationsbestemt den danske  

 genopbygningsindsats i det sydlige Irak, herunder ikke mindst i form af  

 logistik og beskyttelse.
Udenrigsministeriet har udsendt en civil rådgiver til  

 bataljonen, der primært arbejder med samtænkningsinitiativer.
Den civile  

 rådgiver har hjulpet med at identificere højt prioriterede lokale behov så  

 som  

 forbedringer og udvidelser af skoler og klinikker.
Dette samarbejde har bl.a.  

 medført en række mindre projekter i lokalområder udført med bistand fra  

 danske  

 soldater.
Regeringen har målbevidst løbende opprioriteret samtænkningen af  

 militære og civile indsatser.
En vigtig opgave for bataljonen i den  

 forbindelse  

 er støtte til det civile danske politis opgaveløsning og beskyttelse af de  

 civile danske rådgivere fra styringsenheden og korttidsrådgivere udsendt af  

 Udenrigsministeriet.
 Bataljonen forestår indkvartering, logistik og sikkerhed  

 i forbindelse med udsendelse af de danske politifolk til det sydlige Irak,  

 der  

 bistår med træning af det irakiske politi, og de udsendte danske civile  

 rådgivere.
V.
Regeringen finder det vigtigt, at Danmark sammen med  

 den bredest mulige kreds af lande fortsat deltager i en multinational  

 sikringsstyrke i Irak.
Regeringen lægger vægt på, at sikringsstyrken er  

 nødvendig for at understøtte og sikre den internationale indsats i Irak,  

 således at den langsigtede genopbygning af landet kan finde sted og den  

 politiske transitionsproces kan gennemføres.
Til brug for overvejelserne om det fremtidige danske  

 engagement i Irak har regeringen udarbejdet en Irak-analyse.
Analysen  

 indeholder  

 en beskrivelse af den politiske proces, genopbygningsbistanden, herunder  

 samarbejdet med de irakiske myndigheder, samt sikkerhedssituationen.
Den  

 politiske proces i Irak fortsætter og har fået nyt momentum efter udpegelsen  

 af  

 en designeret premierminister til at lede forhandlingerne om dannelsen af en  

 ny  

 regering.
 Fra en international tilstedeværelse, som hidtil har  

 været domineret af den multinationale sikringsstyrke og varetagelsen af  

 sikkerhedsopgaver, baserer det internationale samfunds indsats sig nu i endnu  

 højere grad på en flerstrenget og sammenhængende strategi, hvor sikkerhed kun  

 er et blandt flere ligeværdige elementer i en international tilstedeværelse.  

 Sammenfattet i en enkelt sætning står Irak i et vadested.
Meget er opnået, men der er fortsat store udfordringer.  

 Det er vigtigt ikke at overlade hele byrden for forbedring af sikkerheden,  

 demokratisk konsolidering og fortsat genopbygning hos de stadigt skrøbelige  

 civile og militære irakiske institutioner.
Derfor har både den irakiske  

 regering  

 og FN opfordret den multinationale sikringsstyrke til at blive og gøre  

 arbejdet  

 færdigt.
FN forlængede således sit mandat i november 2005 for den  

 multinationale sikringsstyrkes tilstedeværelse frem til udgangen af 2006.  

 Mandatet skal gennemgås af FNs Sikkerhedsråd ikke senere end den 15.  

 juni  

 2006.
Det vil på den baggrund efter regeringens opfattelse  

 være forkert at fastlægge en dato for tilbagetrækning af det danske militære  

 bidrag, som ikke har sammenhæng med udviklingen, herunder  

 sikkerhedssituationen  

 og opbygningen af irakiske sikkerhedsstyrker.
Det er således fortsat  

 regeringens holdning, at ændringer i det danske styrkebidrag i Irak primært  

 skal ske i takt med overdragelsen af ansvaret for sikkerheden til irakerne.
Iraks regering påtager sig et stadigt større ansvar for  

 sikkerhedsstrukturerne, og der er i marts 2006 opstillet mere end 240.000  

 styrker ud af de planlagte 325.000, som i fortsat stigende grad har ansvaret  

 for sikkerhedsoperationer.
Den multinationale sikringsstyrke har fortsat det  

 overordnede ansvar for sikkerheden, men det er forventningen, at irakerne  

 gradvist også vil kunne overtage dette ansvar.
Processen er i gang over hele  

 Irak, og det er ikke mindst fremdriften i den proces, der afgør, hvornår  

 tiden  

 er moden til, at de internationale styrker, herunder de danske, kan trækkes  

 hjem.
I det sydlige Irak forventes Al Muthanna og Maysan at  

 være de første provinser, hvor sikkerheden overdrages til irakerne, mens  

 ansvaret for sikkerheden i Dhi Qar og Basra  hvor de danske styrker  

 befinder sig  

  forventes overdraget i en senere fase.
En forventet generel  

 forskydning i  

 arbejdsopgaverne for det danske styrkebidrag som følge af, at de irakiske  

 sikkerhedsstyrker i det sydlige Irak overtager flere opgaver selv, vil dog  

 kunne give mulighed for tilpasninger i det danske bidrag, inden ansvaret for  

 sikkerheden overdrages formelt til irakerne i det nuværende danske  

 operationsområde.
Dette forventes at kunne ske i form af en justering af det  

 danske styrkebidrags sammensætning som følge af den forventede udvikling og  

 de  

 deraf afledte ændringer i de øvrige bidrag til den multinationale  

 sikringsstyrke i det sydlige Irak.
Den danske bataljon planlægges reduceret med to delinger  

 og elementer fra støttestrukturen i alt ca. 80 personer fra august 2006 i  

 forbindelse med den almindelige rotation.
Det muliggøres som følge af, at  

 sikkerhedsopgaverne for den danske styrke gradvist ændrer sig fra egentlige  

 sikkerhedsoperationer så som patruljering til at fungere som reserve og  

 støtte  

 til de irakiske sikkerhedsstyrkers opgaveløsning.
Endvidere forventes  

 træningsindsatsen over for de irakiske sikkerhedsstyrker i det danske  

 operationsområde at ændre sig fra egentlig træning til monitering og  

 mentoring.
 Endvidere forventes det, at det danske bidrag med op til  

 5 personer til den polsk-ledede multinationale division skal tilpasses  

 størrelsen på den polsk-ledede division i det centralt sydlige Irak.
Det samlede danske styrkebidrag vil således efter  

 justeringerne udgøre op til ca. 450 personer.
Dette bidrag udgøres foruden  

 den reducerede  

 bataljon af et fortsat bidrag til personbeskyttelse ved den danske ambassade  

 i  

 Bagdad og styringsenheden i Basra, herunder udsendte danske civile rådgivere  

 knyttet hertil, bidrag til NATOs træningsmission, fortsat bidrag med  

 stabspersonel til den britiske brigade og division, fortsat bidrag med  

 stabspersonel til den polsk-ledede division samt fortsat bidrag til den  

 multinationale sikringsstyrkes uddannelsesenhed (CMATT). Regeringen vil  

 løbende  

 overveje mulighederne for at styrke indsatsen i forhold til NATOs  

 træningsmission i Irak.
 FNs Sikkerhedsrådsresolution 1637 bekræfter FNs  

 bistandsmission til Irak (UNAMI). Til støtte for FNs aktiviteter i Irak  

 har  

 Danmark pt. udsendt i alt syv personer til FNs bistandsmission til Irak  

 (UNAMI): En officer som assisterende militærrådgiver fra december 2005 samt  

 yderligere en officer som assisterende militærrådgiver, en militær  

 forbindelsesofficer samt en logistisk styringsenhed for personel- og  

 materieltransport på fire personer fra marts 2006. For yderligere at styrke  

 FNs aktiviteter i Irak, herunder FN-aktiviteter i det sydlige Irak,  

 agter  

 regeringen at tilbyde FN lufttransportstøtte i form af et C-130 transportfly  

 med jordpersonel, i alt ca. 40 personer samt om nødvendigt op til yderligere  

 30  

 personer til beskyttelse af bidraget på jorden, til UNAMI i perioden medio  

 november  

 2006 til medio maj 2007. Et sådant transportflybidrag er efterspurgt af FN.
Når ansvaret for egentlige sikkerhedsopgaver i det  

 danske operationsområde i Basra-provinsen er overdraget til de irakiske  

 sikkerhedsstyrker og ansvaret for sikkerheden overdraget til de irakiske  

 myndigheder, vil fokus for et dansk styrkebidrag i Irak kunne justeres  

 yderligere i retning af bidrag til en beredskabsstyrke i det sydlige Irak,  

 der  

 kan støtte de irakiske sikkerhedsstyrker, fortsat træning af irakiske  

 sikkerhedsstyrker samt understøttelse af den civile danske  

 genopbygningsbistand.
I takt med denne udvikling vil regeringen søge at  

 justere  

 det danske bidrag til den multinationale sikringsstyrke.
Gennemførslen af den  

 civile danske genopbygningsbistand i sin nuværende form vil fortsat kræve  

 understøttelse fra styrkebidraget i form af logistik og beskyttelse.  

 Genopbygningsbistanden vil løbende blive tilpasset den militære  

 tilstedeværelse  

 i Irak.
Regeringen har til hensigt at fremlægge et nyt aktstykke på op til 50  

 millioner kroner vedrørende bistand til Irak.
 Henset til a) anmodningen fra FNs Sikkerhedsråd og den  

 irakiske regering, b) vigtigheden af støtte til den fortsatte politiske  

 proces  

 i Irak, c) ønsket om at etablere et fredeligt og stabilt Irak, d) vigtigheden  

 af fortsat støtte til den civile genopbygning samt e) vigtigheden af støtte  

 til  

 opbygning af de irakiske sikkerhedsstyrker foreslår regeringen, at der  

 træffes  

 beslutning om forlængelse af det danske militære bidrag til bl.a. en  

 multinational sikringsstyrke i Irak frem til 1. juli 2007 og at tilbyde FN et  

 efterspurgt lufttransportbidrag til FNs bistandsmission til Irak  

 (UNAMI).
Et folketingssamtykke for en sådan periode øger  

 sandsynligheden for, at der inden periodens udløb er sket overdragelse af  

 ansvaret for sikkerheden til irakerne i Basra og giver mulighed for en  

 hensigtsmæssig planlægning af genopbygningsindsatsen.
Hertil kommer, at det  

 efterspurgte lufttransportbidrag til FNs bistandsmission til Irak  

 (UNAMI)  

 ønskes indsat fra medio november 2006 til medio maj 2007.
VI.
Indsættelsen af de danske militære bidrag i Irak er  

 forbundet med risiko.
Forsvarets Efterretningstjeneste har afgivet følgende  

 vurdering af situationen i Irak:
Truslen fra angreb mod danske styrker, herunder  

 terrortruslen, vurderes som høj i det sydlige Irak og meget høj i det  

 centrale  

 Irak.
Truslen fra civile uroligheder i det sydlige og centrale Irak vurderes  

 som høj, mens truslen fra sabotage og subversion (undergravende virksomhed)  

 mod danske styrker vurderes som middel.
Den landmilitære minefare og faren  

 fra  

 ueksploderet ammunition vurderes som middel til høj alt efter område.
Truslen  

 mod lufttransport af danske styrker i irakisk luftrum varierer fra lav til  

 høj,  

 afhængig af flyvehøjde og område.
En række grupperinger og organisationer i  

 Irak gennemfører omfattende spionage imod den multinationale styrke, herunder  

 den danske styrke i Basra-provinsen.
Spionagen foretages primært af irakiske  

 oprørsgrupper, kriminelle organisationer, visse militser og stammer samt  

 udenlandske efterretningstjenester.
Truslen fra spionage mod de danske  

 styrker  

 i Irak vurderes derfor som høj.
Truslen fra biologiske og kemiske kampstoffer  

 vurderes som lav, mens truslen fra terrorgruppers egenfremstillede biologiske  

 og kemiske giftstoffer vurderes som middel.
Truslen mod danske enheder i form  

 af organiseret kriminalitet, der også kan omfatte gidseltagning, vold og brug  

 af håndvåben, vurderes at være middel.
VII.
Forsvarets personel vil under udsendelsen være  

 omfattet af forsvarets særlige erstatnings- og godtgørelsesordning.
Status  

 for  

 forsvarets personel vil under udseendelsen være reguleret af den reviderede  

 Coalition Provisional Authority Order number 17 (revised) af 27.  

 juni 2004.
VIII.
Da det danske militære bidrag vil indgå i en  

 indsats, hvor der kan blive tale om anvendelse af militære magtmidler,  

 forelægges sagen for Folketinget under henvisning til Grundlovens § 19,  

 stk. 2.
 Regeringen foreslår, at Folketinget meddeler sit samtykke  

 til en videreførelse af et dansk militært bidrag i Irak til den  

 multinationale  

 sikringsstyrke, NATOs træningsmission og beskyttelse af civilt dansk  

 personel  

 og ejendom frem til 1. juli 2007. Folketinget meddeler endvidere sit samtykke  

 til, at et dansk militært transportflybidrag stilles til rådighed for  

 FNs  

 bistandsmission til Irak (UNAMI) i en seks måneders periode fra medio  

 november  

 2006.
 Såfremt det skulle vise sig hensigtsmæssigt at forlænge  

 bidraget yderligere, agter regeringen at forelægge sagen for Folketinget.  

 Såfremt det i øvrigt skulle vise sig hensigtsmæssigt at justere bidraget,  

 herunder ansvarsområdet væsentligt, eller såfremt der i øvrigt skulle ske en  

 væsentlig ændring i opgavernes karakter eller det folkeretlige grundlag for  

 sikringsstyrkens tilstedeværelse, vil regeringen rådføre sig med Det  

 Udenrigspolitiske Nævn herom eller om nødvendigt på ny forelægge sagen for  

 Folketinget.
IX.
Merudgiften ved fortsat udsendelse af det danske  

 militære bidrag til Irak vurderes samlet at udgøre ca. 360 mio. kr. for 12  

 måneder samt yderligere ca. 45 mio. kr. i forbindelse med udsendelse af et  

 lufttransportbidrag til UNAMI i 6 måneder fra ultimo 2006. Merudgifterne  

 afholdes over finanslovens § 35.11.26.10., reserve til merudgifter forbundet  

 med forsvarets internationale operationer.
