 I henhold til § 1, stk. 8-10 i lov nr. 154 af 8. maj 1968 om  

 terapiassistenter som ændret ved § 31 i lov nr. 217 af 23. april 1986  

 fastsættes:
Uddannelsens formål og struktur § 1.  Uddannelsens formål er at bibringe de studerende  

 forudsætninger for efter afsluttet eksamen at kunne fungere inden for det  

 fysioterapeutiske fagområde med forebyggelse, behandling, udvikling og  

 formidling på tilfredsstillende måde.
 § 2.  Uddannelsen til fysioterapeut er normeret til 3  

 år, som inddeles i perioder af forskellig varighed (temaer, som er  

 karakteriseret ved at omhandle erhvervsfunktioner). Uddannelsen består af  

 teoretisk undervisning og praktik.
§ 4.  Af den samlede uddannelsestid udgør obligatorisk  

 praktik ca. 20 pct.
Den teoretiske undervisning og praktikken tilrettelægges  

 som et integreret forløb.
 § 5.  De nærmere bestemmelser om teori- og  

 praktikundervisningens tilrettelæggelse fastsættes i en uddannelsesordning,  

 jf. § 12.
Bedømmelse § 6.  De kvalifikationer, der er erhvervet ved  

 uddannelsen, dokumenteres ved mundtlige og skriftlige prøver.
Stk. 2.  Uddannelseselementer, hvis indhold og  

 arbejdsform begrunder det, kan helt eller delvis dokumenteres ved  

 kursusattest for deltagelse i undervisningen.
Nærmere bestemmelser herom  

 fastsættes i uddannelsesordningen.
§ 7.  Prøverne er interne eller eksterne.
Interne  

 prøver bedømmes af eksaminator(er) eller af eksaminator(er) og censor(er),  

 der er udpeget af skolen.
Eksterne prøver bedømmes af eksaminator(er) og en  

 eller flere censorer, der ikke må være tilknyttet skolen.
Censorerne  

 beskikkes af Undervisningsministeriet, Direktoratet for de Videregående  

 Uddannelser, efter indstilling fra skolerne.
Stk. 2.  Bedømmelsen ved eksterne og interne prøver  

 udtrykkes ved en karakter i 13-skalaen efter de fælles bestemmelser om  

 karaktergivningen ved de højere uddannelsesinstitutioner, eller ved  

 bedømmelsen bestået/ikke bestået.
Bedømmelsen bestået/ikke bestået kan højst  

 anvendes ved prøver, der dækker 1/3 af uddannelsen.
§ 8.  Prøverne skal normalt være tilrettelagt som  

 individuelle prøver.
Den enkelte skole kan dog fastsætte i  

 uddannelsesordningen, at bestemte prøver aflægges som gruppeprøver, som kan  

 være mundtlige eller skriftlige.
Det fastsættes i uddannelsesordningen, hvor  

 mange studerende, der kan deltage i en gruppeprøve.
Det skal herunder sikres,  

 at individuel bedømmelse finder sted.
 Stk. 2.  Eksaminationen ved mundtlige gruppeprøver  

 foregår som en samtale mellem de studerende, lærer(ne) og censor(erne). Der  

 skal indgå eksamination af hver enkelt deltager.
Stk. 3.  I en skriftlig gruppeprøve skal den enkelte  

 deltagers bidrag konstateres og individuel bedømmelse finde sted.
Den  

 individuelle bedømmelse af en skriftlig gruppeprøve foretages i en  

 efterfølgende uddybende samtale med udgangspunkt i det skriftlige arbejde.
Stk. 4.  En af prøverne kan aflægges som gruppeprøve med  

 fælles bedømmelse.
Gruppen må ikke omfatte mere end 5 studerende.
§ 9.  En prøve er bestået, når der er opnået  

 bedømmelsen bestået eller karakteren 6 eller derover.
Hver prøve bestås for  

 sig.
Beståede prøver kan ikke tages om.
En studerende kan højst indstille sig  

 til samme prøve tre gange.
 Stk. 2.  Skolen kan tillade indstilling en fjerde gang,  

 når der foreligger særlige omstændigheder.
 § 10.  Regler om sygeeksamen og reeksamination  

 fastsættes i uddannelsesordningen.
§ 11.  Skolen udsteder bevis for gennemført uddannelse  

 med angivelse af de aflagte prøver og de karakterer og bedømmelser, der er  

 opnået i prøverne.
Den betegnelse, uddannelsen giver ret til, skal fremgå af  

 beviset.
 Stk. 2.  De færdiguddannede autoriseres i henhold til §  

 1, stk. 2, i lov om terapiassistenter.
Andre bestemmelser § 12.  Den enkelte skole fastsætter inden for  

 bekendtgørelsens rammer nærmere regler om uddannelsen i en  

 uddannelsesordning.
Uddannelsesordningen skal godkendes af direktoratet efter  

 indhentet udtalelse fra Sundhedsstyrelsen.
 Stk. 2.  Ud over hvad der fremgår af bestemmelserne i  

 denne bekendtgørelse, skal uddannelsesordningen indeholde:
 Stk. 3.  Direktoratet kan inden for nærmere angivne  

 rammer tillade skolen at dispensere fra uddannelsesordningen.
 Stk. 4.  Uddannelsesordningen og ændringer heri træder i  

 kraft ved et undervisningsårs begyndelse.
 § 13.  Skolen kan i hvert enkelt tilfælde eller ved  

 almindelige bestemmelser godkende, at gennemførte/beståede  

 uddannelseselementer fra en anden dansk eller udenlandsk  

 uddannelsesinstitution træder i stedet for uddannelseselementer, der er  

 omfattet af denne bekendtgørelse.
 Stk. 2.  Ved godkendelse efter stk. 1 anses  

 uddannelseselementet for gennemført, hvis det er bestået enten efter  

 bestemmelserne om den pågældende uddannelse eller efter denne bekendtgørelse.  

 Bedømmelsen overføres som bestået medmindre den træder i stedet for en  

 karakter og er givet efter samme bestemmelser som karakterer givet ved  

 fysioterapeutuddannelsen.
§ 14.  Direktoratet kan tillade fravigelse af  

 bekendtgørelsen som led i forsøg.
Samtidig fastsættes forsøgets varighed og  

 rapporteringsformen.
 § 15.  Direktoratet kan dispensere fra  

 bekendtgørelsen, når det findes begrundet i usædvanlige forhold.
 § 16.  Direktoratet kan tillade skolen at dispensere  

 fra bekendtgørelsen inden for nærmere angivne rammer.
§ 17.  Klage over en fysioterapeutskoles afgørelser i  

 henhold til denne bekendtgørelse indgives til den pågældende skole.
Hvis en  

 klage ikke tages til følge, og klageren fastholder klagen, videresender  

 skolen klagen - bilagt en udtalelse - til direktoratet.
 Stk. 2.  Fristen for indgivelse af klager er 4 uger fra  

 den dag, afgørelsen er meddelt den pågældende.
 § 18.  Direktoratets afgørelser efter denne  

 bekendtgørelse kan ikke indbringes for højere administrativ myndighed.
 Ikrafttræden m.v.
 § 19.  Bekendtgørelsen træder i kraft den 1. januar  

 1989.
 Stk. 2.  Indenrigsministeriets cirkulære af 22. juli  

 1983 om uddannelse af fysioterapeuter ophæves.
 Stk. 3.  Den enkelte skole fastsætter i  

 uddannelsesordningen overgangsregler for studerende, der har påbegyndt  

 uddannelsen inden bekendtgørelsens ikrafttræden, herunder hvornår der sidste  

 gang afholdes prøver efter Indenrigsministeriets cirkulære af 22. juli 1983.
