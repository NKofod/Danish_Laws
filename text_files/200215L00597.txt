Tillægsbetænkning afgivet af Retsudvalget den 3. juni 2003 Tillægsbetænkning over Forslag til lov om  

 ændring af straffeloven og retsplejeloven (Bekæmpelse af rockerkriminalitet og anden organiseret  

 kriminalitet) [af justitsministeren (Lene Espersen)] 1. Ændringsforslag Socialistisk Folkepartis, Det Radikale Venstres og Kristeligt  

 Folkepartis medlemmer af udvalget har stillet 2 ændringsforslag til  

 lovforslaget.
2. Udvalgsarbejdet Lovforslaget blev fremsat den 23. april 2003 og var til 1.  

 behandling den 5. maj 2003. Lovforslaget blev efter 1. behandling henvist til  

 behandling i Retsudvalget.
Udvalget afgav betænkning den 22. maj 2003.  

 Lovforslaget var til 2. behandling den 27. maj 2003, hvorefter det blev  

 henvist  

 til fornyet behandling i Retsudvalget.
Møder Udvalget har, efter at lovforslaget blev henvist til fornyet  

 udvalgsbehandling, behandlet dette i 1 udvalgsmøde.
Herudover har udvalget  

 den  

 28. maj 2003 afholdt et møde med Den Danske Dommerforening.
Spørgsmål Udvalget har efter betænkningsafgivelse over lovforslaget  

 stillet 14 spørgsmål til justitsministeren til skriftlig besvarelse. 3 af  

 udvalgets spørgsmål og justitsministerens besvarelse heraf er optrykt som  

 bilag  

 til betænkningen.
Samråd Udvalget har stillet 1 spørgsmål til justitsministeren til mundtlig  

 besvarelse, som denne har besvaret i et åbent samråd med udvalget den 3. juni  

 2003. Justitsministeren har tilsendt udvalget sit talepapir til brug for  

 samrådet.
3. Indstillinger og politiske bemærkninger Et  

  

 flertal  

  

 i udvalget  

 (S, V, DF og KF) indstiller lovforslaget til  

  

 vedtagelse  

  

 i den affattelse, hvori det foreligger efter 2.  

 behandling.
Flertallet stemmer imod de stillede ændringsforslag.
 Et flertal (S, V og KF) bemærker, at udvalgets drøftelser efter  

 2. behandling bl.a. har drejet sig om de principielle aspekter ved, at  

 forsvareren og dommeren i straffesagen efter lovforslaget ikke vil kunne få  

 kendskab til materiale, som er tilvejebragt til brug for den konkrete sag,  

 men  

 er blevet undtaget fra aktindsigt uden tidsbegrænsning.
Med lovforslaget åbnes der bl.a. mulighed for, at materiale, der  

 indgår i sagen, kan undtages fra forsvarerens adgang til aktindsigt uden  

 tidsbegrænsning og dermed  i modsætning til i dag  også under og  

 efter  

 domsforhandlingen.
Dette er en væsentlig nyskabelse, som er begrundet i, at  

 de  

 hensyn, som har gjort det påkrævet at begrænse aktindsigten under  

 efterforskningen, i praksis ofte vil gøre sig gældende med samme styrke også  

 efter domsforhandlingens begyndelse.
Samtidig er der ved udformningen af ordningen lagt vægt på at  

 undgå, at den dommer, som skal træffe afgørelse om skyldsspørgsmålet i  

 straffesagen, kan komme til at træffe denne afgørelse med kendskab til  

 materiale, som er ukendt for den tiltalte og dennes forsvarer.
En sådan  

 situation ville kunne opstå, hvis ordningen var udformet sådan, at en dommer,  

 der undervejs har givet anklagemyndigheden medhold i en begæring om  

 tidsubegrænset at undtage materiale fra forsvarerens adgang til aktindsigt,  

 også kan tage stilling til skyldsspørgsmålet m.v. under domsforhandlingen.  

 Flertallet  

 er enig med justitsministeren i, at en ordning af denne karakter ville give  

 anledning til principielle betænkeligheder.
 Det er på denne baggrund, at lovforslaget bl.a. indeholder en  

 »dobbeltdommerordning  

 «  

 , som går ud på, at beslutningen om at undtage materiale fra  

 aktindsigt skal træffes af en anden dommer end den, som senere skal tage  

 stilling til skyldsspørgsmålet m.v. under domsforhandlingen.
Som det også er fremgået af justitsministerens besvarelser af  

 udvalgets spørgsmål, indeholder lovforslaget en række elementer, som sikrer,  

 at  

 den nævnte ordning er retssikkerhedsmæssigt forsvarlig: Som noget nyt bliver  

 domstolskontrollen med politiets beslutninger om konkret at undtage materiale  

 fra aktindsigt gjort obligatorisk og forudgående.
Retten kan kun træffe  

 afgørelse om konkret at undtage materiale fra adgangen til aktindsigt, hvis  

 det  

 efter rettens vurdering er forsvarligt.
Hvis retten under efterforskningen  

 har  

 givet politiet medhold i en begæring om tidsubegrænset undtagelse fra  

 aktindsigt, skal retten tage denne afgørelse op til fornyet vurdering, før  

 domsforhandlingen indledes, det vil sige, når sagen er færdigefterforsket.  

 Hvis  

 de hensyn, som gør det påkrævet at undtage materialet fra aktindsigt, kan  

 varetages ved, at forsvareren og sigtede/tiltalte alene afskæres fra  

 aktindsigt  

 i et nærmere fastsat tidsrum, vil begrænsningen i adgangen til aktindsigt  

 ikke  

 kunne gøres tidsubegrænset.
Hvis det i den konkrete situation er  

 tilstrækkeligt  

 for at varetage de pågældende hensyn, at der meddeles tavshedspålæg til  

 forsvareren, skal denne mulighed bruges frem for helt at undtage materialet  

 fra  

 adgangen til aktindsigt.
Den særligt beskikkede advokat, som skal varetage  

 den  

 tiltaltes interesser i forbindelse med rettens behandling af  

 aktindsigtsspørgsmålet  herunder ved at henlede rettens opmærksomhed på  

 omstændigheder, der eventuelt kan begrunde, at en undtagelse af materialet  

 fra  

 aktindsigt vil medføre væsentlige betænkeligheder for varetagelsen af  

 forsvaret  

 i straffesagen  vil få udleveret genparter af alt materiale, som  

 politiet har  

 tilvejebragt til brug for den pågældende straffesag.
Flertallet vil på denne baggrund på ny fremhæve, at de  

 foreslåede regler om adgangen til at begrænse forsvarerens adgang til  

 aktindsigt har til formål at sikre politiets muligheder for at modtage  

 informationer, der er afgørende for en effektiv bekæmpelse af  

 rockerkriminaliteten m.v.
Efter flertallets opfattelse går de foreslåede  

 lovændringer ikke længere, end formålet tilsiger, og flertallet lægger i den  

 forbindelse vægt på, at de foreslåede begrænsninger er udformet på en måde,  

 som  

 tilgodeser hensynet til varetagelsen af den sigtedes eller tiltaltes forsvar.
 I lyset af den kritik, der har været fremme, lægger flertallet  

 også vægt på, at Folketinget vil få lejlighed til at vurdere erfaringerne med  

 anvendelsen af de nye aktindsigtsregler på grundlag af den redegørelse, som  

 justitsministeren vil fremsætte for Folketinget i folketingsåret 2005-06.
 Et  

  

 mindretal  

  

 i  

 udvalget (SF, RV, EL og KRF) indstiller lovforslaget til  

  

 forkastelse  

  

 . Mindretallet stemmer for de stillede ændringsforslag.
 Tjóðveldisflokkurin, Inuit Ataqatigiit og Siumut var på  

 tidspunktet for tillægsbetænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i tillægsbetænkningen.
 En oversigt over Folketingets sammensætning er optrykt i  

 tillægsbetænkningen.
4. Ændringsforslag med bemærkninger Ændringsforslag Af  

 	  

    

 et  

  

 mindretal  

  

 (SF, RV og KRF), tiltrådt af et  

  

 mindretal  

  

 (EL):
Til § 2 1)  

  

 I  

  

 nr. 14  

  

 indsættes efter det foreslåede § 754 b, stk. 2, 2. pkt., som  

 nyt punktum:
»Det er en betingelse for at anvende civile personer, jf. 2. pkt.,  

 at anvendelsen klart må antages at være et efterforskningsskridt, som er af  

 afgørende betydning for efterforskningen af lovovertrædelser af systematisk  

 eller organiseret karakter.« [Begrænsning af anvendelsen af civile agenter til de tilfælde,  

 hvor der er tale om organiseret kriminalitet] 2)  

  

 I  

  

 nr. 14  

  

 indsættes efter det foreslåede § 754 b, stk. 2, 2. pkt., som  

 nyt punktum:
»Bistanden efter 2. pkt.  

 må ikke udføres af personer, der på grund af afhængighedsforhold til politiet  

 eller andre omstændigheder må befrygtes ikke at ville udføre bistanden på  

 betryggende måde.  

 « [Indskrænkning af personkredsen, som kan være civile agenter] Bemærkninger Til nr. 1 I lovforslagets § 2, nr. 14, (retsplejelovens § 754 b, stk. 2,  

 2. pkt.) foreslås en undtagelse til den gældende bestemmelse i § 754 b, stk.  

 2,  

 hvorefter agentvirksomhed alene må udføres af polititjenestemænd.
Efter den  

 foreslåede bestemmelse kan civile personer efter aftale med politiet yde  

 bistand til at udføre eller fortsætte den lovovertrædelse, der efterforskes,  

 når den bistand, der ydes, er yderst beskeden i forhold til lovovertrædelsen.
Det foreslås, at det som en yderligere betingelse for at anvende  

 civile agenter fastsættes, at brugen af civile agenter klart må antages at  

 være  

 et efterforskningsskridt, som er af afgørende betydning for efterforskningen  

 af  

 lovovertrædelser af systematisk eller organiseret karakter.
Formålet hermed  

 er  

 at begrænse anvendelse af civile agenter til de tilfælde, hvor der er tale om  

 organiseret kriminalitet.
I vurdering af, om der er tale om organiseret kriminalitet, jf.  

 formuleringen systematisk og organiseret kriminalitet, kan indgå de i EU-regi  

 udformede nærmere retningslinjer for medlemslandenes indsamling og analyse af  

 relevante data til brug for medlemskabernes årlige situationsrapporter.
Disse  

 retningslinjer indeholder bl.a. en definition af organiseret kriminalitet til  

 brug ved analysen af de indsamlede data.
Definitionen består af en liste med  

 betingelser, som skal være opfyldt i de konkrete straffesager, for at den  

 pågældende forbrydelse anses for begået som led i organiseret kriminalitet.  

 Listen er således et redskab for politimyndighederne i de enkelte lande ved  

 afgørelsen af, hvilke former for kriminalitet der skal omtales i  

 situationsrapporten om organiseret kriminalitet i det pågældende land.
Til nr. 2 Bestemmelsen angiver de omstændigheder vedrørende en person, der  

 medfører, at den pågældende ikke må anvendes som civil agent.
Det foreslås,  

 at  

 det forbydes politiet at anvende nogen som agent, hvis den pågældende på  

 grund  

 af afhængighedsforhold til politiet eller andre omstændigheder må befrygtes  

 ikke at ville udføre opgaven på betryggende måde.
Inge Dahl‑Sørensen (V)  

    

 Birthe Rønn Hornbech (V)  

  

  nfmd.  

  

    

 Karsten Nonbo (V)  

    

 Freddy Dam (V)  

    

 Per Dalgaard (DF)  

    

 Peter Skaarup (DF)  

    

 Helge Adam Møller (KF)  

    

 Lars Barfoed (KF)  

    

 Jann Sjursen (KRF)  

    

 Frode Sørensen (S)  

    

 Lissa Mathiasen (S)  

    

 Morten Bødskov (S)  

    

 Per Kaalund (S)  

    

 Sandy Brinck (S)  

    

 Anne Baastrup (SF)  

  

  fmd.  

  

    

 Elisabeth Arnold (RV)  

    

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf  

 1 medlem valgt på Færøerne Bilag 1 Oversigt over bilag vedrørende L 218 omdelt efter  

 afgivelse af betænkning Bilagsnr.
Titel 60 Spm. 39 om kommentar til udkast til ændringsforslag vedr.  

 yderligere begrænsning i anvendelsen af civile agenter, til justitsministeren 61 Breve til hhv.
Den Danske Dommerforening og tidligere  

 højesteretspræsident Niels Pontoppidan vedrørende invitation til møde i  

 udvalget 62 Betænkning afgivet 22/5-03 63 Svar på spm. 39 om kommentar til udkast til  

 ændringsforslag vedr. yderligere begrænsning i anvendelsen af civile agenter,  

 fra justitsministeren 64 Meddelelse om møde med Den Danske Dommerforening onsdag  

 28/5-03 65 1. udkast til tillægsbetænkning 66 Spm. 40 om kommentar til artikel i Politiken 7/5-03 af  

 Eva Smith, til justitsministeren 67 Spm. 41, om ministeren støtter, at civile agenter ikke må  

 være personer, der er afhængige af politiet, til justitsministeren Spm. 42 om sammenhængen mellem civile agenter, meddelere  

 og anonyme vidner, til justitsministeren Spm. 43, om forsvareren skal kunne få oplyst, om en  

 oplysning fra en anonym kilde stammer fra politiet eller fra en kriminel  

 meddeler, til justitsministeren 68 Spm. 44 om kommentar til artikel fra Jyllands-Posten  

 28/5-03: »Svensk advarsel mod civile agenter«, til justitsministeren 69 Spm. 45 om, hvordan ministeren vil sikre lovændringerne,  

 til justitsministeren Spm. 46, om Rigsadvokaten kan indhente oplysninger om  

 civile agenter, til justitsministeren 70 Spm. 47 om sænkning af mistankekrav, til  

 justitsministeren Spm. 48 om, hvordan den dommer, der har afgjort, at  

 materiale skal holdes hemmeligt, senere skal kunne opdage, at afgørelsen bør  

 ændres, til justitsministeren Spm. 49 om forholdet mellem en dommers tavshedspligt og  

 pligten til at forhindre, at uskyldige bliver dømt, til justitsministeren 71 Samrådsspm.
C om uddybning af svarene på spm. 39-49, til  

 justitsministeren 72 Spm. 50 om ministerkommentar til artikler i it-avisen  

 ComOn 28/5-03, til justitsministeren 73 Pressemeddelelse om åbent samråd 3/6-03 74 Svar på spm. 40 om kommentar til artikel i Politiken  

 7/5-03 af Eva Smith, fra justitsministeren 75 Svar på spm. 43, om forsvareren skal kunne få oplyst, om  

 en oplysning fra en anonym kilde stammer fra politiet eller fra en kriminel  

 meddeler, fra justitsministeren 76 Svar på spm. 44 om kommentar til artikel fra  

 Jyllands-Posten 28/5-03: »Svensk advarsel mod civile agenter«, fra  

 justitsministeren 77 Svar på spm. 45 om, hvordan ministeren vil sikre  

 lovændringerne, fra justitsministeren 78 Svar på spm. 46, om Rigsadvokaten kan indhente  

 oplysninger om civile agenter, fra justitsministeren 79 Svar på spm. 47 om sænkning af mistankekrav, fra  

 justitsministeren 80 Svar på spm. 48 om, hvordan den dommer, der har afgjort,  

 at materiale skal holdes hemmeligt, senere skal kunne opdage, at afgørelsen  

 bør ændres, fra justitsministeren Svar på spm. 49 om forholdet mellem en dommers  

 tavshedspligt og pligten til at forhindre, at uskyldige bliver dømt, fra  

 justitsministeren 81 Svar på spm. 50 om ministerkommentar til artikler i  

 it-avisen ComOn 28/5-03, fra justitsministeren 82 Svar på spm. 41, om ministeren støtter, at civile agenter  

 ikke må være personer, der er afhængige af politiet, fra justitsministeren Svar på spm. 42 om sammenhængen mellem civile agenter,  

 meddelere og anonyme vidner, fra justitsministeren 83 2. udkast til tillægsbetænkning 84 Spm. 51 om oversendelse af talepapir fra samrådet 3/6-03,  

 til justitsministeren Spm. 52 om præcisering af reglerne om  

 tilfældighedsvidner, til justitsministeren 85 Svar på spm. 51 om oversendelse af talepapir fra samrådet  

 3/6-03, fra justitsministeren Svar på spm. 52 om præcisering af reglerne om  

 tilfældighedsvidner, fra justitsministeren Bilag 2 3 af udvalgets spørgsmål til justitsministeren og  

 dennes besvarelse heraf Spørgsmål og svar er optrykt efter ønske fra udvalget.
 Spørgsmål 48:
 Ministeren bedes redegøre nærmere for, hvordan den dommer der  

 har afgjort at materiale skal holdes hemmeligt for forsvareren, senere skal  

 kunne opdage, at den afgørelse bør ændres fordi der under selve sagen kommer  

 nye oplysninger frem, f.eks. at den mistænkte eller andre involverede kommer  

 med  

 helt nye oplysninger eller helt andre forklaringer end de har afgivet til  

 politiet; er det f.eks. meningen, at den dommer, der har truffet afgørelse om  

 hemmeliggørelse skal følge den efterfølgende sag, således at hun straks kan  

 gribe ind, eller skal hun løbende have tilsendt retsbogen, eller  

 efterfølgende  

 have tilsendt retsbogen.
 Svar:
 Som det fremgår af de almindelige bemærkninger til lovforslaget,  

 har Justitsministeriet ud fra retssikkerhedsmæssige hensyn fundet, at det bør  

 være retten, der har kompetencen til at træffe afgørelse om, hvorvidt der  

 forligger hensyn, der efter den foreslåede bestemmelse i § 745 b kan begrunde  

 en undtagelse af materiale fra forsvarerens adgang til aktindsigt, og om  

 disse  

 hensyn er af så afgørende betydning, at det er påkrævet at afskære  

 forsvarerens  

 adgang til materialet.
Det følger af den foreslåede bestemmelse i § 745 b, stk. 4, at  

 rettens afgørelse om en fravigelse af § 745 om forsvarerens adgang til  

 aktindsigt kan være tidsbegrænset, således at fravigelsen alene skal gælde i  

 et  

 nærmere fastsat tidsrum.
Afgørelsen kan herefter forlænges ved en senere  

 kendelse.
Herudover fremgår det, at retten kan afgøre, at fravigelsen skal  

 gælde indtil videre  altså i et ikke nærmere fastsat tidsrum.
De  

 hensyn, der  

 har begrundet fravigelsen, kan imidlertid ændre sig under efterforskningens  

 forløb, ligesom betydningen for varetagelsen af sigtedes eller tiltaltes  

 forsvar af, at forsvareren ikke kender materialet, kan ændre sig.
Det er  

 derfor  

 væsentligt, at der sker en fornyet prøvelse af spørgsmålet på et tidspunkt,  

 hvor efterforskningen er afsluttet, og det er fastlagt, hvilke beviser der  

 skal  

 føres under domsforhandlingen.
Det foreslås derfor i § 745 b, stk. 4, at  

 retten, hvis der er truffet afgørelse om, at fravigelsen skal gælde indtil  

 videre, skal vurdere fravigelsen på ny, før domsforhandlingen indledes.
Med  

 den  

 fornyede prøvelse sikres det, at forsvareren ikke afskæres fra aktindsigt,  

 uden  

 at dette fortsat er påkrævet.
Den fornyede prøvelse skal tillige sikre, at  

 det  

 fortsat ikke medfører væsentlige betænkeligheder for varetagelsen af  

 forsvaret  

 at undtage det pågældende materiale fra forsvarerens adgang til aktindsigt.
Den dommer, der har truffet afgørelsen om at undtage materiale  

 fra aktindsigt, skal ikke have tilsendt retsbøger og andet materiale løbende.  

 Hvis der skulle fremkomme nye oplysninger under domsforhandlingen, der har  

 betydning for den afgørelse om konkret undtagelse af materiale fra  

 forsvarerens  

 adgang til aktindsigt, der er truffet (og eventuelt forlænget) forud for  

 domsforhandlingen,  

 er anklagemyndigheden forpligtet til at anmode om en fornyet prøvelse efter  

 den  

 foreslåede § 745 b.
Det vil i givet fald ikke være den dommer, der leder  

 domsforhandlingen, der skal træffe afgørelse om, hvorvidt der fortsat kan  

 undtages materiale fra forsvarerens aktindsigt, men derimod den dommer, der  

 tidligere har truffet afgørelse om spørgsmålet.
 Endvidere er politiet forpligtet til af egen drift at udlevere  

 oplysningerne til forsvareren, hvis politiet finder, at hensynet, der  

 begrundede undtagelsen fra forsvarerens adgang til aktindsigt, ikke længere  

 er  

 til stede.
 Der kan i det hele henvises til pkt. 3.3.2.3. i de almindelige  

 bemærkninger til lovforslaget.
 Spørgsmål 49:
 Ministeren bedes redegøre nærmere for forholdet mellem en  

 dommers tavshedspligt i forhold til afgørelser hun måtte have truffet om  

 hemmeligholdelse af materiale og/eller anonyme vidner og så pligten efter  

 både  

 straffelovens § 143 og almindelige ulovbestemte retsprincipper om at  

 forhindre,  

 at uskyldige bliver dømt; vil dommeren der bliver opmærksom på, at  

 hemmeligholdte oplysninger, herunder også om vidners identitet, skulle gå til  

 den dommer, der dømmer i selve sagen og gøre hende opmærksom på, at der er et  

 problem eller hvordan skal det foregå.
 Svar:
 Justitsministeriet har forestået spørgsmålet således, at der  

 tænkes på den situation, at en dommer, der har truffet afgørelse om konkret  

 at  

 undtage materiale fra forsvarerens aktindsigt efter den foreslåede § 745 b,  

 efterfølgende bliver bekendt med forhold, der peger på, at det pågældende  

 materiale alligevel ikke bør være undtaget fra aktindsigt.
I en sådan tænkt situation vil dommeren ikke være bundet af  

 tavshedspligt i forhold til anklagemyndigheden.
Den naturlige fremgangsmåde  

 vil  

 således være, at dommeren retter henvendelse til anklagemyndigheden om de  

 pågældende oplysninger.
 Spørgsmål 40:
 Ministeren kommentarer udbedes til vedlagte artikel fra  

 Politiken den 7. maj 2003: »Der var engang en retsstat«.
KRONIKEN I POLITIKEN Onsdag 7. maj 2003 Der var engang en retsstat Af Eva Smith Er befolkningen indstillet på at slække på retssikkerheden i  

 kampen mod rockerkriminalitet? Juraprofessor Eva Smith har set nærmere på  

 regeringens omstridte lovforslag.
Forleden blev forslaget om den såkaldte rockerlov fremsat i  

 Folketinget.
Regeringen og landets justitsminister er herved slået ind på en  

 helt ny kurs.
Mens det tidligere var god tone, at større lovforslag på  

 strafferetsplejens område blev udarbejdet i udvalg bestående af  

 repræsentanter  

 fra politi, anklagemyndighed, dommere, forsvarere og universitetsjurister,  

 har  

 den nuværende justitsminister fundet nye veje.
Det fremsatte lovforslag er  

 ifølge sin indledning udarbejdet af en arbejdsgruppe bestående af  

 repræsentanter fra politiet og anklagemyndigheden.
Som en anden nyskabelse er  

 denne gruppe anonym.
Vi véd således ikke, hvilke repræsentanter fra politi og  

 anklagemyndighed der har siddet i denne hemmelige gruppe.
Men gruppen har  

 unægtelig muntret sig.
Her havde man lejlighed til at stille alle de forslag,  

 som i årenes løb er blevet stemt ned af repræsentanter for domstole,  

 universiteter og forsvarere.
Lovforslaget har fået overskriften: »Bekæmpelse af  

 rockerkriminalitet og anden organiseret kriminalitet«.
Det lyder jo som  

 noget,  

 vi alle kan støtte.
Det viser sig imidlertid, at lovforslaget langtfra alene  

 er  

 møntet på rockerkriminalitet og anden organiseret kriminalitet.
Det har et  

 langt bredere og mere generelt anvendelsesområde.
Jeg har siddet i mange arbejdsgrupper sammen med politi og  

 anklagemyndighed, og uanset forskellige udgangspunkter har jeg altid syntes,  

 det var rimelig nemt at nå til enighed, fordi der har været en grundlæggende  

 forståelse for hinandens synspunkter.
For få måneder siden ville jeg derfor  

 ikke have troet, at anklagemyndigheden, selv når de sad alene med politiet,  

 kunne have fremsat det forslag, som nu fremlægges af regeringen.
Jeg havde  

 faktisk heller ikke ventet, at regeringen ville fremsætte det, efter at have  

 læst høringssvarene.
Jeg mindes ikke tidligere at have set den samlede  

 dommerstand og advokatstand advare så indtrængende mod gennemførelsen af et  

 lovforslag.
Retssikkerheden sættes over styr, lyder det advarende.
Lad  

 lovforslaget blive gennemgået af et af de sædvanlige udvalg med  

 repræsentation  

 fra dommere og forsvarere.
Regeringen har imidlertid fremsat arbejdsgruppens  

 forslag uden hensyn hertil.
Man foreslår bl.a., at for så vidt angår fortrolige oplysninger  

 fra udenlandsk politi, skal dommeren tage stilling til, om disse oplysninger  

 skal gives videre til forsvareren.
Dommeren bliver imidlertid ikke bekendt  

 med hele  

 materialet, men får blot politiets argumentation for, at oplysningerne ikke  

 skal videre til forsvaret.
Der er med andre ord tale om, at dommerne på  

 nærmest  

 kafkask grundlag skal vurdere et materiale, de ikke kender.
Argumentationen  

 for  

 forslaget er, at ellers vil de udenlandske politimyndigheder måske ikke  

 udlevere det fortrolige materiale.
 Jeg har meget svært ved at tro på, at udenlandske  

 politimyndigheder har så lidt tillid til dommerstanden i et demokratisk land,  

 at de vil nægte at udlevere materiale, en dommer får kendskab til.
 Dertil kommer, at forslaget indebærer, at forsvarerens  

 aktindsigt i politiets materiale skal beskæres.
Der var ellers tale om en landvinding, da man i 1978, efter  

 mange års forarbejde, besluttede at ligestille forsvarer og anklagemyndighed.  

 I  

 årene efter 1978 er denne ligestilling yderligere blevet konsolideret og  

 udbygget.
En tilsvarende ligestilling har forsvaret ikke i alle de lande,  

 politiet samarbejder med.
Derfor foreslår man nu, med direkte henvisning til  

 de  

 oplysninger man får fra fremmede stater, at forsvarers aktindsigt skal  

 begrænses.
Mange års reformer er hermed fjernet med et pennestrøg.
Det er  

 ikke  

 nemt at se, hvilken rolle Justitsministeriet har spillet i arbejdsgruppens  

 arbejde, men som forslaget lægges frem, lader det til, at Justitsministeriet  

 alligevel har fundet, at dette var for meget.
Ministeriet foreslår derfor, at  

 en advokat (ikke den sigtedes forsvarer, men en anden forsvarer) skal have  

 mulighed for at kommentere anklagemyndighedens begrundelser for at ønske  

 forsvarets aktindsigt beskåret.
Det er i mine øjne et ringe forslag.
Konstruktionen med en anden  

 forsvarer kendes allerede fra indgreb i meddelelseshemmeligheden, således  

 f.eks. telefonaflytning.
Telefonaflytninger må nødvendigvis være hemmelige i  

 forhold til den mistænkte, der derfor ikke kan udpege sin egen forsvarer.  

 Dertil kommer, at ikke alene sigtede, men også de personer, sigtede taler  

 med,  

 aflyttes.
Den af retten udpegede forsvarer skal i princippet tale alle de  

 aflyttedes sag.
Da denne bestemmelse blev indført, sås det som en landvinding.  

 Det har imidlertid vist sig, at i over 97 procent af sagerne følger domstolen  

 anklagemyndigheden.
Dette skyldes formentlig, at det er meget vanskeligt for  

 forsvarerne, der jo fører en ganske abstrakt sag, at komme med argumenter,  

 som  

 kan assistere dommeren i beslutningen om ikke at tillade indgrebet.
En  

 forsvarer i de her nævnte sager vil være i præcis samme situation.
Han kan  

 ikke  

 på samme måde som den forsvarer, der er inde i sagen, vurdere, hvorvidt en  

 hemmeligholdelse  

 af bestemte fakta vil være en svækkelse af forsvarerens arbejde.
Endvidere  

 forekommer logikken at halte.
Af hensyn til fremmede magter må forsvarerne  

 ikke  

 blive bekendt med materialet, men en anden forsvarer kan dog godt få visse  

 oplysninger.
Er der tale om en særlig mistillid til de forsvarere, som  

 normalt  

 beskikkes i straffesager? Et andet forhold er, at forsvarerne, ikke alene i forbindelse  

 med efterforskningen, men heller ikke når sagen kommer til doms, bliver  

 bekendt  

 med disse oplysninger.
Begrundelsen herfor er, at efter retsplejelovens  

 paragraf 848 skal de forhold, der har været forholdt den tiltalte, senest ved  

 domsforhandlingen bekendtgøres for ham.
Og, hedder det i materialet fra  

 arbejdsgruppen, man kan ikke lade forsvareren få oplysningerne, fordi man på  

 grund af paragraf 848 i så fald er nødt til at lade dem gå videre til  

 sigtede.
Det er en ejendommelig argumentation; paragraf 848 er jo ikke en  

 bestemmelse, der er givet af Gud Herren, og som derfor ikke kan ændres.
Der  

 vil  

 ikke være noget i vejen for at beslutte, at der er et sæt oplysninger, som  

 den  

 tiltalte ikke kan få, men som hans advokat kan få.
Dette svarer til den  

 retstilstand, der allerede nu er gældende for anonyme vidner, hvor vidnets  

 identitet bliver forsvareren bekendt, men denne ikke har tilladelse til at  

 give  

 oplysningerne videre til sin klient.
Det er mig uforståeligt, at dommeren og tiltaltes egen forsvarer  

 ikke kan få alle oplysninger.
Dansk politi må kunne forklare udenlandske  

 myndigheder, at man har fuld tillid til såvel dommere som forsvarere.
Men  

 selv  

 hvis forslaget ændres, så dommere og forsvarere får adgang til materiale, som  

 man ønsker at hemmeligholde for tiltalte, vil heller ikke dette forslag være  

 ganske uproblematisk.
Man har som nævnt allerede gennemført en sådan ordning,  

 for så vidt angår anonyme vidner.
Det er en ubehagelig glidebane, hvis man i  

 stigende grad vil give oplysninger til forsvareren, som han ikke har mulighed  

 for at dele med sin klient.
Det forekommer at være et helt basalt krav i en  

 retsstat, at den dømte kender hele det grundlag, han er dømt på.
Endvidere er der forslag til nye regler om agenter.
En agent er  

 en person, der opfordrer en anden til kriminalitet, f.eks. ved at spørge, om  

 man kan købe narkotika, for derved at afsløre denne andens kriminalitet.  

 Politiets opgave er at forhindre og opklare forbrydelser, hvorfor man kun bør  

 indlade sig på en sådan handlemåde, hvis det er absolut nødvendigt, ligesom  

 man  

 må tage alle forholdsregler for at undgå at fremprovokere en lovovertrædelse,  

 der ellers ikke var blevet begået.
Derfor bestemmer loven i dag, at en sådan  

 fremgangsmåde kun må anvendes, hvis andre efterforskningsskridt ikke vil være  

 egnede, og hvis der er en særlig bestyrket mistanke om, at lovovertrædelsen  

 er  

 ved at blive begået.
Endvidere må agentvirksomheden ikke bevirke en forøgelse  

 af lovovertrædelsens omfang.
For at sikre at disse regler overholdes, må  

 agentvirksomheden efter de nuværende regler kun udføres af politimænd.
Dette  

 blev besluttet af Folketinget i 1986. Det var dengang Folketingets  

 opfattelse,  

 at det ikke var muligt at afgrænse en kreds af private personer, som på  

 betryggende måde kunne anvendes som agenter.
En sådan afgrænsning er heller  

 ikke indeholdt i lovforslaget.
Derimod foreslås, at den civile persons medvirken skal være  

 yderst beskeden  

  

 i forhold til  

  

 lovovertrædelsen.
Dette sidste er ikke en tilfældig formulering.
Efter  

 lovforslaget skal det forstås sådan, at meddelerens bistand kan være mere  

 omfattende ved efterforskning af alvorlige lovovertrædelser.
Der vil være  

 domstolskontrol  

 på vurderingen af, hvad der er yderst beskedent.
Politiets argumentation for,  

 at civile agenter er nødvendige, forekommer ikke overbevisende.
Det skal jo  

 ses  

 i forhold til, hvilket også erkendes af arbejdsgruppen, at den civile person  

 udsættes for en ikke ubetydelig personlig fare, samt at det i visse tilfælde  

 kan være vanskeligt at føre kontrol med de pågældende.
Forslaget betyder, at  

 i  

 disse tilfælde overlades det til den civile person at sikre, at hans  

 medvirken  

 ikke bevirker en forøgelse af lovovertrædelsen.
Indførelse af civile agenter er imidlertid ikke nok.
Man ønsker  

 også at røre ved mistankekravet, samt hvornår agenter kan anvendes.
For så  

 vidt  

 muligt at undgå at fremprovokere en lovovertrædelse, der ellers ikke var  

 blevet  

 begået, kræver de nuværende regler som nævnt, at der foreligger en særlig  

 bestyrket mistanke.
Arbejdsgruppen foreslår imidlertid, at det må være  

 tilstrækkeligt med det almindelige mistankekrav, begrundet mistanke, og  

 argumentationen er, at det særlige mistankekrav »på uhensigtsmæssig måde  

 hindrer brugen af dette efterforskningsskridt i en række tilfælde«.
Jeg  

 skulle  

 hilse og sige, at det faktisk også er meningen.
Endvidere har der hidtil været et krav i retsplejeloven om, at  

 agenter kun kunne anvendes, hvis det var absolut nødvendigt for  

 efterforskningen.
Dette krav har dog skullet forstås sådan, at også hvis  

 andre  

 efterforskningsmidler ville være stærkt ressourcekrævende eller meget  

 vanskelige at anvende, kunne man anvende agenter.
Dette er imidlertid for  

 stramt for arbejdsgruppen, man ønsker det derfor dæmpet til, at dette  

 efterforskningsskridt blot skal være af afgørende betydning for  

 efterforskningen.
Dermed kommer indgrebet til at svare til betingelserne for  

 telefonaflytning.
Jeg overlader det til læseren af denne Kronik at vurdere,  

 om  

 telefonaflytning er et indgreb, der er af samme alvor som agentvirksomhed.  

 Endelig er der hensynet til den civile agents personlige sikkerhed.
Det må  

 antages at være forbundet med betydelig risiko at infiltrere rockermiljøet og  

 videregive oplysninger til politiet.
Politiet peger selv på, at lovforslaget  

 kan føre til flere likvideringer.
Man vil formentlig kun kunne rekruttere  

 unge,  

 naive personer fra yderkanten af miljøet.
Er det virkelig acceptabelt at  

 udsætte dem for en sådan risiko? Står de mulige resultater i forhold til det,  

 der ofres? Det er næppe tilfældigt, at dette lovforslag fremlægges som et  

 forslag til bekæmpelse af rockerkriminalitet. »Nye problemer kræver nye  

 løsninger«, siger politikere.
Men det er, som om man glemmer, at dette drejer  

 sig om indgreb, ikke over for rockere, men over for  

  

 mistænkte  

  

 personer, herunder mistænkte rockere.
Men  vil justitsministeren sige  disse tiltag skal jo kun  

 anvendes over for den mest alvorlige kriminalitet.
Man må imidlertid ikke  

 glemme, at samfundets interesse i at opklare alvorlig kriminalitet modsvares  

 af  

 en tilsvarende interesse for den mistænkte i ikke at blive uskyldigt dømt for  

 alvorlig kriminalitet.
Det er en langt alvorligere sag at stå over for flere  

 års fængsel for handel med narkotika sammenlignet med en bøde for et  

 cykeltyveri.
På strafferetsplejens område har udgangspunktet hidtil været, at  

 den mistænkte/tiltalte skal have de bedste muligheder for forsvar  så  

 vidt  

 muligt uden at forringe politiets efterforskningsmuligheder.
Blev denne  

 konflikt sat på spidsen, har det hidtil været holdningen, at hensynet til den  

   

  

 måske  

  

  skyldige måtte have  

 førsteprioritet.
Det er vigtigt at opklare forbrydelser  men hidtil har  

 vi  

 ment, at det var endnu vigtigere at hindre, at uskyldige bliver dømt.
Filosofien har været, at man skulle opbygge et system, hvor  

 enhver borger kan stole trygt på, at såfremt han udsættes for en mistanke,  

 vil  

 han have alle muligheder for at rense sig, herunder  som noget helt  

 basalt   

 kendskab til myndighedernes materiale mod ham.
En retsstat er karakteriseret  

 ved, at de opstillede regler forekommer rimelige og retfærdige  også  

 hvis de  

 bliver brugt mod én selv og ens nærmeste.
Jeg er klar over, at der er et generelt ønske i den danske  

 befolkning om forøget indsats over for rockere  men jeg tror ikke på,  

 at  

 befolkningen er villig til at ofre væsentlige retssikkerhedsgarantier   

 der er  

 en beskyttelse for dig og mig mod urigtige domfældelser  for at opnå en  

 tvivlsom gevinst.
Der er efter min bedste overbevisning ikke tale om  

 småjusteringer, men om et skred i helt fundamentale retsprincipper.
De her behandlede forslag er blot toppen af isbjerget.  

 Lovforslaget indeholder adskillige andre regler, der forekommer betænkelige.  

 Det straffeprocessuelle system er opbygget sådan, at dommeren sidder i midten  

   

 og på hver side af ham fremfører forsvar og anklager hver sine argumenter,  

 hvorefter dommeren afsiger sin afbalancerede dom.
Med dette lovforslag har  

 regeringen valgt kun at lade sig rådgive af den ene side   

 anklagemyndigheden.  

 Derved er balancen skæv, som også fremhævet af en samlet dommer- og  

 advokatstand.
Jeg vil derfor indtrængende anmode Folketinget om at følge  

 dommernes og advokaternes forslag om en ny arbejdsgruppe med henblik på at få  

 balance i lovforslaget.
Det har taget flere generationer at opbygge den  

 retssikkerhed, vi har i dag i Danmark.
Lad den ikke smuldre med et  

 pennestrøg.
 Svar:
 1. I den pågældende artikel kritiserer professor, dr. jur., Eva  

 Smith, lovforslagets to hovedelementer; de foreslåede begrænsninger i  

 forsvarerens adgang til aktindsigt og de foreslåede ændringer i  

 retsplejelovens  

 regler om agentvirksomhed.
 2. For så vidt angår de foreslåede ændringer i retsplejelovens  

 regler om forsvarerens adgang til aktindsigt anfører professor Eva Smith, at  

 det fremgår af lovforslaget, at når en dommer skal tage stilling til, om  

 fortrolige oplysninger fra udenlandsk politi skal gives videre til  

 forsvareren,  

 skal dommeren træffe sin afgørelse uden at være bekendt med hele materialet.  

 Der er med andre ord tale om, at dommeren på nærmest kafkask grundlag skal  

 vurdere et materiale, de ikke kender.
 Hertil skal Justitsministeriet bemærke følgende:
Lovforslaget indeholder forslag til nye regler om forsvarerens  

 adgang til aktindsigt.
Efter de foreslåede bestemmelser er det fortsat  

 udgangspunktet, at alt materiale, der er tilvejebragt til brug for den  

 konkrete  

 sag skal er omfattet af forsvarerens adgang til aktindsigt.
Dette gælder også  

 som udgangspunkt for fortrolige oplysninger, som politiet måtte have  

 tilvejebragt fra udenlandske politi til brug for den konkrete sag.
Efter den  

 foreslåede bestemmelse i § 745 b kan retten imidlertid konkret beslutte, at  

 oplysninger, der indgår i sagen, ikke skal udleveres til forsvareren, hvis  

 der  

 er tale om afgørende hensyn til f.eks. fremmede magter.
I modsætning til,  

 hvad  

 professor Eva Smith synes at antage, har retten i forbindelse med en  

 afgørelse  

 efter § 745 b fuld adgang til alt materiale i sagen, herunder det materiale  

 som  

 politiet ønsker konkret undtaget fra forsvarerens adgang til aktindsigt.
Professor Eva Smith kritiserer endvidere, at det efter  

 lovforslaget er en særligt beskikket advokat, der skal varetage den sigtedes  

 eller tiltaltes interesser i forbindelse med en afgørelse om konkret  

 undtagelse  

 af materiale fra forsvarerens adgang til aktindsigt efter den foreslåede  

 bestemmelse i § 745 b.
En særligt beskikket advokat kan ikke på samme måde  

 som  

 den forsvarer, der er inde i sagen, vurdere, hvorvidt en hemmeligholdelse af  

 bestemte oplysninger vil være en svækkelse af forsvarerens arbejde.
 Justitsministeriet skal i den anledning bemærke følgende:
Det fremgår direkte af den foreslåede bestemmelse i § 745 b,  

 stk. 5, at den særligt beskikkede advokat har fuld adgang til materialet i  

 sagen, herunder det materiale som politiet ønsker konkret undtaget fra  

 aktindsigt.
Advokaten får således udleveret genparter af det materiale, som  

 politiet har tilvejebragt til brug for den sag, som sigtelsen eller tiltalen  

 angår.
Justitsministeriet finder på den baggrund, at den særlige advokat på  

 betryggende måde vil være i stand til at varetage den sigtedes eller  

 tiltaltes  

 interesser under rettens behandling af spørgsmålet om konkret at undtage  

 materiale fra forsvarerens adgang til aktindsigt, herunder særligt ved at  

 henlede rettens opmærksomhed på omstændigheder, der kan begrunde, at en  

 undtagelse af materiale fra aktindsigt vil medføre væsentlige betænkeligheder  

 for varetagelsen af sigtedes eller tiltaltes forsvar, jf. den foreslåede  

 bestemmelse i § 745 b, stk. 2.
 Professor Eva Smith anfører endvidere, at det ikke forekommer  

 velbegrundet, hvorfor der er et behov for konkret at kunne undtage  

 oplysninger  

 fra forsvarerens adgang til aktindsigt også efter domsforhandlingens start.  

 Eva  

 Smith anfører i den forbindelse, at lovbemærkningernes henvisning til  

 bestemmelsen i § 848 ikke er overbevisende, idet man kunne have ændret § 848,  

 således at et tavshedspålæg til forsvareren fik en sådan udtrækning, at  

 tiltalte ikke ville få krav på at få kendskab til alle sagens oplysninger ved  

 domsforhandlingens start.
 Justitsministeriet skal hertil bemærke:
 Bestemmelsen i retsplejelovens § 848 omhandler vidnebeskyttelse  

 i forbindelse med domsforhandlingen, og bestemmelsen har således ingen  

 sammenhæng med de foreslåede ændringer af forsvarerens adgang til aktindsigt.  

 Derimod fremgår det af forarbejderne til bestemmelsen i § 745, stk. 4, om  

 begrænsning i forsvarerens adgang til aktindsigt, jf. betænkning nr.  

 622/1971,  

 s. 43, at adgangen til at begrænse forsvarerens beføjelser efter § 745, stk.  

 4,  

 bortfalder senest ved domsforhandlingens begyndelse (dog kan et tavshedspålæg  

 udstrækkes, indtil tiltalte har afgivet forklaring under domsforhandlingen,  

 jf.  

 lov nr. 366 af 18. maj 1994). Om begrundelsen for den foreslåede udvidelse af  

 adgangen til konkret at undtage materiale fra forsvarerens adgang til  

 aktindsigt, herunder med hensyn til den tidsmæssige udstrækning, henvises til  

 besvarelsen af spørgsmål nr. 10.
 Endelig anfører professor Eva Smith om de foreslåede  

 begrænsninger i forsvarerens adgang til aktindsigt, at det forekommer at være  

 et helt basalt krav i en retsstat, at den dømte kender hele det grundlag, han  

 er dømt på.
Justitsministeriet er naturligvis enig med professor Eva Smith  

 i, at det er et helt basalt krav i en retsstat, at den dømte kender hele det  

 materiale, den pågældende er dømt på.
Det er derfor også afgørende for de  

 foreslåede begrænsninger i aktindsigten, at det materiale, der konkret  

 undtages  

 fra aktindsigten, ikke indgår i anklagemyndighedens sag i forbindelse med  

 domsforhandlingen.
Der vil således aldrig kunne blive tale om, at man dømmes  

 på  

 grundlag af »hemmelige beviser«.
Det kan endvidere tilføjes, at som anført ovenfor er det en  

 betingelse for konkret at kunne undtage materiale fra aktindsigt, at  

 undtagelsen af materialet ikke medfører væsentlige betænkeligheder for  

 varetagelsen af sigtedes eller tiltaltes forsvar.
Der vil derfor heller ikke  

 kunne være tale om, at det materiale, som konkret er undtaget fra  

 forsvarerens  

 adgang til aktindsigt og dermed ikke indgår i sagen, ville have betydning for  

 skyldsspørgsmålet i sagen.
 3. For så vidt angår forslaget til § 754 b, stk. 2, 2. pkt.,  

 hvorefter en civil person i begrænset omfang skal kunne medvirke til en  

 politiagentaktion, anfører professor Eva Smith, at det overlades til den  

 civile  

 person at sikre, at hans medvirken ikke bevirker en forøgelse af  

 lovovertrædelsen.
Hertil skal Justitsministeriet bemærke, at lovforslaget  

 indebærer, at civile personer efter aftale med politiet kan yde bistand til  

 at  

 udføre eller fortsætte den lovovertrædelse, der efterforskes, når den  

 bistand,  

 der ydes, er yderst beskeden i forhold til lovovertrædelsen.
Bestemmelsen  

 tager  

 alene sigte på tilfælde, hvor der er behov for at introducere en politiagent  

 i  

 det kriminelle miljø, som politiets efterforskning er rettet mod, og de  

 medvirkenshandlinger, som den civile person kan foretage, vil således omfatte  

 tillidsskabende handlinger, der sigter på at fremme politiagentens muligheder  

 for at komme til at virke.
Som beskrevet i besvarelsen af spørgsmål nr. 6, er det  

 kendetegnende for de handlinger, som civile personer kan foretage efter  

 forslaget til § 754 b, stk. 2, 2. pkt., at der er tale om enkle, klart  

 afgrænsede handlinger, som politiet kan give præcise instruktioner om.
Hertil  

 kommer, at den civile persons bistand skal godkendes af retten.
Rettens  

 godkendelse  

 er som udgangspunkt forudgående, men hvis øjemedet med aktionen ville  

 forspildes, dersom retskendelse skulle afventes, kan politiet træffe  

 beslutning  

 om at gennemføre agentvirksomheden.
I så fald skal politiet snarest muligt og  

 senest inden 24 timer fra iværksættelsen af agentaktionen forelægge sagen for  

 retten.
 Justitsministeriet er på denne baggrund ikke enig i, at det er  

 overladt til den civile person at sikre, at hans medvirken ikke bevirker en  

 forøgelse af lovovertrædelsens omfang eller grovhed.
 Endvidere kritiserer professor Eva Smith de foreslåede lempelser  

 af mistankekravet (kravet om, at der foreligger en begrundet mistanke om, at  

 lovovertrædelsen er ved at blive begået eller forsøgt) og indikationskravet  

 (kravet om, at efterforskningsskridtet må antages at være af afgørende  

 betydning for efterforskningen).
Hertil skal Justitsministeriet bemærke, at som anført i  

 bemærkningerne pkt. 2.2.3. er de foreslåede lempelser begrundet i, at de  

 gældende betingelser for at anvende agenter er så strenge, at betingelserne  

 først vil være opfyldt på et meget sent tidspunkt i efterforskningen   

 senere  

 end det tidspunkt, hvor det praktiske behov for at anvende politiagenter  

 opstår.
Det må antages, at dette er medvirkende til, at retsplejelovens  

 regler  

 om agentvirksomhed anvendes forholdsvis sjældent i dag.
Med forslaget  

 tilsigtes  

 det således at give politiet mulighed for at anvende agenter i videre omfang  

 end hidtil, eftersom agentvirksomhed navnlig i relation til  

 rockerkriminalitet  

 og anden organiseret kriminalitet kan være et meget vigtigt  

 efterforskningsredskab.
 Endelig anfører professor Eva Smith, at politiet »formentlig kun  

 vil rekruttere unge, naive personer fra yderkanten af miljøet« som civile  

 agenter.
 Hertil skal Justitsministeriet bemærke, at de personer, som vil  

 kunne bistå politiet i medfør af den foreslåede bestemmelse i § 754 b, stk.  

 2,  

 2. pkt., som udgangspunkt vil være personer, som politiet allerede  

 samarbejder  

 med som led i opklaringen af alvorlig kriminalitet, f.eks. meddelere.
Som beskrevet i den kommenterede høringsoversigt vil der, hvis  

 lovforslaget vedtages, blive taget initiativ til udarbejdelse af  

 retningslinier  

 for politiets samarbejde med civile agenter, således at der sikres den  

 fornødne  

 ledelsesmæssige kontrol med de enkelte polititjenestemænds samarbejde med  

 civile personer.
Det vil blandt andet blive fastsat, at politiet forinden  

 iværksættelse af en agentaktion med en civil person skal vejlede den  

 pågældende  

 grundigt og dermed sikre sig, at den pågældende kender konsekvenserne af at  

 medvirke, herunder at han kan forvente at skulle give møde i retten, hvis  

 efterforskningen fører til tiltale.
