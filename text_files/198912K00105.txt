Nr LSF 105 Forslag til Lov om Den Kulturelle Fond og om visse bevillinger på  

 ophavsretsområdet Fremsat af kulturministeren (Ole Vig Jensen) den 7. december 1989 Vedtaget ved tredjebehandling den 22. maj 1990 Lov nr. 409 af 13/06/1990 § 1. Den Kulturelle Fond har fortrinsvis til formål at fremme tonekunsten, særlig i teatrets tjeneste.
Fondens midler tilvejebringes gennem:
 1) Et tilskud fra statskassen på 220.000 kr., der forfalder til udbetaling  

 den 1. juli hvert år for det løbende finansår.
 2) Et tilskud fra Danmarks Radio på 325.000 kr., der forfalder til  

 udbetaling den 1. juli hvert år for det løbende finansår.
 3) 5 pct. afgift af den i § 4 omhandlede virksomhed, dog således at  

 afgiftssatsen fra finansåret 1992 aftrappes med 1 procentpoint pr. år.
4) 5 pct. afgift af de mellem danske teaterledere og udenlandske  

 repræsentanter for forfattere og komponister aftalte opførelseshonorarer, dog  

 således at afgiftssatsen fra finansåret 1992 aftrappes med 1 procentpoint pr.  

 år.
Afgiften tilbageholdes af den pågældende teaterleder og indbetales af  

 denne til de af kulturministeren i henhold til § 4 autoriserede institutioner  

 m.v., hvorfra den overføres til Den Kulturelle Fond.
 5) Eventuelle tilskud fra anden side.
 § 2. Kulturministeren træffer bestemmelse om anvendelsen af  

 fondens midler.
 Stk. 2. Statens Musikråd varetager administrationen af de  

 fondsmidler, der anvendes til fremme af tonekunsten.
 § 3. Ud over afgiften til Den Kulturelle Fond i henhold til § 1,  

 nr. 4, erlægges 2 pct. afgift af de mellem danske teaterledere og udenlandske  

 repræsentanter for forfattere og komponister aftalte opførelseshonorarer til  

 de institutioner m.v., der er autoriseret af kulturministeren.
§ 4. Erhvervsmæssig eller andelsmæssig forretningsvirksomhed,  

 hvorved en repræsentant for indehaveren af ophavsretten eller en  

 kontraktmæssig indehaver af denne ret afslutter kontrakter om offentlig  

 fremførelse af et dramatisk værk eller musikværk, der er beskyttet efter lov  

 om ophavsretten til litterære og kunstneriske værker, kræver tilladelse fra  

 kulturministeren.
Ministeren kan fastsætte næmere vilkår for tilladelsen.
 Stk. 2. Kontrakter, der er indgået i strid med stk. 1, er  

 ugyldige.
 § 5. Loven træder i kraft den 1. januar 1991.
Stk. 2. §§ 7-9 i lov om Det Kgl.
Teater og om oprettelsen af en  

 kulturel fond, jf. lovbekendtgørelse nr. 898 af 15. december 1986, ophæves.
 § 6. Loven gælder ikke for Færøerne og Grønland, men kan ved kgl.  

 anordning sættes helt eller delvis i kraft for Færøerne og Grønland med de  

 afvigelser, som de særlige færøske eller grønlandske forhold tilsiger.
Oprindeligt fremsat forslag § 1. Den kulturelle Fond har fortrinsvis til formål at fremme tonekunsten, særlig i teatrets tjeneste.
Fondens midler tilvejebringes gennem:
 1) Et tilskud fra statskassen på 220.000 kr., der forfalder til udbetaling  

 den 1. juli hvert år for det løbende finansår.
 2) Et tilskud fra Danmarks Radio på 325.000 kr., der forfalder til  

 udbetaling den 1. juli hvert år for det løbende finansår.
 3) 5 pct. afgift af den i § 4 omhandlede virksomhed, dog således at  

 afgiftssatsen fra finansåret 1992 aftrappes med 1 procentpoint pr. år.
4) 5 pct. afgift af de mellem danske teaterledere og udenlandske  

 repræsentanter for forfattere og komponister aftalte opførelseshonorarer, dog  

 således at afgiftssatsen fra finansåret 1992 aftrappes med 1 procentpoint pr.  

 år.
Afgiften tilbageholdes af den pågældende teaterleder og indbetales af  

 denne til de af kulturministeren i henhold til § 4 autoriserede institutioner  

 mv., hvorfra den overføres til Den kulturelle Fond.
 5) Eventuelle tilskud fra anden side.
 § 2. Kulturministeren træffer bestemmelse om anvendelsen af fondens  

 midler.
 Stk. 2. Statens Musikråd varetager administrationen af de fondsmidler, der  

 anvendes til fremme af tonekunsten.
 § 3. Udover afgiften til Den kulturelle Fond i henhold til § 1, nr. 4,  

 erlægges 2 pct. afgift af de mellem danske teaterledere og udenlandske  

 repræsentanter for forfattere og komponister aftalte opførelseshonorarer til  

 de institutioner mv., der er autoriseret af kulturministeren.
 § 4. Erhvervsmæssig eller andelsmæssig forretningsvirksomhed, hvorved en  

 repræsentant for indehaveren af ophavsretten eller en kontraktmæssig  

 indehaver af denne ret afslutter kontrakter om offentlig fremførelse af et  

 dramatisk værk eller musikværk, der er beskyttet efter lov om ophavsretten  

 til litterære og kunstneriske værker, kræver tilladelse fra kulturministeren.  

 Ministeren kan fastsætte næmere vilkår for tilladelsen.
 Stk. 2. Kontrakter, der er indgået i strid med stk. 1, er ugyldige.
 § 5. Loven træder i kraft den 1. januar 1991.
Stk. 2. §§ 7-9 i lov om Det kgl.
Teater og om oprettelsen af en kulturel  

 fond, jf. lovbekendtgørelse nr. 898 af 15. december 1986, ophæves.
 § 6. Loven gælder ikke for Færøerne og Grønland, men kan ved kgl.  

 anordning sættes helt eller delvis i kraft for Færøerne og Grønland med de  

 afvigelser, som særlige færøske eller grønlandske forhold tilsiger.
Bemærkninger til lovforslaget Almindelige bemærkninger Lovforslaget er, bortset fra mindre redaktionelle ændringer, en  

 genfremsættelse af forslag til lov om Den kulturelle Fond og om visse  

 bevillinger på ophavsretsområdet, der blev fremsat for Folketinget i  

 folketingssamlingen 1988-1989 (nr.
L 199), jf.
Folketingstidende 1988-89,  

 Forhandl., sp. 6699. Lovforslaget afløser §§ 7-9 i lov nr. 40 af 14. februar  

 1935 om Det kgl.
Teater og om oprettelsen af en kulturel fond, jf.  

 lovbekendtgørelse nr. 898 af 15. december 1986. I et samtidig fremsat forslag  

 til teaterlov foreslås bestemmelserne om Det kgl.
Teater (lovens §§ 1-6)  

 overført til teaterlovens kap. 2. Herved ophæves loven fra 1935 i sin helhed.  

 Desuden foreslås bestemmelsen i § 35 i teaterloven, jf. lovbekendtgørelse nr.  

 900 af 15. december 1986, overført til nærværende lov.
 Lovforslaget omhandler tre emner: for det første Den kulturelle Fond  

 (§§1-2), for det andet spørgsmålet om en særlig kontraheringsafgift til  

 KODA-DRAMATIK og DRAMA-RET (§ 3) og for det tredje visse bevillinger på  

 ophavsretsområdet (§ 4).
Med hensyn til Den kulturelle Fond, jf. 1935-lovens § 7, har forslaget som  

 udgangspunkt lov nr. 334 af 4. juni 1986 om ændring af lov om Det kgl.
Teater  

 og oprettelsen af en kulturel fond, jf.
Folketingstidende 1985-86, Forhandl.,  

 sp. 6277, 7157, 10305 og 11963, Tillæg A, sp. 4255, samt Tillæg B, sp. 1419  

 og 1837. Ved denne ændringslov skabtes hjemmel for et trinvist bortfald af de  

 10 pct. afgifter, der indtil da havde været betalt til Den kulturelle Fond af  

 dels KODA, KODA-DRAMATIK og DRAMA-RET (§ 7, stk. 3, litra c), dels  

 teaterledere, som indgår aftaler direkte med udenlandske repræsentanter for  

 rettighedshavere (§ 7, stk. 3, litra d). Afgifterne reduceres ifølge  

 ændringsloven med 1 procentpoint pr. år fra og med finansåret 1987. For  

 finansåret 1991 er satsen således 5 pct., og i 1996 vil afgiften være helt  

 bortfaldet.
 Den særlige 2 pct. afgift, som teaterledere skal erlægge til KODA-DRAMATIK  

 og DRAMA-RET af de med udenlandske repræsentanter for forfattere og  

 komponister aftalte opførselshonorarer, har hidtil været hjemlet i  

 teaterlovens § 35 som ændret ved lov nr. 292 af 6. juni 1984. Bestemmelsen  

 hører efter sit indhold hjemme i sammenhæng med reglerne om visse bevillinger  

 til mellemmandsvirksomhed på ophavsretsområdet (lovforslagets § 4). Det  

 foreslås derfor at overføre bestemmelsen fra teaterloven.
 Bestemmelsen om visse bevillinger på ophavsretsområdet er overført fra  

 1935-lovens § 8 som ændret ved lov nr. 174 af 13. april 1938, idet der er  

 foretaget enkelte redaktionelle ændringer. § 8 danner bl.a. grundlag for den  

 eneretsbevilling, der er udstedt til KODA med hensyn til opkrævning af  

 afgifter for offentlig fremførelse af beskyttet musik.
 Lovforslaget medfører ikke direkte økonomiske konsekvenser for staten  

 eller kommunerne.
Bemærkninger til lovforslagets enkelte bestemmelser Til § 1 Forslaget svarer til den gældende lovs § 7, stk. 1-3, med enkelte  

 ændringer af redaktionel karakter.
Til § 2 Forslaget til § 2, stk. 1, er en præcisering af ministerens overordnede  

 bemyndigelse til at træffe bestemmelse om anvendelsen af midlerne i Den  

 kulturelle Fond, jf. herved formålsbestemmelsen i § 1, mens stk. 2 er  

 enslydende med den gældende lovs § 7, stk. 4. Udover de midler, der  

 administreres af Statens Musikråd, ydes efter fast praksis et tilskud til Det  

 kgl.
Teater og Danske Dramatikeres Forbund.
Tilskuddene var i 1986 på  

 henholdsvis 650.000 kr. og 35.000 kr.
Ifølge ændringsloven fra 1986 reduceres  

 disse tilskud i overensstemmelse med den trinvise reduktion af afgiften til  

 Den kulturelle Fond.
Dette indebærer, at tilskuddene reduceres med en  

 tiendedel hvert år, således at de i 1990 udgør 390.000 kr. til Det kgl.  

 Teater og 21.000 kr. til Danske Dramatikeres Forbund, og at de bortfalder  

 helt i 1996. Dette opvejes af tilsvarende forøgelse af bevillinger på de  

 årlige finanslove.
Til § 3 Forslaget svarer med enkelte redaktionelle ændringer til § 35 i den  

 gældende teaterlov.
Efter § 35 svares en afgift på 2 pct. af de mellem danske  

 teaterledere og udenlandske repræsentanter for forfattere og komponister  

 aftalte opførelseshonorarer.
Afgiften tilfalder ikke Den kulturelle Fond, men  

 de af kulturministeren autoriserede institutioner (KODA-DRAMATIK og  

 DRAMA-RET, jf. lovforslagets § 4). Som nævnt i de almindelige bemærkninger  

 hører bestemmelsen efter sit indhold hjemme i sammenhæng med de særlige  

 bevillingsregler på ophavsretsområdet, jf. bemærkningerne nedenfor til § 4,  

 hvorfor det foreslås at overføre den fra teaterloven.
Til § 4 Forslaget svarer til den gældende lovs § 8 med enkelte redaktionelle  

 ændringer, bl.a. som følge af den i 1961 gennemførte lov om ophavsretten til  

 litterære og kunstneriske værker, jf. lovbekendtgørelse nr. 453 af 23. juni  

 1989, der afløste lov om forfatterret og kunsterret fra 1933.  

 Bevillingshavere i henhold til bestemmelsen er KODA (musikrettigheder),  

 KODA-DRAMATIK (musikdramatiske rettigheder) og DRAMA-RET (dramatiske  

 rettigheder). Bevillingsordningen indebærer, at de nævnte organisationer har  

 en eneret til at drive mellemmandsvirksomhed for så vidt angår indgåelse af  

 aftaler om offentlig fremførelse af dramatiske værker og musikværker.
Det  

 bemærkes, at der med udeladelsen af ordene »person, institution eller  

 sammenslutning« ikke er tilsigtet nogen ændring i den hidtidige  

 retstilstand, men blot en forenkling af lovteksten.
Til § 5 Det foreslås at lade loven træde i kraft den 1. januar 1991. Forslaget er  

 udformet i overensstemmelse med de tilsvarende bestemmelser i forslaget til  

 teaterlov.
I og med ophævelsen af 1935-lovens §§ 7-9 ophæves loven i sin helhed, idet  

 dens øvrige bestemmelser - §§ 1-6 - foreslås ophævet i § 29 i forslaget til  

 teaterlov.
Sammesteds ophæves § 35 i den gældende teaterlov.
Til § 6 1935-loven om Det kgl.
Teater og om oprettelsen af en kulturel fond er sat  

 i kraft for Færøerne, men gælder ikke for Grønland.
De udstedte  

 eneretsbevillinger, herunder bevillingen til KODA, er således gældende på  

 Færøerne.
I Grønland har KODA i praksis uden særlig bevilling foretaget  

 opkrævning af musikafgifter på grundlag af fuldmagter fra de enkelte  

 komponister m.fl.
 På baggrund af de siden 1935 gennemførte hjemmestyreordninger (lov nr. 137  

 af 23. marts 1948 om Færøernes hjemmestyre og lov nr. 577 af 29. november  

 1978 om Grønlands hjemmestyre) finder ministeriet det rigtigst, at en  

 ikrafttræden på Færøerne og i Grønland kun bør ske efter forhandling med de  

 færøske og grønlandske hjemmestyremyndigheder.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1. Den kulturelle Fond har fortrinsvis til formål at fremme tonekunsten,  

 særlig i teatrets tjeneste.
Fondens midler tilvejebringes gennem:
 1) Et tilskud fra statskassen på 220.000 kr., der forfalder til udbetaling  

 den 1. juli hvert år for det løbende finansår.
 2) Et tilskud fra Danmarks Radio på 325.000 kr., der forfalder til  

 udbetaling den 1. juli hvert år for det løbende finansår.
 3) 5 pct. afgift af den i § 4 omhandlede virksomhed, dog således at  

 afgiftssatsen fra finansåret 1992 aftrappes med 1 procentpoint pr. år.
4) 5 pct. afgift af de mellem danske teaterledere og udenlandske  

 repræsentanter for forfattere og komponister aftalte opførelseshonorarer, dog  

 således at afgiftssatsen fra finansåret 1992 aftrappes med 1 procentpoint pr.  

 år.
Afgiften tilbageholdes af den pågældende teaterleder og indbetales af  

 denne til de af kulturministeren i henhold til § 4 autoriserede institutioner  

 mv., hvorfra den overføres til Den kulturelle Fond.
 5) Eventuelle tilskud fra anden side.
Lov om Det kgl.
Teater og om oprettelsen af en kulturel fond § 7. Der oprettes under Undervisningsministeriet en kulturel fond, indtil  

 videre fortrinsvis til fremme af tonekunsten, særlig i teatrets tjeneste.
 Stk. 2. Som grundkapital henlægges til denne fond restbeløbet af den til  

 institutionen »Dobbeltscenen« i henhold til lov nr. 44 af 14.  

 februar 1930 § 1 henlagte kapital.
 Stk. 3. Fondens midler tilvejebringes i øvrigt gennem:
a) Et tilskud fra statskassen på 220.000 kr. som svarende til  

 forlystelsesafgiften af Det kgl.
Teateres forestillinger og forfaldne til  

 udbetaling hvert års 1. juli for det løbende finansår.
 b) Et tilskud fra Statsradiofonien på 325.000 kr. som svarende til en  

 forlystelsesafgift af Statsradiofoniens udsendelser og forfaldende til  

 udbetaling hvert års 1. juli for det løbende finansår.
 c) 10 pct. afgift af den i § 8 omhandlede koncessionerede virksomhed, dog  

 således at afgiftssatsen fra finansåret 1987 aftrappes med 1 procentpoint pr.  

 år.
d) 10 pct. afgift af de mellem danske teaterldere og udenlandske  

 repræsentanter for forfattere og komponister aftalte opførelseshonorarer, dog  

 således at afgiftssatsen fra finansåret 1987 aftrappes med 1 procentpoint pr.  

 år.
Afgiften tilbageholdes af den pågældende teaterleder og indbetales af  

 denne til de af ministeriet for kulturelle anliggender i henhold til § 8,  

 stk. 1, autoriserede institutioner, hvorfra den overføres til Den kulturelle  

 Fond.
 e) Eventuelle tilskud fra anden side.
 Stk. 4. ..........
 § 2. Kulturministeren træffer bestemmelse om anvendelsen af fondens  

 midler.
 Stk. 2. Statens Musikråd varetager administrationen af de fondsmidler, der  

 anvendes til fremme af tonekunsten.
Lov om Det kgl.
Teater og om oprettelsen af en kulturel fond § 7. .........
 Stk. 4. Statens Musikråd varetager administrationen af de fondsmidler, der  

 anvendes til fremme af tonekunsten.
 § 3. Udover afgiften til Den kulturelle Fond i henhold til § 1, nr. 4,  

 erlægges 2 pct. afgift af de mellem danske teaterledere og udenlandske  

 repræsentanter for forfattere og komponister aftalte opførelseshonorarer til  

 de institutioner mv., der er autoriseret af kulturministeren.
Teaterloven § 35. Ud over afgiften til Den Kulturelle Fond erlægges i det tilfælde,  

 der er omtalt i § 34, 2 pct. af de aftalte opførelseshonorar i afgift til de  

 institutioner, der er autoriseret af ministeren for kulturelle anliggender.
 § 4. Erhvervsmæssig eller andelsmæssig forretningsvirksomhed, hvorved en  

 repræsentant for indehaveren af ophavsretten eller en kontraktmæssig  

 indehaver af denne ret afslutter kontrakter om offentlig fremførelse af et  

 dramatisk værk eller musikværk, der er beskyttet efter lov om ophavsretten  

 til litterære og kunstneriske værker, kræver tilladelse fra kulturministeren.  

 Ministeren kan fastsætte næmere vilkår for tilladelsen.
 Stk. 2. Kontrakter, der er indgået i strid med stk. 1, er ugyldige.
Lov om Det kgl.
Teater og om oprettelsen af en kulturel fond § 8. Erhvervsmæssig eller andelsmæssig forretningsvirksomhed, hvorved en  

 peson, institution eller sammenslutning som repræsentant for indehaveren af  

 forfatterretten eller komponistretten eller som kontraktmæssig indehaver af  

 denne ret afslutter kontrakter angående et i henhold til Lov nr. 149 af 26.  

 april 1933 beskyttet dramatisk værks eller musikværks offentlige opførelse  

 eller udførelse, er kun tilladt, når bevilling fra ministeren foreligger og  

 på de vilkår, der fastsættes af denne.
 Stk. 2. Kontrakter af den omhandlede art, der er bragt i stand i strid med  

 foranstående, er ugyldige.
