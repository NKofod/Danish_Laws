Supplerende vejledning til  

 godkendelse af aromaer til mælkeprodukter Kapitel 1 Baggrund Med ikrafttrædelsen af  

 bekendtgørelse nr. 1041  

1)  

  blev § 7 i  

 aromabekendtgørelsen  

2)  

  ændret.
Denne paragraf omhandler  

 godkendelse af aromaer til mælkeprodukter.
Indtil ikrafttrædelse af  

 ændringsbekendtgørelsen var det gældende, at alle aromaer, der anvendtes til  

 mælkeprodukter, skulle godkendes af Fødevarestyrelsen, før de blev taget i  

 anvendelse.
Denne godkendelsesordning blev ved ændringsbekendtgørelsen  

 delvist  

 ophævet for så vidt angår kemisk veldefinerede aromastoffer, idet  

 aromastoffer ikke længere behøver godkendelse, hvis de er optaget på  

 EUs  

 foreløbige liste over godkendte aromastoffer, og hvis de er fuldstændigt  

 evaluerede med henblik på optagelse på den endelige liste over aromastoffer.
Kapitel 2 Hvilke aromaer skal godkendes til anvendelse i  

 mælkeprodukter Som det fremgår af teksten i  

 ændringsbekendtgørelsen behøves ingen godkendelse for aromastoffer, der er  

 optaget på EUs foreløbige liste over godkendte aromastoffer og som er  

 fuldstændigt evaluerede med henblik på optagelse på den endelige liste.  

 Derimod skal aromastoffer, som ikke er færdigevaluerede, stadig godkendes.  

 Ligeledes skal aromapræparater godkendes.
Dette vil i praksis betyde,   

 	  

 at en mælkearoma, der indeholder et eller flere aromastoffer,  

 som ikke er færdigevaluerede og/eller indeholder et eller flere  

 aromapræparater, fortsat skal godkendes af Fødevarestyrelsen inden anvendelse  

 til mælkeprodukter   

 	  

 at en mælkearoma, der udelukkende består af aromastoffer, som er  

 registreret på EUs foreløbige liste over godkendte aromastoffer, og som  

 er  

 fuldstændigt evaluerede med henblik på optagelse på den endelige liste, kan  

 anvendes til mælkeprodukter uden godkendelse fra Fødevarestyrelsen.
Kapitel 3 Hvordan dokumenteres evalueringsstatus for  

 aromastoffer Aromastoffer behøver ikke  

 godkendelse, hvis de er optaget på EUs foreløbige liste over godkendte  

 aromastoffer, og hvis de er fuldstændigt evaluerede med henblik på optagelse  

 på  

 den endelige liste over aromastoffer.
 Dokumentation, for at et  

 aromastof er fuldstændig (EFSA) evalueret med henblik på optagelse på den  

 endelige liste, kan findes i AFC panelets (the Scientific Panel on Food  

 Additives, Flavourings, Processing aids and Materials in contact with Food)  

 udtalelser om de forskellige Flavouring Group Evaluations (FGE), som er  

 tilgængelige på Kommissionens hjemmeside  

 (http://www.efsa.eu.int/science/afc/afc_opinions/catindex_en.html).
Desuden behøver en del  

 aromastoffer, som tidligere er vurderet af andre organer, ikke genevaluering  

 (jf.
Kommissionens forordning (EF) nr. 1565/2000, artikel 2). Det drejer sig  

 om  

 aromastoffer, der er klassificeret   

 	  

 af SCF i kategori 1,   

 	  

 af CEFS i kategori A eller   

 	  

 af JECFA i kategorien som ikke udgør nogen sundhedsmæssig  

 risiko på det nuværende indtagelsesniveau bortset fra stoffer, som er  

 blevet  

 godkendt alene på grundlag af, at de har et skønnet indtag, der er lavere end  

 den fastsatte risikotærskel på 1,5 µg/dag/person, som fastlagt i rapporterne  

 fra det 46., 49., 51., og 53. JECFA-møde.
 Hvorvidt et aromastof er  

 omfattet af disse vurderinger kan indledningsvis undersøges i FLAVIS (Flavour  

 Information System) database, som der er adgang til via Kommissionens  

 hjemmeside (http  

 ://ec.europa.eu/food/food/chemicalsafety/flavouring/flavouringsubstance_en.ht  

 m).  

 Informationen i databasen har imidlertid ikke juridisk status og skal derfor  

 følges op med opslag i relevante rapporter fra SCF, CEFS eller JECFA.
Kapitel 4 Hvordan anvendes aromastoffer, der ikke kræver  

 godkendelse I EUs foreløbige liste over  

 godkendte aromastoffer er der ikke angivet anvendelsesmængder eller  

 anvendelsesområder/fødevarer.
I AFC panelets evalueringsrapporter for  

 aromastoffer er der imidlertid redegjort for hvilke  

 anvendelsesområder/fødevaregrupper  

 og hvilke anvendelsesmængder, der har været grundlag for det estimerede  

 indtag,  

 og disse indtagsdata vil formodentligt blive reflekteret i EUs endelige  

 positivliste.
Det forudsættes derfor, at aromastoffer ikke på nuværende  

 tidspunkt  

 anvendes i højere mængder end rapporteret, ligesom det forudsættes, at  

 aromastofferne kun anvendes i de anførte fødevaregrupper.
For de aromastoffer, som  

 tidligere er evalueret af SCF i kategori 1, af CEFS i kategori A eller af  

 JECFA  

 i kategorien som ikke udgør nogen sundhedsmæssig risiko på det  

 nuværende  

 indtagelsesniveau, er der i de relevante rapporter ikke angivet  

 tilsvarende  

 begrænsninger på  

 anvendelsesmængder og   

 områder.
Disse stoffer forudsættes derfor anvendt under ansvar for  

 aromabekendtgørelsens  

 § 4, der fastslår, at aromaer ikke må indeholde bestanddele eller stoffer i  

 en  

 sundhedsmæssig betænkelig mængde.
Kapitel 5 Hvordan sagsbehandler Fødevarestyrelsen  

 aromaansøgninger Fremover vil  

 Fødevarestyrelsen kun sagsbehandle ansøgninger om mælkearomaer, der  

 indeholder  

 et eller flere aromastoffer, som ikke er færdigevaluerede og/eller indeholder  

 et eller flere aromapræparater.
Ansøgninger skal fortsat indeholde komplette  

 specifikationer efter allerede gældende regler.
Dog påhviler det fremover  

 ansøger tydeligt at markere i specifikationen hvilke aromastoffer, der ikke  

 er  

 omfattet godkendelsesordningen.
En blanket, som kan anvendes til  

 aromaansøgninger, kan downloades fra Fødevarestyrelsens hjemmeside.
 1)  

 Bekendtgørelse nr. 1041 af 24. oktober 2005 om ændring af bekendtgørelse om  

 aromaer m.m., der må anvendes til fødevarer.
 2)  

 Aromabekendtgørelse: Bekendtgørelse nr. 433 af 3. juni 2005 om aromaer m.m.,  

 der må anvendes til fødevarer.
