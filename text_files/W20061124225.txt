Landsskatteretskendelse vedr.
Maksimering af  

 procentgodtgørelse  pålignede skatter for datterselskab Klagen skyldes, at regionen ved opgørelsen af den godtgørelse, der  

 ydes i forbindelse med tilbagebetaling af overskydende skat efter  

 selskabsskattelovens § 29 B, stk. 5, ikke har taget hensyn til den  

 indkomstskat,  

 som A ApS (herefter benævnt selskabet) datterselskab, B A/S, har betalt  

 forud  

 for etablering af sambeskatning mellem de to selskaber.
Landsskatterettens  

 afgørelse Regionens afgørelse  

 stadfæstes.
Sagens oplysninger B A/S blev stiftet den 1.  

 januar 1997 ved en skattefri virksomhedsomdannelse, hvor C indskød sin  

 personligt ejede virksomhed i B A/S.
 Selskabet blev stiftet ved en  

 skattefri aktieombytning pr. 1. december 1997, hvor C ombyttede sine aktier i  

 B  

 A/S med anparter i selskabet.
 Både selskabet og B A/S har  

 kalenderåret som indkomstår, idet selskabets første indkomstår dog løb fra 1.  

 december 1997 til 31. december 1998. Selskabet og B A/S har været  

 sambeskattet  

 fra og med indkomståret 1998.
 I indkomstårene 1997 og 1998  

 realiserede selskabet og B A/S følgende skattepligtige indkomster:
Indkomstår 1997 1998 B A/S 6.297.283 kr.
 1.910.266 kr.
Selskabet - - 4.979 kr.
B A/S betalte 2.141.048 kr. i  

 skat for indkomståret 1997, svarende til 34% af 6.297.200 kr.
For  

 indkomståret  

 1998 udgjorde skatten af sambeskatningsindkomsten 34% af 1.905.200 kr.,  

 svarende til 647.768 kr.
B A/S indbetalte den 20.  

 marts 1998 frivillig acontoskat for indkomståret 1998 med 2.500.000 kr.
Ved  

 skatteberegningen blev beløbet forhøjet med et tillæg på 2%, svarende til  

 50.000 kr., efter selskabsskattelovens § 29 B, stk. 6.
 Den overskydende skat for  

 indkomståret 1998 udgjorde dermed 1.902.232 kr.
Regionen udbetalte i  

 forbindelse med tilbagebetalingen af den overskydende skat en godtgørelse på  

 6%  

 af den overskydende skat efter selskabsskattelovens § 29 B, stk. 5, på 38.866  

 kr., svarende til 6% af 647.768 kr.
Godtgørelsen blev maksimeret efter reglen  

 i  

 selskabsskattelovens § 29 B, stk. 5, 4. pkt., idet regionen ikke tog hensyn  

 til  

 den skat, som B A/S havde betalt forud for etableringen af sambeskatning  

 mellem  

 de to selskaber.
 Selskabet har efterfølgende  

 anmodet om, at regionen udbetaler yderligere 75.267 kr. i godtgørelse,  

 således  

 at der udbetales en godtgørelse på 6% af den overskydende skat på 1.902.232  

 kr.
Regionens afgørelse Regionen har ikke imødekommet  

 selskabets anmodning om udbetaling af yderligere 75.267 kr. i godtgørelse.
 Ved beregningen af  

 godtgørelsen af den overskydende skat for indkomståret 1998 skal der ikke  

 tages  

 hensyn til B A/S pålignede skatter for det foregående indkomstår  

 (1997),  

 således at godtgørelsen skal maksimeres af indkomstskatten for indkomståret  

 1998, som udgjorde 647.768 kr.
 Med hensyn til  

 maksimeringsreglen fremgår det af TSS-cirkulære 2002-35, at sambeskattede  

 moderselskaber  

 ved opgørelsen af den højeste indkomstskat i indkomståret eller i et af de to  

 seneste indkomstår forud for indkomståret skal medregne et 100% ejet  

 datterselskabs pålignede indkomstskatter i år forud for dets indtræden i  

 sambeskatningen.
 Cirkulæret må forstås  

 således, at det er et krav for at medregne datterselskabets indkomstskatter,  

 at  

 datterselskabet også i sammenligningsåret er 100% ejet af moderselskabet.
 Da B A/S ikke var ejet 100%  

 af selskabet i hele indkomståret 1997, er der ikke grundlag for at medregne B  

 A/S pålignede indkomstskatter for indkomståret 1997 ved beregningen af  

 godtgørelsen af den overskydende skat.
Selskabets påstand og  

 argumenter Selskabets repræsentant har  

 fremsat påstand om, at godtgørelsen af den overskydende skat udgør 114.133  

 kr.
 Ved beregningen af  

 godtgørelsen af den overskydende skat skal der tages hensyn til den  

 indkomstskat,  

 som B A/S har betalt forud for etablering af sambeskatning mellem de to  

 selskaber.
 Der er henvist til  

 Højesterets dom af 9. oktober 2002, gengivet i TfS 2002, 901 H, hvorefter der  

 ikke er hjemmel i selskabsskatteloven til at se bort fra den af  

 datterselskabet  

 betalte indkomstskat for indkomstår forud for etablering af sambeskatning.
 Det kan derfor ikke udledes  

 af TSS-cirkulære 2002-35, at det skulle være et krav, at datterselskabet har  

 været ejet 100% af moderselskabet i hele det pågældende indkomstår.
 Formålet med sambeskatning er  

 at stille selskaberne samlet set gunstigere, end de ville have været stillet  

 uden sambeskatning.
Fortolkes maksimeringsreglen  

 som anført af regionen, stilles selskabet og B A/S imidlertid rent økonomisk  

 ringere ved en sambeskatning, end de ellers ville have været, hvilket ikke er  

 formålet med sambeskatningsreglerne.
En fortolkning, der på den måde fraviger  

 det overordnede formål med sambeskatningsreglerne, kræver klar og utvetydig  

 lovhjemmel, hvilket ikke er tilfældet i denne sag.
 Punkt 3 i cirkulæret må  

 derfor forstås således, at moderselskabet skal eje alle aktier i  

 datterselskabet.  

 Hvis dette er tilfældet, skal der tages hensyn til den skat, som  

 datterselskabet har betalt  også for indkomstår forud for etablering af  

 sambeskatningen, uanset om moderselskabet ikke har ejet datterselskabet i  

 hele  

 det indkomstår, der sammenlignes med.
Endelig er der tale om, at  

 tidligere klar praksis ændres til ugunst for skatteyderne.
En sådan ændring  

 kan  

 kun ske med klar og utvetydig hjemmel.
Der er herved henvist til præmisserne  

 i  

 den Østre Landsretsdom, der blev stadfæstet ved Højesterets dom af 9. oktober  

 2002, hvorefter der ikke findes en sådan klar og utvetydig hjemmel.  

 Højesteret  

 ses ikke at have udtalt sig imod dette synspunkt.
Landsskatterettens  

 bemærkninger og begrundelse Af den dagældende § 29 B,  

 stk. 5, 3. og 4. pkt., i selskabsskatteloven fremgik følgende:
Ved  

 tilbagebetaling af overskydende skat ydes der selskabet eller foreningen m.v.  

 en godtgørelse på 6 pct. af beløbet.
Godtgørelsen kan dog maksimalt udgøre 6  

 pct. af den højeste indkomstskat i indkomståret eller i et af de to seneste  

 indkomstår forud for indkomståret. Af Højesterets dom af 9.  

 oktober 2002, offentliggjort i SKM2002.526.HR (www.skat.dk) og i TfS 2002,  

 901  

 H, fremgår bl.a. følgende:
( ) Det  

 er oplyst, at DanMax Finansieringsservice A/S i hele indkomståret 1996 var  

 100%  

 ejet af FonaGruppen A/S, og at FonaGruppen og DanMax blev sambeskattet med  

 virkning fra indkomståret 1997.
( ) Højesterets  

 bemærkninger:
Højesteret  

 tiltræder, at det ikke med den fornødne sikkerhed fremgår af ordlyden af og  

 forarbejderne til den dagældende bestemmelse i selskabsskattelovens § 29 B,  

 stk. 5, 4. pkt.  heller ikke når bestemmelsen sammenholdes med ordlyden  

 af og  

 forarbejderne til lovens øvrige bestemmelser, herunder § 29 B, stk. 2, og §  

 31,  

 stk. 3  at der ved beregningen af maksimum for den rentegodtgørelse af  

 overskydende skat, der tilkommer et moderselskab, der er sambeskattet med et  

 datterselskab, skal bortses fra den indkomstskat, der forud for  

 sambeskatningens  

 etablering er opkrævet hos datterselskabet.
Højesteret tiltræder endvidere,  

 at  

 der i hvert fald i en situation som den foreliggende, hvor datterselskabet  

 også  

 i sammenligningsåret var 100% ejet af moderselskabet, bør tages hensyn også  

 til  

 datterselskabets indkomstskat.
( ) Højesteret har i dommen alene  

 taget stilling til den situation, hvor datterselskabet også i  

 sammenligningsåret  

 var ejet 100% af moderselskabet.
 Der er således ikke taget  

 stilling til en situation som den foreliggende, hvor B A/S alene har været  

 ejet  

 100% af selskabet i en del af sammenligningsåret.
 Selskabsskattelovens § 29 B,  

 stk. 5, 4. pkt., må forstås således, at der alene kan tages hensyn til den  

 indkomstskat, der er opkrævet hos datterselskabet forud for sambeskatningens  

 etablering, såfremt datterselskabet har været ejet af moderselskabet i hele  

 sammenligningsåret.
 Der er herved henset til, at  

 den indkomstskat, der er opkrævet hos datterselskabet i sammenligningsåret,  

 er  

 opstået som følge af datterselskabets aktivitet i hele sammenligningsåret, og  

 at det derfor må være et krav, at moderselskabet har ejet datterselskabet i  

 hele den periode, der ligger til grund for denne indkomstskat.
 Idet B A/S ikke har været  

 ejet af selskabet i hele indkomståret 1997, kan der ved beregningen af  

 godtgørelsen efter selskabsskattelovens § 29 B, stk. 5, ikke tages hensyn til  

 den indkomstskat, som B A/S har betalt i indkomståret 1997.
 Det er således med rette, at  

 godtgørelsen er maksimeret til 6% af 647.768 kr., svarende til 38.866 kr.,  

 som  

 selskabet betalte i skat af sambeskatningsindkomsten for indkomståret 1998,  

 og  

 den påklagede afgørelse stadfæstes derfor.
