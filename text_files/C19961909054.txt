Arbejdstilsynet og Arbejdsskadestyrelsen reviderede i efteråret 1995  

 blanketterne til anmeldelse af arbejdsskader.
I denne forbindelse er der  

 blevet rejst spørgsmål om anvendelse af særlige blanketter til anmeldelse af  

 skader på briller/kontaktlinser uden personskade og af tandskader.
Skader på hjælpemidler, herunder briller/kontaktlinser kan dækkes efter §  

 30 i lov om forsikring mod følger af arbejdsskade.
Disse skader behandles  

 normalt i forsikringsselskaberne, jf. § 7 i anmeldebekendtgørelsen  

 (bekendtgørelse nr. 363 af 10. maj 1996).
 Forsikringsselskaberne har bemyndigelse til selv at udfærdige en blanket  

 til behandling af skader på briller/kontaktlinser uden samtidig person-skade.  

 Blanketten bør udformes i overensstemmelse med Arbejdsskade-styrelsens  

 blanket til anmeldelse af skader på briller/kontaktlinser for statsansatte,  

 som indebærer at lovens § 30 bør optrykkes på blanketten.
 Arbejdsgiveren anses for at have opfyldt sin anmeldepligt ved anmeldelse  

 af en skade af briller/kontaktlinser på en sådan blanket.
 Skader på tænder, herunder stifttænder, broer, jacketkroner, implantater  

 mv. er derimod personskade, og skal anmeldes på den almindelige  

 anmeldelsesblanket.
Arbejdsgiveren skal derfor følge den almindelige anmeldeprocedure, og  

 sende blanketten til først behandlende tandlæge, der udfylder en  

 tandlægeerklæring, som erstatter blankettens LgI.
Tandlægen returnerer  

 blanketten og erklæringen på sædvanlig vis til arbejdsgiveren, som sender  

 anmeldelsen til sit forsikringsselskab.
Arbejdsgiveren anses kun for at have  

 opfyldt sin anmeldepligt ved anvendelse af denne fremgangsmåde.
 De særlige blanketter til behandling af skader på hjælpemidler uden  

 samtidig personskade kan således ikke anvendes til anmeldelse af tandskader.  

 Tandskader skal anmeldes som en personskade på den fælles blanket til  

 anmeldelse af arbejdsulykker til Arbejdstilsynet og arbejdsskadeforsikringen,  

 for at arbejdsgiveren har opfyldt sin anmeldpligt.
Venlig hilsen Boel Vestergaard.
