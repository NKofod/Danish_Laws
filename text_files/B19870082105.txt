 I medfør af § 45, stk. 1, i lov om jagt og vildtforvaltning jfr.  

 lovbekendtgørelse nr. 57 af 11. februar 1983 (* 1) fastsættes:
Almindelige bestemmelser § 1.  Den, der ønsker at erhverve jagttegn, skal,  

 såfremt vedkommende ikke er optaget i Vildtforvaltningens register over  

 jagttegnsberettigede, bestå den i denne bekendtgørelse omhandlede prøve, jfr.  

 dog § 45, stk. 1, 2. pkt. i lov om jagt og vildtforvalning.
Prøveordningens administration § 2.  Prøveordningen administreres af  

 Landbrugsministeriets Vildtforvaltning.
 Stk. 2.  Prøven aflægges for prøvesagkyndige, der  

 beskikkes af Landbrugsministeriets Vildtforvaltning.
Tilmelding til prøven § 3.  Tilmelding til prøven, der afholdes i 2 perioder  

 hvert år, sker ved indbetaling af et af landbrugsministeren nærmere fastsat  

 gebyr til Landbrugsministeriets Vildtforvaltning.
Indbetaling skal ske ved  

 anvendelse af særlige giroindbetalingskort, der fås ved henvendelse til  

 Landbrugsministeriets Vildtforvaltning eller til de i § 2, stk. 2, nævnte  

 prøvesagkyndige.
 Stk. 2.  Ønskes prøven aflagt i årets første  

 prøveperiode (1. april-30. juni), skal tilmelding ske inden udgangen af  

 februar måned. Ønskes prøven aflagt i årets anden prøveperiode (1.  

 september-31. oktober), skal tilmelding ske inden udgangen af juli måned.
 Stk. 3.  Prøven afholdes på hverdage (mandag-fredag)  

 indenfor tidsrummet kl. 8.00-18.00.
 Stk. 4.  For aflæggelse af prøve i medfør af § 45, stk.  

 2, i lov om jagt og vildtforvaltning betales intet gebyr.
 § 4.  Personer under 16 år kan tilmelde sig jagtprøven  

 efter reglerne i § 3, såfremt de vil være fyldt 15 år inden begyndelsen af  

 den prøveperiode, hvori prøven ønskes aflagt.
 Stk. 2.  Personer, der den dag, hvor prøven aflægges,  

 ikke er fyldt 18 år, kan kun aflægge prøven, såfremt der ved prøven forevises  

 skriftligt samtykke fra forældremyndighedens indehaver til, at prøven  

 aflægges, samt til, at jagttegn erhverves efter bestået prøve.
 Stk. 3.  Dokumentation (personnummerbevis,  

 sygesikringsbevis, ID-kort) for aspirantens personnummer skal forevises den  

 prøvesagkyndige, inden prøven kan aflægges.
 § 5.  De prøvesagkyndige indkalder med mindst 14 dages  

 varsel de tilmeldte aspiranter til prøven på nøjere angivet sted, dato og  

 klokkeslæt.
 Stk. 2.  Udebliver en aspirant fra en prøve, uden at den  

 prøvesagkyndige har modtaget meddelelse herom senest kl. 12 dagen før prøvens  

 afholdelse, er retten til at aflægge prøve i den pågældende prøveperiode  

 bortfaldet.
Stk. 3.  Aspiranter, der rettidigt melder afbud,  

 indkaldes til at aflægge prøve på en anden dato.
Er aspiranten påny  

 forhindret, har vedkommende ikke krav på yderligere indkaldelse, medmindre  

 hindringen dokumenteres og findes væsentlig.
I tilfælde, hvor hindringen  

 skyldes sygdom, betragtes kun lægeerklæring som tilstrækkelig dokumentation.
 Stk. 4.  Aspiranter, der indkaldes til prøve efter stk.  

 3, har ikke krav på indkaldelse med det i stk. 1 nævnte mindstevarsel.
Prøvens aflæggelse § 6.  Prøven omfatter en skriftlig og en praktisk del.  

 For at bestå prøven kræves, at aspiranten har bestået såvel den skriftlige  

 som den praktiske del.
Den skriftlige del skal være bestået, inden den  

 praktiske del kan aflægges.
§ 7.  Aspiranterne indkaldes til aflæggelse af prøven  

 i hold.
Holdstørrelsen søges afpasset således, at den samlede prøves varighed  

 ikke overstiger 3 timer.
Stk. 2.  Den skriftlige del af prøven aflægges af holdet  

 samlet.
Den praktiske del aflægger aspiranterne enkeltvis.
Den skriftlige prøve § 8.  Ved den skriftlige prøve stilles 33 spørgsmål,  

 der tilsigter at belyse aspirantens kendskab til:
1. jagt- og fredningsbestemmelser, herunder  

 bestemmelser om regulering af bestande af skadevoldende vildt, 2. almindeligt forekommende vildtarter og 3. jagtvåben og sikkerhed under jagt.
Stk. 2.  Spørgsmålene skal belyse, om aspiranten har  

 tilfredsstillende kendskab til de bestemmelser i lovgivningen, der vedrører  

 jagtudøvelse, og om vedkommende herudover har den viden om vildt og jagtlige  

 forhold, der er fornøden til udøvelse af forsvarlig jagt.
Spørgsmålene skal  

 udformes således, at hvert spørgsmål skal kunne besvares ved afkrydsning i en  

 dertil indrettet rubrik.
 Stk. 3.  For at bestå prøven kræves:
1. at mindst 30 af de 33 stillede spørgsmål besvares  

 rigtigt og 2. at de stillede spørgsmål besvares på højst 30  

 minutter.
 Stk. 4.  Umiddelbart efter den skriftlige prøves  

 afslutning meddeles det aspiranten, om denne del af prøven er bestået.
Den praktiske prøve § 10.  Den praktiske prøve omfatter:
1. våbenbehandling under færdsel i terræn, 2. våbenbehandling i forbindelse med skudafgivelse og 3. bedømmelse af afstanden til vildtfigurer.
Stk. 2.  For at bestå den praktiske prøve kræves, at  

 aspiranten udviser en efter den prøvesagkyndiges skøn forsvarlig behandling  

 af våbnet.
Ved den i stk. 1 under nr. 2 nævnte våbenbehandling indgår  

 træfsikkerheden ikke i bedømmelsen.
Ved den i stk. 1 under nr. 3 nævnte  

 afstandsvurdering skal aspiranten vurdere afstanden til mindst 2 af 3  

 vildtfigurer rigtigt.
Stk. 3.  Den prøvesagkyndige kan fritage fysisk  

 handicappede aspiranter for den i stk. 1 under nr. 1 nævnte del af den  

 praktiske prøve mod, at der i stedet overhøres mundtligt i færdsel med  

 skydevåben i terræn.
Spørgsmålene skal omhandle færdsel med skydevåben under  

 samme terrænforhold, som de øvrige aspiranter afprøves under.
 Stk. 4.  Den prøvesagkyndige indstiller afviklingen af  

 den praktiske prøve, når det foreligger klart, at aspiranten efter de i stk.  

 2 nævnte regler ikke vil kunne bestå prøven.
Efter prøvens aflæggelse § 11.  Den prøvesagkyndige meddeler de enkelte  

 aspiranter umiddelbart efter den praktiske prøves afslutning, om prøven er  

 bestået i sin helhed.
De aspiranter, der har bestået prøven, får samtidig  

 udstedt bevis herfor.
 Stk. 2.  Aspiranter, der ikke består prøven, kan  

 tidligst indstille sig til ny jagtprøve i følgende prøveperiode.
 Stk. 3.  Bestået skriftlig prøve kan ikke overføres til  

 anden prøveperiode.
 Stk. 4.  Den prøvesagkyndige indberetter til  

 Landbrugsministeriets Vildtforvaltning personnummer samt navn og adresse m.v.  

 på aspiranter, der har bestået jagtprøven.
 § 12.  Bekendtgørelsen træder i kraft den 31. december  

 1987.
 Stk. 2.  Bekendtgørelse nr. 523 af 2. december 1980 om  

 jagtprøven ophæves.
