Bekendtgørelse om ændring af bekendtgørelse om tekniske og merkantile erhvervsakademiuddannelser og professionsbacheloruddannelser § 1 I bekendtgørelse nr. 21 af 9. januar 2020 om tekniske og merkantile erhvervsakademiuddannelser og professionsbacheloruddannelser foretages følgende ændringer:
1. I bilag 1, i afsnit B.
Det økonomisk-merkantile område, Erhvervsakademiuddannelsen inden for handel (Handelsøkonom AK) affattes reglerne for praktikken således:
»Praktikken gennemføres under lønnet ansættelse i en eller flere virksomheder.
Praktikken kan være ulønnet, hvis den gennemføres i udlandet, og hvis det udenlandske praktiksted erklærer, at lønnede praktikophold ikke er sædvane i det pågældende land.
Desuden kan praktikperioder, der påbegyndes i efterårssemestret 2020, være ulønnet praktik, hvis der ikke kan findes en lønnet praktikplads.
Dog kan ulønnet praktik højst anvendes i et omfang svarende til 50 pct. af det samlede antal praktikpladser.« 2. I bilag 1, i afsnit C.  Det bio- og laboratorietekniske område, Erhvervsakademiuddannelsen inden for laboratorieområdet (Laborant AK) affattes reglerne for praktikken således:
»Praktikken gennemføres under lønnet ansættelse i en eller flere virksomheder.
Praktikken kan være ulønnet, hvis den gennemføres i udlandet, og hvis det udenlandske praktiksted erklærer, at lønnede praktikophold ikke er sædvane i det pågældende land.
Desuden kan praktikperioder, der påbegyndes i efterårssemestret 2020, være ulønnet praktik, hvis der ikke kan findes en lønnet praktikplads.
Dog kan ulønnet praktik højst anvendes i et omfang svarende til 50 pct. af det samlede antal praktikpladser.« § 2 Bekendtgørelsen træder i kraft den 8. juli 2020.
