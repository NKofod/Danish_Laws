 Det er i en række tilfælde forekommet, at kriminalforsorgen har afholdt  

 udgifter i forbindelse med, at enkelte tjenestesteder eller enkelte ansatte i  

 kriminalforsorgen har givet gaver til andre ansatte/tjenestesteder eller  

 udenforstående i anledning af jubilæer, udnævnelser, fødselsdage,  

 lokaleudvidelser m.v.
 Idet der iøvrigt henvises til direktoratets skrivelse af 17. juli 1981  

 (j.nr. 2-17-81), skal direktoratet herved indskærpe, at udgifter til gaver  

 til kriminalforsorgens personale/tjenestesteder ikke kan afholdes for  

 kriminalforsorgens regning.
 Ydelse af gaver til udenforstående på kriminalforsorgens regning kan kun i  

 ganske særlige tilfælde ske efter forudgående godkendelse fra direktoratet.  

 Når der ydes gaver for kriminalforsorgens regning, er det kriminalforsorgen,  

 og ikke vedkommende tjenestested eller tjenestestedets chef, der bør stå som  

 gavegiver.
 Det tilføjes, at ydelse af gaver til statsansatte eller andre  

 statsinstitutioner som hovedregel er udelukket.
 E.B.
Bjarne Christensen Kriminalforsorgens anstalter, afdelinger, pensioner samt  

 arrestinspektørerne.
