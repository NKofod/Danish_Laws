 I medfør af § 13, stk. 1, § 14 og § 15, stk. 2, i lov nr. 115 af 31.
 marts 1982 om biavl og efter bemyndigelse fastsættes:
 § 1.  Levende honningbier og brugt biavlsmateriel og  

 vokstavlebygning må ikke flyttes til Anholt og Samsø.
 Stk. 2.  Levende honningbier, herunder alle  

 udviklingsstadier og kønsprodukter, samt brugt biavlsmateriel og  

 vokstavlebygning må ikke flyttes til Læsø.
 Stk. 3.  Levende honningbier må ikke flyttes til  

 Bornholm og omliggende øer.
 Stk. 4.  Stk. 1 og 2 gælder ikke for vaskede rammer fra  

 et vokssmelteri.
 § 2.  Uanset bestemmelserne i § 1, stk. 1, er flytning  

 af levende honningbier og tavler med æg eller andre udviklingsstadier  

 tilladt, hvis en laboratorieundersøgelse af bierne har vist, at de er fri for  

 forekomst af Varroa-mider.
 § 3.  Overtrædelse af § 1, stk. 1, 2 og 3, og § 2  

 straffes med bøde.
 § 4.  Bekendtgørelse træder i kraft den 20. juni 1992.
 Stk. 2.  Samtidig ophæves bekendtgørelse nr. 307 af 28.  

 april 1992 om forbud mod flytning af honningbier m.v.
