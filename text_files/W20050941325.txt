Et  

 massemedie er berettiget til som led i den redaktionelle proces på egen hånd  

 at  

 forkorte manuskripter til læserbreve og debatindlæg, såfremt skribentens  

 opfattelse trods sådanne forkortelser fremstår som uforvansket.
Klagers  

 debatindlæg  

 stillede to spørgsmål, dels om DJØF varetog de arbejdssøgendes interesser,  

 dels  

 om demokratiet i DJØF fungerede, og det forkortede og redigerede debatindlæg,  

 der blev bragt, fremstod på denne baggrund ikke som en forvanskning af det  

 indsendte indlæg.
 I det  

 foreliggende tilfælde var kravet om genmæle reelt et krav om, at DJØF Bladet  

 bragte det indsendte debatindlæg i uforkortet form, og et sådant krav var  

 ikke  

 hjemlet ved reglerne om genmæle.
 Pressenævnet  

 tog herefter ikke klagers  

 krav om genmæle til følge.
Kendelse  

 fra Pressenævnet i sag 2005-6-170 [K] har klaget til Pressenævnet over, at DJØF Bladet har afvist  

 at bringe et genmæle vedrørende et læserbrev, der blev bragt i bladet den 28.  

 januar 2005.
 Læserbrevet, der var indsendt af [K], blev bragt under  

 overskriften  

  

 Fungerer demokratiet i  

 DJØF?  

  

 med følgende ordlyd:
 På hovedbestyrelsesmødet den 16. september 2004 var jeg som  

 formand for SFA/DJØF- København (Sektoren for Arbejdssøgende) indstillet til  

 eksklusion af Forbundet for, at jeg efter en bestyrelsesbeslutning i november  

 2003 havde orienteret ILO om problemer ved den danske gennemførelse af  

 konvention 29 (1930).
 Et samarbejde med den internationale arbejdstagerorganisation om  

 informationsudveksling om forholdene på arbejdsmarkedet må anses for at være  

 en  

 af den type aktiviteter, som er omfattet af SFAs regelsæt par. 2, stk. 2.  

 SFA/DJØF-Københavns oplysninger til ILO må således være i overensstemmelse  

 med  

 Forbundets regler og med almindelige danske normer på det fagretlige område  

 samt reglerne i den internationale arbejdsret.
Hovedbestyrelsen mener alligevel, at henvendelsen er i strid med  

 forbundets vedtægter par. 4, da den mener, den er enekompetent til at udtale  

 sig i alle forbundsanliggender, og at jeg (og mærkeligt nok ikke hele  

 bestyrelsen) har ageret på forbundets vegne.
Enekompetencen er ikke nævnt i  

 vedtægterne.
Hovedbestyrelsen fandt min handlemåde dybt illoyal, og at der  

 var grundlag for en eksklusion, men havde taget til efterretning, at  

 forbundsformanden havde indstillet, at Hovedbestyrelsen udtrykte sin skarpe  

 misbilligelse over for mig.
Jeg takker forbundsformanden herfor, men det  

 betyder  

 kun, at det har reddet Hovedbestyrelsen fra at få nedlagt et foreløbigt  

 fogedforbud mod, at beslutningen sættes på repræsentantskabets dagsorden.  

 Herved kunne vi have fået en domstolsafgørelse, der var gået hovedbestyrelsen  

 imod, da den åbenbart ikke er hjemme i foreningsjuraen. I samme nr. af bladet blev bragt et svar DJØFs formand.
I  

 svaret hed det bl.a.  

  

 :
[K] rejser spørgsmålet om, hvorvidt demokratiet fungerer i  

 DJØF.
Den konkrete anledning er, at Hovedbestyrelsen har udtrykt sin  

 misbilligelse af, at [K] uden forudgående orientering til forbundet har  

 rettet henvendelse  

 til ILO med en tilkendegivelse, der fremstod som om henvendelsen skete på  

 DJØFs vegne, og som om DJØF var af den opfattelse, at  

 aktiveringsreglerne  

 kunne være i strid med konvention nr. 29 om tvungent arbejde (forced labour).
Demokrati indebærer ikke, at ethvert medlem af DJØF eller enhver  

 forbundsafdeling kan agere udadtil på forbundets vegne.
Demokratiet i DJØF  

 indebærer derimod, at medlemmerne gennem deres afdelinger vælger en  

 hovedbestyrelse, som herefter repræsenterer dem udadtil i  

 forbundssammenhænge.
Når [K] har tilsidesat denne repræsentative opbygning af DJØF,  

 må han acceptere, at forbundet påtaler dette.
Det bemærkes i øvrigt, at [K]  

 ikke var indstillet til eksklusion, men til en skarp misbilligelse.  

 Hovedbestyrelsen  

 var dog af den opfattelse, at handlemåden kunne have medført eksklusion og at  

 der ikke var nogen præjudicerende virkning i blot at misbillige  

 adfærden. [K] bad ved e-mail af 4. februar 2005 DJØF Bladets redaktion om  

 at bringe et genmæle, således at hans debatindlæg blev bragt i sin fulde  

 længde.
Indlægget, der havde overskriften  

  

 Varetager  

 DJØF de arbejdssøgendes interesser?  

  

 , havde oprindeligt følgende ordlyd:
På hovedbestyrelsesmødet den 16. september 2004 var jeg som  

 formand for SFA/DJØF- København (Sektoren for Arbejdssøgende) indstillet til  

 eksklusion af Forbundet for, at jeg efter en bestyrelsesbeslutning i november  

 2003 havde orienteret ILO om problemer ved den danske gennemførelse af  

 konvention 29 (1930). Hovedbestyrelsen ville næppe have foretaget  

 henvendelsen,  

 da den mener, at henvendelsen var egnet til at modarbejde Forbundets  

 samarbejde  

 med Beskæftigelsesministeriet, som i øvrigt ved fax den 20.11.03 modtog kopi  

 af  

 henvendelsen.
Det rejser det spørgsmål, om DJØF som organisation kan varetage  

 de arbejdssøgendes rettigheder på betryggende vis.
Et samarbejde med den internationale arbejdstagerorganisation om  

 informationsudveksling om forholdene på arbejdsmarkedet må anses for at være  

 en  

 af den type aktiviteter, som er omfattet af SFAs regelsæt par. 2, stk. 2.  

 SFA/DJØF-Københavns  

 oplysninger til ILO må således være i overensstemmelse med Forbundets regler  

 og  

 med almindelige danske normer på det fagretlige område samt reglerne i den  

 internationale arbejdsret.
Forbundets menneskeretsresolution fra  

 Repræsentantskabet  

 i 1998 fastslog endda, at menneskerettighederne også fremover skulle danne  

 grundlag for Forbundets virke.
Hovedbestyrelsen mener alligevel, at henvendelsen er i strid med  

 forbundets vedtægter par. 4, da den mener, den er enekompetent til at udtale  

 sig i alle forbundsanliggender, og at jeg (og mærkeligt nok ikke hele  

 bestyrelsen) har ageret på forbundets vegne.
Enekompetencen er ikke nævnt i  

 vedtægterne, men det ønsker Hovedbestyrelsen heller ikke.
Hovedbestyrelsen  

 fandt min handlemåde dybt illoyal, og at der var grundlag for en eksklusion,  

 men havde taget til efterretning, at forbundsformanden havde indstillet, at  

 Hovedbestyrelsen udtrykte sin skarpe misbilligelse over for mig.
Jeg takker  

 forbundsformanden herfor, men det betyder kun, at det har reddet  

 Hovedbestyrelsen  

 fra at få nedlagt et foreløbigt fogedforbud mod, at beslutningen sættes på  

 repræsentantskabets dagsorden.
Herved kunne vi have fået en  

 domstolsafgørelse,  

 der var gået hovedbestyrelsen imod, da den åbenbart ikke er hjemme i  

 foreningsjuraen.
Et andet aktuelt eksempel herpå er, at DJØF ikke anerkender,  

 at SfA-København den 6.10.04 har valgt et andet sektorudvalgsmedlem i stedet  

 for den hidtidige sektorudvalgsformand, der er medlem af  

 Overenskomstforeningens bestyrelse og Hovedbestyrelsen.
Så demokratiet  

 fungerer  

 ikke i DJØF. DJØF Bladets redaktør afviste den 17. februar 2005 at bringe  

 genmælet under henvisning til, at redaktionen forbeholder sig ret til at  

 forkorte eller afvise uopfordrede læserindlæg, der overstiger 1.500 enheder.
[K] har anført, at DJØF Bladet har fordrejet debatindlægget, så  

 de kritiske punkter over for hovedbestyrelsen udelades.
Overskriften er  

 desuden  

 fjernet og erstattet med et citat fra indlæggets afslutning, hvorved  

 spørgsmålet, om DJØF varetager de arbejdssøgendes interesser, ikke stilles i  

 indlægget, og forbundsformanden undgår at svare herpå.
 [K] har endvidere anført, at han  for at undgå redaktionelle  

 forkortelser - i fremsendelsesskrivelsen til DJØF Bladet gjorde opmærksom på,  

 at der var tale om et debatindlæg mod hovedbestyrelsen og ikke et læserbrev.
 [K] har endelig anført, at DJØF Bladets praksis om læserbreves  

 maksimale længde på 1.500 tegn ikke overholdes i alle tilfælde.
DJØF Bladet har anført, at redaktionen har forkortet indlægget i  

 overensstemmelse med gældende retningslinier.
Det fremgår af bladet, at  

 læserindlæg har et omfang på 1.500 enheder (vejledende), og at redaktionen  

 forbeholder sig ret til at forkorte eller afvise uopfordret tilsendte indlæg.  

 Dette er redaktionens suveræne ret og i øvrigt normal procedure på langt de  

 fleste medier.
DJØF Bladet har endvidere anført, at [K] er bekendt med  

 retningslinierne, og da hans indlæg var på ca. 2.500 enheder, foretog DJØF  

 Bladet en redaktionel forkortelse.
Der var på ingen måde tale om en  

 redaktionel  

 omskrivning, men alene om en udeladelse af dele af indlægget.
I sagens behandling har følgende nævnsmedlemmer deltaget: Axel  

 Kierkegaard, Bo Maltesen, Kaare R.
Skou og Kirsten Dyregaard.
 Pressenævnet udtaler:
 Et massemedie er berettiget til som led i den redaktionelle  

 proces på egen hånd at forkorte manuskripter til læserbreve og debatindlæg,  

 såfremt skribentens opfattelse trods sådanne forkortelser fremstår som  

 uforvansket. [K]s debatindlæg stillede to spørgsmål, dels om DJØF varetager  

 de  

 arbejdssøgendes interesser, dels om demokratiet i DJØF fungerer, og det  

 forkortede  

 og redigerede debatindlæg, der blev bragt, fremstår på denne baggrund ikke  

 som  

 en forvanskning af det indsendte indlæg.
 I det foreliggende tilfælde er kravet om genmæle reelt et krav  

 om, at DJØF Bladet bringer det indsendte debatindlæg i uforkortet form, og et  

 sådant krav er ikke hjemlet ved reglerne om genmæle.
 Pressenævnet tager herefter ikke  

[K]s krav om genmæle til  

 følge.
 Afgjort den 22. juni 2005.
