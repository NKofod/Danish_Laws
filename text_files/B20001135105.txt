Bekendtgørelse om Aggersborggård  

 Vildtreservat I medfør af § 33 og § 49, stk. 1 og 3, i lov om jagt og  

 vildtforvaltning, jf. lovbekendtgørelse nr. 114 af 28. januar 1997,  

 fastsættes:
Formål § 1. Bekendtgørelsen har til formål  

 at sikre et område ved Aggersborggård som raste-, fouragerings-  

 og yngleområde for vandfugle.
Afgrænsning § 2. Aggersborggård Vildtreservat i  

 Nordjyllands Amt omfatter jf. kortbilag:
 1)	Følgende landarealer ved Aggersborg:
a)	De dele af matr.nr. 1a Aggersborg By, Aggersborg og de dele  

 af matr.nr. 9 Thorup By, Aggersborg, der er beliggende sydøst og  

 sydvest for digefoden af den digestrækning, som langs  

 Sønderslette og Digløre Holm forløber i  

 nordøstlig og sydøstlig retning; samt de dele af matr.nr.  

 1a Aggersborg By, Aggersborg, der er beliggende sydøst for en  

 ret linie i forlængelse af den nordøstlige digestrækning  

 nordvest for Sønderslette; b)	de dele af matr.nr. 1a Aggersborg By, Aggersborg, der er  

 beliggende syd for digefoden af den digestrækning, som fra  

 Aggersborggård forløber i vestlig retning, samt de dele af samme  

 matr.nr., der er beliggende syd for en ret linie i forlængelse af samme  

 digestrækning indtil det punkt, hvor linien rammer kysten ud for  

 Digløre Holm; c)	matr.nr. 20ø og 10a Aggersborg By, Aggersborg,  

 de lodder af matr.nr. 8a, 7a og 6d smst., som er  

 beliggende syd for Aggersborgvej, samt matr.nr. 2ax, 2aø  

 og 1b smst.
 2)	Den del af Limfjorden, som afgrænses:
a)	Mod nordvest af en ret linie nævnt under nr. 1, a) i  

 forlængelse af den nordøstlige digestrækning nordvest for  

 Sønderslette til position 56º 59,66  N. 9º 13,13  E; b)	mod sydvest af en ret linie i sydøstlig retning fra  

 sidstnævnte position til position 56º 59,01  N. 9º 14,94  E syd for  

 Borreholm; c)	mod sydøst fra sidstnævnte position i en afstand af 100  

 meter fra kysten sydøst om Borreholm til position 56º 59,46  N. 9º  

 16,17  E øst for Borreholm; d)	mod øst af en ret linie fra sidstnævnte position til  

 position 56º 59,66  N. 9º 16,22  E; e)	mod nordøst af en ret linie fra sidstnævnte position  

 til skellet mellem 2aø og 21b Aggersborg By,  

 Aggersborg.
 Stk. 2. Mod land afgrænses de i stk. 1,  

 nævnte dele af søterritoriet af højeste, daglige  

 vandstandlinie.
 Stk. 3. De anvendte koordinater er geografiske positioner  

 i henhold til Mercator Projektion (WGS 84).
Jagt § 3. Det er forbudt at udøve jagt på  

 eller på anden måde at ombringe, indfange eller forjage  

 vandfugle.
 Stk. 2. Færdsel med ladt skydevåben er  

 forbudt på reservatets vandareal.
Færdsel § 4. Færdsel er forbudt på reservatets  

 landarealer.
 Stk. 2. Bestemmelserne i stk. 1 gælder ikke for  

 ejere og brugere samt disses husstand og personale.
Dispensation og tilsyn § 5. Skov- og Naturstyrelsen kan, når  

 særlige forhold taler derfor, dispensere fra bestemmelserne i §§ 3 og  

 4.
 Stk. 2. Skov- og Naturstyrelsens afgørelser efter  

 stk. 1 kan ikke indbringes for anden administrativ myndighed.
 § 6. Skov- og Naturstyrelsen fører tilsyn  

 med, at reservatbestemmelserne overholdes.
Straf og ikrafttræden § 7. Efter § 54, stk. 1, nr. 5 og nr. 7, i lov om  

 jagt og vildtforvaltning, jf. lovbekendtgørelse nr. 114 af 28. januar  

 1997, straffes overtrædelse af bestemmelserne i §§ 3 og 4 eller  

 tilsidesættelse af vilkår, der er fastsat i en dispensation i  

 medfør af § 5 med bøde, med mindre strengere straf er forskyldt  

 efter anden lovgivning.
 § 8. Bekendtgørelsen træder i kraft  

 den 1. september 2000.
 Stk. 2. Landbrugsministeriets bekendtgørelse af  

 21. oktober 1975 om Aggersborggård Vildtreservat ophæves.
