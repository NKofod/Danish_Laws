Erstatningsansvarslovens § 26  tortgodtgørelse ved forbrydelser mod kønssædeligheden m.v., nævnets j.nr. 10-520-18184 Skadevolder blev dømt for overtrædelse af straffelovens § 232, idet hun havde oprettet en falsk datingprofil på internettet i ansøgers navn: Jeg tager ikke penge for det som de fleste, jeg knepper gratis.
Nævnet tilkendte ansøger 5.000 kr. i godtgørelse for tort under henvisning til de henvendelser, ansøger på grund af datingprofilen havde fået fra flere mænd.
Nævnet afslog samtidig at tilkende ansøger godtgørelse for svie og smerte, idet ansøger ikke var blevet påført fysisk personskade, og idet ansøgers efterfølgende psykiske gener ikke kunne antages at skyldes blufærdighedskrænkelsen.
