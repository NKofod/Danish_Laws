Fremsat den 13. oktober 2005 af Jørgen Arbo‑Bæhr (EL),  

 Line Barfod (EL),  

 Majbritt Berlau (EL) ),  

 Per Clausen (EL), Signe Færch (EL) og Frank Aaen (EL) Forslag til folketingsbeslutning om  

 retskrav på besøgsvisum Folketinget pålægger regeringen inden den 1. januar 2006 at  

 fremsætte lovforslag om ændring af udlændingeloven, der medfører et retskrav  

 på  

 besøgsvisum, således at danske statsborgere og personer med varig  

 opholdstilladelse i Danmark som minimum kan få besøg af deres nærmeste  

 familie  

 i op til 2 uger om året.
Bemærkninger til forslaget Beslutningsforslaget er en uændret genfremsættelse af  

 Enhedslistens beslutningsforslag nr.
B 64 fra folketingsåret 2004-05, 2.  

 samling (se Folketingstidende 2004-05, 2. samling, tillæg A side 6805 og  

 6806).  

 Forslaget nåede ikke at blive førstebehandlet.
Beslutningsforslag nr.
B 64 var en stort set uændret  

 genfremsættelse af beslutningsforslag nr.
B 35 fra folketingsåret 2003-04 (se  

 Folketingstidende 2003-04, forhandlingerne side 2545 og tillæg A side 1529 og  

 1530).
 Udlændingelovens § 39,  

 stk. 2, giver ministeren for flygtninge, indvandrere og integration hjemmel  

 til  

 at fastsætte regler om, i hvilket omfang en udlændings pas eller  

 rejselegitimation skal være påtegnet visum til indrejse i eller udrejse af  

 landet.
Denne bemyndigelse til ministeren har medført, at  

 adgangsforholdene til Danmark i dag domineres af en visumpolitik, som ikke i  

 tilstrækkelig grad tager hensyn til, at der med internationaliseringen af  

 verden er fulgt et nyt familiemønster.
I langt højere grad end tidligere  

 knyttes mange ægtefæller og deres respektive familier i dag sammen over  

 landegrænserne.
I en stadig mere globaliseret verden er der derfor behov for at  

 have så smidige regler for besøg og kontakt over landegrænserne som muligt.  

 Det  

 internationale bosætnings- og arbejdsmønster er under konstant udvikling, og  

 tusinder af mennesker er i dag ikke bofaste på samme måde som for blot få  

 årtier siden.
Det stiller nye krav til indretningen af den lovgivning, som  

 regulerer kontakten mellem befolkningerne.
 Hvert år er der tusinder af sager, hvor herboende borgere ikke  

 kan få besøg af deres nærmeste familie, f.eks. for at deltage i en  

 familiebegivenhed som et bryllup eller en fødselsdag eller på et sidste besøg  

 hos et alvorligt sygt familiemedlem.
Derfor vil Enhedslisten med dette beslutningsforslag pålægge  

 regeringen at indføre et retskrav i udlændingeloven, så danske statsborgere  

 og  

 personer med opholdstilladelse i Danmark kan vide sig sikre på, at deres  

 nærmeste familie ikke bliver forhindret i at komme til Danmark i situationer  

 som f.eks. de ovenfor nævnte.
Samtidig vil et retskrav gøre myndighedernes  

 sagsbehandling mere enkel og gennemskuelig.
 Personkredsen, der skal omfattes af dette retskrav, afgrænses  

 til forældre, svigerforældre, børn og børnebørn, svigerbørn, søskende og  

 deres  

 ægtefæller og disses børn samt ægtefællernes børn.
 Undtagelse fra retskravet på besøgsvisum til nære  

 familiemedlemmer skal kun kunne ske i tilfælde, hvor disse er udvist fra  

 Danmark, eller hvor det kan begrundes i hensynet til statens sikkerhed.
Skriftlig fremsættelse Jørgen Arbo-Bæhr  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om retskrav på besøgsvisum.
(Beslutningsforslag nr.
B 14).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
