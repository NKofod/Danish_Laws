Fremsat den 28. marts 2001 af  

 Jette Gottlieb (EL) og Søren Kolstrup&nbsp  

 ;(EL) Forslag til folketingsbeslutning om en godkendelsesordning som arbejdsmiljøansvarlig Folketinget opfordrer regeringen til at fremsætte  

 forslag til ændring af arbejdsmiljøloven, således at  

 enhver, der driver eller leder en virksomhed, skal godkendes som  

 arbejdsmiljøansvarlig, og at denne godkendelse kan frakendes efter  

 nærmere fastlagte kriterier.
Bemærkninger til forslaget Forslagsstillerne ønsker, at der skal  

 gennemføres en lovgivning om godkendelse som  

 arbejdsmiljøansvarlig og om frakendelse af denne godkendelse.
 Enhver, der driver eller leder en virksomhed eller en  

 selvstændig produktionsenhed, skal have en godkendelse som  

 arbejdsmiljøansvarlig efter regler fastsat af Arbejdstilsynet.
 Som led i arbejdsmiljøgodkendelsen skal  

 arbejdsgiveren eller den/de person(er), der er bemyndiget til at drive eller  

 lede virksomheden, have gennemgået en uddannelse af nærmere  

 bestemt varighed for at være kvalificeret i forhold til ansvaret for et  

 sundt og sikkert arbejdsmiljø i virksomheden.
 Arbejdstilsynet er den tilsynsførende instans i  

 forhold til godkendelsen som arbejdsmiljøansvarlig, og loven skal give  

 domstolene mulighed for at fradømme godkendelsen.
 Det skal understreges, at det ikke er hensigten, at der  

 sker en forskydning fra en vurdering af virksomheden som sådan, men at  

 der tillige sker en vurdering af de konkrete personer, der har ansvaret for  

 arbejdsmiljøet.
 Frakendelse af godkendelse som  

 arbejdsmiljøansvarlig skal kunne ske, når:
 Der i gentagne tilfælde er sket overtrædelse af  

 Arbejdstilsynets påbud, uanset om overtrædelsen medfører  

 arbejdsulykker eller kort eller langsigtet nedslidning.
 Der er sket overtrædelse af regler om børn og unges  

 erhvervsarbejde, uanset om overtrædelsen medfører arbejdsulykker  

 eller helbredsskader.
 Der er sket overtrædelse af arbejdsmiljøloven eller  

 Arbejdstilsynets påbud, hvis overtrædelsen medfører  

 ulykker med dødsfald, fysisk eller psykisk invaliditet til  

 følge eller arbejdsmiljøpåvirkninger, der medfører  

 kræftsygdomme og invaliditet, hvor årsagen kan henføres  

 til påvirkninger fra arbejdet i virksomheden.
 Hvor økonomisk vinding er årsagen til ulykker, skader og  

 arbejdsbetingede sygdomme.
 Frakendelse af godkendelse som  

 arbejdsmiljøansvarlig kan eller skal have som konsekvens, at personer,  

 der driver eller leder en virksomhed eller dele heraf, frakendes retten til  

 at drive virksomhed efter samme principper, som er gennemført i  

 miljølovgivningen, jf. § 41 a i lov om miljøbeskyttelse.
 Med 123.000 arbejdsulykker om året (heraf knap  

 50.000 anmeldte) og ca. 350.000, hvis helbred er påvirket af  

 arbejdsmiljøet (heraf 16.000 anmeldte erhvervsbetingede lidelser), har  

 arbejdsmiljøet det ikke godt.
Det er arbejdsgiverne, der har ansvaret for  

 arbejdsmiljøet.
Alligevel skal virksomheder i dag ikke på  

 forhånd kunne dokumentere, at produkter og arbejdsgange ikke nedbryder  

 lønmodtagernes sikkerhed og sundhed.
 Det er muligt at drive virksomhed, selv om  

 arbejdsmiljøloven overtrædes, idet tilsynet med  

 arbejdsmiljøet ikke sker automatisk på alle virksomheder, men  

 alene ved Arbejdstilsynets sparsomme kontrolbesøg.
 Skal virksomhederne selv løse sikkerheds- og  

 sundhedsproblemerne, er det en forudsætning, at de, der driver  

 virksomheden eller dele heraf, rent faktisk også er deres ansvar  

 bevidst.
Det må ikke kunne betale sig at bryde  

 arbejdsmiljøloven.
Antallet af ulykker, skader og erhvervsbetingede  

 sygdomme viser desværre, at det kan betale sig at have et dårligt  

 arbejdsmiljø. Der er alt for mange, der driver eller leder en  

 virksomhed eller dele heraf, der ikke har respekt for lønmodtagernes  

 sikkerhed og sundhed og heller ikke viser vilje til at få det.
 Straffen for at overtræde arbejdsmiljøloven  

 virker åbenlyst ikke forebyggende.
Strafferammerne i arbejdsmiljøloven er flere gange  

 blevet hævet inden for de seneste 9 år.
I 1990 blev den generelle  

 strafferamme hævet til fængsel i indtil ét år, og i  

 1992 blev strafferammen hævet til fængsel i indtil to år  

 for overtrædelser, hvor der er forvoldt skade på børn og  

 unge, eller hvis der med overtrædelsen er opnået eller tilsigtet  

 en økonomisk gevinst for virksomheden.
Sideløbende med  

 lovændringerne har der også været en administrativ indsats  

 for at hæve sanktionsniveauet, og det har også slået  

 igennem.
På miljøområdet har miljø- og  

 energiministeren bl.a. i 1997 taget initiativ til at sikre mere lov og orden  

 med vedtagelse af loven om miljøbeskyttelse.
Loven indeholder  

 fastsættelse af særlige vilkår, nægtelse og  

 tilbagekaldelse af miljøgodkendelse, tilsyn, konfiskation,  

 rettighedsfrakendelse m.v.
Et af hovedpunkterne var, at virksomhedsledelsens  

 miljøansvarlighed bliver et kriterium for at få godkendelse til  

 at drive virksomhed, således at der ikke sker forurening, spild af  

 materialer og energimæssige ressourcer.
 Det er også præciseret, at udgangspunktet ved  

 sanktionsudmålingen er, at der skal ske konfiskation af en eventuel  

 fortjeneste/besparelse.
 Med dette forslag ønsker Enhedslisten at forbedre  

 mulighederne for at sikre et sundt og sikkert arbejdsmiljø og samtidig  

 fastholde strafferammen for hele miljøområdet for generelt at  

 signalere, at der ses med stor alvor på overtrædelse at  

 miljølovgivningen - og altså med mindst samme alvor på  

 arbejdsmiljøområdet, hvor det er menneskers liv, sundhed og  

 sikkerhed, det drejer sig om, som på resten af  

 miljøområdet.
Skriftlig fremsættelse Jette Gottlieb (EL):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om en  

 godkendelsesordning som arbejdsmiljøansvarlig.
(Beslutningsforslag nr.
B 163).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
