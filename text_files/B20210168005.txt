Bekendtgørelse om ændring af bekendtgørelse om afvikling af større arrangementer på Kulturministeriets område i forbindelse med håndtering af covid-19 § 1 I bekendtgørelse nr. 1556 af 2. juli 2021 om afvikling af større arrangementer på Kulturministeriets område i forbindelse med håndtering af covid-19, som ændret ved bekendtgørelse nr. 1578 af 2. juli 2021, foretages følgende ændringer:
 1. I § 2, stk. 2, 1. pkt., og § 2, stk. 3, 1. pkt., udgår », og der skal fremad, bagud og til siderne være 1 meters afstand eller mindst ét sædes afstand imellem hver siddende tilskuer eller publikummer, dog ikke imellem personer fra samme husstand og tilsvarende nære kontakter«.
 2. § 2, stk. 2, 2. pkt. og § 2, stk. 3, 2. pkt., ophæves.
 3. I § 4, stk. 1, 1. pkt., og § 5, 1. pkt., udgår »mindst 2 m2 pr. tilskuer eller publikum, og «.
§ 2 Bekendtgørelsen træder i kraft den 14. august 2021.
