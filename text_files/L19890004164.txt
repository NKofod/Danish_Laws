I henhold til kgl. resolution af 1. august 1988 har Danmark ratificeret en  

 den 22. november 1984 i Strasbourg undertegnet syvende tillægsprotokol til  

 Den Europæiske Konvention til Beskyttelse af Menneskerettigheder og  

 Grundlæggende Frihedsrettigheder, jf.
Udenrigsministeriets bekendtgørelse nr.  

 20 af 11. juni 1953 og efterfølgende bekendtgørelser, senest nr. 46 af 3.  

 april 1975, Lovtidende C.
 Protokollen har følgende ordlyd:
PROTOKOL NR. 7 TIL KONVENTIONEN TIL BESKYTTELSE AF MENNESKERETTIGHEDER OG GRUNDLÆGGENDE FRIHEDSRETTIGHEDER Europarådets  

 medlemsstater, der har undertegnet nærværende protokol,og som er besluttede  

 på at tage yderligere skridt til at sikre den fælles gennemførelse af visse  

 rettigheder og friheder gennem Konventionen til Beskyttelse af Menneskerettigheder og Grundlæggende Frihedsrettigheder, undertegnet i Rom den 4. november 1950 (i det følgende  

 kaldet »konventionen«), er blevet enige om følgende:
Artikel 1 1. En udlænding, der lovligt er bosiddende i en stats  

 territorium, kan ikke udvises derfra, medmindre dette sker i medfør af en  

 beslutning truffet i overensstemmelse med loven, og den pågældende skal have  

 adgang til:
 2. En udlænding kan udvises inden udøvelsen af de i  

 stk. 1. a)-c) nævnte rettigheder, når dette er nødvendigt af hensyn  

 til den offentlige orden eller begrundet i hensynet til den nationale  

 sikkerhed.
Artikel 2 1. Enhver, der af en domstol er domfældt for en  

 strafbar lovovertrædelse, har ret til at få skyldsspørgsmålet eller  

 strafudmålingen prøvet ved en højere domstol.
Udøvelsen af denne ret,  

 herunder de betingelser hvorunder denne kan udøves, fastsættes ved lov.
 2. Der kan fraviges fra denne ret med hensyn til  

 lovovertrædelser af mindre alvorlig art, således som fastsat ved lov, eller i  

 tilfælde, hvor en person i første instans er blevet stillet for den højeste  

 domstol eller er blevet domfældt efter anke af en frifindende dom.
Artikel 3 Når en person ved endelig dom er blevet domfældt for et strafbart forhold,  

 og når domfældelsen senere er blevet omstødt eller personen benådet som følge  

 af, at en ny eller nyligt opdaget kendsgerning afgørende viser, at der er  

 sket en urigtig domfældelse, skal personen, der er blevet straffet som følge  

 af domfældelsen, have erstatning i overensstemmelse med loven eller  

 vedkommende stats praksis, medmindre det godtgøres, at den manglende  

 rettidige blotlæggelse af den ukendte kendsgerning helt eller delvis kan  

 tilskrives ham.
Artikel 4 1. Under een og samme stats jurisdiktion skal ingen i  

 en straffesag på ny kunne stilles for en domstol eller dømmes for en  

 lovovertrædelse, for hvilken han allerede er blevet endeligt frikendt eller  

 domfældt i overensstemmelse med denne stats lovgivning og strafferetspleje.
 2. Bestemmelserne i foregående stykke forhindrer ikke  

 genoptagelse af sagen i overensstemmelse med vedkommende stats lovgivning og  

 strafferetspleje, såfremt der foreligger bevis for nye eller nyopdagede  

 kendsgerninger, eller såfremt der i den tidligere rettergang er begået en  

 grundlæggende fejl, som kunne påvirke sagens udfald.
 3. Der kan ikke ske fravigelse fra denne artikel i  

 medfør af artikel 15 i konventionen.
Artikel 5 I privatretlig henseende skal ægtefæller i deres indbyrdes forhold og i  

 forholdet til deres børn nyde lige rettigheder og pligter, med hensyn til  

 indgåelse af ægteskab, under ægteskab og i tilfælde af dettes opløsning.  

 Denne artikel forhindrer ikke staterne i at tage sådanne forholdsregler, der  

 er nødvendige af hensyn til børnenes interesser.
Artikel 6 1. Enhver stat kan på tidspunktet for undertegnelse  

 eller deponering af sit ratifikations-, accept- eller godkendelsesinstrument  

 nærmere angive for hvilket område eller hvilke områder denne protokol skal  

 gælde og angive i hvilken udstrækning den forpligter sig til, at  

 bestemmelserne i denne protokol skal finde anvendelse på dette område eller  

 disse områder.
2. Enhver stat kan til enhver tid efterfølgende ved  

 erklæring til Europarådets generalsekretær udvide anvendelsen af denne  

 protokol til ethvert andet område nærmere angivet i erklæringen.
For et  

 sådant område træder protokollen i kraft på førstedagen i den måned, der  

 følger efter en periode på to måneder efter datoen for generalsekretærens  

 modtagelse af en sådan erklæring.
3. Enhver erklæring afgivet i henhold til de to  

 foregående stykker kan for et hvilket som helst område angivet i en sådan  

 erklæring tilbagekaldes eller begrænses ved en notifikation stilet til  

 generalsekretæren.
Tilbagekaldelsen eller begrænsningen får virkning på  

 førstedagen i den måned, der følger efter en periode på to måneder efter  

 datoen for generalsekretærens modtagelse af en sådan notifikation.
 4. En erklæring afgivet i overensstemmelse med denne  

 artikel skal anses for afgivet i overensstemmelse med artikel 63, stk. 1, i  

 konventionen.
 5. Enhver stats område, hvorpå denne protokol i medfør  

 af statens ratifikation, accept eller godkendelse finder anvendelse, og  

 ethvert område, hvorpå protokollen finder anvendelse i medfør af statens  

 erklæring i henhold til denne artikel, kan betragtes som enkeltområder i  

 relation til henvisningen i artikel 1 til en stats område.
Artikel 7 1. I forholdet mellem deltagende stater skal  

 bestemmelserne i protokollens artikel 1-6 anses som supplerende artikler til  

 konventionen og alle konventionens bestemmelser skal finde anvendelse i  

 overensstemmelse hermed.
 2. Retten til individuel klageadgang anerkendt ved en  

 erklæring afgivet i henhold til artikel 25 i konventionen, eller anerkendelse  

 af domstolens kompetence som bindende ved en erklæring afgivet i henhold til  

 artikel 46 i konventionen, skal ikke have virkning i forhold til denne  

 protokol, medmindre vedkommende stat har afgivet en erklæring, der anerkender  

 denne ret, eller anerkender denne kompetence med hensyn til artikel 1-5 i  

 denne protokol.
Artikel 8 Denne protokol er åben for undertegnelse af de af Europarådets  

 medlemsstater, der har undertegnet konventionen.
Den skal ratificeres,  

 accepteres eller godkendes.
En stat, der er medlem af Europarådet, kan ikke  

 ratificere, acceptere eller godkende denne protokol uden forudgående eller  

 samtidig hermed at ratificere konventionen.
Ratifikations-, accept- eller  

 godkendelsesinstrumenter skal deponeres hos Europarådets generalsekretær.
Artikel 9 1. Denne protokol træder i kraft på førstedagen i den  

 måned, der følger efter udløbet af et tidsrum på to måneder efter den dato,  

 hvor syv medlemsstater af Europarådet har udtrykt deres samtykke til at blive  

 bundet af protokollen i overensstemmelse med bestemmelserne i artikel 8.
 2. I forhold til en hvilken som helst medlemsstat, der  

 senere giver sit samtykke til at være bundet af protokollen, træder denne i  

 kraft på førstedagen i den måned, der følger efter udløbet af et tidsrum på  

 to måneder efter datoen for deponering af ratifikations-, accept- eller  

 godkendelsesinstrumentet.
Artikel 10 Europarådets generalsekretær skal underrette alle Europarådets  

 medlemsstater om:
 Til bekræftelse heraf har undertegnede, der er behørigt befuldmægtigede  

 hertil, underskrevet denne protokol.
Udfærdiget i Strasbourg den 22. november 1984 på engelsk og fransk, med  

 samme gyldighed for begge tekster, i et enkelt eksemplar, som skal deponeres  

 i Europarådets arkiver.
Europarådets generalsekretær skal fremsende  

 bekræftede kopier til hver af Europarådets medlemsstater.
 Danmarks ratifikationsinstrument blev deponeret hos Europarådets  

 generalsekretær den 18. august 1988. Foruden Danmark har Frankrig,  

 Grækenland, Island, Norge, Schweiz, Sverige og Østrig ratificeret  

 protokollen.
Danmark har i forbindelse med ratifikationen afgivet en erklæring i  

 henhold til protokollens artikel 7, stk. 1, ifølge hvilken protokollens  

 bestemmelser ikke finder anvendelse på Færøerne.
Fra dansk side har man  

 endvidere taget et forbehold i relation til artikel 2. I oversættelse til  

 dansk lyder forbeholdet som følger:
»Den danske regering erklærer, at artikel 2, stk. 1, ikke skal være  

 til hinder for anvendelse af regler i Lov om Rettens Pleje, hvorefter  

 ankeadgang bliver afskåret i politisager, Endvidere har Danmark afgivet en erklæring i henhold til protokollens  

 artikel 7, stk. 2, ifølge hvilken man fra dansk side anerkender den  

 individuelle klageadgang og Domstolens kompetence med hensyn til protokollens  

 art. 1-5.
 Foruden Danmark har Frankrig, Island, Norge, Schweiz og Sverige anerkendt  

 den individuelle klageadgang og Domstolens kompetence i medfør af  

 protokollens artikel 7, stk. 2.
 Protokollen trådte i henhold til artikel 9 i kraft den 1. november 1988.
