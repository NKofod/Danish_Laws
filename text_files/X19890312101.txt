 På baggrund af flere henvendelser om bidragsberegning for  

 skifteholdsarbejdere udtalt, at der for lønmodtagere - beskæftiget i  

 turnusordninger eller på nedsat arbejdstid p.g.a. arbejdstidens ubekvemme  

 placering - skal betales fuldt bidrag for beskæftigelsen, når arbejdstiden  

 svarer til fuld beskæftigelse.
 For skifteholdsarbejdere på nedsat arbejdstid i 2. og 3. skift  

 omregnes timetallet således, at det svarer til normalt fuldt timetal, dvs.  

 timetallet på 1. skift.
 For lønmodtagere omfattet af en turnusordning (arbejdstidens længde i  

 turnusperiodens enkelte lønperioder er skiftende) fordeles turnusperiodens  

 samlede timetal jævnt over hele perioden, og bidraget beregnes på grundlag af  

 det herved fremkomne gennemsnitlige timetal pr. lønningsperiode.
 I brev af 20. juli 1988 har Forbundet i Danmark anmodet ATP om at vurdere,  

 om der sker en korrekt beregning af ATP-bidrag for en række af forbundets  

 medlemmer, beskæftiget på Stålvalseværk A/S ved skifteholdsarbejde.
 Det fremgik af forbundets henvendelse, at der for timelønnede  

 skifteholdsarbejdere ikke beregnes samme ATP-bidrag som for arbejdere på  

 normal tid.
Endvidere fremgik det af det fremsendte materiale, at der på virksomheden  

 er lagt en holddriftsturnus, der bevirker, at den enkelte holddriftarbejder i  

 gennemsnit er beskæftiget mindst 30 timer pr. uge, men i enkelte uger har et  

 faktisk timetal under 30 timer.
Endelig er det oplyst, at beskæftigelsen sker  

 i henhold til reglerne i den mellem DA og LO indgåede »Fællesordning for  

 arbejde i holddrift«.
ATP har i brev af d.d. meddelt Stålvalseværket A/S, at man i de tilfælde,  

 hvor der på en virksomhed er lagt en holddriftsturnus, der bevirker, at den  

 enkelte skifteholdsarbejder i gennemsnit er beskæftiget mindst 30 timer pr.  

 uge, men i enkelte uger har et faktisk timetal under 30 timer, skal  

 beskæftigelsen inden for den enkelte turnusperiode betragtes under et.
Der  

 skal således betales fuldt bidrag for beskæftigelsen, uanset at  

 holddriftsturnusen bevirker, at beskæftigelsen i visse uger ligger under 30  

 timer.
 Samtidig har vi oplyst, at den nedsatte arbejdstid på 2. og 3. skift skal  

 omregnes til »normaltid« ved opgørelsen af det ugentlige timetal.
