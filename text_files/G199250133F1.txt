Formålet med registeret er at lette og effektivisere kommunens arbejde med udskrivning af breve til skattepligtige personer, selskaber, fonde og foreninger om skattemæssige forhold, at tilvejebringe et indberetningssystem, som efter sagsbehandlerens brevdannelse sikrer, at resultatet automatisk overføres til Told- og Skattestyrelsens Slutligningsregister (MT-fil), at arkivere udskrevne dokumenter til skattepligtige personer, selskaber, fonde og foreninger elektronisk, at registrere objektive oplysninger om og fra skattepligtige personer, selskaber, fonde, foreninger og andre myndigheder i henhold til forvaltningsloven, samt at udarbejde produktionsstatistikker, lister og oversigter til arbejdsplanlægning og effektivitetsstyring af ligningsindsatsen.
Endelig er formålet med registeret at registrere chartekbeholdning.
Personkreds: Registeret må kun indeholde oplysning om skattepligtige personer, selskaber, fonde og foreninger, hvor kommunens skatteforvaltning er sagsbehandlende myndighed.
 Ikrafttrædelsesdato: 01/04/1992.
