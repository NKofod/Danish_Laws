 Den 1. januar 1994 ændredes lov om Sundhedsvæsenets centralstyrelse mv. §  

 19, hvorefter Sundhedsævsenets Patientklagenævn ikke længere skal indhente en  

 udtalelse fra Sundhedsstyrelsen, før nævnet træffer afgørelse i en klagesag.
 Embedslægeinstitutionernes medvirken i behandlingen af patientklagesager  

 fremgår af Patientklagenævnets retningslinier af 20. december 1993 for  

 Embedslægeinstitutionernes/Stadslægens behandling af klagesager vedørende  

 sundhedspersoners faglige virksomhed.
 Sundhedsstyrelsen skal som hidtil føre tilsyn med den sundhedsfaglige  

 virksomhed, der udføres af personer indenfor sundhedsvæsenet, jf.  

 centralstyrelseslovens § 4. Sundhedsstyrelsen og embedslægeinstitutionen kan  

 således tage sager, hvor der ikke foreligger en patientklage, op til  

 vurdering (indberetningssager). Disse sager skal af embedslægeinstitutionen  

 indberettes til styrelsen, hvis institutionen vurderer, at der kan foreligge  

 en ansvarspådragende fejl.
1. Forskellige typer indberetningssager 1.1. Sædvanlige indberetningssager, hvor embedslægeinstitutionen skønner,  

 at der kan foreligge en ansvarspådragende fejl, eller hvor der kan være andre  

 grunde til at foretage en nærmere vurdering.
Embedslægeinstitutionen får  

 kendskab til forholdet f.eks. ved - ligsyn, - indberetning fra faglige chefer om begåede fejl, - indberetning fra andre sundhedspersoner om begåede fejl og - anmodning om en undersøgelse fra andre myndigheder.
1.2. Indberetningssager afledt af klagesagsbehandling Embedslægeinstitutionen finder under behandling af en klagesag, at der  

 foreligger andre omstændigheder, der kan give anledning til kritik.
Det kan  

 dreje sig om:
 - Forhold, der ikke er nævnt i selve klagen og ikke vedrører det påklagede  

 hændelsesforløb.
- Gentagne tilfælde af samme ansvarspådragende fejl begået af samme  

 sundhedsperson eller indenfor samme kreds af sundhedspersoner.
Det vil især  

 være af betydning, når der er vis tidsmæssig sammenhæng, f.eks. inden for 1-2  

 år.
- Særligt alvorlige eller principielle forhold, hvor det findes  

 væsentligt, at Sundhedsstyrelsen tidligt bliver orienteret om overtrædelser  

 eller mangler på sundhedsområdet, jf.
Centralstyrelseslovens § 2.
2. Embedslægeinstitutionens undersøgelser i indberetningssager Embedslægeinstitutionene skal indhente så fyldige oplysninger, at det er  

 muligt at vurdere det eller de forhold, der indgår i sagen.
I den forbindelse  

 skal embedslægeinsitutionen indhente udtalelse fra den sundhedsperson  

 forholdet vedrører, fra eventuelle andre, der væsentligt kan bidrage med  

 oplysninger til vurdering af sagen samt øvrigt relevant materiale (journal  

 eller kopi heraf, røntgenbilleder mv.). Når der fremsendes anmodning om en  

 udtalelse fra en sundhedsperson anmodes samtidigt om, at udtalelsen  

 foreligger hurtigst muligt.
Embedslægeinstitutionen skal rykke  

 sundhedspersonen(erne), såfremt udtalelsen(erne) ikke er modtaget inden 3  

 uger.
 Er det indhentede materiale ikke tilstrækkeligt til at vurdere sagen,  

 eller hvis det indhentede materiale på væsentlige punkter er modstridende,  

 indhenter embedslægeinstitutionen supplerende udtalelse/materiale fra de  

 implicerede sundhedspersoner.
 Nægter en sundhedsperson at meddele oplysninger, eller nægtes en journal  

 udleveret, skal sagen forelægges Sundhedsstyrelsen.
3. Fremgangsmåde hvis der kan blive tale om tiltalerejsning overfor medicinalpersoner i forbindelse med en indberetningssag Hvis embedslægeinstitutionen under behandlingen af en sag finder, at der  

 kan være tale om, at en sundhedsperson har gjort sig skyldig i grovere eller  

 gentagen forsømmelse eller skødesløshed, eller der kan være andre grunde til  

 tiltalerejsning, skal embedslægeinstitutionen skriftligt, eller i hastende  

 tilfælde telefonisk, kontakte Sundhedsstyrelsen med henblik på en vurdering  

 af, om der skal indledes en politimæssig efterforskning.
4. Embedslægeinstitutionens udarbejdelse af grundlag og indstilling i indberetningssager I alle typer indberetningssager udarbejder embedslægeinstitutionen et  

 grundlag for vurderingen, det vil sige beskrivelse af det relevante  

 hændelsesforløb og sagens sundhedsfaglige problemstillinger.
 Embedslægeinstitutionen udarbejder tillige særskilte bilagsfortegnelse.
 Embedslægeinstitutionen udarbejder i det mulige omfang tillige  

 institutionens vurdering af sagen.
5. Sagens afslutning Hvis Sundhedsstyrelsen i en indberetningssag finder, at der er grundlag  

 for kritik eller anden sanktion overfor sundhedspersoner omfattet af  

 Patientklagenævnets kompetence, indbringes sagen for Patientklagenævnet.  

 Sundhedsstyrelsen meddeler embedslægeinstitutionen, når sagen sendes til  

 Patientklagenævnet.
 Finder Sundhedsstyrelsen, at der ikke er grundlag for kritik, afsluttes  

 sagen overfor embedslægeinstitutionen, som underretter de involverede  

 personer om sagens afgørelse.
6. Indberetningssager med senere tilkommen klage efter  

 centralstyrelseslovens kapitel 3 Modtager embedslægeinstitutionen i en verserende indberetningssag en  

 klage, der skal afgøres af Sundhedsvæsenets Patientklagenævn, følges de  

 retningslinier, Patientklagenævnet har meddelt.
Hvis sagen er sendt til Sundhedsstyrelsen, når klagen modtages, meddeler  

 embedslægeinstitutionen styrelsen - med kopi af klagen - at der er rejst en  

 klagesag.
Sundhedsstyrelsen vil derefter tilbagesende sagens akter til  

 embedslægeinstitutionen.
