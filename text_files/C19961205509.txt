(Til stiftsøvrighederne) Kirkeministeriet har i henhold til § 45, stk. 2, i lov om tjenestemænd  

 indgået vedlagte aftale af 19. juni 1996 om tjenestedragt for folkekirkens  

 præster.
Aftalen træder i kraft den 1. juli 1996, fra hvilken dato aftalen af  

 20. oktober 1987 ophæves.
 Til aftalen bemærkes følgende:
1. Fremgangsmåden i forbindelse med udlevering af tjenestedragt a.
Tjenestedragt leveres af firmaer, med hvilke rammeaftale er indgået.
 Fra den 1. juli 1996 er rammeaftalen indgået med:
Atelier 2000, Perlegade 19, DK 6400 Sønderborg og Martin Jensen ApS.
Søndergade 3-5, DK 8600 Silkeborg.
b.
Tjenestedragt leveres direkte til brugeren i henhold til rekvisition,  

 der udfærdiges af stiftsøvrigheden.
Rekvisitioner skal være mærket med  

 rammekontraktens nr. 001/B for Atelier 2000 og nr. 001/C for Martin Jensen  

 ApS.
Løbenummer påføres rekvisitionerne af stiftsøvrigheden.
 Forinden rekvisition udstedes, påser stiftsøvrigheden, at betingelserne i  

 aftalen er opfyldt.
Leveringstid aftales imellem bruger og leverandør ved ordreafgivelsen.  

 Leveringstiden må ikke overstige 30 dage ved førstegangsanskaffelser og 90  

 dage ved øvrige anskaffelser.
Såfremt ganske særlige forhold gør sig gældende  

 for leverandøren, kan leveringstiden ved ikke-førstegangsanskaffelser  

 forlænges til 150 dage, hvis særlig skriftlig aftale herom er indgået mellem  

 leverandøren og brugeren.
I tilfælde hvor en ansøger til en ledig præstestilling bestiller  

 tjenestedragt, sker dette for ansøgerens egen regning og risiko.
Såfremt  

 ansøgeren er indstillet til udnævnelse af vedkommende menighedsråd, kan  

 stiftsøvrigheden dog afgive bekræftelse på at ville refundere  

 anskaffelsesudgiften inden for leveringsaftalens rammer, såfremt ansøgeren  

 udnævnes i stillingen og i øvrigt opfylder betingelserne for at få  

 tjenestedragt stillet til rådighed.
c.
Hver levering ledsages af leverandørens følgeseddel i to eksemplarer.  

 Det ene eksemplar tilbageleveres til leverandøren forsynet med præstens  

 kvittering for modtagelsen.
Det andet eksemplar beholder præsten.
 Leverandøren yder garanti i en periode på 2 år regnet fra leveringsdagen.  

 Garantien omfatter vederlagsfri afhjælpning af eventuelle fejl og mangler.
Levering sker fragtfrit.
Forsendelser til Færøerne leveres dog f.o.b.  

 dansk havn.
Leverancer til Færøerne er fritaget for merværdiafgift til  

 staten.
d.
Når levering har fundet sted, sender leverandøren faktura bilagt den  

 kvitterede følgeseddel til stiftsøvrigheden.
Stiftsøvrigheden udbetaler  

 fakturabeløbet til leverandøren.
Fakturabeløbet skal være i overensstemmelse  

 med prisaftalen.
Udgiften afholdes af fællesfonden.
2. Brugsterminen Brugsterminen er fastsat i aftalens § 3, stk. 2.
Ved opgørelse af brugsterminen medregnes ansættelsesperioder efter den  

 tidligere anskaffelse i stillinger som sognepræst og hjælpepræst, samt som  

 præst i Sydslesvig under Dansk Kirke i Udlandet og som stadfæstet  

 sømandspræst i fremmede havne.
Derimod medregnes ikke ansættelsesperioder som  

 valg- eller frimenighedspræst eller i frie kirkelige institutioner i øvrigt.
Tjenestefrihedsperioder uden løn fratrækkes.
Ansættelsesperioder som  

 hjælpepræst medregnes kun fuldt ud for så vidt beskæftigelsesgraden  

 (lønkvoten) har udgjort 50% eller derover.
Ansættelsesperioder med lavere  

 beskæftigelsesgrad medregnes halvt, idet der dog bortses fra  

 ansættelsesforhold som ulønnet hjælpepræst.
 3. Tjenestedragtens vedligeholdelse m.v.
 Tjenestedragter, der er stillet til rådighed efter aftalens bestemmelser,  

 tilhører folkekirken.
Det påhviler præsten på egen bekostning at vedligeholde tjenestedragten i  

 god og sømmelig stand.
Præsten bærer risikoen for hændelige skader og skal  

 holde tjenestedragten forsikret imod brand og tyveri.
4. Overtagelse ved fratræden Ønsker en præst, der afgår fra tjenesten, at overtage tjenestedragten, kan  

 dette ske mod et overtagelsesvederlag.
Dette fastsættes til en nærmere  

 angivet procent af anskaffelsessummen under hensyn til antallet af påbegyndte  

 år efter anskaffelsen:
Påbegyndt antal år Overtagelsessum i % af anskaffelsesbeløbet Såfremt tjenestedragten ikke ønskes overtaget, skal den afleveres til  

 stiftsøvrigheden.
5. Hjælpepræster De foran omtalte regler finder tilsvarende anvendelse ved  

 førstegangsanskaffelse og genanskaffelse af tjenestedragt til hjælpepræster,  

 jf. herved § 7, pkt. 4. i protokollat til overenskomst af 20. juni 1995  

 mellem Finansministeriet og AC om Akademikere i Staten.
Dette gælder også for  

 hjælpepræster, hvis hjælpepræstetjeneste er kombineret med anden offentlig  

 stilling, således at fællesfonden udreder en del af lønnen i denne.
 Der stilles ikke tjenestedragt til rådighed for ulønnede hjælpepræster.
 Nærværende cirkulære ophæver kirkeministeriets cirkulære af 20. oktober  

 1987 om tjenestedragt for folkekirkens præster.
 Kirkeministeriet, den 25. juni 1996.
Steffen Brunes Bilag Aftale mellem Kirkeministeriet og Den danske  

 Præsteforening om tjenestedragt for folkekirkens præster I henhold til § 45, stk. 2, i lov om tjenestemænd fastsættes følgende:
I.
Pligten til at bære tjenestedragt § 1.  Det påhviler tjenestemandsansatte præster at  

 bære tjenestedragt, når de forretter gudstjeneste og kirkelige handlinger i  

 folkekirkens kirker og i lokaler, der med biskoppens tilladelse i henhold til  

 kgl. anordning nr. 198 af 18. juni 1953 benyttes midlertidigt til  

 gudstjeneste.
Ligeledes skal tjenestedragt bæres, når præster forretter  

 vielse og begravelse, uanset hvor handlingen finder sted.
 Stk. 2.  Med menighedsrådets samtykke kan der af  

 biskoppen meddeles præster tilladelse til at undlade at bære tjenestedragt,  

 når de er iført messeklæder. Ønsker en præst fritagelse for at bære  

 tjenestedragt under vakancetjeneste uden for pastoratet, kræves biskoppens  

 tilladelse og samtykke fra menighedsrådet på det sted, hvor præsten  

 vikarierer.
II.
Tjenestedragtens udseende § 2.  Tjenestedragten for folkekirkens præster består  

 af en sort fodlang (ca. 7 cm fra gulvet med almindelig hælhøjde) dragt, en  

 hvid pibekrave med nål og hvide poignetter med hulsøm.
Dragten har et  

 forstykke, der er delt af en skjult lukning.
På lukningens yderside er der  

 påsyet pynteknapper.
Forstykkerne er forsynet med lommeslidser og lommer.  

 Dragtens sidestykke, der dækker lommeslidser og lommer, har en påsyet stiv  

 vinge, som bagpå over nakke danner underlag for pibekraven.
Dragtens  

 sidestykker afsluttes på ryggen, hvor de danner et bærestykke med  

 sammensyning midt bag.
Dragtens rygbredde har ca. 50 små læg.
Lægstykket er  

 placeret midt bag under bærestykket.
Dragten skal være fremstillet i  

 overensstemmelse med den af Teknologisk Institut, Afdelingen for Beklædning  

 og Textil, udarbejdede specifikation af november 1994.
 Stk. 2.  Præster, der har teologisk doktorgrad fra et  

 dansk universitet, er berettiget til at bære tjenestedragt fremstillet med  

 velour på forstykke og vinge.
III.
Anskaffelse af tjenestedragt.
 §3. Tjenestedragt med tilbehør, der omfatter 2 kraver, 1 kravenål og 2 par  

 poignetter, stilles til rådighed for præster efter regler, der fastsættes af  

 kirkeministeren efter forhandling med Den danske Præsteforening.
Stk. 2.  Brugsterminen for en tjenestedragt er 8 år.
For  

 tjenestedragter til præster på Færøerne er brugsterminen 7 år, og for  

 døvepræster og præster (landsdelspræster) for hørehæmmede 6 år.
For præster,  

 der førstegangsansættes efter den 1. juli 1996, er brugsterminen for de 2  

 første tjenestedragter 16 år, således at den anden dragt kan stilles til  

 rådighed efter en ansættelsesperiode på 4 år.
 Stk. 3.  Udgiften til tilbehør, som ikke omtales i stk.  

 1, betales af præsten selv.
IV.
Ikrafttrædelse m.v.
 § 4.  Aftalen træder i kraft den 1. juli 1996.
 Stk. 2.  Aftalens regler finder tilsvarende anvendelse  

 på præster, der enten er ansat på tilsvarende vilkår som tjenestemænd eller  

 på tjenestemandslignende vilkår.
 Stk. 3.  Aftalens regler finder tillige anvendelse på de  

 rektorer og fastsatte lektorer ved Folkekirkens Uddannelsesinstitutioner for  

 Præster, som er ordinerede som præster.
 Stk. 4.  Samtidig ophæves aftale af 20. oktober 1987 om  

 tjenestedragt for Folkekirkens præster med tillægsaftale af 1. marts 1994.
