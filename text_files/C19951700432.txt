Westfalia kuglekobling model SSK, type 390 er en 50 mm kuglekobling, der  

 er indrettet således, at den efter tilkobling til det trækkende køretøj kan  

 spænde om koblingskuglen i to punkter i horisontalt plan ved hjælp af en  

 gasfjeder og et udvekslingssystem.
Herved opnås en stor friktionskraft mellem  

 kuglen og koblingens to tryksko, hvorved påhængskøretøjets sideværts  

 bevægelser dæmpes under kørsel.
Anordningen giver øgede påvirkninger på bilens tilkoblingsanordning,  

 herunder især selve kuglehovedet.
Endvidere er der særlige krav til  

 kuglehalsens udformning.
 Montering af Westfalia SSK på påhængskøretøjer:
 Følgende betingelser skal være opfyldt ved montering af Westfalia SSK:
 - Mindste egenvægt af påhængskøretøjet: 200 kg.
 - Største tilladte totalvægt af påhængskøretøjet: 2000 kg.
 - Største tilladte koblingstryk for påhængskøretøjet: 100 kg.
 - På påhængskøretøjets standardtypegodkendelse, typegodkendelse eller  

 godkendelseserklæring skal være anført »50 mm kuglekobling« i  

 rubrikken »tilkoblingsanordning«.
 - På selve kuglekoblingen skal være anbragt et let synligt, tydeligt og  

 holdbart pånittet skilt (min. 55 x 18 mm) med følgende tekst: »Må ikke  

 anvendes på alle koblingskugler; se vejledning«.
 - Vejledning med følgende indhold skal til stadighed findes på eller i  

 påhængskøretøjet:
VEJLEDNING Påhængskøretøjet er forsynet med Westfalia SSK kuglekobling med  

 stabilisator og må derfor kun sammenkobles med biler, der er forsynet med  

 følgende tilkoblingsanordninger (træktøjstyper):
 Uanset ovenstående må SSK kuglekobling dog ikke anvendes på  

 koblingskugler, hvor kuglehalsen er fastgjort med møtrik som vist på tegning,  

 eller hvor målet »X« er mindre end 40 mm.
 Påhængskøretøjet skal ikke til syn ved udskiftning af kuglekoblingen.
 Anvendelse af påhængskøretøj monteret med Westfalia SSK kuglekobling:
 Anvendelse må kun ske i henhold til ovenstående vejledning.
 Optagelse på vejledningen:
Øvrige fabrikater/typer af tilkoblingsanordninger vil efter ansøgning  

 kunne optages på vejledningen.
Ansøgninger skal være bilagt en erklæring fra  

 fabrikanten af tilkoblingsanordningen, om at der må anvendes Westfalia SSK  

 stabilisator på denne.
 Meddelelse nr. 1658 af 31.08.94 ophæves.
