Pressenævnets kendelse i sag nr. 2010-6-0980 [K] har som mandatar for medlemmet [A] klaget til Pressenævnet over artiklen Wupti på kant med købeloven bragt den 15. februar 2010 på recordere.dk, idet medlemmet mener, at god presseskik er tilsidesat.
 [K] har til støtte for klagen bl.a. anført, at det er uden betydning for artiklen og dennes mål at oplyse, hvem medarbejderen er. [A] er hængt ud for den måde, hvorpå han har udført sit arbejde.
 Pressenævnets formand udtaler:
 Da den internetside, hvorpå den pågældende artikel er bragt, ikke er anmeldt til Pressenævnet efter medieansvarsloven § 8, stk. 1, er der ikke tale om et medie omfattet af medieansvarsloven, jf. lovens § 1, nr. 3. Klagen hører således ikke under nævnets kompetence og afvises derfor allerede af den grund i medfør af medieansvarsloven § 43, stk. 2, nr. 1.
