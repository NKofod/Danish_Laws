Klage over behandling af meniskskade Nævnet fandt grundlag for at kritisere lægen, idet han efter nævnets opfattelse burde have ordineret endnu en klinisk kontrolundersøgelse, for eksempel efter 2 uger, for at sikre sig, at den fundne ømhed var svundet.
Herved kunne han med stor sikkerhed have konstateret, om der var sket skade på menisken.
 Nævnet oplyste, at man, hvis der ved den anden kontrol fortsat er ømhed på den indvendige ledlinie, kan ordinere videre udredning i form af en kikkertundersøgelse eller en MR-scanning.
