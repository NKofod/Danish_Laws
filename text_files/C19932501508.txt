GENERELT 1. Denne bestemmelse fastsætter regler for udstedelse  

 af identitets- og adgangskort for pensioneret militært og civilt personel.
UDFÆRDIGELSESBESTEMMELSER 2. Identitets- og adgangskort for pensioneret militært  

 og civilt personel kan efter anmodning udstedes til militært og civilt  

 personel, der afgår fra forsvaret med pension ved opnåelse af fastsat  

 pensionsalder.
3.  Udseende: Kortformular er vist på bilag 1. (-  

 bilag) 4.  Udfærdigelse: Ved udfærdigelse iagttages følgende:
a.
Kortene skal udfyldes med maskinskrift.
b.
Navn: Efternavn skrives fuldt ud.
Fornavne skrives fuldt ud, såfremt  

 pladsen tillader det.
Er dette ikke tilfældet, skrives det almindeligt  

 benyttede fornavn fuldt ud og øvrige med initialer.
c.
Pensioneret som: For militært personel anføres den ved overgang til  

 pension opnåede grad.
For civilt personel anføres den ved overgang til  

 pension gældende stillingsbetegnelse.
d.
Pensioneret den: Anføres med dato, måned og år således: 28 FEB 1993.  

 (eksempel).
e.
Personnummer anføres f.
Seneste personelforvaltende myndighed: Den personelforvaltende  

 myndighed anføres uden anvendelse af forkortelser.
Stempel kan anvendes.
 g. Øjenfarve: Anføres med grå, blå grønne eller brune.
h.
Højde i cm anføres.
i.
Hårfarve: Anføres med lysblond, mørkblond, hvidt, brunt, sort, gråt,  

 rødt eller rødblond.
Skaldethed anføres evt. i kombination med en af  

 forannævnte hårfarver.
j.
Foto: Identitets- og adgangskort for pensioneret militært og civilt  

 personel skal forsynes med foto med indfotograferet personnummer, der skal  

 påklæbes kortformularen med syrefri lim.
k.
Fortløbende nummerering: Kortudstedende myndighed identificerer  

 udstedte kort med påstempling af entydige fortløbende numre, der tillige  

 anføres på respektive kartotekskort.
l.
Indkapsling: Når kortformularen er udfyldt, indkapsles denne i  

 lamineringsfolie vist i bilag 2. (- bilag) m.
Kartotek: Kortudstedende myndighed fører kartotek over pensioneret  

 personel, til hvem kort er udstedt.
TILVEJEBRINGELSE AF IDENTITETS- OG ADGANGSKORT 5.  Kortudstedende myndigheder: Forsvarets  

 personelforvaltende myndigheder.
 6.  Tilvejebringelse af kortformularer: Til brug ved  

 udfærdigelse af kort rekvirerer kortudstedende myndighed kortformularer ved  

 Hærens Forsyningstjeneste med angivelse af lagernummer og antal.
 7.  Materiale til indkapsling: Lamineringsfolie til  

 indkapsling af identitets- og adgangskort for pensioneret militært og civilt  

 personel rekvireres som under pkt. 6. anført.
 8.  Fotografering af personel foretages med det i  

 forsvaret autoriserede materiel i overensstemmelse med de herfor givne  

 bestemmelser.
 9.  Indkapsling af kortene sker i den leverede  

 lamineringsfolie under anvendelse af autoriseret og udleveret  

 lamineringsmateriel.
 10. Kortformularer og lamineringsfolie opbevares som for FORTROLIGT  

 materiale foreskrevet.
ANVENDELSE 11. Identitets- og adgangskort for pensioneret  

 militært og civilt personel giver adgang til forsvarets etablissementer efter  

 gældende bestemmelser og kan i dene forbindelse anvendes som legitimation.
 12. identitets- og adgangskort for pensioneret  

 militært og civilt personel kan ikke anvendes ved militære myndigheder og  

 tjenestesteder uden for Danmarks grænser.
 13. Det påhviler den, til hvem identitets- og  

 adgangskort for pensioneret militært og civilt personel er udstedt, at drage  

 omsorg for kortets tilbagesendelse til seneste personelforvaltende myndighed  

 ved ophør med kortets anvendelse.
 Ved kortihændehaverens død tilbagesendes kortet til seneste  

 personelforvaltende myndighed.
 14. Nærværende bestemmelses pkt. 11, 12 og 13 er  

 optaget som bilag 3, der skal udleveres samtidig med identitets- og  

 adgangskort for pensioneret militært og civilt personel.
SAGSBEHANDLENDE AFDELING 15. Personelstabens Forhandlings-, Uddannelses- og  

 Adjudanturafdeling (PSU) er sagsbehandlende afdeling.
 Telefonisk henvendelse til lokal 3555.
EB Arvid Sørensen Kontreadmiral Chef for Personelstaben BILAG Uddrag af FKOBST  vedrørende anvendelse  af IDENTITETS- OG ADGANGSKORT  

  FOR PENSIONERET MILITÆRT OG CIVILT PERSSONEL pkt. 11: Identitets- og adgangskort for pensioneret militært og civilt  

 personel giver adgang til forsvarets etablissementer efter gældende  

 bestemmelser og kan i den forbindelse anvendes som legitimation.
 pkt. 12: Identitets.- og adgangskort for pensioneret militært og civilt  

 personel kan ikke anvendes ved militære myndigheder og tjenestesteder uden  

 for Danmarks grænser.
pkt. 13: Det påhviler den, til hvem identitets- og adgangskort for  

 pensioneret militært og civilt personel er udstedt, at drage omsorg for  

 kortets tilbagesendeelse til seneste personelforvaltende myndighed ved ophør  

 med kortets anvendelse.
Ved kortihændehaverens død tilbagesendes kortet til  

 seneste personelforvaltende myndighed.
