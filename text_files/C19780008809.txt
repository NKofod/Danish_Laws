(Til samtlige ministerier m.v.) I finansministeriets cirkulæreskrivelse af 2l. januar 1977 vedrørende  

 deltidsbeskæftigelse af ansatte i staten, folkeskolen og folkekirken blev der  

 fastsat retningslinier for deltidsbeskæftigelse med henblik på at øge  

 mulighederne inden for de givne aftalemæssige rammer.
Det blev således  

 fremhævet, at anmodninger fra ansatte om tjenestetidsnedsættelse med  

 tilsvarende lønreduktion bør imødekommes, medmindre vægtige hensyn taler  

 derimod.
Det blev samtidig fastsat, at ansættelsesmyndigheden ved opslag af  

 ledige stillinger skal anføre, hvis stillingerne kan besættes på deltid.
Forslag om oprettelse af stillinger til deltidsbeskæftigelse indsendes i  

 henhold til cirkulæreskrivelsen til finansministeriet.
Det bemærkes, at  

 sådanne forslag, der ikke indebærer en aktivitetsudvidelse og derfor heller  

 ikke merudgifter, efter en senere fastlagt ordning ikke skal forelægges  

 finansudvalget, idet udvalget alene orienteres efterfølgende hvert kvartal om  

 tilgangen i antallet af stillinger.
 I de af regeringen i august-september 1977 førte forhandlinger med en  

 række politiske partier, bl.a. om beskæftigelsesfremmende foranstaltninger,  

 var medtaget et forslag om at forstærke bestræbelserne for at øge antallet af  

 beskæftigede ved brug af deltidsansættelse.
 Det må derfor tillægges vægt, at myndighederne inden for  

 cirkulæreskrivelsens retningslinier medvirker til, at deltidsbeskæftigelse  

 kan etableres på lige fod med fuldtidsbeskæftigelse med det formål at opnå  

 den bedst mulige udnyttelse af bestående ressourcer.
 Såfremt ændret tilrettelæggelse af arbejdsopgaverne eller tilpasning af  

 arbejdstidens placering må anses som nødvendige forudsætninger for, at ønsker  

 om deltidsbeskæftigelse kan realiseres, forventes det, at myndighederne i  

 videst muligt omfang bidrager til løsning heraf.
 Endvidere instrueres myndighederne herved om at foretage en gennemgang af  

 den samlede godkendte personaleramme med henblik på at konstatere eventuelle  

 uudnyttede stillinger eller dele heraf, således at disse sammen med  

 stillinger, som delvis frigøres ved myndighedens ændrede tilrettelæggelse og  

 tilpasning som ovenfor nævnt, såfremt der er arbejdsmæssig begrundelse  

 herfor, anvendes til nye beskæftigelser inden for de givne bevillingsmæssige  

 rammer og i overensstemmelse med den fremgangsmåde, der gælder for ændrede  

 personalemæssige dispositioner, jfr. budgetvejledning 1975, pkt. 76.
Samtidig pålægges det de ansættende myndigheder ved opslag af ledige  

 stillinger at angive, at besættelse af stillingen kan ske på deltid.
Kun hvis  

 konkrete særlige grunde forhindrer deltidsansættelse, kan nævnte angivelse i  

 opslaget undlades.
 Hensigten med dette cirkulære er at understrege, at der såvel for allerede  

 ansatte som for nyansatte tilstræbes fuld ligestilling mellem  

 deltidsbeskæftigelse og fuldtidsbeskæftigelse, medmindre konkret påviste  

 hindringer stiller sig i vejen.
 Vedrørende den nærmere gennemførelse skal det i overensstemmelse med  

 henstillinger fra hovedorganisationerne tilrådes, at de enkelte styrelser i  

 samarbejde med de lokale personalerepræsentanter og om fornødent tillige de  

 respektive forhandlingsberettigede organisationer tilrettelægger ordningerne  

 og foretager sådanne ændringer af bestående praksis, som er påkrævet for, at  

 hensigten kan virkeliggøres.
Finansministeriet, den 25. maj 1978 P.
M.
V.
