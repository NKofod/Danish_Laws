Indledning Bestemmelserne om tilladelse til og udøvelse af lokal radiovirksomhed  

 findes i loven om radio- og fjernsynsvirksomhed (lov nr. 421 af 15. juni  

 1973, som ændret ved lov nr. 589 af 19. december 1985). Til selve oprettelsen  

 og driften af en radiosender udstedes dog en særlig tilladelse gennem P og T  

 i henhold til loven om radiokommunikation (lovbekendtgørelse nr. 210 af 6.  

 april 1976).
Denne vejledning indeholder oplysninger, som vil have betydning, både når  

 ansøgningsskemaet skal udfyldes og senere, hvis der opstår spørgsmål angående  

 virksomheden.
Vejledningen bør derfor opbevares, også efter at ansøgningen er  

 blevet indsendt og eventuelt imødekommet.
Det samme gælder for P og Ts  

 medfølgende foreløbige vejledning af 8. januar 1986 vedrørende sendere for  

 lokal radiovirksomhed (nærradio).
 Hvis der ikke er tilstrækkelig plads på ansøgningsskemaet, bedes De  

 vedlægge supplerende sider, men undgå at lave om på skemaet, da det har  

 betydning for arbejdet i det nævn, der udsteder tilladelser, og det udvalg,  

 der behandler eventuelle klager over afslag, at alle ansøgninger er opstillet  

 på samme måde.
 Skemaet må udfyldes så nøjagtigt som muligt - eventuelt gives  

foreløbige oplysninger om de planer, De har.
 Det vil være muligt for nævnet at fastsætte som vilkår for tilladelsen, at  

 visse elementer i programplanerne, som nævnet ved sin vurdering har tillagt  

 særlig vægt ved den samlede bedømmelse af de behandlede ansøgninger, faktisk  

 bliver ført ud i livet af radioen.
 Afslag på ansøgninger kan inden 4 uger fra meddelelsen om afslaget  

 indklages for et udvalg nedsat af kulturministeriet (Nybrogade 2, 1203  

 København K).
Det bemærkes, at der også kan søges tilladelse til lokal radiovirksomhed i  

 fællsantenneanlæg.
Da dette næppe har stor praktisk betydning, er  

 ansøgningsskemaet ikke specielt tilpasset ansøgninger af denne art.
Bemærkninger til ansøgningsskemaets enkelte rubrikker 1. Kommune Her anføres navnet på den kommune, som ansøgningen indsendes til.  

 Ansøgningen behandles af et nævn, som kommunalbestyrelsen har nedsat.
2. Ansøger Her anføres, på hvis vegne ansøgningen indsendes.
Ansøgers  

 organisationsform skal fremgå (A/S, forening, selvejende istitution osv.).
 Vedtægter skal vedlægges.
 En liste med bestyrelsesmedlemmernes navne og adresser skal vedlægges.
 Tilladelsen kan kun gives til private selskaber, foreninger og lignende,  

 det vil sige ikke til enkeltpersoner og ikke til offentlige institutioner,  

 dog har kommunen ret til at få tilladelse (men alene til at drive »åben  

 kanal« og kommunal information).
 Et flertal af bestyrelsens medlemmer skal have bopæl i området.
Radiovirksomhed skal vedtægtsmæssigt være eneste formål.
Selskaber,  

 foreninger og lignende, som (også) har andet formål, kan ikke få tilladelse.
 Erhvervsvirksomheder - herunder dagblade - må ikke have bestemmende  

 indflydelse i foretagendet.
3. Kontaktperson Her kan eventuelt som supplement til oplysningerne under pkt. 2 anføres,  

 til hvem henvendelse om ansøgningen kan ske.
4. Radiovirksomhed Her anføres det navn, som radioen vil blive drevet under, og det sted,  

 hvor dette vil ske, det vil sige normalt studiets adresse.
5. Programplaner Ved behandlingen af ansøgninger skal nævnet påse, at den enkelte  

 programvirksomhed har tilknytning til det lokale område, og søge at sikre  

 området en samlet programvirksomhed af alsidig karakter.
Det er ikke  

 noget krav, at den enkelte lokalradio skal forpligte sig til at udvise  

 alsidighed.
Det er vigtigt, at der i denne rubrik gives en klar beskrivelse af  

 formålet med den påtænkte programvirksomhed med angivelse af programtyper og  

 tilknytning til lokalområdet, herunder eventuelle særlige målgrupper, og den  

 forventede vægtfordeling på forskellige programmer.
Det bør særlig oplyses,  

 om det eventuelt vil være muligt for udenforstående at producere og få  

 udsendt programmer.
 Programvirksomheden skal udøves selvstændigt, hvilket navnlig indebærer,  

 at der ikke må dannes networks, det vl sige faste  samarbejdsforhold,  

 der medfører, at de samme programmer udsendes over flere sendere.
6. Sender Se P og Ts foreløbige vejledning vedrørende sendere.
Om muligt angives  

 senderens forventede adresse.
7. Dækningsområde Her anføres, hvilket område der skal være det geografiske og dermed  

 befolkningsmæssige grundlag for radioen.
Dette vil som udgangspunkt være  

 vedkommende kommune, men det er dog ikke sikkert, at der altid ved hjælp af  

 een sender kan tilvejebringes effektiv radiodækning med god kvalitet i hele  

 kommunen.
Lokalområdet vil også kunne være en del af en kommune, for eksempel  

 et enkelt bysamfund eller et storbykvarter.
Hvor forholdene taler for det, vil også flere kommuner kunne betragtes som  

 eet lokalområde, men dette forudsætter, at der er enighed mellem de  

 pågældende kommunalbestyrelser herom, og at disse opretter et fælles nævn.  

 Flere end 3-4 kommuner vil i almindelighed ikke kunne betragtes som eet  

 lokalområde, dog er der mulighed for, at der ved fastlæggelsen af  

 lokalområdet kan tages hensyn til de særlige forhold i Storkøbenhavn.
Det kan  

 normalt ikke påregnes, at flere kommuner vil kunne radiodækkes effektivt med  

 een sender, men såfremt der i øvrigt er frekvensmæssig mulighed derfor, kan  

 der oprettes flere sendere, der samtidig udsender det samme program, hvis  

 fælles programvirksomhed er formålet med samarbejdet mellem kommunerne.
 Et lokalområde kan ikke være så stort, at programvirksomheden har regional  

 karakter, det vil sige er bestemt for områder som et amt eller endnu større  

 områder.
 Som nærmere beskrevet i P og Ts vejledning tilstræbes det ved  

 frekvensplanlægningen at sikre forstyrrelsesfri modtagning inden for  

 en senderadius af 5-10 km.
 Et kort med lokalområdet og senderens placering indtegnet skal  

 vedlægges.
 Kortets målestok skal angives.
8. Sendetider Her anføres, på hvilke ugedage og tidspunkter der ønskes sendetid.
9. Økonomi De anslåede årlige anlægs- og driftsudgifter angives, og de påregnede  

 finansieringskilder anføres.
 Finansieringsmulighederne omfatter gaver, medlemskontingenter,  

 lytterhilsener, bingospil (jfr. justitsministeriets forskrifter om  

 bortlodning), salg af sendetid m.v.
 Sendetid må dog ikke sælges til politiske partier og til religiøse  

 bevægelser.
 Skulle der i tilfælde af salg af sendetid forekomme overtrædelser af loven  

 om radio- og fjernsynsvirksomhed, bestemmelser fastsat i henhold til denne  

 lov eller vilkår for tilladelsen, bærer tilladelsens indehaver ansvaret  

 herfor.
 Bemærk, at der ikke i forbudet mod salg af sendetid til de nævnte grupper  

 ligger noget forbud mod, at ansøgere af politisk eller regligiøs observans  

 kan få egen tilladelse til lokal radiovirksomhed.
 Reklame er ikke tilladt, det vil sige at anbefalinger af og henvisninger  

 til varer og virksomheder i kommercielt øjemed ikke må forekomme (uanset om  

 der ydes vederlag for udsendelsen), og heller ikke kommerciel  

 sponsorvirksomhed, det vil sige at bestemte programmer finansieres fra  

 erhvervsside.
Der vil ikke blive ydet statsstøtte × heller ikke i den form, at sendere  

 stilles til rådighed gratis.
Kommuner kan yde støtte kontant eller på anden  

 måde inden for de regler, der gælder for kommuner.
10. Sendestart Her anføres det påregnede tidspunkt for den første udsendelse, uanset om  

 denne betegnes som prøveudsendelse.
 Tilladelsen vil kunne inddrages, hvis den ikke inden for en rimelig tid  

 bliver udnyttet.
11. Periode Her anføres den periode, der søges tilladelse for.
Tilladelse kan gives  

 for indtil 3 år ad gangen, med mulighed for forlængelse, og 3 år vil også  

 være den normale tilladelsesperiode.
Uanset udstedelsestidspunktet må  

 tilladelse dog forventes meddelt til udløb en 31. marts af hensyn til, at  

 nævnet skal vurdere det samlede programudbud i lokalområdet under eet.
 Nævnet vil have mulighed for at udstede nye tilladelser pr. 1. april hvert  

 år, hvis det skønner, at der er behov for det, og der er sendetid til  

 rådighed på eksisterende sendere, eller der kan anvises frekvenser for nye  

 sendere.
Nogle supplerende oplysninger Almindeligt Om den hidtidige forsøgsordning er udgivet to rapporter: »Forsøg med  

 nærradio og lokal-tv« (udgået, men kan lånes på bibliotekerne) og  

 »Nærradio og lokal-tv i fremtiden«, betænkning nr. 1047 (pris i  

 boghandelen: 50 kr.).
 Rapporterne indeholder blandt andet visse oplysninger om ophavsmænds og  

 andre rettighedshaveres retsbeskyttelse samt om straf- og erstatningsansvar.
Lokalradioudstyr og dets anvendelse Programlyd- og prøvesignaler, der afleveres til distribution  

 (»udsendelse«) eller til overførsel mellem stationer og  

 produktionsenheder m.v. via trådløs sender eller kabelnet, eller hvor der på  

 anden måde er risiko for, at de medfører tekniske forstyrrelser af andre  

 teletjenester, skal overvåges ved hjælp af »VU-meter« eller  

 »Peak Programme Meter« (PPM), og størrelserne skal reguleres  

 således, at de har korrekt niveau.
(CCIR-rekommandation 450-1, pkt. 1 og 2.2. vil gælde for  

 lokalradiovirksomheden.
Rekommandationen omhandler normerne for udsendelser  

 over FM-sendere i VHF-båndet og fastlægger blandt andet stereosystemet, men  

 er i øvrigt næsten uden interesse for selve stationerne, da det er forhold,  

 der administreres af P og T).
 Overholdelsen af korrekte niveauer sikrer bedst mulig kvalitet af  

 udsendelserne hos lytterne og reducerer risikoen for forstyrrelse af andre  

 tjenester i væsentlig grad.
Registrering af udsendelser Der vil inden 1. april 1986 af kulturministeriet blive udsendt en  

 bekendtgørelse om, at alle udsendelser skal optages på bånd og opbevares i  

 mindst 3 måneder til brug ved behandlingen af eventuelle sager om  

 programvirksomheden.
Programleder Der skal for hver udsendelse være en programleder, som skal nævnes ved  

 afslutningen af hvert program.
Berigtigelse Der er pligt til at berigtige urigtige oplysninger om faktiske forhold,  

 der er blevet givet i udsendelserne, efter regler, der svarer til  

 presselovens.
Identifikation Der kan forventes fastsat regler om, at den enkelte station skal  

 identificere sig ved navn over for lytterne, mindst een gang i timen, når der  

 sendes.
Regelovertrædelser Overtrædelser af regler, der gælder for radiovirksomhed, kan alt efter  

 forseelsens art medføre reaktioner fra det lokale nævn vedrørende  

 tilladelsen, fra P og T og eventuelt i form af bøde.
Loven Det anbefales, at man anskaffer et eksemplar af lov nr. 589 af 19.  

 december 1985.
