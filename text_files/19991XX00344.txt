Skriftlig fremsættelse (22. februar 2000) Sundhedsministeren (Carsten Koch):
 Herved tillader jeg mig for Folketinget at  

 fremsætte:
 Forslag til lov om ændring af lov om offentlig  

 sygesikring og lov om ændring af lov om offentlig sygesikring og lov om  

 social service. (Adgang til tilskud til ydelser købt eller leveret i  

 et andet EU-/EØS-land).
(Lovforslag nr.
L 201).
Formålet med lovforslaget er at bringe den danske  

 sygesikringslov i overensstemmelse med EU-rettens bestemmelser om varernes og  

 tjenesteydelsernes frie bevægelighed, således som disse  

 bestemmelser er tolket af EF-domstolen i to præjudicielle domme fra den  

 28. april 1998. Disse to afgørelser er nærmere analyseret og  

 vurderet af en embedsmandsgruppe.
Lovforslaget er en opfølgning  

 på Redegørelsen fra september 1999 fra Embedsmandsgruppen til  

 vurdering af konsekvenserne af EF-domstolens afgørelser i  

 Decker/Kohll-sagerne.
 Lovforslaget bemyndiger sundhedsministeren til at  

 fastsætte regler om og vilkår for, at den offentlige sygesikring  

 til personer, der har ret til ydelser efter loven, yder tilskud til varer  

 efter loven, der købes i et andet EU-/EØS-land, og  

 tjenesteydelser efter loven, der leveres i et andet EU-/EØS-land.
Lovforslaget lægger op til, at der efter  

 sygesikringsloven vil kunne gives tilskud til varer og tjenesteydelser efter  

 loven, i det omfang disse anses for omfattet af EF-traktatens bestemmelser om  

 varernes og tjenesteydelsernes frie bevægelighed.
Som varer og  

 tjenesteydelser i EF-traktatens forstand betragtes:
almen lægehjælp til gruppe 2-sikrede, speciallægehjælp til gruppe 2- sikrede, tandlægehjælp til gruppe 1- og gruppe 2- sikrede, fysioterapi til gruppe 1- og gruppe 2- sikrede, kiropraktisk behandling til gruppe 1- og gruppe 2- sikrede, briller til børn under 16 år, ernæringspræparater.
Lovforslaget hjemler mulighed for, at der administrativt  

 kan fastsættes bestemmelser om ydelse af tilskud til lægemidler  

 købt i et andet EU-/EØS-land.
Spørgsmålet udskydes  

 dog ud fra en række sundhedspolitiske hensyn, særlig fastholdelse  

 af det nuværende lave danske forbrug af lægemidler.
Samtidig  

 lægges op til en ophævelse af lovens § 7 d om tilskud til  

 køb af lægemidler i et andet nordisk land.
 Lovens ikrafttræden er fastsat til den 1. juli  

 2000.
 Idet jeg i øvrigt henviser til lovforslaget og dets  

 bemærkninger, tillader jeg mig herved at anbefale lovforslaget til  

 Folketingets velvillige behandling.
