Vejledning om tilskud m.v. til  

 specialundervisning, specialpædagogisk bistand og svært  

 handicappede elever (Frie kostskoler) Indholdsfortegnelse 1.	Indledning 2.	Pædagogisk-psykologisk rådgivning 3.	Specialundervisning og anden specialpædagogisk bistand 3.1	Tilskud til enkelte elever med behov for specialundervisning og anden specialpædagogisk bistand 3.2	Samlet tilskud til skoler med et særligt undervisningstilbud for alle elever 4.	Henvisning af elever til folkeskolen m.v.
5.	Tilskud til svært handicappede elever 1.  Indledning Reglerne for tilskud m.v. til specialundervisning og anden  

 specialpædagogisk bistand findes i bekendtgørelse nr. 542 af 16.  

 juli 1998 af lov om folkehøjskoler, efterskoler, husholdningsskoler og  

 håndarbejdsskoler samt bekendtgørelse nr. 622 af 14. juli 1997  

 om tilskud m.v.
 Efter lovens § 26 ydes tilskud til dækning af ekstraudgifter til  

 lærertimer og hjælpemidler til elever med svære  

 handicap.
 Efter lovens § 27 ydes tilskud til specialundervisning og anden  

 specialpædagogisk bistand til elever med særlige behov.
 Der kan ikke samtidig ydes tilskud til undervisning efter § 26 og § 27 til  

 samme elev.
 Hvis en skole med et særligt undervisningstilbud modtager  

 støtte til svært handicappede elever efter § 26, nedsættes  

 elevtallet tilsvarende ved beregning af tilskud til specialundervisning.
Efter lovens § 5 stk. 3 og 5, kan efterskoler, ungdomshøjskoler,  

 husholdningsskoler og håndarbejdsskoler, henvise elever til  

 specialundervisning eller anden specialpædagogisk bistand i  

 folkeskolen.
Herudover kan skolerne henvise elever til en anden fri kostskole  

 eller fri grundskole efter aftale med denne.
 Tilskud til undervisning af svært handicappede elever ydes ud fra et  

 for skoleformen fastsat skalaløntrin.
 Tilskud til specialundervisning og anden specialpædagogisk bistand  

 ydes med en fast takst, der fastsættes på finansloven.
2.  Pædagogisk-psykologisk rådgivning 2.a.
Elever på efterskoler samt elever under 18 år  

 på ungdoms- højskoler, husholdningsskoler og  

 håndarbejdsskoler.
 Elevens tidligere skolekommune skal yde vederlagsfri pædagogisk-  

 psykologisk rådgivning til efterskoleelever uanset alder og til elever  

 på ungdomshøjskoler, husholdningsskoler og  

 håndarbejdsskoler, der er under 18 år ved kursets start, jf.  

 lovens § 5, stk. 2, og 5.
 Udtalelsen fra pædagogisk-psykologisk rådgivning skal beskrive  

 elevens aktuelle behov for specialundervisning i forhold til skolens  

 undervisningstilbud, og skal i hvert enkelt tilfælde baseres på  

 et konkret skøn.
 Udtalelsen er derfor kun gældende for et skoleår eller et  

 kursus.
 Det er vigtigt, at skolen over for pædagogisk-psykologisk  

 rådgivning tydeliggør, hvad udtalelsen skal anvendes til.
 Eleverne skal betjenes på lige vilkår med øvrige elever  

 i den tidligere skolekommune, herunder med hensyn til undersøgelser,  

 vurderinger og henvisninger.
 Der kan eventuelt indgås aftale mellem den tidligere skolekommune og  

 den kommune, i hvilken den fri kostskole er beliggende, om ydelse af  

 pædagogisk-psykologisk rådgivning.
2.b.
Elever på højskoler, ungdomshøjskoler,  

 husholdnings- skoler og håndarbejdsskoler, der ved kursets begyndelse  

 er fyldt 18 år.
 Hvor det ikke er muligt at benytte pædagogisk-psykologisk  

 rådgivning, skal udtalelsen foretages af anden faglig, kyndig person,  

 som er uafhængig af skolen.
 Udtalelsen er kun gældende for et skoleår eller et kursus.
3.  Specialundervisning og anden specialpædagogisk bistand i  

 forbindelse med undervisning § 27 Specialundervisning og anden specialpædagogisk bistand gives til  

 elever med særlige behov, hvis udvikling kræver særlig  

 hensyntagen og støtte, der ikke kan ydes inden for rammerne af skolens  

 almindelige undervisning.
 Specialundervisning og anden specialpædagogisk bistand omfatter:
 Specialundervisning omfatter ikke:
3.1  Tilskud til enkelte elever med behov for specialundervisning og  

 anden specialpædagogisk bistand Til efterskoleelever uanset alder og elever på  

 ungdomshøjskoler, husholdningsskoler og håndarbejdsskoler, som  

 er under 18 år ved kursets start, ydes tilskud på grundlag af  

 udtalelse fra pædagogisk- psykologisk rådgivning i elevens  

 tidligere skolekommune.
Til elever på folkehøjskoler, ungdomshøjskoler,  

 husholdningsskoler og håndarbejdsskoler, der er fyldt 18 år ved  

 kursets start, ydes tilskud efter ministeriets vurdering.
Denne vurdering  

 foretages på grundlag af skolens dokumentation for elevens behov for  

 specialundervisning samt udtalelse fra faglig, kyndig person, som er  

 uafhængig af skolen.
Tilskud ydes med en fast takst pr. årselev.
Taksten fastsættes  

 på de årlige finanslove.
Ansøgning Skolen indsender ansøgning om tilskud til specialundervisning  

 til ministeriet.
 Ved ansøgning anvendes det skema, som ministeriet har udarbejdet,  

 vedlagt udtalelse som nævnt ovenfor, eller anden dokumentation for  

 elever over 18 år.
Som hovedregel indsendes ansøgningen i forbindelse med elevens  

 optagelse på skolen.
Optager skolen flere elever, hvortil der  

 søges om tilskud til specialundervisning, bedes ansøgningerne  

 så vidt muligt indsendt samlet.
Af ansøgningen skal fremgå Hvis en elev kun har behov for specialundervisning i en del af  

 kursusperioden, skal det fremgå af ansøgningen.
Specialundervisningstilskud ydes med 1/40 af taksten pr. uge i  

 højst 46 uger.
Tilskuddet anvises så vidt muligt månedsvis  

 forud.
 Hvis godkendelsen også vedrører det følgende  

 finansår, vil denne del af tilskuddet afhænge af den kommende  

 finanslovstakst.
 Ansøgninger, som indsendes efter, at skoleåret er afsluttet,  

 kan ikke komme i betragtning.
Afbrydes kurset Skolen får kun tilskud for den periode, hvor eleven faktisk  

 opholder sig på skolen og modtager specialundervisning.
 Afbryder eleven sit ophold før planlagt, eller afbrydes  

 specialundervisningen, giver skolen besked til ministeriet med angivelse af,  

 hvor mange kursusuger eleven har modtaget specialundervisning.
 For meget udbetalt tilskud modregnes fortrinsvis ultimo december og  

 juli.
Skønner ministeriet det nødvendigt at modregne på et  

 tidligere tidspunkt end de fastsatte terminer, vil tilskud blive tilbageholdt  

 for hele den godkendte periode fra den dato, eleven frameldes.
Den tidligere  

 fastsatte månedlige udbetaling vil fortsætte uændret.
3.2  Tilskud til skoler med et særligt undervisningstilbud for  

 alle elever Til efterskoler, højskoler, husholdningsskoler og  

 håndarbejdsskoler med et særligt undervisningstilbud for alle  

 elever ydes et samlet tilskud til specialundervisning.
Tilskuddet ydes  

 på grundlag af skolens undervisningstilbud, som det er beskrevet i  

 undervisnings- planen.
Der skal ikke indsendes dokumentation for den enkelte  

 elev.
 Tilskud ydes på grundlag af skolens årselevtal i  

 skoleåret, jf. lovens § 23, stk. 1. Tilskud beregnes med taksten  

 på finansloven x det antal kursusuger, skolen underviser i perioden 1.  

 august - 31. december, og 1. januar - 31. juli.
 Blandt højskoler ydes tilskuddet kun til Nørgaards  

 Højskoles og Egmont Højskolens særlige  

 undervisningstilbud.
Ansøgning Skolen indsender ansøgning om tilskud til specialundervisning  

 til ministeriet for hvert skoleår.
Ansøgningsfrist 1. maj.
 Ved ansøgning anvendes det skema, som ministeriet har udarbejdet  

 vedlagt undervisningsplan med oplysning om antal kursusuger og det forventede  

 antal elever, dog ikke svært handicappede elever.
 For skoler, der tidligere har modtaget tilskud på baggrund af et  

 særligt undervisningstilbud, skal undervisningsplanen kun indsendes,  

 hvis der er sket væsentlige ændringer, eller på  

 ministeriets foranledning.
Tilskud beregnes i forhold til det forventede antal elever.
Udbetaling  

 sker månedsvis forud.
 Hvis godkendelsen også vedrører det følgende  

 finansår, vil tilskud afhænge af den kommende  

 finanslovstakst.
 Hvis det særlige undervisningstilbud ophører før  

 planlagt eller gennemføres med væsentligt færre elever end  

 forventet, giver skolen besked til ministeriet, der nedsætter eller  

 standser tilskuddet.
Afregning Til brug for endelig beregning af tilskud skal skolen ved  

 skoleårets afslutning indsende oplysning om det faktiske  

 årselevtal, dog ikke for svært handicappede elever.
 For nye skoler, der begynder undervisning inde i et skoleår,  

 afregnes tilskud til specialundervisning i forhold til det faktiske antal  

 elever i hver kursusuge frem til skoleårets afslutning.
 4.  Henvisning af elever til folkeskolen m.v.
 Efter lovens § 5, stk. 3 og 5, kan efterskoleelever uanset alder og  

 elever på ungdomshøjskoler, husholdningsskoler og  

 håndarbejds- skoler, der er under 18 år ved kursets start,  

 henvises til special- undervisning eller anden specialpædagogisk  

 bistand i folkeskolen.
 Herudover kan skolerne henvise disse elever til en anden fri kostskole  

 eller fri grundskole efter aftale med denne.
Henvisning tænkes primært anvendt ved til  

 tale-høreundervisning.
Bistand i form af ergo/fysioterapi,  

 mobility-kurser m.v. kan dog også komme på tale.
Henvisning til specialundervisning eller anden specialpædagogisk  

 bistand forudsætter, Efter lovens § 5, stk. 4, kan en kommune, hvortil eleven henvises til  

 specialundervisning eller anden specialpædagogisk bistand, kræve  

 undervisningsudgifter i forbindelse med henvisningen godtgjort af elevens  

 bopælskommune.
Ministeriet yder ikke tilskud til denne foranstaltning.
Det er et  

 anliggende kommunerne imellem.
5.  Tilskud til svært handicappede elever § 26 Tilskud opdeles i:
 Bygningsmæssige foranstaltninger godkendes ikke som  

 hjælpemidler.
Tilskud til lærertimer beregnes ud fra én sats for hver  

 skoleform.
Tilskudssatser fastsættes pr. finansår.
 Folkehøjskoler: 1/543 af lønnen på skalatrin 33,  

 stedtillægssats III, pr. løntime.
 Efterskoler, husholdningsskoler og håndarbejdsskoler: 1/1680 af  

 lønnen på skalatrin 31, stedstillægssats III, pr.  

 arbejdstime.
 Tilskud til praktisk medhjælp beregnes ud fra timelønnen for  

 pædagogiske medhjælpere ved skoler, børnehaver og  

 fritidshjem for personer med vidtgående fysiske og psykiske handicap,  

 løntrin 11, gruppe 1, tillagt 12,5% feriepenge.
 Tilskud til godkendte hjælpemidler til svært handicappede  

 elever udbetales efter indsendelse af kvitteret regning.
Administrationen foregår ved hjælp af EDB.
Der er derfor  

 fastsat de nødvendige registerforskrifter for behandlingen af  

 personfølsomme oplysninger.
Ansøgning Skolen indsender ansøgning til ministeriet.
Ved ansøgning anvendes det skema, som ministeriet har udarbejdet  

 vedlagt udtalelse som beskrevet på side 12. Skolen skal oplyse om Som hovedregel indsendes ansøgningen i forbindelse med elevens  

 optagelse på skolen.
Optager skolen flere elever, hvortil der  

 søges om tilskud til specialundervisning, bedes ansøgningerne  

 så vidt muligt indsendt samlet.
 Efterskoler, husholdningsskoler og håndarbejdsskoler skal opgive  

 behovet for lærertimer i arbejdstimer.
 Søges der om tilskud til lærertimer og timer til praktisk  

 med- hjælp, skal skolen medsende dokumentation for elevens behov for  

 hjælp.
Søges der om tilskud til anskaffelse eller leje af  

 hjælpemidler, skal det bekræftes, at eleven ikke allerede har det  

 pågældende hjælpemiddel.
Det skal endvidere dokumenteres,  

 at det ikke er muligt at låne dette på den amtslige  

 hjælpemiddelcentral.
Ansøgningen skal være bilagt  

 udtalelse fra specialist om hjælpemidlets anvendelighed for eleven og  

 et overslag over anskaffelsesprisen /lejeudgiften.
 Søges der om tilskud til reparation af et hjælpemiddel, skal  

 ansøgningen være bilagt amtets accept af udgiften.
 Ansøgninger, som indsendes efter, at eleven har afsluttet skole-  

 året, kan ikke komme i betragtning.
 For efterskoleelever skal ansøgningen endvidere indeholde  

 oplysning om personnummer og bopælskommune og være bilagt  

 udtalelse fra pædagogisk-psykologisk rådgivning i elevens  

 tidligere skolekommune samt udtalelse fra elevens bopælsamtskommune, om  

 eleven er svært handicappet.
Til brug for bopælsamtskommunens udtalelse i sagen skal udfyldt  

 ansøgningsskema og den indhentede udtalelse fra pædagogisk-  

 psykologisk rådgivning medsendes til amtskommunen.
Amtskommunen  

 påtegner det udfyldte skema, inden det samlede materiale sendes retur  

 til skolen.
I forbindelse med opkrævning af amtskommunale bidrag, jf. lovens §  

 46, udsender ministeriet i begyndelsen af marts en liste over svært  

 handicappede elever, som skolen har modtaget tilskud til.
Skolen skal  

 bekræfte elevens bopælskommune pr. den 5. september i  

 skoleåret.
 Hvis ansøgningen om tilskud til en svært handicappet elev  

 godkendes i perioden 1. april - 31. juli, vil ministeriet først i det  

 efterfølgende finansår opkræve bidrag fra elevens  

 bopælsamtskommune.
For ungdomshøjskoler, husholdningsskoler og  

 håndarbejdsskoler For elever, der ikke er fyldt 18 år ved kursets begyndelse, skal  

 elevens bopælsamtskommune have adgang til at udtale sig, om eleven er  

 svært handicappet og omfanget af den hjælp, der ville være  

 ydet af amtskommunen.
 Tilskud afhænger af de kommende satser for lærerløn og  

 praktisk medhjælp.
 Tilskud til lærerløn og praktisk medhjælp ydes pr.  

 kursusuge og anvises månedsvis forud.
Afbrydes kurset Tilskud til lærertimer og timer til praktisk medhjælp ydes  

 kun for de kursusuger, hvor eleven faktisk opholder sig på skolen.
 Afbryder eleven sit ophold før planlagt, eller afbrydes  

 specialundervisningen, giver skolen besked til ministeriet med angivelse af,  

 hvor mange kursusuger eleven har modtaget specialundervisning.
 For meget udbetalt tilskud modregnes fortrinsvis ultimo december og  

 juli.
 Skønner ministeriet det nødvendigt at modregne på et  

 tidligere tidspunkt end de fastsatte terminer, vil tilskud blive tilbageholdt  

 for hele den godkendte periode fra den dato, eleven frameldes.
 Den tidligere fastsatte månedlige udbetalingsrate vil  

 fortsætte uændret.
Efterfølgende anvendelse af hjælpemidler Hjælpemidler bliver sædvanligvis ikke skolens ejendom, men  

 følger så vidt muligt eleven.
Når et hjælpemiddel  

 ikke længere anvendes, skal det afleveres til amtskommunen.
 Har amtet i forvejen det nødvendige udstyr, anmodes der om, at  

 dette også anvendes på de frie skoler med henblik på ikke  

 at øge de offentlige udgifter unødigt på dette  

 område.
