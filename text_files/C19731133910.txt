 Ved justitsministereiets cirkulærskrivelse af 28. juli 1972 er der med  

 virkning fra den 1. august 1972 gennemført en ordning, hvorefter en række  

 vederlag til bilinspektørerne, herunder vederlag for  

 færdselsuheldsundersøgelser og afgivelse af erklæringer til brug for  

 domstolene, er bortfaldet og afløst af et årligt kompensationstillæg.
 I den anledning skal man efter forhandling med Foreningen af  

 justitsministeriets bilinspektører i Danmark meddele, at der ikke tilkommer  

 bilinspektørerne vidnegodtgørelse eller vederlag som sagkyndige for fremmøde  

 i retten for at afgive vidneforklaringer vedrørende forhold, der falder inden  

 for deres tjenesteområde, herunder supplering eller uddybning af tidligere  

 afgivne erklæringer, idet afgivelse af sådanne vidneudsagn må betrages som en  

 tjenestepligt.
 Afgives vidneforklaringer af ingeniører eller bilassistenter - hvad enten  

 de er tjenestgørende i bilinspektionen eller politiet - i sager, der vedrører  

 deres tjenesteområde, omfattes afgivelsen af disse forklaringer som hidtil af  

 de pågældendes tjenestepligt.
 Der ydes de pågældende sædvanlig kørselsgodtgørelse ved benyttelse af eget  

 motorkøretøj i forbindelse med afgivelse af de nævnte vidneforklaringer.  

 Kørselsgodtgørelsen eller eventuel refusion af udgifter ved benyttelse af  

 offentlige befordringsmidler udbetales ved tjenestestedet.
 P.M.V.
 E.B.
