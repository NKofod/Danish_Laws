Ang.  

 rapport om særligt tilrettelagte kommunale aktiveringsprojekter med  

 produktion (Til samtlige kommuner) En netop offentliggjort rapport fra SFI viser, at mange  

 kommuner anvender særligt tilrettelagte kommunale aktiveringsprojekter, hvori  

 der indgår produktion og afsætning.
Rapporten kan fra tirsdag den 7. marts  

 2006  

 findes på  

  

 http://www.sfi.dk/sw36936.asp.
 Sådanne aktiveringsprojekter kan være velegnede til at give  

 især de lidt svagere grupper af ledige de rigtige rammer til at blive  

 opkvalificeret, så de hurtigst muligt kan få et arbejde på det ordinære  

 arbejdsmarked.
 Det er positivt, at rapporten viser, at de fleste kommuner er  

 opmærksomme på spørgsmålet om konkurrenceforvridning, når produkterne fra  

 kommunale  

 aktiveringsprojekter afsættes.
Arbejdsmarkedsstyrelsens kalkulationsvejledning (vejledning nr.  

 9066 af 11. januar 2005) anvendes i 63 pct. af projekter med salg, og i 80  

 pct.  

 af de tilfælde, hvor salget foregår til private virksomheder.
Der anvendes  

 også  

 andre metoder til sikring af korrekt prisfastsættelse, men desværre er der  

 29 projekter fra undersøgelsen, der oplyser hverken at anvender  

 kalkulationsmodellen eller andre metoder til sikring mod  

 konkurrenceforvridning.  

 Af disse har de 8 projekter salg til private virksomheder, 8 har salg til en  

 eller flere kommuner og 17 har salg til private personer.
 Jeg skal i den forbindelse understrege, at kommunerne har  

 ansvaret for at sikre, at der ikke sker konkurrenceforvridning i  

 aktiveringsprojekterne, og at der altid foreligger tilstrækkelig  

 dokumentation  

 for, at kommunen har foretaget det fornødne i den forbindelse.
Rapporten viser også, at der er en tydelig sammenhæng mellem  

 brug af Arbejdsmarkedsstyrelsens kalkulationsvejledning og kursusdeltagelse.  

 74  

 pct. af de aktiveringsprojekter, der i fuldt omfang anvender vejledningen,  

 oplyser, at de har haft medarbejdere på kursus.
Da kurserne således har en  

 rigtig god effekt, har Arbejdsmarkedsstyrelsen aftalt med KL, at der  

 iværksættes en ny kursusrunde i dette forår.
Foreløbig er der aftalt 5 nye  

 kurser  

 rundt om i landet fra 4. april indtil 20. juni.
Nærmere oplysning om datoer  

 og  

 om tilmelding kan ses på  


  

 www.cok.dk  

.
 Det fremgår også af rapporten, at 4 pct. af projekterne foregår  

 på en privat virksomhed, hvor projektet fremstiller produkter, der tilfalder  

 virksomheden, uden at virksomheden betaler herfor. (rapportens tabel 2.5 -  

 aktivitet nr. 6).
 Rapporten beskriver ikke nærmere indholdet af disse få  

 projekter, men jeg skal understrege følgende:
Særligt tilrettelagte aktiveringsprojekter e.l. projekter under  

 redskabet vejledning og opkvalificering kan godt etableres på en privat  

 virksomhed, hvor kommunen lejer sig ind.
Produktionen i projektet skal i så  

 fald være adskilt fra virksomhedens normale drift, således at det er muligt  

 klart at adskille projektet fra den øvrige del af virksomheden.
Produktion og  

 afsætningen må ikke være konkurrenceforvridende, hvilket betyder, at det  

 produkt, som de aktiverede fremstiller, ikke uden videre kan overtages gratis  

 af den pågældende virksomhed.
Det skal derimod afsættes på markedsvilkår til  

 virksomheden.
Som en hjælp til dette kan fx Arbejdsmarkedsstyrelsens  

 kalkulationsvejledning benyttes.
Der skal i priskalkulationen tages højde  

 for,  

 at kommunen skal betale for leje af lokaler og maskiner og evt. løn til  

 projektets arbejdsleder.
Jeg går ud fra, at i de kommuner, hvor der er behov for at få  

 justeret praksis vedrørende risikoen for konkurrenceforvridning, vil dette  

 ske  

 snarest.
Og jeg kan allerede nu oplyse, at om ½ år vil samtlige kommuner på  

 ny  

 blive spurgt om, hvorledes de til den tid sikrer, at der ikke sker  

 konkurrenceforvridning i aktiveringsprojekterne.
