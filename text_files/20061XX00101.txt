Skriftlig fremsættelse (29. november 2006) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
Forslag til lov om  

 ændring af lov om arbejdsmiljø (Justering af screening, rådgivning og  

 smiley-ordningen m.v.) (Lovforslag nr.
L 90).
 Lovforslaget er en udmøntning af en aftale mellem  

 regeringen, Dansk Folkeparti, Det Radikale Venstre og Socialdemokraterne om  

 justering af arbejdsmiljøreformen.
 Formålet med lovforslaget er at sikre et bedre arbejdsmiljø  

 i alle danske virksomheder ved at styrke hovedelementer i  

 arbejdsmiljøreformen  

 fra 2004. Ændringerne vedrører især screening, rådgivning og  

 smiley-ordning.
 De væsentligste elementer i dette lovforslag er:
1. Screening Forslaget indebærer, at screeningen af virksomhedernes  

 arbejdsmiljø bliver grundigere, og at Arbejdstilsynet ved screeningen kan  

 afgive påbud om få overtrædelser af arbejdsmiljøloven, som f.eks. manglende  

 APV  

 og manglende organisering af sikkerhedsarbejdet, til virksomheder, som ellers  

 har orden i arbejdsmiljøet og dermed ikke behøver at blive prioriteret til et  

 efterfølgende tilsyn.
Psykisk arbejdsmiljø medtages ved alle screeninger, og  

 der udvikles et værktøj til en hurtig og effektiv screening af psykisk  

 arbejdsmiljø.
 For at Arbejdstilsynet bedre kan finde de små virksomheder  

 inden for bygge- og anlægsområdet, der hele tiden skifter arbejdssted, kan  

 der  

 med forslaget i lidt flere tilfælde end i dag tages kontakt til små  

 virksomheder med under 10 ansatte forud for screeningen med henblik på at  

 afklare,  

 hvor der udføres arbejde for øjeblikket.
2. Rådgivning Med forslaget erstattes de gældende rådgivningspåbud  

 (problem- og periodepåbud) af 3 nye typer rådgivningspåbud, nemlig:
  

 	  

 Rådgivningspåbud ved  

 komplekse og alvorlige arbejdsmiljøproblemer,   

 	  

 Rådgivningspåbud ved  

 mange arbejdsmiljøproblemer, og   

 	  

 Rådgivningspåbud ved  

 gentagne arbejdsmiljøproblemer.
 Forslaget medfører endvidere, at pligten til at bruge en  

 rådgiver  rådgivningspligten  ændres, så den bliver mere  

 fremadrettet og  

 forebyggende.
3. Smiley-ordning Smiley-ordningen justeres, således at:
   

 	  

 Den  

  

 grønne smiley  

  

 gives til virksomheder,  

 der ikke har noget udestående med Arbejdstilsynet.
   

 	  

 Den  

  

 gule smiley  

  

 gives til virksomheder, der  

 har fået påbud.
   

 	  

 Den  

  

 røde smiley  

  

 gives til virksomheder, der  

 har fået et forbud eller rådgivningspåbud.
   

 	  

 Virksomheder, der har  

 en anerkendt dokumentation for godt arbejdsmiljø (f.eks.  

 arbejdsmiljø-certifikat) får et nyt særligt anerkendende symbol.
 Forslaget indebærer, at smileyer og de arbejdsmiljøproblemer  

 (f.eks. støj og psykisk arbejdsmiljø), der ligger til grund for de tildelte  

 smileyer, bliver offentliggjort i minimum 6 måneder på Arbejdstilsynets  

 hjemmeside.
4. Brug af autoriserede arbejdsmiljørådgivere til  

 undersøgelse af arbejdsmiljøforhold Der bliver med forslaget etableret mulighed for at stille  

 krav om brug af autoriserede arbejdsmiljørådgivere til undersøgelse af  

 arbejdsmiljøforhold inden for det psykiske område.
5. Øvrige justeringer Herudover tydeliggøres med lovforslaget muligheden for at  

 håndhæve APV-reglerne, og der etableres en anmeldeordning til Arbejdstilsynet  

 for akkrediterede inspektionsorganer, som overtager Arbejdstilsynets kontrol  

 med trykbærende anlæg (kedler og beholdere). Desuden foretages der en formel  

 ændring af den paragraf, der henviser til Arbejdsmiljøinstituttet, som  

 fremover  

 kommer til at hedde Det Nationale Forskningscenter for Arbejdsmiljø.
 Det foreslås, at lovforslaget træder i kraft den 1. april  

 2007.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til Folketingets  

 velvillige  

 behandling.
