Nævnet  

 fandt, at Vejle Amts Folkeblad havde bragt en forkert oplysning med hensyn  

 til,  

 hvor mange gange [K]s daglige leder, var gået konkurs.  

 Nævnet  

 udtalte sin kritik i anledning heraf.
Da bladet efter det oplyste havde bragt  

 en rettelse og beklaget den forkerte oplysning, fandt nævnet ikke grundlag  

 for  

 at pålægge bladet at offentliggøre nævnets kendelse på dette punkt.
Nævnet  

 fandt herudover ikke, at bladet havde tilsidesat god presseskik i forbindelse  

 med offentliggørelsen af udsagnene, der for en dels vedkommende indeholdt  

 bladets vurderinger.
Nævnet fandt tillige, at bladet i tilstrækkeligt omfang  

 havde søgt at efterprøve oplysningerne om den påståede mangelfulde  

 byggemodning.
Kendelse  

 fra Pressenævnet i sag 2003-6-106 [K  en entreprenør] har ved advokat Tom Jensen klaget til  

 Pressenævnet over artikler i Vejle Amts Folkeblad den 27. september og 4.  

 oktober 2003, idet man finder, at god presseskik er tilsidesat.
 I en forsideartikel den 27. september 2003 med overskriften   

  

 Vrede grundejere sagsøger Vejle Kommune for  

 1,2 mio. hed det:
*Fik garanti for byggemodning, men syn og skøn viser store  

 mangler *I en intern mail skriver en medarbejder, at man kan frygte, at  

 VAF er på sporet NR.
VILSTRUP  

  

 : Der  

 ligger ti store villaer på Sandtoften i det naturskønne Nr.
Vilstrup, men  

 ikke  

 alle beboerne er glade for deres hjem.
De første flyttede ind i 1999, men der  

 er stadig problemer med kloakeringen, og vejene hælder meget.
 Derfor har grundejerforeningen stævnet Vejle Kommune og  

 byggefirmaet [K] for godt 1,2 millioner kroner, og kravet kan let blive endnu  

 større.
 Entreprenøren [K] havde overfor kommunen stillet en garanti på  

 643.500 kroner for byggemodning, som indebærer, at [K] skal sørge for  

 hovedkloak, gadelys, vandtilslutning, antenneanlæg og vejbelægning.
 Men ifølge en syns - og skønsmand mangler der arbejde for  

  

 mindst  

  

 1,2 millioner kroner.
 Alligevel har Vejle Kommune frigivet garantien og formelt  

 overdraget området til Sandtoftens Grundejerforening.
 Dermed hænger de 10 parcelhusejere reelt på udgiften, hvilket  

 vil sige 120.000 kroner for hver, og grundejerforeningen havde på forhånd  

 bedt  

 kommunen om ikke at frigive garantien.
Lavt sat Beløbet  

  

 kan  

  

 være lavt  

 sat, for syns - og skønsmanden understreger, at kun de væsentligste fejl og  

 mangler er regnet med, og ifølge grundejerforeningen er der foreløbig  

 advokatregninger m.v. for cirka 180.000 kroner.
Desuden skal grundejerforeningen selv oprette et privat  

 vandværk, fordi det er ikke muligt at få vand fra det offentlige, og de får  

 nu  

 vand fra deres egen brøndboring.
Det fik beboerne ikke at vide, da de købte  

 grundene, som kostede dem 400.000 kroner i gennemsnit.
 Sagen undrer grundejerforeningens advokat Flemming Jensen.
- Det er ekstremt sjældent, at man ser så mange fejl på så lille  

 et område.
Potentielle grundkøbere stoler selvfølgelig på, at tingene foregår  

 korrekt, når en kommune kommer med en garanti for byggemodning.
Men sagen her  

 viser, at garantien ikke er noget værd, når den kommer fra Vejle Kommune.
- Juridisk kan sagen diskuteres, men vi har en god sag, og moralsk  

 er der ingen tvivl.
Hvordan vil man lokke gode skatteborgere til andre  

 udstykninger, når kommunen stikker dem blår i øjnene?, spørger Flemming  

 Jensen.
Tavs kommune Gennem et halvt år blev gravearbejdet udført af entreprenørens  

 fætter, som ikke er autoriseret kloakmester, hvilket Vejle Kommune også har  

 kritiseret.
Kommunen sagde nej til at deltage, da der blev holdt syn og  

 skøn, og kommunen anerkender ikke resultatet.
Grundejerforeningens formand,  

 Ole  

 Kamp, bor på Sandtoften 8, og han er vred over kommunens behandling af sagen.
- Da vi købte grunden i 1999, spurgte vi til spildevand og  

 vandforsyninger med videre, og kommunen svarede, at der var en garanti for  

 byggemodning.
Men man gav en byggetilladelse uden at have tjek på  

 byggemodningen,  

 og siden har man gjort alt for at forhale sagen.
 Kommunens tekniske direktør, Erik Dahl-Rasmussen, er meget  

 fåmælt om sagen.
- Jeg har ikke set stævningen, og jeg kender ikke sagen, så jeg  

 vil først tale med sagsbehandleren.
Hvis der kommer en stævning, vil vi  

 udtale  

 os i retten, og kun dér, siger Erik Dahl-Rasmussen.
Leder: Vejle sovset ind I dagens leder beskæftiger chefredaktør Arne Mariager sig med  

 sagen.
Han skriver bl.a.:
Vejle Kommune er sovset ind i medansvar for skandalen: derfor er  

 det tåbeligt og usselt, at kommunen blot fokuserer på det juridiske.
Kommunen  

 bør  

 fokusere lige så meget på det moralske i denne sag. I en leder samme dag med overskriften   

  

 Er der rent mel i posen?  

  

  hed det blandt andet:
 Vejle Amts Folkeblad kan i dag fortælle om en flok grund- og  

 husejere, der sagsøger kommunen, fordi de føler sig ført grundigt bag lyset.  

 Kommunen entrerede med en entreprenør, der har lavet et dårligt stykke  

 arbejde,  

 da grundene skulle byggemodnes.
Bl.a. er kloakeringen en katastrofe.
Der står  

 blankt vand over området, når det regner.
Alligevel frigav kommunen den  

 byggemodnings-garanti,  

 som entreprenøren havde stillet, og overdrog dermed området til grundejerne  

   

 selv om de på det kraftigste fastholdt, at byggemodningen ikke var afsluttet  

 tilfredsstillende.
Grundejerne hyrede en syns- og skønsmand, højtanerkendt.  

 Kommunen  

 meldte afbud til syns- og skønsforretningen.
Og bagefter  da eksperten  

 vurderede, at der manglede arbejde for mindst 1,2 mio. kr.  nægtede  

 kommunen  

 at anerkende denne ekspertvurdering.
Og det værste af det hele: Kommunen har  

 handlet i ond tro! For i teknisk forvaltning vidste man, at der var problemer  

 med byggemodningen.
Det fremgår klart af interne mails i forvaltningen.
Man  

 vidste, at entreprenøren ikke havde løst opgaven.
Eksempelvis står der i en  

 intern mail, at Vejle Amts Folkeblad  vist ikke er på sporet ..
På et tidspunkt, hvor Vejle er i vækst, og hvor kommunen ønsker  

 at tiltrække flere borgere, er det mildest talt elendig markedsføring af  

 Vejle  

 Kommune, hvis man tørrer fodfejl af på borgerne, der i god tro har købt grund  

 og bygget hus.
Det er kommunen, der har accepteret en entreprenør, som ikke  

 magtede opgaven.
Det er kommunen, der har frigivet en byggemodnings-garanti,  

 selv om grundejerne protesterede.
Og det kommunen, der har meldt afbud til en  

 syns  og skønsforretning, for så bagefter at nægte at acceptere  

 ekspertens  

 vurdering. I en artikel samme dag med overskriften   

  

 Nabostrid ender i retten  

  

  hed det i en underrubrik Grundejerforeningen  

 Sandtoften sagsøger ét af sine medlemmer for godt 1,2 millioner kroner.  

 Byggefirmaets ejer mener, der er tale om en personhetz.
 I artiklen hed det:
Udsigten er glimrende fra udstykningen Sandtoften i Nr.  

 Vilstrup, men naboskabet er ikke problemfrit.
I huset på Sandtoften 8 bor  

 grundejerforeningens formand, Ole Kamp, og foreningen sagsøger Vejle Kommune  

 og  

 byggefirmaet [K] for godt 1,2 millioner kroner.
 På Sandtoften 12 en spytklat derfra bor entreprenør Erik Kofoed,  

 som leder [K], og hans samlever Dorthe Mølgaard Hansen, som ejer firmaet.  

 Børnene fra de to villaer leger ikke med hinanden, og de to voksne par  

 drikker  

 ikke håndbajere sammen.
 Ifølge Ole Kamp er der ikke kloakeret og byggemodnet korrekt på  

 den nye udstykning, selv om grundkøberne fik en garanti fra kommunen. [K]s  

 leder siger, at sagen handler om noget helt andet.
- Jeg tager stævningen helt afslappet, for kommunen har godkendt  

 mit arbejde, og jeg har endda fået en del ros for det.
Den her sag opstår på  

 grund af personlig forfølgelse fra Ole Kamps side.
Han har brugt 180.000  

 kroner  

 af grundejerforeningens penge på advokat og syn og skøn, og nu er han nødt  

 til  

 at køre sagen videre.
Når sagen er slut, vil jeg stævne ham for at have brugt  

 foreningens penge til ingen verdens nytte, siger Erik Kofoed.
Syn og skøn ikke bevis Grundejerforeningen bestilte en syns- og skønsmand til at kigge  

 på området, og han konstaterede fejl og mangler for godt 1,2 millioner  

 kroner.
- Men jeg kunne sagtens få en anden syns- og skønsmand til at  

 sige det modsatte.
For det handler om, hvilke spørgsmål man stiller ham, og  

 hverken  

 kommunen eller jeg var jo med ved syns- og skønsforretningen, siger Erik  

 Kofoed.
Din fætter har lavet  

 gravearbejde, selv om han ikke er autoriseret kloakmester? - Ja, men jeg vidste ikke, at han ikke var autoriseret, og han  

 har gjort et godt stykke arbejde.
Jeg har kommunens ord for, at tingene er i  

 orden, og selvfølgelig er sagen da træls, men jeg sover altså roligt om  

 natten,  

 siger Erik Kofoed.
 Ole Kamp mener ikke, at han har brugt grundejerforeningens penge  

 forkert.
- Da vi ikke kunne opnå enighed med kommunen og [K], var vi nødt  

 til at gå til en tredje part.
Der har været flertal i grundejerforeningen for  

 at bruge penge på advokaten og syn & skøn, og jeg har handlet på  

 medlemmernes vegne.
Der er bestemt ikke noget personligt i det, siger Ole  

 Kamp.
Byggefirma med minus [K] har bygget seks ud af 10 huse, hvoraf der ifølge Ole Kamp er  

 sager på to af dem på grund af fejl og mangler.
Han stiller spørgsmålstegn  

 ved,  

 om [K] overhovedet er i stand til at betale, hvis selskabet taber en kommende  

 retssag.
 Erik Kofoed er tidligere gået konkurs med to selskaber, og [K] e  

 jes  

 derfor af hans samlever Dorthe Mølgaard Hansen. Økonomien i [K] ser ikke god  

 ud, for det seneste regnskabsår 2001/2002 viser et underskud, og firmaet har  

 en  

 negativ egenkapital på 219.000 kroner.
Hvis grundejerforeningen vinder en retssag, skal [K] og Vejle  

 Kommune hver betale halvdelen af de krævede godt 1,2 millioner kroner.
Eller  

  

 subsidiært  

  

 , som det hedder i jurasprog,  

 skal én af dem betale hele beløbet. I endnu en artikel samme dag med overskriften   

  

 Topchef siger han ikke kender sagen  

  

   

 hed det i en underrubrik Vejle Kommune har ikke været tilfreds med  

 byggemodningen  

 i Sandtoften.
Interne mails og papirer viser, at man ikke ønsker  

 offentlighedens øjne på sagen. Man kan frygte, at VAF er på  

 sporet hedder det  

 i en intern mail.
 I artiklen hed det blandt andet:
Det ender med en retssag.
De første grundkøbere flyttede ind på  

 udstykningen Sandtoften i 1999, og siden har Vejle Kommune fået  

  

 mange  

  

 henvendelser fra tilflytterne.  

 Derfor kommer grundejerforeningens stævning mod kommunen og byggefirmaet [K]  

 langt fra som nogen overraskelse på Teknisk Forvaltning.
 Ifølge grundejerforeningens formand, Ole Kamp, har det været som  

 at slå i en dyne.
- Jeg har endda oplevet, at borgmester Flemming Christensen bare  

 rejste sig og gik, da vi mødtes med ham og folk fra forvaltningen.
Sådan  

 opfører en voksen mand sig ikke. [K] har trods mange henvendelser fra os ikke  

 været parat til at gøre arbejdet færdigt, og vi har forgæves bedt om et  

 byggemodningsregnskab,  

 siger Ole Kamp.
Tys - Tys Vejle Kommune har ønsket at holde sagen hemmelig, selv om  

 medarbejderne ikke selv var imponerede over byggemodningen på Sandtoften.
Det  

 viser blandt andre de interne mails, som avisen er i besiddelse af.
Som omtalt på forsiden skriver en medarbejder i en mail til  

 blandt andre sine chefer, at man kan frygte, at VAF er på sporet.  

 Uden at  

 fortælle, hvad frygten nærmere går ud på.
Til gengæld viser andre notater i  

 sagen, hvor skoen trykker:
 I februar 2000 skrev en medarbejder til en kollega, at hvis jeg  

 var en sur borger, ville jeg spørge til, hvorfor I først har fået et projekt  

 med hovedledninger og regnvandsbassin etc, når man er startet for længe siden  

 med selve byggemodningen.
En mail fra april 2000 fortæller, at [K] nægter nu at indsende  

 de krævede tv-bånd i forbindelse med lovliggørelse af kloakinstallationer på  

 enkelte grunde.
Jeg og vil gerne have et kort møde med dig, om der vil være  

 ledelsesmæssig opbakning til at forfølge sagen yderligere  eventuelt  

 til  

 domstolene. I september samme år noteres det, at [K] har som sædvanlig ikke  

 lavet de sidste ting, og at Vejle Kommune kan få et alibi for at  

 gøre det  

 korrekte i sagen.
Og to måneder efter konstateres det, at de indgåede  

 aftaler  

 om afhjælpning af spildevand m.m. ikke var udført.
 I en artikel den 4. oktober 2003 med overskriften   

  

 Borgmesteren sigter dårligt  

  

  og  

 underrubrikken Journalist Jesper Sørensen svarer på den kritik,  

 borgmester  

 Flemming Christensen retter mod ham og avisen som helhed hed det blandt  

 andet:
 Kommunen har tilsynspligten på kloakeringen.
Den plejer at tage  

 sin tilsynspligt meget alvorligt, hvis en privat borger har bygget en garage  

 en  

 halv meter for høj.
Der er gået meget lang tid.
Når en medarbejder  

  

 for tre år  

 siden  

  

 skrev i en mail til sin chef, at man kan frygte, at VAF er  

 på sporet, så ligner det dårlig samvittighed.
Hvorfor bruger kommunen  

 ikke kræfter  

 på at løse problemerne i stedet for at skjule dem? Det er faktuelt forkert, at der er en voldgiftssag.
Jeg ved  

 ikke, hvor borgmesteren har det fra.
Måske er det fordi, syns- og skønsmand  

 Søren Steen Møller er udnævnt af voldgiftsnævnet.
Men at kalde det en  

 voldgiftssag svarer til at hævde, at man har en politianmeldelse, når en sag  

 bringes i huslejenævnet, som har en vicepolitimester som formand.
Kommunen har modtaget en kopi af stævningen, hvilken den har  

 bekræftet.
Dette er juridisk set ikke en  

  

 såkaldt  

  

 stævning  det  

  

 er  

  

 en stævning! I  

 følgeskrivelsen står, at stævningen først skal en tur omkring det  

 forsikringsselskab, der skal yde retshjælp til grundejerne, inden retten ser  

 den.
Det er ikke en unormal procedure, og det bør en borgmester vide.
Det er korrekt, at et mindre beløb ikke er frigivet fra  

 byggemodningsgarantien.
Ifølge mine oplysninger er beløbet et godt stykke  

 under  

 de 40.000 kroner, borgmesteren hævder.
Pointen er bare, at over 600.000  

 kroner  

  

 er  

  

 frigivet.
Kommunen har tilsynspligten på kloakeringen.
Desværre fortæller  

 borgmesteren ikke, hvordan man gennem et halvt år kunne lade en  

  

 uautoriseret  

  

 kloakmester udføre  

 arbejdet.
Det er  

  

 ulovligt.
Vi private  

 borgere skal med meget få undtagelser også bruge en autoriseret  

 kloakmester. [K] har anført, at Vejle Amts Folkeblad i artiklerne den 27.  

 september 2003 har tilsidesat punkt A.1. og A.3. i de vejledende regler for  

 god  

 presseskik.
Artiklerne er fyldt med fejl, fejlcitater og manglende  

 undersøgelser, som medfører, at artiklerne er misvisende og ukorrekte.
De  

 ukorrekte  

 citater vedrørende [K] sammenholdt med de fejlagtige oplysninger i relation  

 til  

 Vejle Kommune har haft en betydelig skadevirkning for [K].
Der er tale om en  

 3-4 år gammel udstykning, som i dag er afsluttet og godkendt af Vejle  

 Kommune.  

 Dette kommer på ingen måde frem i artiklerne.
Bladet har endvidere handlet i  

 strid med punkt A.2. [K] har henvist til, at følgende udsagn er forkerte:
-   

  

 syn og skøn viser store  

 mangler  

  

 : Der har ikke været syn og skøn.
Der er indhentet en ensidig  

 erklæring, og der er ikke dokumenteret mangler i erklæringen.
-   

  

 Der er stadig problemer  

 med kloakeringen  

  

 : Dette er ukorrekt.
Kloakken er godkendt af en autoriseret  

 kloakmester, og de foreliggende videobånd viser, at der ikke er mangler.
-   

  

 Grundejerforeningen  

 skal oprette et privat vandværk  

  

 : Dette er ukorrekt, idet vandværket er  

 oprettet af [K].
Således som citeringen er angivet i bladet ser det ud, som  

 om  

 beboerne efter købet af deres ejendomme pludselig konstaterede, at der ikke  

 var  

 vandforsyning, og at de selv måtte etablere en sådan.
-   

  

 Dette fik beboerne ikke  

 at vide, da de købte grundene  

  

 : Da beboerne ikke skulle og ikke har oprettet  

 et vandværk, skulle de naturligvis ikke have noget at vide herom.
Med citatet  

 får man det indtryk, at [K] har holdt noget skjult, hvilket er forkert.
-   

  

 Gravearbejdet er udført  

 af en uautoriseret person  

  

 : Udsagnet er korrekt, men uden betydning i den  

 anførte sammenhæng.
Etablering af hovedkloakken kræver ikke autorisation.
Da  

[K]  

 blev opmærksom på problemet, blev hele kloakanlægget  også tilslutning  

 til de  

 enkelte parceller  gennemgået og godkendt af en autoriseret  

 kloakmester.
Der  

 er indleveret gule kort til kommunen sammen med videobånd af  

 kloakken, som  

 ikke gav anledning til bemærkninger.
 -   

  

 Erik Kofoed er  

 tidligere gået konkurs med to selskabet  

  

 : Citatet, der er helt forkert, er  

 i den sammenhæng, som det er bragt, særdeles skadeligt for [K].
-   

  

 Vi har forgæves bedt om  

 et byggemodningsregnskab  

  

 : Grundejerforeningen har ikke krav herpå, og det  

 er i øvrigt heller ikke aftalt.
I den sammenhæng citatet er angivet, er det  

 unødigt skadende for [K].
-   

  

 skoen trykker  

  

 : Der  

 henvises til en intern mail i Vejle Kommune vedrørende projekt med  

 hovedledninger  

 og regnvandsbassin.
Faktum er, at der ikke er nogen sko, der  

 trykker.  

 Gengivelsen af historiske data er skadende for [K].
Alt er godkendt af Vejle  

 Kommune.
-   

  

 Erkobau nægter at  

 indsende tv-bånd  

  

 : Citatet er i dag helt uden betydning, da kloakken blev  

 godkendt og tv-bånd indsendt som krævet af kommunen.
Korrekt journalistik og  

 et  

 telefonopkald til kommunen ville have afsløret, at dette citat  set i  

 sammenhæng med de faktiske omstændigheder i dag  må betragtes som  

 værende  

 forkert.
Journalisten har undladt at tage dette med i sin artikel.
 [K] har i forhold til  

 lederen den 27. september 2003 anført, at udsagnene Bl.a. er  

 kloakeringen en  

 katastrofe, Man vidste, at entreprenøren ikke havde løst  

 opgaven og  en  

 entreprenør der ikke magtede opgaven er faktuelt forkerte og i  

 særdeleshed  

 skadelige for [K].
 [K] har anført, at bladet i artiklen den 4. oktober 2003 har  

 gentaget de forkerte udsagn, idet man har henvist til, at:
- bladet konstaterer, at Vejle Kommune har tilsynspligten med  

 kloakken, men bladet undlader at fortælle, at tilsynspligten var opfyldt og  

 kloakken  

 godkendt, - bladet fremhæver, at der er gået meget lang tid uden at  

 forholde sig til, at en lang række af de mails og problemer, der skulle bære  

 artiklen, rent faktisk er historiske problemer, som er 3-4 år gamle.
De  

 problemer, der har været ved udstykningen, er løst, - bladet fastholder, at der er en voldgiftssag, selv om det ikke  

 er korrekt.
Der har været en anmodning til Voldgiftsnævnet om udmeldelse af  

 en  

 syns- og skønsmand, hvilket nævnet afslog.
Det er endvidere juridisk set  

 forkert, når bladet kalder Søren Steen Møller for syns- og skønsmand, - bladet undlod at undersøge, om stævningen var indleveret, - garantien er nedskrevet til præcist 40.000 kr., og - bladet gentager, at der blev anvendt en uautoriseret håndværker.
[K] har endelig anført, at bladet har undladt at bringe en  

 korrekt artikel om de faktiske forhold.
Bladet har således tilsidesat punkt  

 A.7. i de vejledende regler for god presseskik.
Vejle Amts Folkeblad har afvist at have handlet i strid med god  

 presseskik, idet man har søgt at kontrollere alle oplysninger.
Når en  

 grundejerforening stævner kommunen og et byggefirma for godt 1,2 mill.  

 kroner,  

 er det en selvfølge, at det lokale dagblad tager sagen op, ligesom det er en  

 selvfølge, at alle parter bliver hørt.
Også i forhold til fremtidige artikler  

 vil [K] blive tilbudt at komme til orde.
 Bladet har i forhold til de konkrete klagepunkter henvist til  

 Vejle Amts Folkeblads brev af 27. oktober 2003 til Pressenævnet i sag nr.  

 2003-6-107.
 Bladet har anført, at man har bragt en rettelse i forhold til oplysningen  

 om, at indehaveren af [K], Erik Kofoed, kun er gået konkurs en gang og to  

 gange  

 som anført i artiklen den 27. september 2003.
 I sagens behandling har følgende nævnsmedlemmer deltaget:
Jesper Rothe, David Trads,  

 Kaare  

 R.
Skou  

 og  

 Ole Askvig.
 Pressenævnet udtaler:
 Med hensyn til udsagnet  

 syn og skøn viser store mangler finder Pressenævnet ikke grundlag  

 for at  

 udtale kritik af Vejle Amts Folkeblads brug af udtrykket syn og  

 skøn, og  

 nævnet har ikke mulighed for at vurdere, om der i syns- og skønserklæringen  

 er  

 dokumenteret mangler.
 Nævnet har ej heller mulighed for at vurdere rigtigheden af  

 udsagnene om, at der stadig er problemer med kloakeringen og om, at  

 grundejerforeningen  

 skal oprette et privat vandværk.
Om udsagnet gravearbejdet er udført af en uautoriseret person  

 bemærker nævnet, at en del af kloakarbejdet efter det oplyste blev udført af  

 en  

 person uden autorisation.
I bladet anføres det, at dette alene foregik i et  

 halvt år.
Nævnet finder ikke grundlag for at udtale kritik af Vejle Amts  

 Folkeblad  

 i anledning af udsagnet.
Nævnet konstaterer, at Vejle Amts Folkeblad har bragt en forkert  

 oplysning med hensyn til, hvor mange gange [K]s daglige leder, Erik Kofoed,  

 er  

 gået konkurs.
Nævnet udtaler sin kritik i anledning heraf.
Da bladet efter  

 det  

 oplyste har bragt en rettelse og beklaget den forkerte oplysning, finder  

 nævnet  

 ikke grundlag for at pålægge bladet at offentliggøre nævnets kendelse på  

 dette  

 punkt.
Om udsagnet Vi har forgæves bedt om et byggemodningsregnskab  

 bemærker nævnet, at der ikke i udsagnet ses at ligge en beskyldning om, at  

 grundejerforeningen er blevet nægtet et byggemodningsregnskab, som man havde  

 krav på.
Udsagnet må efter nævnets opfattelse alene ses som en  

 tilkendegivelse  

 af, at grundejerforeningen forgæves har bedt om regnskabet  uden dog at  

 have  

 krav herpå.
Om udsagnet skoen trykker bemærker nævnet, at der alene er  

 tale om bladets vurdering af indholdet af interne mails fra medarbejdere i  

 Vejle Kommunes forvaltning.
Udtrykket giver ikke grundlag for kritik.
Nævnet  

 har ikke mulighed for at vurdere rigtigheden af udsagnet i en intern mail om,  

 at [K] skulle have nægtet at indsende tv-bånd.
Der er heller ikke grundlag  

 for  

 kritik af bladet på dette punkt.
Om udsagnene i lederen den 27. september 2003 bemærker nævnet,  

 at disse er udtryk for bladets vurdering af de nuværende kloakeringsforhold  

 og  

 af, hvorledes [K] har udført arbejdet på Sandtoften.
Nævnet finder ikke  

 grundlag for at udtale kritik af bladet på dette punkt.
 Med hensyn til artiklen den 4. oktober 2003 med overskriften  

 Borgmesteren sigter dårligt bemærker nævnet, at denne er  

 journalistens svar  

 på den pressemeddelelse fra Vejle Kommune, som bladet bragte samme dag.  

 Nævnet  

 finder ikke, at der i denne artikel i forhold til [K] er bragt oplysninger af  

 en sådan karakter, at god presseskik er tilsidesat.
Nævnet finder, at Vejle Amts Folkeblad i tilstrækkeligt omfang  

 har søgt at efterprøve oplysningerne om den påståede mangelfulde byggemodning  

 på Sandtoften.
Nævnet bemærker, at [K]s leder, Erik Kofoed, den 27. september  

 2003 i artiklen Nabostrid ender i retten er fremkommet med sine  

 kommentarer  

 til anklagerne om den mangelfulde byggemodning.
 Nævnet finder ikke grundlag for at konstatere, at bladet ikke  

 har udvist tilstrækkelig kritik over for sine kilder og finder i øvrigt ikke,  

 at bladet har tilsidesat god presseskik.
 Afgjort den 16. marts 2004.
