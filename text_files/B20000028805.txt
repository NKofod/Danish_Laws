Bekendtgørelse om udbetaling af tilskud  

 fra Den Europæiske Socialfond i særlige tilfælde I medfør af § 14, stk. 4 i lov nr. 335 af 1. maj 1996 om  

 administrationen af tilskud fra Den Europæiske Socialfond  

 fastsættes efter bemyndigelse:
§ 1. Arbejdsministeren kan udbetale tilskud fra  

 Den Europæiske Socialfond under Mål 3 og  

 Fællesskabsinitiativerne Employment og Adapt, selvom beløbet  

 ikke er modtaget fra Europa-Kommissionen, hvis 1)	støttemodtager er privat eller en selvejende institution, 2)	støttemodtager er berettiget til at modtage betaling af 1.  

 rate, 2. rate eller restbeløbet efter § 9 i  

 Arbejdsmarkedsstyrelsens bekendtgørelse nr. 910 af 15. oktober 1996 om  

 regnskab og revision m.v. i forbindelse med udbetaling af støttemidler  

 fra Den Europæiske Socialfond, og 3)	helt særlige økonomiske forhold  

 nødvendiggør udbetaling, før beløbet er modtaget  

 fra Europa-Kommissionen.
 Stk. 2. Udbetalingen sker under forbehold af  

 Europa-Kommisionens godkendelse af det endelige danske  

 socialfondsregnskab.
 § 2. Ansøgning om udbetaling efter §1  

 sendes til den projektadministration, der har givet tilsagnet om tilskud.  

 Såfremt projektadministrationen ikke varetages af  

 Arbejdsmarkedsstyrelsen, skal projektadministrationen behandle de modtagne  

 ansøgninger om udbetaling af tilskud og sende støttemodtagerens  

 ansøgning samt en skriftlig indstilling til  

 Arbejdsmarkedsstyrelsen.
 Stk. 2. Arbejdsmarkedsstyrelsen træffer afgørelse  

 om godkendelse eller afslag på ansøgningen.  

 Arbejdsmarkedsstyrelsen informerer støttemodtageren og den relevante  

 projektadministration om afgørelsen samt udbetaler tilskuddet til  

 støttemodtageren.
 § 3. Ansøgningen skal indeholde oplysninger  

 om:
1)	støttemodtagerens navn, adresse, pengeinstitut,  

 registrerings- og kontonummer, 2)	projektets navn, 3)	bevillingsperiode, 4)	størrelsen af beløbet, der ønskes udbetalt, 5)	hvorvidt der er tale om 1. rate, 2. rate eller restbeløbet,  

 og 6)	en redegørelse for hvori de særlige økonomiske  

 forhold består, jf. § 1.
 Stk. 2. Ansøgningen skal være underskrevet af den  

 projektansvarlige samt projektets revisor.
 § 4. Afgørelser om godkendelse eller afslag  

 på ansøgning om udbetaling af tilskud efter § 1 kan ikke  

 indbringes for anden administrativ myndighed.
 § 5. Bekendtgørelsen træder i kraft den 30. april  

 2000.
