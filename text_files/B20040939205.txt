Tillæg  

 9 til Bygningsreglement 1995 I Bygningsreglementet, der trådte i kraft den 1. april  

 1995 med tillæg 1, der trådte i kraft den 1. december 1999, og i ny udgave af  

 tillæg 1, der trådte i kraft den 1. august 2000, tillæg 2, der trådte i kraft  

 den 1. februar 2001, tillæg 3, der trådte i kraft den 1. oktober 2001, tillæg  

 4, der trådte i kraft den 1. marts 2002, tillæg 5, der trådte i kraft d. 20.  

 maj 2003, tillæg 6 og 7, der trådte i kraft den 1. april 2004 og tillæg 8,  

 der  

 træder i kraft den 1. juni 2004, foretages følgende ændringer:
Kapitel 1 1.2 Efter  

 kap. 1.2 indsættes:
  

  

 1.2a.  

 Digital signatur Stk. 1. For fremsendelse af  

 ansøgninger, anmeldelser, attestationer og tegningsmateriale i digital form  

 og  

 for anvendelse af digital signatur gælder bestemmelserne i kap. 1.3, stk. 2,  

 3,  

 11, 13 og 15, kap. 1.6, stk. 5 og 6 og kap. 1.12, stk. 2.
 Stk. 2. Inden for rammerne af  

 de i stk. 1 nævnte bestemmelser kan kommunalbestyrelsen fastsætte nærmere  

 tekniske krav til brugen af digital kommunikation på kommunens hjemmeside,  

 herunder om anvendelige typer af digitale signaturer.
(1.2a, stk. 2) Da den enkelte kommune teknisk skal  

 kunne modtage den digitale meddelelse, kan kommunalbestyrelsen f.eks.  

 fastsætte  

 nærmere krav til formatet af den digitale meddelelse og stille krav om, at  

 der  

 kun må anvendes bestemte typer digital signatur inden for det  

 sikkerhedsniveau,  

 der er fastsat i bestemmelserne. 1.3, stk. 2 I kapitel  

 1.3, stk. 2, indsættes efter 2. punktum:
Ansøgningen kan indgives i  

 digital form. 1.3, stk. 3 I kapitel 1.3, stk. 3,  

 ophæves 2. punktum og der indsættes i stedet som 2. og 3. punktum  

 :
Hvis ejeren indgiver  

 ansøgningen i digital form, skal den være forsynet med en digital signatur  

 med  

 en sikkerhed, der mindst er på niveau med OCES-signaturen.
Hvis ansøgningen  

 ikke er underskrevet af ejeren eller forsynet med ejerens digitale signatur,  

 skal ansøgeren på anden måde dokumentere sin ret til at udføre arbejdet.
 (1.3, stk. 3) Den, der ønsker at anvende  

 OCES-signaturen, skal henvende sig til et certificeringscenter, der er  

 godkendt  

 af IT- og Telestyrelsen til at udstede OCES-certifikater.
Ved udstedelse af et OCES-certifikat  

 tjekker certificeringscenteret modtagerens identitet ved bl.a. at  

 kontrollere,  

 at den opgivne bopælsadresse svarer til den adresse, som er opført i  

 CPR-registeret under det oplyste CPR-nummer.
Der kræves ikke personligt  

 fremmøde.
 Yderligere information kan fås på hjemmesiden for  

 OCES-digital signatur:
www.signatursekretariatet.dk og på  

 www.digitalsignatur.dk Der kan både anvendes OCES-signatur og andre digitale  

 signaturer med samme eller et højere sikkerhedsniveau end  

 OCES-signaturen 1.3, stk. 5 I vejledningsteksten til  

 kapitel 1.3, stk. 5, indsættes efter 2. punktum som et nyt afsnit:
(1.3, stk. 5) En ansøger, der indsender papirtegninger,  

 udarbejdet i AutoCAD o.lign. opfordres til samtidig at vedlægge en digital  

 kopi  

 af de relevante filer, da de elektroniske udgaver af filerne bl.a. vil kunne  

 forenkle opmålingen af de projekterede bygninger og dermed forbedre  

 kvaliteten  

 af de data, der indgår i BBR. 1.3, nyt stk. 11 Efter kapitel 1.3, stk. 10, indsættes som nyt stykke:
Stk. 11. Hvis redegørelsen  

 efter stk. 9 eller stk. 10 foreligger i digital form og er forsynet med en  

 digital signatur med en sikkerhed, der mindst er på niveau med  

 OCES-signaturen,  

 kan statikeren påføre sin attestation på den digitale redegørelse og forsyne  

 den med en digital signatur, der opfylder samme krav. Stk. 11 bliver herefter stk.  

 12.
1.3, nyt stk. 13 Efter kapitel 1.3, stk. 11, der bliver stk. 12, indsættes  

 som nyt stykke:
Stk. 13. Hvis oplysningerne efter stk. 12 foreligger  

 i digital form og er forsynet med en digital signatur med en sikkerhed, der  

 mindst er på niveau med OCES-signaturen, kan landinspektøren,  

 Stadskonduktøren  

 eller Stadslandinspektøren påføre sin attestation på det digitale dokument i  

 digital form og forsyne det med en digital signatur, der opfylder samme  

 krav. Stk. 12 og 13 bliver herefter  

 stk. 14 og 15.
1.3, stk. 15 I kapitel 1.3, stk. 13, der  

 bliver kapitel 1.3, stk. 15, indsættes efter stk. 4-8: og stk. 14  

 og vejledningsteksten  

 ændres til:
(1.3, stk. 15) Bestemmelsen vedrører kun oplysninger,  

 herunder tegningsmateriale og anden dokumentation.
Det er  

 kommunalbestyrelsen,  

 der afgør, om materialet kan indsendes i digital form.
Det er ikke et krav,  

 at  

 oplysningerne forsynes med en digital signatur. 1.6, stk. 5 Kapitel 1.6, stk. 5 ophæves.
I stedet indsættes:
Stk. 5. Anmeldelsen skal være skriftlig og indsendes  

 til kommunalbestyrelsen.
Anmeldelsen kan indgives i digital form.
Stk.6. Anmeldelsen dateres og underskrives af ejeren.  

 Hvis ejeren indgiver anmeldelsen i digital form, skal den være forsynet med  

 en  

 digital signatur med en sikkerhed, der mindst er på niveau med  

 OCES-signaturen.  

 Hvis anmeldelsen ikke er underskrevet af ejeren eller forsynet med ejerens  

 digitale  

 signatur, skal anmelderen på anden måde dokumentere sin ret til at udføre  

 arbejdet. Stk. 6  13 bliver herefter  

 stk. 7  14.
1.6, stk.13 I kapitel 1.6, stk. 13, der  

 bliver stk. 14, ændres stk. 6 - 10 til: stk. 7 - 11. 1.12, stk. 2 I kapitel 1.12, stk. 2,  

 indsættes efter 1. punktum:
Dette krav er opfyldt, hvis  

 ejeren indgiver ansøgningen i digital form og forsyner den med en digital  

 signatur med en sikkerhed, der mindst er på niveau med OCES-signaturen. Kapitel 4 4.4.1, stk. 4 Bestemmelsen ændres til:
Stk. 4. På de etager i en  

 bygning, hvor der indrettes wc-rum, som er offentlig tilgængelige eller er  

 til  

 brug for andre personer end de i bygningen beskæftigede, skal mindst et af  

 disse rum være indrettet, så det kan anvendes af personer i kørestol.
Mindst  

 et  

 wc-rum, som kan anvendes af personer i kørestol, skal indrettes i stueetagen  

 eller andre etager med adgang via elevator, lift eller lignende.
 (4.4.1, stk. 4) Indretning af wc-rum, som kan benyttes  

 af personer i kørestol, kan ske ved:
 at den frie  

 åbning i dør til wc-rum er mindst 9M.
 at placere  

 håndvask og wc over et hjørne på hver sin sammenstødende væg, så håndvask kan  

 nås af person siddende på wc.
 at have en  

 fri afstand på min. 0,9 m ved den side af wc, der vender bort fra håndvask.
 at have et  

 frit manøvreareal med en diameter på 1,5 m fri af dørens opslagsareal.
 at toiletsæde  

 har en højde på 48 cm.
at have  

 opklappelige armstøtter i højde 0,8 m på begge sider af wc. 4.4.4, stk. 5 Bestemmelsen ændres til:
 Stk. 5. I kontor- og  

 administrationsbygninger skal på de etager, hvor der indrettes wc-rum, mindst  

 et af disse være indrettet, så det kan anvendes af personer i kørestol.  

 Mindst  

 et wc-rum, som kan anvendes af personer i kørestol, skal indrettes i  

 stueetagen  

 eller andre etager med adgang via elevator, lift eller lignende.
 (4.4.4, stk. 5) Indretning af wc-rum, som kan benyttes  

 af personer i kørestol, kan ske ved:
 at den frie  

 åbning i dør til wc-rum er mindst 9M.
 at placere  

 håndvask og wc over et hjørne på hver sin sammenstødende væg, så håndvask kan  

 nås af person siddende på wc.
 at have en  

 fri afstand på min. 0,9 m ved den side af wc, der vender bort fra håndvask.
 at have et  

 frit manøvreareal med en diameter på 1,5 m fri af dørens opslagsareal.
 at toiletsæde  

 har en højde på 48 cm.
at have  

 opklappelige armstøtter i højde 0,8 m på begge sider af wc. Kapitel 10 10.7, stk. 1.
 Der  

 indsættes ny vejledningstekst:
(10.7, stk. 1) Valg af skorsten afhænger af det  

 ildsted, som skorstenen skal betjene.
For fyring med fast brændsel og olie  

 skal  

 der normalt anvendes skorstene, der har bestået en sodildprøvning. 10.7, stk. 3 Bestemmelsen ændres til:
 Stk. 3. Varmeafgivelsen må  

 ikke medføre temperaturer på brændbare materialer, der kan medføre brandfare.
(10.7, stk. 3) Mindste afstand til brændbart materiale  

 fremgår for CE-mærkede skorstene af CE-mærket. Tillægget  

 træder i kraft d 1. juni 2004.
Bilag 1 I § 7 indsættes et nyt afsnit efter 1. afsnit:
Hvis den i 1. afsnit nævnte  

 redegørelse foreligger i digital form og er forsynet med en digital signatur  

 med en sikkerhed, der mindst er på niveau med OCES-signaturen, kan statikeren  

 påføre sin attestation på den digitale redegørelse og forsyne den med en  

 digital signatur, der opfylder samme krav. Bilag 6 Vejledning Indledning I 2. afsnit ændres kap.  

 1.3., stk. 6 til: kap. 1.3, stk. 8.
