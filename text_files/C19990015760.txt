 Vejledning om Markedsføringstilladelse  

 til vitamin- og mineralpræparater m.v.
1.	Generelt	3 1.1	Baggrund	3 1.2	Hvem er vejledningen rettet til?	3 1.3	Ikrafttræden	3 2.	Afgrænsning	3 3.	Ansøgning om markedsføringstilladelse	4 4.	Krav til vitamin- og mineralpræparater m.v.	5 4.1	Fremstilling, import og engrosforhandling:	6 4.2	Kvalitet:	7 II A Komposition/Synopsis	8 II B Fremstilling	9 IIC Kontrol af råvarer	9 II D Kontrol af mellemprodukter	10 II E Kontrol af færdigvare	10 II F Holdbarhed	11 4.3	Sikkerhed og effekt	11 Sikkerhed:	11 Effekt:	11 5.	Produktresumé	12 6.	Etiket og indlægsseddel (mærkning)	13 7.	Reklame	14 8.	Afgifter	14 9.	Ændringer i specifikationer for godkendte  

 præparater.	14 10.	Forlængelse af markedsføringstilladelser.	14 Bilag 1:		16 Bilag 2: Referencer til love, bekendtgørelser m.v.	17 1. Generelt Sundhedsministeriets bekendtgørelse om vitamin- og  

 mineralpræparater m.v. er udstedt i medfør af lov om  

 lægemidler.
Bekendtgørelsen fastsætter de krav, der skal  

 opfyldes for at de omfattede præparater kan få udstedt en  

 markedsføringstilladelse.
Herudover er vitamin- og  

 mineralpræparater omfattet af Sundhedsministeriets  

 bekendtgørelse om markedsføringstilladelse til lægemidler  

 med de modifikationer, der gælder for vitamin- og  

 mineralpræparater.
1.2 Hvem er vejledningen rettet til? Denne vejledning er udarbejdet til orientering og  

 hjælp til de firmaer, der ønsker at markedsføre et  

 præparat i Danmark, omfattet af bekendtgørelsen om vitamin- og  

 mineralpræparater m.v. og som derfor skal søge  

 Lægemiddelstyrelsen om en markedsføringstilladelse forinden.
Hvad omhandler vejledningen? Vejledningen uddyber bestemmelserne i  

 bekendtgørelsen om vitamin- og mineralpræparater m.v..  

 Således anføres grænserne mellem de vitaminer og mineraler  

 m.v., der anses for at være kosttilskud og de der anses for at  

 være lægemidler omfattet af bekendtgørelsen.
Herudover  

 uddybes kravene til fremstilling, kvalitet, uskadelighed, mærkning m.m.  

 Bagest i vejledningen er anført de mest relevante  

 bekendtgørelser og guidelines, idet det skal bemærkes at disse  

 løbende opdateres.
 Vejledningen vil også kunne rekvireres i en engelsk  

 oversættelse.
1.3 Ikrafttræden Vejledningen erstatter tidligere vejledning af 30.  

 september 1992.
2. Afgrænsning Om et produkt er omfattet af lægemiddel- eller  

 levnedsmiddellovgivningen vurderes som hovedregel på grundlag af  

 formålet med produktet.
Det er således primært producenten  

 eller importøren, der træffer dette valg.
Hvis et produkt  

 markedsføres som forebyggende eller helbredende m.m. på sygdom  

 og sygdomssymptomer anses det for et lægemiddel.
For præparater med indhold af vitaminer og mineraler  

 m.v. er der imidlertid fastsat en præcist defineret grænse for  

 døgndosis, der afgør om præparatet betragtes som et  

 kosttilskud eller et lægemiddel omhandlet i denne vejledning.
I  

 bekendtgørelsens tekst er det angivet at: »Denne bekendtgørelse  

 omfatter lægemidler til human brug, hvis aktive indholdsstoffer  

 udelukkende er vitaminer og mineraler i mængder, der væsentligt  

 overstiger det normale døgnbehov hos voksne mennesker, samt stoffer  

 med lignende egenskaber.« Grænserne fastsættes af  

 Fødevaredirektoratet og Lægemiddelstyrelsen i  

 fællesskab.
 De grænser mellem kosttilskud og lægemidler,  

 der er gældende i dag, er anført i Bilag 1.
Lovgivningen om kosttilskud administreres af  

 Fødevaredirektoratet.
Henvendelse om anmeldelse af vitamin- og  

 mineralpræparater, der er omfattet af bestemmelserne om kosttilskud,  

 rettes til Fødevaredirektoratet, Mørkhøj Bygade 19, 2860  

 Søborg.
Telefon 33 95 60 00.
Det bemærkes at bekendtgørelsen omfatter  

 præparater til human brug og ikke til veterinær brug.
Vitamin- og  

 mineralpræparater til dyr vil derfor ikke kunne godkendes efter disse  

 regler og er ikke omfattet af denne vejledning.
Henvendelse herom vil i  

 stedet kunne rettes til Plantedirektoratet.
Det bemærkes også at kun vitamin- og  

 mineralpræparater, der er bestemt til at indtages gennem munden, vil  

 kunne få markedsføringstilladelse efter denne  

 bekendtgørelse.
Lægemidler til eksempelvis udvortes brug og til  

 lokal anvendelse på slimhinder vil derfor ikke kunne godkendes som et  

 vitamin- og mineralpræparat m.v.
3. Ansøgning om  

 markedsføringstilladelse Vitamin- og mineralpræparater m.v. omfattet af  

 reglerne må kun bringes på markedet i Danmark, hvis der forinden  

 er udstedt en markedsføringstilladelse.
 Vitamin- og mineralpræparater m.v. efter denne  

 bekendtgørelse betragtes som omfattet af reglerne om bibliografisk  

 ansøgninger.
Sagsbehandlingstiden for en ansøgning er maksimalt  

 i alt 180 dage.
Det tilstræbes at ansøger inden 120 dage vil  

 modtage Lægemiddelstyrelsens første bemærkninger til  

 ansøgningen.
Herefter kan ansøger indenfor en periode på  

 højst 6 måneder fremsende supplerende dokumentation til  

 støtte for den oprindelige ansøgning.
Ender den fornyede  

 sagsbehandling (max. 60 dage) herefter med et afslag, kan der, efter  

 anmodning, fremsendes supplerende dokumentation og sagsbehandlingen  

 genoptages indenfor en periode på højst 6 måneder.
I  

 særlige tilfælde kan fristen forlænges med op til 6  

 måneder.
Herefter kan sagen kun genoptages efter indsendelse af fornyet  

 ansøgning og betaling af nyt gebyr.
En ansøgning om markedsføringstilladelse  

 indsendes til Lægemiddelstyrelsen  

 Projektledelsen  

 Frederikssundsvej 378  

 2700 Brønshøj  

 Telefon : 44 88 91 11  

 Telefax : 44 91 73 73 Ansøgeren skal selv opbevare en kopi af det  

 indsendte materiale.
 Ansøgningen skal opstilles efter de retningslinier,  

 der er anført i EU-vejledning: Notice to Applicants for Medicinal  

 Products for Human Use in the European Union.
 Ansøgningen skal indeholde:  

 Part I:
Ansøgningsskema Kompositionsskema Dokumentation for tilladelse til fremstilling, forhandling, import m.v.  

 (§ 8) Udkast til produktresumé (SPC) Udkast til indlægsseddel Udkast til etiket Ekspertrapporter omhandlende den farmaceutiske, den toksikologiske og den  

 kliniske dokumentation Part II:
 Dokumentation for den farmaceutiske kvalitet.
 Part III:
Bibliografisk dokumentation for præparatets sikkerhed Part IV:
 Bibliografisk dokumentation for præparatets effekt.
 Ansøgningen skal indsendes i ét  

 eksemplar.
 Sprog:
Ansøgningsskema, udkast til produktresumé,  

 indlægsseddel og etiket skal være på dansk.
Den  

 øvrige dokumentation kan foreligge på dansk eller engelsk.
 Efter at ansøgningen er modtaget, vil  

 Lægemiddelstyrelsen kvittere for modtagelsen.
 Lægemiddelstyrelsen fremsender efter modtagelsen af  

 ansøgningen en opkrævning af ansøgningsgebyret.  

 Betalingsfrist: 30 dage.
 4. Krav til vitamin- og  

 mineralpræparater m.v.
 Som for øvrige lægemidler vil  

 præparaterne blive vurderet med hensyn til fremstilling, kvalitet,  

 sikkerhed og effekt.
 4.1 Fremstilling, import og  

 engrosforhandling:
Kravene til fremstilling er overordnet anført i  

 Sundhedsministeriets bekendtgørelse nr. 567 af 18. juni 1996 om  

 vitamin- og mineralpræparater m.v., hvor det hedder at  

 præparaterne »skal være fremstillet i en virksomhed, der  

 råder over den fornødne faglige kundskab, og hvis indretning og  

 drift anses at sikre en betryggende fremstilling af lægemidler« Dette betyder, at vitamin- og mineralpræparatet m.v.  

 skal være fremstillet i en virksomhed, der har  

 Lægemiddelstyrelsens tilladelse efter Lægemiddellovens § 8  

 til at fremstille præparatet.
I henhold til Lægemiddellovens § 8,  

 stk. 1, skal Lægemiddelstyrelsen godkende virksomheder, der  

 håndterer lægemidler.
Virksomheder, der fremstiller, importerer,  

 oplagrer og engrosforhandler vitamin- og mineralpræparater m.v., skal  

 derfor have Lægemiddelstyrelsens tilladelse hertil inden aktiviteten  

 påbegyndes.
 Det bemærkes, at der ikke kræves godkendelse  

 til detailforhandling af vitamin- og mineralpræparater m.v.
 Ansøgningsafgift og årsafgift for tilladelse  

 til fremstilling, import og engrosforhandling af vitamin- og  

 mineralpræparater er fastsat i bekendtgørelse om afgifter for  

 lægemidler og lægemiddelvirksomheder.
 Kravene til virksomheder, der håndterer  

 lægemidler, er beskrevet i Lægemiddelstyrelsens  

 bekendtgørelse nr. 264 af 4. april 1997 om god fremstillingspraksis  

 (GMP) og god distributionspraksis (GDP) for lægemidler.
 Herudover er kravene nærmere beskrevet i »The Rules  

 Governing Medicinal Products in the European Union« Volume 4, Good  

 Manufacturing Practices.
Fremstillere i Danmark Såfremt virksomheden allerede er i besiddelse af en  

 § 8 godkendelse fra Lægemiddelstyrelsen, som dækker det  

 ansøgte, er det tilstrækkeligt at henvise til denne.
Hvis en  

 sådan godkendelse ikke foreligger, skal der søges herom.
Fremstillere i udlandet Ansøgningen skal ledsages af et myndighedsdokument  

 af nyere dato, hvoraf det fremgår, at virksomheden har tilladelse til  

 håndtering af lægemidler i sit hjemland samt hvilke produkttyper,  

 det drejer sig om.
Et dokument i original eller bekræftet kopi udstedt  

 og indsendt 1-2 år tidligere, vil normalt kunne accepteres, når  

 der henvises hertil eller vedlægges en kopi heraf.
Importørvirksomheder i Danmark Såfremt virksomheden allerede er i besiddelse af en  

 § 8 godkendelse fra Lægemiddelstyrelsen, som dækker det  

 ansøgte, er det tilstrækkeligt at henvise til denne.
Hvis en  

 sådan godkendelse ikke foreligger, skal der søges herom.
Engrosforhandlervirksomheder i Danmark Såfremt virksomheden allerede er i besiddelse af en  

 § 8 godkendelse fra Lægemiddelstyrelsen, som dækker det  

 ansøgte, er det tilstrækkeligt at henvise til denne.
Hvis en  

 sådan godkendelse ikke foreligger, skal der søges herom.
 Ansøgningsskema m.m. vedrørende tilladelse  

 til fremstilling, import eller engrosforhandling af vitamin- og  

 mineralpræparater m.v. kan fås ved henvendelse til  

 Lægemiddelstyrelsen, Inspektionen.
 4.2 Kvalitet:
 Kravene til kvalitet er overordnet anført i  

 Sundhedsministeriets bekendtgørelse nr. 567 af 18. juni 1996 om  

 vitamin- og mineralpræparater m.v., hvori det hedder at  

 præparaterne »skal være af tilfredsstillende kvalitet« og i  

 Lægemiddelstyrelsens bekendtgørelse om lægemidlers  

 kvalitet.
 Indledning/Definitioner:
Den farmaceutiske dokumentation, der omfatter kemiske,  

 mikrobiologiske og farmaceutisk tekniske data, skal sikre en  

 tilfredsstillende kvalitet samt sikre mod batch til batch variationer.  

 Dokumentationsmaterialet vedrørende den kemiske, mikrobiologiske og  

 farmaceutiske del skal være opstillet efter de retningslinjer, der er  

 anført i EU-vejledningen Volume 2B Notice to Applicants -  

Medicinal Products for Human Use - Part II - Concerning Chemical,  

 Pharmaceutical and Biological Documentation for Chemical Active  

 Substances.
Vejledningen er uddybet i Volume 3A Guidelines   Medicinal  

 Products for Human Use   Quality and Biotechnology.
Det farmaceutiske dokumentationsmateriale skal være  

 opsummeret i en ekspertrapport omfattende en tabellarisk del og en kritisk  

 del opstillet efter de retningslinjer, der ligeledes er anført i  

 Volume 2B, i Part IC og IC1 Expert Report on the Chemical, Pharmaceutical  

 and Biological Documentation.
Den tabellariske del skal omfatte alle  

 relevante afsnit fra dokumentationen, og den kritiske del skal særligt  

 diskutere de elementer af dokumentationen, der eventuelt ligger udenfor  

 retningslinjerne i de relevante guidelines.
Som afslutning skal foretages en  

 samlende konklusion for hele dokumentationen.
Beskrivelsen af de analytiske data skal være  

 så detaljeret, at det er muligt for myndighederne at udføre  

 analytisk kontrol.
Analysemetoder, der ikke stammer fra anerkendte  

 farmakopéer, skal valideres.
 Vitaminer og mineraler er i denne forbindelse  

lægemiddelstoffer (råvarer), der betinger  

 lægemidlets virkning.
 Et hjælpestof, herunder farvestof,  

 konserveringsstof, aroma- og smagsstof, er en råvare, der anvendes ved  

 fremstilling af lægemidler, og som ikke betinger lægemidlets  

 virkning.
Ved en specifikation forstås en af  

 råvare- eller lægemiddelfremstilleren opstillet forskrift, der  

 definerer kvaliteten af råvaren eller lægemidlet.
Specifikationen  

 skal omfatte de nødvendige angivelser af råvarens eller  

 lægemidlets oprindelse, sammensætning og fremstillingsmåde,  

 de prøver inkl. validerede analysemetoder med tilhørende  

 grænser som skal kunne opfyldes, og de opbevaringsforhold der skal  

 respekteres.
Ved en standard forstås en af myndighederne  

 publiceret forskrift, kaldet monografi, der definerer kvaliteten af en  

 råvare eller et lægemiddel.
Analysemetoderne i en standard er  

 validerede.
Ved validering af en analysemetode skal det vises,  

 at metoden er egnet til formålet, jf.
Volume 3A Guidelines, hvori  

 findes to guidelines om validering.
II A Komposition/Synopsis Navnet, som præparatet ønskes  

 markedsført under, anføres.
 Lægemiddelformen angives (f.eks. tablet), og  

 der skal benyttes en lægemiddelformbetegnelse defineret i  

 gældende udgave af DLS (Danske Lægemiddelstandarder).
Styrken angives generelt med basen som  

 udgangspunkt, og salte og derivater omregnes til basen/mineralet i  

 deklarationen.
For E-vitamins vedkommende vil der desuden blive regnet med en  

 styrkeforskel mellem d- og d,l-formerne.
I tabellen er anført en  

 række eksempler, og for hvert enkelt stof er angivet de mængder,  

 der er ækvivalente til 1 del base:
A-vitamin angives som indhold af all (E)-retinol Tidligere IU	3333 all-(E)-retinolacetat	1,15 all-(E)-retinolpropionat	1,20 all-(E)-retinolpalmitat	1,83 betacaroten	6,00 C-vitamin angives som indhold af ascorbinsyre Natriumascorbat	1.12 Calciumascorbat, Ph.
Eur.	1.22 B1-vitamin angives som indhold af thiamin Thiaminhydrochlorid	1.27 Thiaminnitrat	1.23 B2-vitamin angives som indhold af riboflavin Riboflavinnatriumphosphat	1.27 Pantothensyre angives som indhold af pantothensyre Calciumpantothenat	1.09 B6-vitamin angives som indhold af pyridoxin Pyridoxinhydrochlorid	1.21 E-vitamin angives som indhold af d-α-tocopherol Tidligere IU	1.49 d,l-α-tocopherol	1.35 d-α-tocopherolacetat	1.10 d,l-α-tocopherolacetat	1.49 d-α-tocopherolsuccinat	1.23 d,l-α-tocopherolsuccinat	1,67 Emballage og pakningsstørrelser angives.
 Den kvantitative sammensætning af  

 præparatet oplyses, omfattende både lægemiddelstoffer og  

 hjælpestoffer herunder fyldstoffer tilsat lægemiddelstofferne  

 inden færdigvarefremstilling, med angivelse af hvilken funktion de  

 indgående stoffer har i præparatet.
Som en del af det farmaceutiske udviklingsarbejde  

skal udløsning dokumenteres for faste doserede lægemidler.  

 For flydende/halvfaste lægemidler skal der vises forligelighed med  

 emballagen.
Hvis overskud tilsættes skal der redegøres for om  

 årsagen er tab ved produktion eller tab under opbevaring.
II B Fremstilling Fremstillingsforskrift for færdigvaren skal  

 foreligge som en integreret del af ansøgningen.
Batchstørrelser  

 angives.
 For fremstillingsprocessen angives proceskontrol og  

 eventuel procesvalidering af kritiske trin, hvis der er tale om en  

 ikke-konventionel proces.
IIC Kontrol af råvarer  

 1. Lægemiddelstof Som vitamin- og mineralkilder kan anvendes de baser og  

 salte, som er angivet i den gældende fortegnelse over godkendte  

 tilsætningsstoffer til levnedsmidler under gruppen  

Næringsstoffer (Positivlisten),  

Fødevaredirektoratet.
Information om leverandør skal  

 foreligge.
Ved anvendelse af vitaminer tilsat fyldstoffer skal  

 fremstillingsmetoden beskrives, og såvel den kvantitative som  

 kvalitative sammensætning skal oplyses.
Hvis vitaminet/mineralet er monografibeskrevet i  

 Den Europæiske Farmakopé eller et EU-lands nationale  

 farmakopé, er henvisning til en sådan standard som oftest  

 tilstrækkelig som specifikation.
Der kan dog være behov for at  

 supplere med krav til og prøver for mikrobiel renhed, tungmetaller og  

 solventer.
 For vitaminer/mineraler der ikke er  

 monografibeskrevet, skal opstilles en råvarespecifikation  

 omfattende identifikation, renhedsprøver og krav til  

 kvantitativt indhold.
Analysemetoderne skal være udførligt  

 beskrevne og med angivelse af grænser.
Metoderne skal desuden  

 være validerede.
Det er muligt at anvende EU Drug Master File  

 proceduren eller Ph.
Eur.-certifikater for farmakopébeskrevne stoffer,  

 jf.
Volume 3A Guidelines.
 Batchanalyseresultater fremsendes til vurdering af de  

 foreslåede grænser.
2. Hjælpestoffer For anvendte hjælpestoffer skal kravene i Den  

 Europæiske Farmakopés eller et EU-lands na-tionale  

 farmakopé være opfyldt.
Hvis stofferne ikke er  

 monografibeskrevne, skal opstilles specifikation omfattende identifikation,  

 renhedsprøver og kvantitativt indhold.
 Hvis der indgår dyrisk materiale som  

 hjælpestof i præparatet, f.eks. gelatine og lactose, skal  

 dokumentation for fravær af TSE foreligge.
3. Emballage Kortfattet beskrivelse af emballagetype (glas, plast etc.  

 med angivelse af lukkemekanisme) og specifikationer, der skal omfatte kemisk  

 identifikation af polymerer, hvis der anvendes plastemballage.
II D Kontrol af mellemprodukter Kan være nødvendigt, når  

 afprøvning af visse parametre ikke kan udføres på  

 færdigvare.
II E Kontrol af færdigvare En færdigvarespecifikation, der sikrer den  

 kvalitative og kvantitative sammensætning af færdigvaren, skal  

 opstilles.
Specifikationen skal omfatte identifikation af  

 lægemiddelstoffer og eventuelle farvestoffer, renhedsprøver med  

 tilhørende grænser, herunder mikrobiel renhed, kvantitativ  

 bestemmelse af lægemiddelstoffer og eventuelle  

 konserveringsstoffer.
Farmaceutisk-tekniske prøver relateret til  

 lægemiddelformen, som angivet i Ph.
Eur.
For multivitamin- og  

 mineralpræparater gælder krav vedrørende dosisvariation  

 »Uniformity of content of single-dose preparations« Ph.
Eur., 2.9.6. dog  

 ikke.
 Analysemetoderne skal være validerede.
 Batchanalyseresultater fremsendes til vurdering af de  

 foreslåede grænser.
II F Holdbarhed Til fastsættelse af opbevaringstid ønskes for  

 præparatet fremsendt gennemførte stabilitetsundersøgelser  

 udført i den ansøgte forbrugeremballage under såvel de  

 ønskede opbevaringsbetingelser, som under accelererede  

 forsøgsbetingelser (temperatur, luftfugtighed, evt. lys) i henhold til  

 ICH guideline Stability testing of existing active substances and related  

 finished products.
Der skal foreligge resultater for mindst 6  

 måneders undersøgelser ved de ønskede  

 opbevaringsbetingelser og 3 måneder ved accelererede betingelser,  

 før en foreløbig opbevaringstid kan fastsættes.
En specifikation gældende i opbevaringstiden skal  

 opstilles.
Til vurdering af stabiliteten undersøges fysiske,  

 mikrobiologiske, kemiske egenskaber og eventuel interaktion med  

 hjælpestoffer og emballage.
En kvantitativ bestemmelse af  

 lægemiddelstofferne er ikke tilstrækkelig, da det er hele  

 præparatets stabilitet, der skal undersøges.
Derfor må  

 holdbarhedsundersøgelserne også omfatte undersøgelse for  

 indhold af eventuelle nedbrydningsprodukter, når præparatets  

 stabilitet kan følges.
 Den maksimale opbevaringstid, der kan godkendes, er 5  

 år.
 4.3 Sikkerhed og effekt
Sikkerhed:
I bekendtgørelsen er det anført at kravet  

 til sikkerhed er, at præparatet ved normal anvendelse skal være  

 uskadeligt.
Dokumentationen herfor bygger på bibliografisk  

 dokumentation og er uddybet i Vejledningens kapitel 7.
 Effekt:
 Ifølge bekendtgørelsen kan vitamin- og  

 mineralpræparater kun godkendes til mangeltilstande, eksempelvis  

 »Forebyggelse og behandling af C-vitaminmangel«.
I bekendtgørelse om vitamin- og  

 mineralpræparater m.v. hedder det, at det er en betingelse for  

 markedsføringstilladelse at præparatet er uskadeligt ved normal  

 anvendelse.
Ansøgninger om markedsføringstilladelser skal  

 derfor indeholde en dokumentation for sikkerhed af præparatet.
Ansøgninger om markedsføringstilladelse til  

 et vitamin- og mineralpræparat opfattes som udgangspunkt som fulde  

 ansøgninger omfattet af Direktiv 65/65 Artikel 4.8 ii om bibliografisk  

 dokumentation.
Det betyder, at dokumentationen for præparatets  

 sikkerhed skal udarbejdes ud fra detaljerede henvisninger til offentliggjort  

 videnskabelig litteratur.
Dokumentationen skal i henhold til Direktiv 75/318,  

 Artikel 1 omfatte alle de punkter, der indgår i en ansøgning om  

 godkendelse af et lægemiddel.
Såfremt der ikke fremsendes data om  

 alle punkter, skal det anføres i ekspertrapporten og det skal  

 diskuteres, hvilken betydning dette har for den samlede vurdering af  

 sikkerheden.
Ekspertrapporten skal indeholde en kritisk vurdering af de  

 data og referencer, der indgår i dokumentationen for sikkerhed.  

 Rapporten skal udarbejdes af en person med tilstrækkelige  

 kvalifikationer og erfaring.
Den skal underskrives og dateres af eksperten og  

 vedlægges en kort oversigt over ekspertens baggrund, uddannelse og  

 erfaring samt professionelle relation til ansøgerfirmaet.
Nedenfor er anført en række eksempler  

 på maksimumværdier for døgndosis for enkelte vitaminer og  

 mineraler m.v.
Disse værdier er, i forbindelse med  

 sikkerhedsvurderingen, administrativt blevet vurderet som  

 maksimumværdier på baggrund af litteraturstudier m.m. og en  

 vurdering af, om præparatet i den ønskede dosering ved normal  

 anvendelse kunne anses for uskadeligt.
Værdierne anføres  

 nedenfor som retningsgivende og er ikke en fuldstændig og  

 udtømmende oversigt.
A-vitamin (retinolækvivalenter)	1500 mikrogram B6-vitamin	200 miligram B12-vitamin (cyanocobalamin)	9 mikrogram Folsyre	400 mikrogram Nicotinsyre	30 miligram C-vitamin	1000 miligram (1500 miligram, mærkning) D-vitamin (ergo- eller cholecalciferol)	15 mikrogram E-vitamin	350 miligram Selen	125 mikrogram Coenzym Q 10	30 miligram I bekendtgørelsen om vitamin- og  

 mineralpræparater m.v. er det anført at bekendtgørelsen  

 omfatter præparater »som udelukkende er bestemt til at forebygge eller  

 afhjælpe vitamin- og mineralmangel eller mangel på andre stoffer  

 med lignende egenskaber«.
Der vil derfor kun kunne godkendes indikationer som  

 eksempelvis »forebyggelse og behandling af B-vitaminmangel«.
Den  

 ansøgte indikation diskuteres kort i ekspertrapporten, ligesom der  

 ønskes fremlagt dokumentation for at den ansøgte mangeltilstand  

 er beskrevet i litteraturen.
5. Produktresumé I forbindelse med udstedelse af  

 markedsføringstilladelse, fremsender Lægemiddelstyrelsen et  

 godkendt produktresumé. Der kan ikke uden tilladelse ændres i  

 det godkendte produktresumé.
 Produktresumeet for vitamin- og mineralpræparater  

 skal indeholde følgende oplysninger i nævnte  

 rækkefølge:
 1)	Lægemidlets navn.
2)	Den kvalitative og kvantitative sammensætning for så  

 vidt angår de aktive indholdsstoffer.
Ved angivelsen af  

 sammensætningen anvendes enten International Nonproprietary Name  

 (INN-navn), Ph.Eur. navn eller DLS-navn.
Hvis disse ikke findes, kan anvendes  

 trivialnavn eller kemisk betegnelse.
 3)	Lægemiddelformen.
 3)	Kliniske oplysninger:
a)	terapeutiske indikationer, b)	dosering og administrationsmåde, c)	kontraindikationer, d)	særlige advarsler og forsigtighedsregler vedr. brugen, e)	interaktion med andre lægemidler samt andre former for  

 interaktion, f)	anvendelse under graviditet og amning, g)	trafikfarlighed, h)	bivirkninger og i)	overdosering, evt. oplysning om symptomer,  

 nødhjælpsbehandling og modgift.
 5)	Farmakologiske oplysninger:
a)	Farmakodynamiske oplysninger i det omfang sådanne findes b)	Farmakokinetiske oplysninger i det omfang sådanne findes c)	Prækliniske oplysninger i det omfang sådanne  

 findes 6)	Farmaceutiske oplysninger:
a)	hjælpestoffer, b)	uforligeligheder, c)	opbevaringstid, d)	særlige opbevaringsbetingelser, e)	emballagens art og sammensætning, f)	instruktioner vedr. håndtering, 7)	navn og adresse på indehaveren af  

 markedsføringstilladelsen, og evt. dansk repræsentant, og  

 markedsføringstilladelsesnummer.
6. Etiket og indlægsseddel  

 (mærkning) Vitamin- og mineralpræparater er omfattet af  

 bekendtgørelse om mærkning m.m. af og indlægssedler til  

 lægemidler.
 Det fremgår heraf at betegnelsen »Stærkt  

 vitaminpræparat«, »Stærkt mineralpræparat« eller  

 »Stærkt vitamin-mineralpræparat« skal angives i forbindelse med  

 indikationsområdet for lægemidler omfattet af  

 bekendtgørelse om vitamin- og mineralpræparater m.v.
Præparater indeholdende betacaroten skal  

 mærkes: »Indeholder betacaroten.
Bør ikke indtages af  

 rygere«.
7. Reklame Vitamin- og mineralpræparater m.v. er som andre  

 lægemidler omfattet af lægemiddellovens reklamebestemmelser, dvs.  

 kapitel 6 samt af bekendtgørelse om reklame for lægemidler og  

 den tilhørende vejledning.
8. Afgifter Ansøgningsafgifter og årsafgifter for  

 vitamin- og mineralpræparater er fastsat i bekendtgørelse om  

 afgifter for lægemidler og lægemiddelvirksomheder.
 9. Ændringer i  

 specifikationer for godkendte præparater.
Der kan ikke uden Lægemiddelstyrelsens godkendelse  

 ændres i de godkendte specifikationer for et præparat med  

 markedsføringstilladelse.
Det betyder, at der ikke kan ændres i  

 eksempelvis råvareleverandør, grænser, analysemetoder,  

 emballage, holdbarhed o.s.v. uden godkendelse forinden.
Nærmere  

 oplysninger findes i nedenstående vejledning:
Lægemiddelstyrelsens vejledning nr. 43 af 14. april 1997  

 vedrørende ansøgning om ændringer i specifikationer for  

 naturlægemidler og vitamin/mineralpræparater, Ansøgningsskema m.m. vedrørende ændringer kan  

 fås ved henvendelse til:
Lægemiddelstyrelsen  

 Laboratoriet  

 Frederikssundsvej 378  

 2700 Brønshøj Hvornår kræves ansøgning om ny  

 markedsføringstilladelse? Når komposition og specifikationer for et  

 præparat ønskes ændret væsentligt, kræver  

 dette en ny ansøgning, for eksempel ved skift af salt/kompleks for den  

 anvendte vitamin- eller mineralkilde, ved styrkeændring, herunder  

 ændring fra flerdosis til enkeltdosisformulering (eks. mikstur), ved  

 ændring af lægemiddelform samt ved tilføjelse eller  

 fjernelse af et eller flere lægemiddelstoffer for multivitamin- og  

 mineralpræparater.
 10. Forlængelse af  

 markedsføringstilladelser.
Markedsføringstilladelser på vitamin- og  

 mineralpræparater er gyldige i 5 år hvorefter tilladelsen skal  

 fornyes såfremt præparatet stadig ønskes  

 markedsført.
Ansøgning om fornyelse af  

 markedsføringstilladelsen skal indsendes til Lægemiddelstyrelsen  

 senest 3 måneder inden udløbet af tilladelsen.
Ansøgningen bedes indsendt til Lægemiddelstyrelsen  

 Projektledelsen  

 Frederikssundsvej 378  

 2700 Brønshøj Afgiften for behandling af ansøgning om 5-års  

 forlængelse af markedsføringstilladelsen opkræves med  

 faktura.
 Ansøgninger skal ledsages af:
 -	opdateret produktresumé, såfremt firmaet har  

 ændringer eller forslag til ændringer. Ændringer, der har  

 karakter af egentlige variationer, skal søges separat.
 -	forslag til mærkning af ydre og indre emballage, såfremt  

 dette er ændret i forhold til tidligere indsendt.
-	forslag til indlægsseddel, hvor en sådan ikke er godkendt  

 tidligere.
I praksis vil dette betyde, at for præparater omfattet af  

 overgangsbestemmelserne i perioden 1993-95 skal der indsendes forslag til  

 indlægsseddel.
Indlægssedlen udformes i overensstemmelse med  

 gældende regler for mærkning og indlægssedler, jvf.  

 Bekendtgørelse om mærkning af og indlægssedler til  

 lægemidler.
 -	nyere dokumentation (1-2 år gammel) for at udenlandske  

 fremstillere har tilladelse til fremstilling af farmaceutiske specialiteter i  

 hjemlandet.
 -	Sikkerhedsopdatering indeholdende:
indledning relevante oplysninger om status i eventuelle  

 markedsføringstilladelser i andre lande i form af kummulative  

 opgørelser over ændringer vurdering af eventuelle nye oplysninger i den videnskabelige  

 litteratur relevante for vurderingen af præparatet (eksempelvis  

 interaktioner, kontraindikationer, graviditet og amning) eventuelle indberetninger til firmaet om mistænkte bivirkninger  

 i forbindelse med kliniske afprøvninger eventuelle indberetninger direkte fra forbrugere til firmaet om  

 mistænkte bivirkninger, f.eks. i form af »line listings«.
konklusion Forlængelsen af markedsføringstilladelsen vil  

 gælde 5 år fra udløbet af den tidligere  

 markedsføringstilladelse.
Lægemiddelstyrelsen, den 20. oktober  

 1999 Erik Worsøe /Steffen Bager Bilag 1 Vitaminer:
A-vitamin	1500 m  

 g B1-vitamin	2,25 mg B2-vitamin	2,6 mg B6-vitamin	3,0 mg B12-vitamin (cyanocobalamin)	9,0 m  

 g Folsyre	400 µg Nicotinsyre	30 mg Niacin (nikotinamid)	30 mg Pantotensyre	15 mg Biotin	225 m  

 g C-vitamin	90 mg D-vitamin (ergo- eller kolecalciferol)	10 m  

 g E-vitamin	41 mg K-vitamin	150 m  

 g Mineraler:
Calcium	1,5 g Phosphor	1,5 g Magnesium	600 mg Jern	27 mg Zink	22,5 mg Kobber	3 mg Iod	225 m  

 g Mangan	5 mg Chrom	125 m  

 g Selen	125 m  

 g Molybden	250 m  

 g Bilag 2 Referencer til love, bekendtgørelser  

 m.v.
 1.	Bekendtgørelse om vitamin- og mineralpræparater  

 m.v.
Sundhedsministeriets bekendtgørelse nr. 567 af 18. juni  

 1996 2.	Lov om lægemidler Lovbekendtgørelse nr. 656 af 28. juli 1995 med senere  

 ændringer 3.	Bekendtgørelse om kosttilskud Sundhedsministeriets bekendtgørelse nr. 860 af 25. september  

 1996 4.	Bekendtgørelse om lægemidlers kvalitet Lægemiddelstyrelsens bekendtgørelse nr. 611 af 2. juni  

 1997 5.	Bekendtgørelse om mærkning af og indlægssedler  

 til lægemidler Sundhedsstyrelsens bekendtgørelse nr. 314 af 18. maj 1993, samt  

 ændret ved bekendtgørelse nr. 245 af 7. april 1994,  

 bekendtgørelse nr. 641 af 24. juli 1995 samt bekendtgørelse nr.  

 1028 af 15. december 1995.
