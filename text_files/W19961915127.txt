Kommentaren omhandler godtgørelse for varigt men ved »tab af  

 særlige færdigheder« ved fingerskader Den Sociale Ankestyrelse udsendte den 15. december 1995 SM U-5- 95 til  

 belysning af spørgsmålet om godtgørelse for varigt men som følge af »tab  

 af særlige færdigheder« ved fingerskader.
I SM'en er beskrevet 3 tilfælde, hvor Ankestyrelsen har taget stilling til  

 spørgsmålet om fra-vigelse/forhøjelse af mengraden efter  

 Arbejdsskadestyrelsens vejledende mentabel.
Anke-styrelsen vurderede, at  

 skaderne havde givet de skadelidte ganske specielle ulemper i det daglige,  

 der ikke kunne sidestilles med de ulemper, der i almindelighed følger af de  

 omhandlede skader.
Der kunne derfor ydes godt-gørelse for »tab af  

 særlige færdigheder«.
 Regler og praksis:
Efter § 33, stk. 1, i lov om forsikring mod følger af arbejdsskade  

 tilkommer der en skadelidt godtgørelse, hvis en arbejdsskade har påført den  

 pågældende varigt men.
Godtgørelse ydes dog ikke, hvis mengraden fastsættes  

 til mindre end 5%.
 Efter § 33, stk. 2, fastsættes mengraden på grundlag af skadens medicinske  

 art og omfang og under hensyn til de af arbejdsskaden forvoldte ulemper i  

 skadelidtes personlige livs-førelse.
 Der skal således tages hensyn til de gener eller ulemper, som de  

 skadelidte kommer ud for i den daglige tilværelse både i og uden for  

 arbejdet.
 I den forbindelse tænkes der bl.a. på følgende:
1) Indskrænkninger, som skaden medfører i dagligdagen - såsom at sørge for  

 egne fornødenheder, klæde sig på, spise, færdes, læse etc. - eller blot det  

 øgede besvær med at gennemføre disse gøremål, 2) begrænsninger eller be-sværliggørelse ved deltagelse i sport,  

 kulturelle eller sam-fundsmæssige aktiviteter og andre fritidsinteresser.
Til brug for vurderingen af, hvilke ulemper, der følger af en given skade,  

 har Arbejds-skadestyrelsen udarbejdet en mentabel, der i form af procenttal  

 angiver størrelsen af det men, der i almindelighed må være følgen af en række  

 nærmere angivne skader.
Udgangspunktet for mentabellens procenttal er, at  

 uanset erhverv, alder, køn, bopæl etc., bedømmes ulemperne af en given skade  

 stort set ens, det vil sige, at samme skade udløser samme erstatning.
Det er vigtigt at slå fast, at mentabellen er en normaltabel med  

 vejledende satser.
Der kan derfor ske fravigelser af disse satser, når der i  

 konkrete tilfælde foreligger ganske særlige for-hold.
Mentabellen kan således f.eks. fraviges i tilfælde, hvor skaden giver en  

 skadelidt ganske spe-cielle ulemper i det daglige.
Der tænkes her på ulemper,  

 der ikke kan sidestilles med de ulemper, der i almindelighed følger af  

 skaden.
 De konkrete sager:
 Indledningsvis bemærkes, at følgerne efter fingerskaderne i de 2 første  

 sager med udgangspunkt i Arbejdsskadestyrelsens men- tabel ikke kunne  

 vurderes til en mengrad på 5% eller derover, og at følgerne i den 3. sag  

 højst kunne vurderes til en mengrad på 5%.
 I sag nr. 1 tilkendte Ankestyrelsen en maskinmontør godtgørelse for varigt  

 men på 5%.
Ankestyrelsen lagde vægt på, at skadelidte havde mistet en del af det  

 yderste stykke på 2. finger, og at skaden havde medført nedsat følsomhed og  

 be-vægeindskrænkning i fingerens yder- og mellemstykke.
Dette havde bevirket  

 særlige gener i skadelidtes erhverv på grund af manglende pincetgreb.
Skadelidte var efter det oplyste ikke i stand til at arbejde med  

 finmekanik.
Han kunne heller ikke anvende det almindelige værktøj som  

 maskinmontør, og han kunne ikke tage om en skrue og samle f.eks. små  

 møtrikker med højre 1. og 2. finger.
 I sag nr. 2 tiltrådte Anke-styrelsen, at en maskinsnedker havde fået  

 tilkendt godtgørelse for varigt men på 5%.
 Ankestyrelsen lagde ved af-gørelsen vægt på, at skadelidte havde ar og  

 forringet pincetgreb, der bl.a. havde medført vanskeligheder i hans daglige  

 ar-bejde.
Skadelidte havde mistet et stykke af blommen på højre tom- melfinger.
På  

 grund af følger i form af lettere føleforstyrrelser svarende til  

 tommelfingerens top, kunne skadelidte ikke længere føle overflader m.v. på  

 emnerne.
Skadelidte måtte derfor i stedet anvende synets hjælp og venstre  

 hånd ved visse dagligdags arbejdsmanøvrer.
Skade-lidte havde endvidere svært  

 ved at skifte værktøj på maskinerne og efterfølgende finjustere, hvilket han  

 brugte tommelen meget til.
 I sag nr. 3 forhøjede Anke-styrelsen en sløjd- og musik-lærers godtgørelse  

 for varigt men fra 5% til 8%. Godtgørelsen på 5% var begrundet med smerter og  

 nedsat bevægelighed i højre hånds 3. finger.
 Ankestyrelsen lagde ved af-gørelsen vægt på, at skadelidte skulle have  

 gjort 3. fingers mellemled stift samt, at han herved som musiker ville få en  

 ganske særlig ulempe i det daglige.
 Skadelidte var ikke længere i stand til at spille på klarinet og guitar,  

 ligesom han havde svært ved at håndtere værktøj og lignende.
