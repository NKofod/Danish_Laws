Bekendtgørelse   

 af  

 aftale af 8. december 2000 med De Forenede Nationers  

 Verdensfødevareprogram vedrørende Programmets nordiske  

 forbindelseskontor i København Der er den 8. december 2000 i København undertegnet  

 en aftale mellem Danmarks regering og De Forenede Nationers  

 Verdensfødevareprogram vedrørende Programmets nordiske  

 forbindelseskontor i København.
 Aftalen har følgende ordlyd:
Oversættelse AFTALE MELLEM DANMARKS REGERING OG DE FORENEDE NATIONERS  

 Verdensfødevareprogram (WFP) VEDRØRENDE DET NORDISKE  

 FORBINDELSESKONTOR I KØBENHAVN FOR  

 Verdensfødevareprogrammet Danmarks regering og De Forenede Nationers  

 Verdensfødevareprogram er, UNDER HENSYN TIL, at De Forenede Nationers  

 Verdensfødevareprogram har accepteret Danmarks regerings tilbud om at  

 stille faciliteter til rådighed i København for et nordisk  

 forbindelseskontor; UNDER HENSYN TIL, at konventionen om De Forenede Nationers  

 rettigheder og immuniteter, vedtaget af De Forenede Nationers  

 generalforsamling den 13. februar 1946, og konventionen om  

 særorganisationernes rettigheder og immuniteter, godkendt af De  

 Forenede Nationers generalforsamling den 21. november 1947, begge er  

 gældende for De Forenede Nationers Verdensfødevareprogram som  

 Danmark er en del af; UNDER HENSYN TIL, at det er ønskeligt at  

 indgå en aftale, der supplerer ovennævnte konventioner, for at  

 regulere forhold med hensyn til etableringen af det nordiske  

 forbindelseskontor i København for  

 Verdensfødevareprogrammet, blevet enige om følgende:
ARTIKEL I Definitioner I nærværende aftale betyder (a)	udtrykket »WFP« De Forenede Nationers  

 Verdensfødevareprogram; (b)	udtrykket »WFP, København« det nordiske forbindelseskontor i  

 København for Verdensfødevareprogrammet; (c)	udtrykket »regeringen« Danmarks regering; (d)	udtrykket »Executive Director« Verdensfødevareprogrammets  

 eksekutivdirektør eller dennes bemyndigede repræsentant; (e)	udtrykket »embedsmænd ved WFP« eksekutivdirektøren og  

 alle medlemmer af WFP s personale, med undtagelse af sådanne  

 embedsmænd eller ansatte som rekrutteres lokalt og er  

 timelønnede; (f)	udtrykket »kontorlokaliteter« de lokaliteter der benyttes af WFP,  

 København i overensstemmelse med sådanne bestemmelser som til  

 enhver tid måtte indeholdes i supplerende aftaler; (g)	udtrykket »konventioner« konventionen om De Forenede Nationers  

 rettigheder og immuniteter, vedtaget af De Forenede Nationers  

 generalforsamling den 13. februar 1946 og konventionen om  

 særorganisationernes rettigheder og immuniteter, vedtaget af De  

 Forenede Nationers generalforsamling den 21. november 1947; (h)	udtrykket »direktør« den overordnede embedsmand, der leder  

 det nordiske forbindelseskontor, og som repræsenterer  

 eksekutivdirektøren for WFP, København.
ARTIKEL II Juridisk personlighed og kapacitet Verdensfødevareprogrammet skal, ved at disponere  

 gennem WFP, København, have habilitet:
(a)	til at indgå kontrakter; (b)	til at erhverve og afhænde fast ejendom og  

 løsøre; (c)	til at foretage retsforfølgning.
ARTIKEL III Kontorlokaliteter 1. Regeringen skal stille egnede lokaliteter gratis til  

 rådighed for WFP, København eller fremskaffe sådanne  

 lokaliteter.
WFP, København er dog selv ansvarlig for vedligeholdelse  

 af lokaliteterne samt for al kommunikation, el, gas og vand.
 2. Regeringen anerkender eksterritorialitet for  

 kontorlokaliteterne, idet dette er undergivet WFP, København i henhold  

 til bestemmelserne i denne aftale.
 3. Medmindre andet bestemmes i denne aftale eller i  

 konventionerne, og under forbehold af regulativer udstedt i henhold til  

 stk. 6, skal Danmarks love være gældende inden for kontorets  

 lokaliteter.
 4. Medmindre andet bestemmes i denne aftale eller i  

 konventionerne, skal danske domstole eller andre behørige danske  

 organer have jurisdiktion i henhold til bestemmelserne i gældende love  

 med hensyn til sådanne handlinger og transaktioner, som foretages og  

 finder sted inden for kontorets lokaliteter.
 5. Kontorlokaliteterne skal være ukrænkelige.  

 Ingen regeringsembedsmand må betræde kontorets lokaliteter for at  

 udføre noget hverv medmindre direktøren måttet have  

 billiget det eller anmodet derom, og da i henhold til betingelser godkendt af  

 denne.
6. De Forenede Nationer er bemyndigede til at udstede  

 regulativer gældende inden for kontorets lokaliteter med henblik  

 på dér at skabe sådanne forhold, som i enhver henseende er  

 nødvendige for den fulde udøvelse af dets funktioner.
Ingen  

 dansk lov, som er i modstrid med et FN-regulativ autoriseret i henhold til  

 dette stykke vil, i det omfang en sådan uoverensstemmelse består,  

 kunne håndhæves inden for kontorets lokaliteter.
 7. Retshandlinger, herunder forkyndelse af  

 retsforfølgning og beslaglæggelse af privat ejendom, må  

 ikke finde sted inden for kontorets lokaliteter, medmindre dette sker med  

 tilladelse fra direktøren for WFP, København, og under  

 betingelser godkendt af denne.
 8. Uden præjudice for bestemmelserne i  

 konventionerne eller denne aftale skal WFP, København forhindre, at  

 kontorets lokaliteter benyttes som tilflugtssted af sådanne personer,  

 som vil undgå arrestation i henhold til nogen dansk lov, som  

 kræves udleveret af regeringen med henblik på udvisning til et  

 andet land eller som forsøger at undgå forkyndelse af  

 retsforfølgninger.
 9.(a)De behørige danske myndigheder skal udvise  

 passende omhu for at sikre, at kontorets ro ikke forstyrres ved, at nogen  

 person eller grupper forsøger at skaffe sig uberettiget adgang til  

 eller at skabe forstyrrelser i umiddelbar nærhed af kontorets  

 område.
 (b)	De behørige danske myndigheder skal, hvis direktøren  

 for WFP, København anmoder derom, yde den nødvendige bistand  

 til opretholdelse af lov og orden på kontorets område og til  

 fjernelse af personer derfra.
10. De behørige danske myndigheder skal  

 bestræbe sig mest muligt for efter anmodning fra direktøren for  

 WFP, København, at sikre at de offentlige tjenesteydelser, som WFP,  

 København måtte have behov for, herunder, uden begrænsning  

 på grundlag af denne opregning, post-, telefon- og telegraftjenester og  

 kraft- og vandforsyning samt brandsikring.
Sådanne offentlige  

 tjenesteydelser skal præsteres på rimelige vilkår.
 11. I tilfælde af enhver afbrydelse eller truende  

 afbrydelse af forannævnte tjenesteydelser skal de behørige  

 danske myndigheder anse WFP s behov for at være af samme betydning som  

 det behov regeringens væsentlige organer måtte have, og de skal  

 tage skridt i overensstemmelse hermed for at sikre, at WFP s arbejde ikke  

 lider skade.
ARTIKEL IV Fri adgang til kontorlokaliteterne 1. De kompetente danske myndigheder må ikke hindre  

 passage til eller fra kontorlokaliteterne for personer, der har embede  

 dér, ej heller for personer indbudt dertil i forbindelse med WFP s  

 officielle arbejde og aktivitet, når disse ankommer til eller afrejser  

 fra Danmark.
 2. Regeringen forpligter sig med henblik herpå at  

 tillade indrejse og ophold i Danmark for sådanne personer, som  

 anføres nedenfor, under deres ansættelse eller under  

 udførelsen af deres arbejde for WFP, uden at afkræve visumafgift  

 og uden forsinkelse, såvel som undtagelse fra ethvert krav om  

 udrejsevisumformaliteter ved afrejse fra Danmark, for:
 (a)	Repræsentanter for stater, repræsentanter for De  

 Forenede Nationers organer, særorganisationer eller dermed tilknyttede  

 organer og observatører fra mellemstatslige, ikke-statslige og andre  

 organisationer, med hvilke WFP har etableret officielle forbindelser, eller  

 som WFP har indbudt til eller givet ret til at deltage i konferencer eller  

 møder, til hvilke WFP har indkaldt i Danmark, herunder  

 stedfortrædende repræsentanter eller observatører,  

 rådgivere, eksperter og medarbejdere, såvel som disses  

 ægtefæller og af dem afhængige familiemedlemmer.
 (b)	WFP-embedsmænd og eksperter i missioner for WFP, såvel  

 som disses ægtefæller og af dem afhængige  

 familiemedlemmer.
 (c)	Embedsmænd fra De Forenede Nationer eller nogen af De  

 Forenede Nationers særorganisationer eller dermed tilknyttede organer,  

 der er udpeget til at arbejde for WFP, og sådanne, som har  

 embedspligter hos WFP, København, såvel som disses  

 ægtefæller og af dem afhængige familiemedlemmer.
 (d)	Alle personer indbudt til WFP, København i tjenstlige  

 anliggender.
 3. Uden præjudice for de særlige immuniteter,  

 som de måtte nyde, kan de i ovenstående stk. 2 omhandlede  

 personer ikke af de danske myndigheder tvinges til at forlade dansk  

 territorium, medmindre de misbruger deres anerkendte opholdsrettigheder ved  

 at udøve en aktivitet, der ligger uden for deres tjenstlige kapacitet,  

 og under forbehold af de nedenfor anførte bestemmelser:
(a)	Intet skridt til at tvinge de i stk. 2 omhandlede personer til  

 at forlade dansk territorium må tages, medmindre der forud foreligger  

 godkendelse heraf fra Udenrigsministeriet.
Sådan godkendelse kan  

 først gives efter samråd med Generalsekretæren for De  

 Forenede Nationer; (b)	Personer, der nyder diplomatiske rettigheder og immuniteter i  

 henhold til denne aftale, må ikke anmodes om at forlade dansk  

 territorium, medmindre dette sker i overensstemmelse med sådan praksis  

 og sådanne procedurer, som kan anvendes over for diplomater, der er  

 akkrediteret hos regeringen; (c)	Det er aftalt, at de i ovenstående stk. 2 omhandlede  

 personer ikke er undtaget fra anvendelse af karantæne- eller andre  

 sundhedsregulativer.
ARTIKEL V Kommunikationsfaciliteter 1. For alle tjenstlige post-, telefon-, telegraf-,  

 telefoto- og elektroniske kommunikationer skal regeringen give WFP,  

 København, en behandling svarende til den, der gives alle andre  

 regeringer, herunder disses diplomatiske missioner, eller andre  

 mellemstatslige organisationer med hensyn til alle forrettigheder, takster og  

 gebyrer for post, telegrammer, telefotos, telefonsamtaler og andre  

 kommunikationsmidler, såvel som sådanne takster, der måtte  

 gælde for nyheder rapporteret til presse og radio.
2. Regeringen skal sikre ukrænkeligheden af WFP,  

 Københavns tjenstlige korrespondance og må ikke gøre  

 sådan korrespondance til genstand for nogen censur.
Sådan  

 ukrænkelighed skal, uden at være begrænset som følge  

 af denne opregning, udvides til at omfatte publikationer, stillbilleder og  

 levende billeder, film og lydoptagelser, der afsendes til eller fra WFP,  

 København.
 3. WFP, København, skal være berettiget til  

 at anvende koder og til at afsende og modtage sin korrespondance og andet  

 materiale pr. kurér eller i forseglede sække, der skal have  

 samme rettigheder og immuniteter som diplomatiske kurérer og  

 sække.
 4.	(a)	WFP er bemyndiget til ved kontorets lokaliteter at etablere  

 og drive faciliteter for elektronisk, højfrekvensradio- og  

 satellitkommunikation, herunder telekommunikationskredsløb reserveret  

 for punkt-til-punkt kommunikation, hvor og når dette måtte  

 være nødvendigt for at kommunikere med andre WFP-kontorer  

 overalt i verden.
 (b)	Under forudsætning af den nødvendige aftale med  

 regeringen, som kan være indeholdt i en supplerende aftale, kan WFP  

 ligeledes ved kontorets lokaliteter etablere og drive:
(i)	sine egne kortbølgefaciliteter for radioudsendelse og  

  modtagelse (herunder udstyr til nødforbindelser), der (inden for de i  

 relevante danske regulativer for radioudsendelser foreskrevne tolerancer) kan  

 anvendes på de samme frekvenser som radiotelegrafi, radiotelefoni og  

 lignende tjenester; (ii)	sådanne andre radiofaciliteter, som måtte blive  

 nærmere angivet i en supplerende aftale mellem WFP og de  

 behørige danske myndigheder.
 (c)	WFP skal træffe foranstaltninger vedrørende driften af  

 de i denne artikel omtalte tjenester med Den Internationale  

 Telekommunikationsunion, med regeringens behørige organer og med de  

 behørige organer under andre berørte regeringer, med hensyn til  

 alle frekvenser og lignende anliggender.
 (d)	De i denne artikel omhandlede faciliteter kan, i det omfang det  

 måtte være nødvendigt for effektiv drift, etableres og  

 drives uden for kontorets lokaliteter, når regeringen samtykker  

 heri.
ARTIKEL VI Ejendom, midler og aktiver Regeringen skal med hensyn til WFP, Københavns  

 ejendom, midler og aktiver, hvor de end måtte befinde sig og hvem der  

 end måtte have dem i hænde, anvende de i konventionerne  

 indeholdte bestemmelser.
ARTIKEL VII Diplomatiske faciliteter, rettigheder og immuniteter 1. Repræsentanter for stater, der deltager i  

 konferencer og møder i Danmark indkaldt af WFP, København,  

 skal, medens de udøver deres funktioner og under deres rejse til og  

 fra Danmark, nyde de rettigheder og immuniteter, om hvilke der er truffet  

 bestemmelse i artikel IV i konventionen om De Forenede Nationers rettigheder  

 og immuniteter.
 2. Uden præjudice for bestemmelserne i artikel VIII,  

 stk. 1 og 3, skal eksekutivdirektøren og direktøren, under  

 deres ophold i Danmark nyde sådanne faciliteter, rettigheder og  

 immuniteter, som ydes chefer for diplomatiske missioner, der er akkrediteret  

 i Danmark.
 3. Andre embedsmænd af tjenestegrad P.5 og derover  

 og sådanne andre kategorier af embedsmænd, som måtte blive  

 udpeget med samtykke fra regeringen og eksekutivdirektøren på  

 grund af det ansvar, som deres stillinger ved WFP, København,  

 medfører, skal tilstås de samme rettigheder og immuniteter,  

 fritagelser og faciliteter, som regeringen tilstår personale af  

 tilsvarende rang hos chefer for diplomatiske missioner, der er akkrediteret i  

 Danmark.
 4. De faciliteter, rettigheder og immuniteter, der  

 tilstås repræsentanter for stater som nævnt i stk. 1  

 ovenfor og de i stk. 2 og 3 ovenfor nævnte embedsmænd, skal  

 også gælde for disses ægtefæller og for de af dem  

 afhængige familiemedlemmer.
ARTIKEL VIII Embedsmænd ved WFP, København 1. Embedsmænd ved WFP, København, skal i  

 Danmark nyde følgende rettigheder og immuniteter:
(a)	immunitet med hensyn til retsforfølgning vedrørende  

 mundtlige og skriftlige udtalelser og alle handlinger foretaget af dem i  

 embeds medfør; (b)	immunitet med hensyn til beslaglæggelse af deres personlige  

 og tjenstlige bagage; (c)	immunitet med hensyn til eftersyn af tjenstlig bagage og, hvis  

 embedsmanden omfattes af stk. 2 eller 3 i artikel VII, immunitet med  

 hensyn til eftersyn af personlig bagage; (d)	fritagelse for skat på gager og alle andre vederlag betalt  

 til dem af WFP; (e)	fritagelse for pligt til militærtjeneste, idet dog  

 sådan fritagelse for danske statsborgere skal være  

 begrænset til sådanne embedsmænd, hvis navne på grund  

 af deres tjeneste er opført på en liste opstillet af  

 eksekutivdirektøren og godkendt af regeringen; (f)	fritagelse for dem selv, deres ægtefæller og de af dem  

 afhængige familiemedlemmer for immigrationsrestriktioner eller praksis  

 med hensyn til registrering af udlændinge; (g)	med hensyn til udenlandsk valuta, herunder konti de måtte  

 indehave i fremmed valuta, nydelse af de samme faciliteter, som tilstås  

 medlemmer af tilsvarende rang ved diplomatiske missioner, der er akkrediteret  

 hos regeringen; (h)	samme beskyttelse og hjemrejsefaciliteter for dem selv, deres  

 ægtefæller, de af dem afhængige familiemedlemmer og andre  

 medlemmer af deres husstand, som under internationale kriser ydes til  

 personale af tilsvarende rang hos chefer for diplomatiske missioner  

 akkrediteret i Danmark; (i)	hvis de tidligere har boet i udlandet, ret til toldfrit at  

 importere deres møbler, personlige effekter og alle  

 løsøregenstande, herunder et motorkøretøj til  

 personligt brug, når de kommer for at bosætte sig i Danmark,  

 hvilken rettighed skal være gældende for et tidsrum af et  

 år fra datoen for ankomsten til Danmark; (j)	embedsmænd ved WFP, København, undtagen sådanne,  

 som er lokalt rekrutteret personale i den almindelige tjeneste (General  

 Service) eller dermed tilknyttede kategorier, skal have ret til, fritaget for  

 told og forbrugsafgifter, at importere begrænsede kvanta af visse  

 artikler til personligt forbrug (levnedsmidler, drikkevarer m.v.) i  

 overensstemmelse med en fortegnelse, der skal godkendes af Danmarks  

 regering; (k)	embedsmænd ved WFP, København, undtagen sådanne,  

 som er lokalt rekrutteret personale i den almindelige tjeneste (General  

 Service) eller dermed tilknyttede kategorier, skal have ret til én  

 gang hvert tredje år at importere ét motorkøretøj,  

 fritaget for told og forbrugsafgifter, herunder moms, idet det er aftalt, at  

 tilladelse til at sælge eller afhænde køretøjet  

 på det åbne marked normalt først vil blive givet to  

 år efter, at det er blevet importeret.
Det er endvidere aftalt, at told  

 og forbrugsafgifter vil blive betalbare i tilfælde af salg eller  

 afhændelse af et sådant motorkøretøj inden for tre  

 år fra dets indførsel at regne til en person, der ikke er  

 berettiget til sådan fritagelse.
2. Regeringen skal udstyre personer, som omfattes af denne  

 artikel, med et legitimationskort, der er forsynet med et fotografi af  

 ihændehaveren.
Dette kort skal tjene som identifikation af  

 ihændehaveren over for danske myndigheder.
 3. Vilkår og betingelser vedrørende  

 ansættelse af lokalt rekrutteret personale skal være i  

 overensstemmelse med de relevante FN-regulativer og -regler.
ARTIKEL IX Eksperter i mission for WFP, København 1. Eksperter i mission for WFP, bortset fra de i artikel  

 VIII omhandlede embedsmænd, som udfører missioner autoriseret af  

 WFP, er medlem af kommissioner, komiteer eller andre WFP-organer, eller som  

 efter anmodning fra WFP konsulterer dette på nogen måde, skal  

 inden for og med hensyn til Danmark nyde følgende rettigheder og  

 immuniteter, for så vidt disse måtte være nødvendige  

 for den effektive udøvelse af deres funktioner:
(a)	immunitet for dem selv, deres ægtefælle og af dem  

 afhængige børn med hensyn til personlig arrestation eller  

 tilbageholdelse og med hensyn til beslaglæggelse af deres personlige og  

 tjenstlige bagage; (b)	immunitet med hensyn til retsforfølgning af enhver art  

 vedrørende talte eller skrevne ord og alle af dem foretagne handlinger  

 under udførelsen af deres embedsfunktioner, idet sådan immunitet  

 skal fortsætte, selv om de pågældende personer ikke  

 længere måtte være ansat til missioner for, være  

 medlem af komiteer ved eller handle som konsulenter for WFP, eller ikke  

 længere være til stede på kontorets lokaliteter som  

 deltagere i møder indkaldt af WFP; (c)	ukrænkelighed for alle papirer, dokumenter og andet  

 tjenstligt materiale; (d)	ret til, med henblik på alle kommunikationer med WFP at  

 anvende koder og til at afsende eller modtage papirer, korrespondance, eller  

 andet tjenstligt materiale ved kurér eller i forseglede  

 sække; (e)	fritagelse for dem selv og deres ægtefælle for  

 immigrationsrestriktioner, registrering af udlændinge og pligt til  

 militærtjeneste; (f)	samme beskyttelse og hjemrejsefaciliteter for dem selv, deres  

 ægtefæller, de af dem afhængige familiemedlemmer og andre  

 medlemmer af deres husstand, som under en international krise tilstås  

 personale af tilsvarende rang hos chefer for diplomatiske missioner, der er  

 akkrediteret i Danmark; (g)	samme rettigheder med hensyn til valuta- og vekslingsrestriktioner,  

 som tilstås repræsentanter for udenlandske regeringer i  

 midlertidige officielle missioner; og (h)	samme immuniteter og faciliteter med hensyn til deres personlige og  

 tjenstlige bagage, som regeringen tilstår personale af tilsvarende rang  

 hos chefer for diplomatiske missioner, der er akkrediteret i  

 Danmark.
 2. WFP, København skal tilstille regeringen en  

 fortegnelse over personer, der omfattes af denne artikel, og skal revidere en  

 sådan fortegnelse fra tid til anden, alt efter behov.
3. Regeringen skal udstyre personer, som omfattes af denne  

 artikel, med et legitimationskort, der er forsynet med et fotografi af  

 ihændehaveren.
Dette kort skal tjene som identifikation af  

 ihændehaveren over for danske myndigheder.
4. De i artiklerne VIII og IX nævnte rettigheder og  

 immuniteter er bevilgede i WFP's interesse og ikke til egen personlig fordel  

 for embedsmændene eller eksperterne.
I overensstemmelse med stk. 20 i  

 konventionen om De Forenede Nationers rettigheder og immuniteter og stk. 22 i  

 konventionen om særorganisationernes rettigheder og immuniteter skal en  

 embedsmands immunitet ophæves når immunitet ville hindre, at  

 retfærdigheden sker fyldest og den kan ophæves uden skade for  

 WFP's interesser.
ARTIKEL X Samarbejde med de behørige danske myndigheder 1. Uden præjudice for deres rettigheder og  

 immuniteter, skal alle personer, der måtte nyde sådanne  

 rettigheder og immuniteter, respektere Danmarks love og regler.
Sådanne  

 personer er også forpligtet til ikke at genere værtslandets  

 interne anliggender.
 2. WFP og dets embedsmænd skal til enhver tid  

 samarbejde med de behørige myndigheder for at lette den  

 tilbørlige retspleje, sikre overholdelsen af politiforordninger og  

 forhindre forekomsten af misbrug i forbindelse med de i denne aftale  

 omhandlede faciliteter, rettigheder og immuniteter.
ARTIKEL XI Laissez-passer 1. Regeringen skal anerkende og acceptere De Forenede  

 Nationers laissez-passer, der udstedes til WFP-embedsmænd som gyldigt  

 rejsedokument svarende til et pas.
2. I overensstemmelse med bestemmelserne i konventionen om  

 De Forenede Nationers rettigheder og immuniteter stk. 26 skal regeringen  

 anerkende og acceptere De Forenede Nationers certifikat, der udstedes til  

 eksperter i mission for WFP og til andre personer, der rejser i WFP's  

 ærinde.
Regeringen er endvidere indforstået med at udstede alle  

 nødvendige visa på sådanne certifikater.
ARTIKEL XII Afgørelse af tvister 1. Enhver tvist mellem WFP og regeringen vedrørende  

 fortolkning eller anvendelse af denne aftale eller af noget  

 spørgsmål, som berører kontorets lokaliteter eller  

 relationerne mellem WFP, København og regeringen, og som ikke  

 afgøres ved forhandling eller anden aftalt fremgangsmåde, skal  

 henvises til endelig afgørelse ved en voldgiftsdomstol bestående  

 af tre voldgiftsmænd: én af disse vælges af  

 eksekutivdirektøren, én af den danske udenrigsminister, og den  

 tredje, der skal være voldgiftsdomstolens formand, vælges af de  

 første to voldgiftsmænd.
Hvis en af parterne undlader at udpege  

 en voldgiftsmand inden for to måneder efter opfordring fra den anden  

 part om at foretage en sådan udpegning, eller hvis de to  

 voldgiftsmænd ikke er i stand til at opnå enighed om valget af  

 den tredje voldgiftsmand inden for to måneder efter deres  

 udnævnelse, kan begge parter anmode præsidenten for Den  

 Internationale Domstol om at foretage udnævnelsen.
Voldgiftsretten  

 fastlægger selv sin egen procedure.
Voldgiftens omkostninger  

 bæres af parterne efter voldgiftsmændenes vurdering.  

 Voldgiftsretten træffer sin afgørelse ved flertalsafstemning.  

 Afgørelsen er endelig og bindende.
2. WFP's eksekutivdirektør eller regeringen kan  

 opfordre generalforsamlingen til at anmode Den Internationale Domstol om at  

 afgive et responsum vedrørende ethvert juridisk  

 spørgsmål, der måtte opstå under en sådan  

 procedure.
Indtil modtagelsen af Domstolens responsum skal begge parter  

 efterkomme en foreløbig kendelse fra voldgiftsdomstolen.
Derefter skal  

 voldgiftsdomstolen afsige sin endelige kendelse, hvori der tages hensyn til  

 Domstolens responsum.
 3. WFP fastsætter nærmere bestemmelser for  

 hensigtsmæssig afgørelse af:
(i)	tvister, der opstår fra kontrakter og andre tvister af  

 privatretlig karakter, som WFP eller WFP s kontor i København er part  

 i; (ii)	tvister, der involverer en WFP-embedsmand, som, på grund af  

 sin officielle stilling, nyder immunitet, såfremt denne immunitet ikke  

 er blevet ophævet.
ARTIKEL XIII Generelle bestemmelser 1. Bestemmelserne i denne aftale skal betragtes som  

 supplement til bestemmelserne i konventionerne.
Hvor en bestemmelse i denne  

 aftale og en bestemmelse i konventionerne omhandler samme emne, skal begge  

 bestemmelser anses som komplementære, når som helst dette er  

 muligt; begge bestemmelser skal anvendes, og ingen af dem skal begrænse  

 virkningen af den anden.
 2. Samråd med hensyn til ændringer i denne  

 aftale skal finde sted, når en af parterne måtte anmode derom, og  

 sådanne ændringer skal foretages i gensidig enighed.
3. Denne aftale kan ophæves af begge parter ved  

 skriftlig meddelelse til den anden part og ophører tres (60) dage  

 efter modtagelse af sådan meddelelse.
Uanset en eventuel meddelelse om  

 ophævelse skal denne aftale fortsat være i kraft indtil  

 opfyldelse eller ophævelse af alle kontrakter, der måtte  

 være indgået under denne aftale.
 4. Denne aftale skal træde i kraft ved  

 undertegnelsen.
 UDFÆRDIGET in duplo på engelsk og undertegnet  

 i København den 8. december 2000.
For Danmarks regering For Verdensfødevareprogrammet Torben Brylle Namanga Ngongi Vice-udenrigsråd Vice-eksekutivdirektør Udenrigsministeriet Verdensfødevareprogrammet København, den 8. december 2000 Hr.
Vice-eksekutivdirektør, Under henvisning til aftalen mellem De Forenede Nationers  

 Verdensfødevareprogram og Danmarks regering om det nordiske  

 forbindelseskontor for Verdensfødevareprogrammet i København,  

 som jeg har underskrevet dags dato, tillader jeg mig at foreslå, at  

 embedsmænd fra WFP eller andre FN-organer eller eksperter i mission for  

 WFP, som er danske statsborgere, kun skal nyde de rettigheder og immuniteter,  

 der er beskrevet i konventionen om De Forenede Nationers rettigheder og  

 immuniteter.
 Såfremt Verdensfødevareprogrammet måtte  

 være enig i dette forslag, tillader jeg mig at foreslå, at denne  

 note og Deres note med bekræftende svar skal udgøre en aftale  

 mellem Verdensfødevareprogrammet og Danmarks regering, som  

 træder i kraft samme dag som aftalen om det nordiske  

 forbindelseskontor.
Modtag, hr.
Vice-eksekutivdirektør, forsikringen om  

 min mest udmærkede højagtelse.
Torben Brylle Vice-udenrigsråd Namanga Ngongi Vice-eksekutivdirektør De Forenede Nationers Verdensfødevareprogram 21. december 2000 Hr.
Torben Brylle Vice-udenrigsråd Udenrigsministeriet Asiatisk Plads 2 1448 København K Danmark Kære hr.
Brylle, Jeg har den glæde at henvise til Deres brev af den  

 8. december 2000 og værtsaftalen mellem  

 Verdensfødevareprogrammet og Danmarks regering om det nordiske  

 forbindelseskontor i København, som blev underskrevet samme dag.
Jeg er enig i Deres forslag om, at embedsmænd fra  

 WFP eller andre FN-organer eller eksperter i mission for WFP, som er danske  

 statsborgere, kun skal nyde de rettigheder og immuniteter, der er beskrevet i  

 konventionen om De Forenede Nationers rettigheder og immuniteter.
Deres brev  

 af 8. december og min note skal, som De foreslår, udgøre en  

 aftale, som træder i kraft samme dag som ovennævnte aftale om det  

 nordiske forbindelseskontor for Verdensfødevareprogrammet.
Med venlig hilsen Namanga Ngongi Aftalen trådte i medfør af artikel XIII,  

 stk. 4 i kraft den 8. december 2000.
