Fremsat den 11. maj 2005 af  

 finansministeren (Thor Pedersen) Forslag til Lov  

 om visse personalemæssige spørgsmål i forbindelse med  

  

 de færøske myndigheders overtagelse af sager og sagsområder § 1.  

  

 Loven  

 finder anvendelse i forbindelse med de færøske myndigheders overtagelse af  

 sager og sagsområder efter lov om de færøske myndigheders overtagelse af  

 sager  

 og sagsområder.
 Stk. 2.  

  

 Loven  

 finder tilsvarende anvendelse ved de færøske myndigheders overtagelse af  

 andre  

 opgaver.
§ 2.  

  

 De  

 færøske myndigheder tilbyder de tjenestemænd i staten og folkekirken, som på  

 tidspunktet for de færøske myndigheders overtagelse af en sag eller et  

 sagsområde gør tjeneste inden for det pågældende sagsområde m.v. ved en dansk  

 myndighed på Færøerne, ansættelse som færøske tjenestemænd på de for færøske  

 tjenestemænd gældende løn-, ansættelses- og pensionsvilkår.
Tilbuddet gælder  

 indtil 2 år efter de færøske myndigheders overtagelse af sagen eller  

 sagsområdet.
 Stk. 2.  

  

 Tjenestemænd, der ikke ønsker at overgå til ansættelse som færøske  

 tjenestemænd,  

 opretholder deres ansættelsesforhold til vedkommende danske myndighed.
 Stk. 3.  

  

 Tjenestemænd, der opretholder deres ansættelsesforhold til vedkommende danske  

 myndighed, har pligt til at fortsætte deres tjeneste under de færøske  

 myndigheder.
 Stk. 4.  

  

 Tjenestemænd, der opretholder deres ansættelsesforhold til vedkommende danske  

 myndighed, har ikke krav på rådighedsløn, ventepenge eller pension som følge  

 af  

 de færøske myndigheders overtagelse af sagen eller sagsområdet.
 Stk. 5.  

  

 Tjenestemænd, der opretholder deres ansættelsesforhold til vedkommende danske  

 myndighed, har pligt til at underkaste sig de forandringer i deres  

 tjenesteforretningers omfang og beskaffenhed, som er en følge af de færøske  

 myndigheders overtagelse af sagen eller sagsområdet.
 § 3.  

  

 De  

 danske myndigheder udbetaler løn og pension m.v. til de tjenestemænd, der  

 opretholder deres ansættelsesforhold til vedkommende danske myndighed og  

 fortsætter deres tjeneste under de færøske myndigheder.
 Stk. 2.  

  

 De færøske  

 myndigheder refunderer løbende de danske myndigheder udgifterne til løn m.v.  

 til  

 de tjenestemænd, der er nævnt i stk. 1.
 Stk. 3.  

  

 De færøske  

 myndigheder refunderer løbende de danske myndigheder en forholdsmæssig andel  

 af  

 udgifterne til pension, jf. stk. 1, opgjort efter forholdet mellem den  

 oparbejdede pensionsalder henholdsvis før og efter tidspunktet for de færøske  

 myndigheders overtagelse af sagen eller sagsområdet.
 § 4.  

  

 De  

 færøske myndigheder overtager pensioneringen af de tjenestemænd, som i  

 henhold  

 til § 2, stk. 1, overgår til ansættelse som færøske tjenestemænd.
 Stk. 2.  

  

 De danske  

 myndigheder refunderer løbende de færøske myndigheder en forholdsmæssig andel  

 af udgifterne til pension, jf. stk. 1, opgjort efter forholdet mellem  

 den  

 oparbejdede pensionsalder henholdsvis før og efter tidspunktet for de færøske  

 myndigheders overtagelse af sagen eller sagsområdet.
 § 5.  

  

 De  

 færøske myndigheder overtager det ikketjenestemandsansatte personale, som på  

 tidspunktet for de færøske myndigheders overtagelse af en sag eller et  

 sagsområde gør tjeneste inden for det pågældende sagsområde m.v. ved en dansk  

 myndighed på Færøerne.
 Stk. 2.  

  

 De færøske  

 myndigheder sikrer, at de pligter og rettigheder, der følger af lov om  

 lønmodtageres  

 retsstilling ved virksomhedsoverdragelse (virksomhedsoverdragelsesloven),  

 finder  

 tilsvarende anvendelse i forbindelse med den overtagelse, der er nævnt i  

 stk. 1.
 § 6.  

  

 Vedkommende minister kan efter  

 forhandling med de færøske myndigheder bestemme, at § 2, stk. 3-5,  

 og  

 § 5 ikke skal gælde for ansatte i nærmere angivne stillinger.
 § 7.  

  

 Vedkommende færøske myndighed kan  

 efter finansministerens nærmere bestemmelse indgå aftaler, der vedrører  

 ansættelsesvilkår for tjenestemænd, som i henhold til § 2, stk. 3, fortsætter  

 deres  

 tjeneste under de færøske myndigheder.
 § 8.  

  

 Loven træder i kraft den 29. juli  

 2005.
Stk. 2.  

  

 Vedkommende  

 minister kan efter forhandling med de færøske myndigheder bestemme, at loven  

 også skal finde anvendelse ved de færøske myndigheders overtagelse af  

 sagsområder  

 m.v., der har fundet sted før lovens ikrafttræden.
Vedkommende minister kan i  

 den forbindelse efter forhandling med de færøske myndigheder forlænge den  

 frist, der er nævnt i § 2, stk. 1, 2. pkt.
Bemærkninger til lovforslaget Almindelige bemærkninger 1. Indledning Lovforslaget har til formål at regulere visse personalemæssige  

 spørgsmål i forbindelse med de færøske myndigheders overtagelse af sager og  

 sagsområder efter lov om de færøske myndigheders overtagelse af sager og  

 sagsområder.
Efter forslaget skal loven finde tilsvarende anvendelse ved de  

 færøske myndigheders overtagelse af andre opgaver.
Administrationen af de sager og sagsområder, der på  

 grundlag af det samtidig fremsatte forslag til lov om de færøske myndigheders  

 overtagelse af sager og sagsområder vil overgå til de færøske myndigheder,  

 varetages  

 i dag af personale ved danske myndigheder.
I forbindelse med færøsk  

 overtagelse  

 af et sagsområde m.v. opstår der spørgsmål om ansættelsesforholdene for det  

 personale, der hidtil har varetaget opgaverne på det pågældende område,  

 herunder om det pågældende personale skal overgå til ansættelse under de  

 færøske myndigheder.
Spørgsmålet vil f.eks. kunne opstå i de tilfælde, hvor  

 færøsk overtagelse af et sagsområde m.v. indebærer oprettelse af nye færøske  

 myndigheder og nedlæggelse af de danske myndigheder, der hidtil har haft  

 ansvaret  

 for det pågældende område.
Som et eksempel på et sådant tilfælde kan nævnes  

 en  

 fremtidig færøsk overtagelse af politiet.
 Der henvises til bemærkningerne til forslaget til lov om de  

 færøske myndigheders overtagelse af sager og sagsområder og til  

 bemærkningerne  

 nedenfor.
 Lovforslaget har i overensstemmelse med hjemmestyrelovens §  

 7 været forelagt de færøske myndigheder til udtalelse.
2. Tjenestemænd Ansættelsesforholdene for  

 tjenestemænd  

 i staten og folkekirken, som på tidspunktet for de  

 færøske myndigheders overtagelse af en sag eller et sagsområde gør tjeneste  

 inden for det pågældende sagsområde m.v. ved en dansk myndighed på Færøerne,  

 foreslås reguleret på tilsvarende måde som ved en række tidligere  

 omlægninger.
Det færøske landsstyre tilbyder at ansætte de tjenestemænd,  

 der gør tjeneste inden for det pågældende sagsområde m.v., som færøske  

 tjenestemænd på de for færøske tjenestemænd gældende løn-, ansættelses- og  

 pensionsvilkår.
De færøske myndigheder vil sikre, at de pågældende  

 tjenestemænd  

 på overgangstidspunktet ikke lider nogen lønnedgang.
Tilbuddet fra det  

 færøske  

 landsstyre gælder indtil 2 år efter de færøske myndigheders overtagelse af  

 sagen eller sagsområdet.
 Tjenestemænd, der ikke ønsker at overgå til ansættelse som  

 færøske tjenestemænd, opretholder deres ansættelsesforhold til vedkommende  

 danske myndighed.
 Tjenestemænd, der i overensstemmelse hermed opretholder  

 deres ansættelsesforhold til vedkommende danske myndighed, har pligt til at  

 fortsætte deres tjeneste under de færøske myndigheder, jf. dog for så vidt  

 angår ansatte i visse stillinger nedenfor under pkt. 4. De har ikke krav på  

 rådighedsløn, ventepenge eller pension som følge af de færøske myndigheders  

 overtagelse af sagen eller sagsområdet og har pligt til at underkaste sig de  

 forandringer i deres tjenesteforretningers omfang og beskaffenhed, som er en  

 følge af de færøske myndigheders overtagelse af sagen eller sagsområdet.
 Om de nærmere vilkår og om udbetaling og refusion af løn og  

 pension m.v. henvises til lovforslagets §§ 2-4 og de specielle  

 bemærkninger hertil.
 3. Overenskomstansatte m.v.
 Forholdene for  

 overenskomstansatte  

 og andre ikketjenestemandsansatte, som på tidspunktet for de færøske  

 myndigheders overtagelse af en sag eller et sagsområde gør tjeneste inden for  

 det pågældende sagsområde m.v. ved en dansk myndighed på Færøerne, foreslås  

 reguleret på den måde, at de færøske myndigheder overtager dette personale.
 Lov om lønmodtageres retsstilling ved  

 virksomhedsoverdragelse (virksomhedsoverdragelsesloven), jf.  

 lovbekendtgørelse  

 nr. 710 af 20. august 2002, gælder ikke for Færøerne, jf. lovens § 8.  

 Virksomhedsoverdragelsesloven finder heller ikke anvendelse på overførelse af  

 administrative funktioner mellem offentlige administrative myndigheder, jf.  

 lovens § 1, stk. 2. Dette indebærer bl.a., at loven ikke finder  

 anvendelse for ansatte, der er beskæftiget med myndighedsopgaver.
 Med henblik på at skabe et ensartet retsgrundlag for hele  

 det ikketjenestemandsansatte personale foreslås det imidlertid, at de færøske  

 myndigheder ved lovgivning sikrer, at de pligter og rettigheder, der følger  

 af  

 virksomhedsoverdragelsesloven, finder tilsvarende anvendelse i forbindelse  

 med  

 overtagelsen.
 En sådan lovgivning vil bl.a. indebære, at de færøske  

 myndigheder indtræder i de rettigheder og forpligtelser over for de ansatte,  

 der bestod på overdragelsestidspunktet i henhold til kollektive  

 overenskomster  

 og aftaler, bestemmelser om løn- og arbejdsforhold, der er fastsat eller  

 godkendt af offentlig myndighed, og individuel aftale om løn- og  

 arbejdsforhold.
 En færøsk lovgivning af denne karakter vil endvidere  

 indebære, at afskedigelse som følge af overtagelsen ikke anses for rimeligt  

 begrundet i myndighedens forhold, medmindre afskedigelsen skyldes økonomiske,  

 tekniske eller organisatoriske årsager, der medfører beskæftigelsesmæssige  

 ændringer.
Virksomhedsoverdragelsesloven indeholder herudover bl.a.  

 bestemmelser, der har betydning for de færøske myndigheders tiltrædelse af de  

 kollektive overenskomster, staten har indgået for dette personale.
De færøske  

 myndigheder skal inden for nærmere angivne frister underrette det pågældende  

 fagforbund, hvis de ikke ønsker at tiltræde overenskomsten.
I modsat fald  

 anses  

 de færøske myndigheder for at have tiltrådt overenskomsten.
 De danske myndigheder underretter i rimelig tid inden de  

 færøske myndigheders overtagelse af en sag eller et sagsområde repræsentanter  

 for de ansatte om forskellige forhold af betydning i forbindelse med  

 overtagelsen,  

 f.eks. om datoen for overtagelsen og om følgerne af overtagelsen for de  

 ansatte.
4. Ansatte i visse stillinger Lovforslagets § 6 indeholder en bestemmelse om, at  

 vedkommende minister efter forhandling med de færøske myndigheder kan  

 bestemme,  

 at tjenestemænd i nærmere angivne stillinger ikke skal have pligt til at  

 fortsætte deres tjeneste under de færøske myndigheder.
 Vedkommende minister kan endvidere efter forhandling med de  

 færøske myndigheder bestemme, at bestemmelsen i § 5 om anvendelsen af  

 virksomhedsoverdragelsesloven ikke skal gælde for ansatte i nærmere angivne  

 stillinger.
 Der henvises til bemærkningerne til § 6.
 5. Andre tilfælde af overtagelse af sagsområder  

 m.v.
 Efter § 6 i forslaget til lov om de færøske  

 myndigheders overtagelse af sager og sagsområder kan de færøske myndigheder  

 efter aftale med de danske myndigheder overtage Vágar Lufthavn samt ansvaret  

 for driften heraf.
Det skønnes hensigtsmæssigt, at loven om visse  

 personalemæssige spørgsmål i forbindelse med de færøske myndigheders  

 overtagelse af sager og sagsområder også regulerer personalets forhold ved de  

 færøske myndigheders overtagelse af denne og andre opgaver, der ikke er sager  

 eller sagsområder i hjemmestyrelovens forstand.
Det foreslås derfor, at denne  

 lov skal finde tilsvarende anvendelse ved de færøske myndigheders overtagelse  

 heraf.
 Der henvises til forslaget i § 1, stk. 2, og bemærkningerne  

 hertil.
Det foreslås endvidere, at vedkommende minister efter  

 forhandling med de færøske myndigheder kan bestemme, at loven også skal finde  

 anvendelse ved de færøske myndigheders overtagelse af sagsområder m.v., der  

 har  

 fundet sted før lovens ikrafttræden.
Bestemmelsen tager bl.a. sigte på  

 sagsområdet sikkerhed til søs inden for økonomi- og erhvervsministerens  

 område,  

 der er overtaget som færøsk særanliggende med virkning fra den 1. januar  

 2002.  

 Bestemmelsen vil også finde anvendelse, hvis de færøske myndigheder overtager  

 administrationen af sagsområdet tinglysning, der for tiden administreres af  

 de  

 danske myndigheder (Færøernes Ret).
 Der henvises til lovforslagets § 8, stk. 2, og  

 bemærkningerne hertil.
6. Lovforslagets økonomiske og administrative  

 konsekvenser Lovforslaget regulerer visse personalemæssige spørgsmål i  

 forbindelse med de færøske myndigheders overtagelse af sager og sagsområder i  

 henhold til forslaget til lov om de færøske myndigheders overtagelse af sager  

 og sagsområder.
Der henvises til bemærkningerne til dette lovforslag.
Loven  

 finder tilsvarende anvendelse ved de færøske myndigheders overtagelse af  

 andre  

 opgaver.
De danske myndigheder udbetaler løn og pension m.v. til de  

 tjenestemænd, der opretholder deres ansættelsesforhold til vedkommende danske  

 myndighed.
De færøske myndigheder refunderer løbende de danske myndigheder  

 løn  

 m.v. og en forholdsmæssig del af udgifterne til pension for disse  

 tjenestemænd.
De færøske myndigheder overtager pensioneringen af de  

 tjenestemænd, der overgår til ansættelse som færøske tjenestemænd.
De danske  

 myndigheder refunderer løbende de færøske myndigheder en forholdsmæssig andel  

 af udgifterne til pension for disse tjenestemænd.
Lovforslaget har ikke økonomiske eller administrative  

 konsekvenser for erhvervslivet.
Lovforslaget har ingen miljømæssige  

 konsekvenser og indeholder ikke EU-retlige aspekter.
 7. Hørte myndigheder m.v.
 Lovforslaget har været i høring  

 hos:
Færøernes landsstyre Grønlands hjemmestyre Højesteret Præsidenterne for Østre og Vestre  

 Landsret Domstolsstyrelsen.
 Lovforslaget har endvidere været i høring hos  

 Centralorganisationernes Fællesudvalg, Statsansattes Kartel, Stats- og  

 Kommunalt Ansattes Forhandlingsfællesskab, Akademikernes Centralorganisation,  

 Den Danske Dommerforening og Dommerfuldmægtigforeningen.
Sammenfattende skema Positive konsekvenser/ mindre udgifter Negative konsekvenser/ merudgifter Økonomiske konsekvenser for stat, kommuner og  

 amtskommuner De danske myndigheder udbetaler løn og pension m.v. til  

 tjenestemænd, der opretholder deres ansættelsesforhold til vedkommende danske  

 myndighed.
De færøske myndigheder refunderer løn m.v. og en forholdsmæssig  

 andel af udgiften til pension.
De færøske myndigheder overtager  

 pensioneringen  

 af tjenestemænd, der overgår til ansættelse som færøske tjenestemænd.
Staten  

 refunderer en forholdsmæssig andel af udgiften til pension.
Lovforslaget har  

 ingen økonomiske konsekvenser for kommuner eller amtskommuner.
Ingen Administrative konsekvenser for stat, kommuner og amtskommuner Lovforslaget har konsekvenser for statens administration  

 af løn og pension til ansatte på områder, der overtages af de færøske  

 myndigheder.
Lovforslaget har ingen administrative konsekvenser for kommuner  

 eller amtskommuner.
Ingen Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 Efter forslaget i  

  

 stk.  

 1  

  

 finder loven anvendelse på visse personalemæssige spørgsmål i forbindelse  

 med de færøske myndigheders overtagelse af sager og sagsområder efter det  

 samtidig fremsatte forslag til lov om de færøske myndigheders overtagelse af  

 sager og sagsområder.
Det foreslås i  

  

 stk. 2  

  

 ,  

 at loven skal finde tilsvarende anvendelse ved de færøske myndigheders  

 overtagelse af andre opgaver.
Bestemmelsen omfatter således også opgaver, der  

 ikke er sager eller sagsområder i hjemmestyrelovens forstand, f.eks. driften  

 af  

 Vágar Lufthavn.
Til § 2 Efter forslaget i  

  

 stk. 1  

  

 tilbyder de færøske myndigheder de tjenestemænd i staten og folkekirken, som  

 på  

 tidspunktet for de færøske myndigheders overtagelse af en sag eller et  

 sagsområde gør tjeneste inden for det pågældende sagsområde m.v. ved en dansk  

 myndighed på Færøerne, ansættelse som færøske tjenestemænd på de for færøske  

 tjenestemænd gældende løn-, ansættelses- og pensionsvilkår.
De færøske  

 myndigheder  

 vil sikre, at de pågældende tjenestemænd på overgangstidspunktet ikke lider  

 nogen lønnedgang.
Tilbuddet gælder indtil 2 år efter de færøske myndigheders  

 overtagelse af sagen eller sagsområdet.
 De færøske myndigheder har oplyst, at de er indstillede på  

 at drøfte den nærmere udformning af tilbuddet om ansættelse som færøsk  

 tjenestemand med vedkommende danske centralorganisation, inden de konkrete  

 tilbud fremsættes over for de pågældende tjenestemænd.
 Hvis en tjenestemand søger og får en anden stilling under  

 de færøske myndigheder end den, den pågældende var ansat i ved de færøske  

 myndigheders overtagelse af sagen eller sagsområdet, vil tjenestemanden ikke  

 være omfattet af denne lov.
Efter den foreslåede bestemmelse i  

  

 stk. 2  

  

 vil tjenestemænd, der ikke ønsker at overgå til  

 ansættelse som færøske tjenestemænd, opretholde ansættelsesforholdet til  

 vedkommende danske myndighed.
De vil fortsat oppebære løn og pension efter  

 den  

 danske tjenestemandslovgivning m.v., ligesom de fortsat vil være  

 repræsenteret  

 af de centralorganisationer, der har indgået en hovedaftale med staten, jf.  

 bekendtgørelse nr. 515 af 28. november 1969 af hovedaftale i henhold til lov  

 nr. 291 af 18. juni 1969 om tjenestemænd i staten, folkeskolen og  

 folkekirken.
Tjenestemænd, der opretholder deres ansættelsesforhold til  

 vedkommende danske myndighed, har efter forslaget i  

  

 stk. 3  

  

 pligt til at fortsætte deres tjeneste under de færøske  

 myndigheder.
Disse tjenestemænd vil blive udlånt til de færøske myndigheder  

 med  

 henblik på at fortsætte tjenesten under de færøske myndigheder.
 Vedkommende færøske myndighed kan efter finansministerens  

 nærmere bestemmelse indgå aftaler, der vedrører ansættelsesvilkår for  

 tjenestemænd, som i henhold til stk. 3 fortsætter deres tjeneste under de  

 færøske  

 myndigheder, jf. forslaget i § 7.
 Det er for at tydeliggøre retsstillingen fundet  

 hensigtsmæssigt i selve lovteksten at medtage en bestemmelse om, at  

 tjenestemænd, der opretholder deres ansættelsesforhold til vedkommende danske  

 myndighed, ikke har krav på rådighedsløn, ventepenge eller pension som følge  

 af  

 de færøske myndigheders overtagelse af sagen eller sagsområdet og må  

 acceptere  

 de forandringer i deres tjenesteforretningers omfang og beskaffenhed, som  

 følger af overtagelsen, jf.  

  

 stk. 4  

  

 og  

  

 5.
Udlån til de færøske myndigheder vil således ikke i sig  

 selv være en forflyttelse af tjenestemændene.
De pågældende tjenestemænd vil  

 derfor ikke kunne kræve sig afskediget med ventepenge, rådighedsløn eller  

 pension som følge af udlånet til de færøske myndigheder.
 Gennemførelsen af denne lov giver ikke adgang til at  

 foretage sådanne ændringer i de pågældendes løn- og andre ansættelsesvilkår,  

 som ville have karakter af en forflyttelse, uden at de pågældende vil kunne  

 kræve sig afskediget med rådighedsløn/ventepenge og pension efter de herom  

 gældende regler.
 De pågældende stillinger vil ved ledighed blive nedlagt som  

 danske tjenestemandsstillinger.
 Efter den foreslåede bestemmelse i § 6 kan vedkommende  

 minister efter forhandling med de færøske myndigheder bestemme, at § 2,  

 stk. 3-5, ikke skal gælde for ansatte i nærmere angivne stillinger.
Til § 3 Det følger af bestemmelsen, at de færøske myndigheder  

 løbende refunderer de danske myndigheders udgifter til løn, herunder  

 eventuelle  

 senere udgifter til ventepenge og rådighedsløn, til de tjenestemænd, der  

 udlånes  

 til de færøske myndigheder.
Det følger endvidere, at de færøske myndigheder  

 løbende refunderer en forholdsmæssig andel af de danske myndigheders udgifter  

 til pension til disse tjenestemænd opgjort efter forholdet mellem den  

 oparbejdede  

 pensionsalder henholdsvis før og efter de færøske myndigheders overtagelse af  

 sagen eller sagsområdet.
 De nærmere retningslinjer for den praktiske gennemførelse  

 af refusionen forudsættes fastsat ved aftale mellem finansministeren og de  

 færøske myndigheder.
Til § 4 Refusionen mellem de danske og færøske myndigheder af  

 udgifterne til pension til de tjenestemænd, der i henhold til § 2,  

 stk. 1, overgår til ansættelse som færøske tjenestemænd, foreslås  

 opgjort  

 som en forholdsmæssig andel af udgifterne til pension efter forholdet mellem  

 den oparbejdede pensionsalder henholdsvis før og efter de færøske  

 myndigheders  

 overtagelse af sagen eller sagsområdet.
 Refusionen sker således i overensstemmelse med principperne  

 i aftalen af 6. februar 1981 med tillæg af 26. april 1989 om deling mellem  

 staten og Færøernes landsstyre af udgifter til pension m.v. til tjenestemænd  

 i  

 staten, der i forbindelse med opgaveomlægninger er blevet ansat eller  

 overført  

 til tjeneste under landsstyret eller Færøernes Specialskole.
 De nærmere retningslinjer for den praktiske gennemførelse  

 af refusionen forudsættes fastsat ved aftale mellem finansministeren og de  

 færøske myndigheder.
Til § 5 Det foreslås, at de færøske myndigheder overtager det  

 ikketjenestemandsansatte personale, som på tidspunktet for de færøske  

 myndigheders overtagelse af en sag eller et sagsområde gør tjeneste inden for  

 det pågældende sagsområde m.v. ved en dansk myndighed på Færøerne.
 Det foreslås endvidere, at de færøske myndigheder ved  

 lovgivning sikrer, at de pligter og rettigheder, der følger af lov om  

 lønmodtageres retsstilling ved virksomhedsoverdragelse  

 (virksomhedsoverdragelsesloven), jf. lovbekendtgørelse nr. 710 af 20. august  

 2002, finder tilsvarende anvendelse i forbindelse med overtagelsen.
Forslaget indebærer bl.a., at de pågældende overgår til  

 ansættelse hos de færøske myndigheder.
Endvidere vil den omhandlede  

 lovgivning  

 regulere de færøske myndigheders tiltrædelse af de overenskomster, staten har  

 indgået.
Der henvises til pkt. 3 i de almindelige bemærkninger.
 Der er enighed mellem de danske og færøske myndigheder om,  

 at den færøske lovgivning skal træde i kraft samtidig med loven om de færøske  

 myndigheders overtagelse af sager og sagsområder og loven om visse  

 personalemæssige spørgsmål i forbindelse med de færøske myndigheders  

 overtagelse af sager og sagsområder.
 Vedkommende minister kan efter forhandling med de færøske  

 myndigheder bestemme, at bestemmelsen ikke skal gælde for ansatte i nærmere  

 angivne stillinger, jf. lovforslagets § 6.
Til § 6 Det foreslås, at vedkommende minister efter forhandling med  

 de færøske myndigheder kan bestemme, at § 2,  

 stk. 3-5,  

 og § 5 ikke skal  

 gælde for ansatte i nærmere angivne stillinger.
Bestemmelsen tager bl.a. sigte på ansatte i visse  

 stillinger inden for politi og retsvæsen.
Bestemmelsen omfatter ansatte, som  

 af  

 retlige eller andre grunde ikke bør pålægges pligt til at fortsætte tjenesten  

 under de færøske myndigheder.
Bestemmelsen kan også anvendes i tilfælde, hvor  

 de færøske myndigheder finder, at stillingen bør varetages af en person, der  

 ikke er udlånt, men ansat under de færøske myndigheder.
 Vedkommende minister kan betinge sig, at de færøske  

 myndigheder løbende refunderer eventuelle merudgifter til rådighedsløn,  

 ventepenge eller pension til tjenestemænd, der på foranledning af de færøske  

 myndigheder undtages fra pligten til fortsat at gøre tjeneste under de  

 færøske  

 myndigheder, og som det som følge heraf måtte blive nødvendigt at afskedige.
Tjenestemænd, der i medfør af bestemmelsen undtages fra  

 pligten til at fortsætte tjenesten under de færøske myndigheder, opretholder  

 deres ansættelsesforhold til vedkommende danske myndighed, jf. § 2,  

 stk. 2. Der sker ikke ændringer i dette ansættelsesforhold som følge af,  

 at de undtages fra den nævnte pligt.
Det indebærer bl.a., at de vil kunne  

 pålægges at overtage en anden stilling eller afskediges i samme omfang som  

 hidtil.
Der vil i den forbindelse kunne opstå spørgsmål om krav på  

 rådighedsløn  

 eller ventepenge m.v.
Ikketjenestemandsansatte, der i medfør af bestemmelsen  

 undtages fra § 5, opretholder ligeledes deres ansættelsesforhold til  

 vedkommende danske myndighed.
Der sker ikke ændringer i dette  

 ansættelsesforhold  

 som følge af, at de undtages fra den nævnte bestemmelse.
Det forudsættes, at  

 de  

 danske og færøske myndigheder aftaler de nærmere vilkår, herunder refusion af  

 lønudgifter m.v., hvis de pågældende udlånes med henblik på at fortsætte  

 tjenesten under de færøske myndigheder.
Til § 7 Det foreslås, at vedkommende færøske myndighed efter  

 finansministerens nærmere bestemmelse kan indgå aftaler, der vedrører  

 ansættelsesvilkår for tjenestemænd, som i henhold til § 2, stk. 3, fortsætter  

 deres tjeneste under de færøske myndigheder.
Bestemmelsen indebærer, at  

 finansministeren kan delegere kompetencen til at indgå aftaler om løn- og  

 andre  

 ansættelsesvilkår i henhold til tjenestemandslovgivningens regler herom for  

 disse tjenestemænd til vedkommende færøske myndighed.
Til § 8 Det foreslås i  

  

 stk. 1  

  

 ,  

 at loven træder i kraft den 29. juli 2005 samtidig med den foreslåede lov om  

 de  

 færøske myndigheders overtagelse af sager og sagsområder.
Det foreslås i  

  

 stk. 2  

  

 endvidere, at vedkommende minister efter forhandling med de færøske  

 myndigheder  

 kan bestemme, at loven også skal finde anvendelse ved de færøske myndigheders  

 overtagelse af sager og sagsområder og af andre opgaver, der har fundet sted  

 før lovens ikrafttræden.
I den forbindelse kan vedkommende minister efter  

 forhandling med de færøske myndigheder forlænge den 2-års-frist, der er nævnt  

 i  

 lovforslagets § 2, stk. 1, 2. pkt.
Bestemmelsen tager bl.a. sigte på sagsområdet sikkerhed til  

 søs inden for økonomi- og erhvervsministerens område.
Efter aftalen af 30.  

 oktober 2001 mellem den danske regering og Færøernes landsstyre er dette  

 sagsområde  

 overtaget som færøsk særanliggende i medfør af hjemmestyrelovens § 2 med  

 virkning fra den 1. januar 2002. Det fremgår af aftalen, at Færøernes  

 landsstyre  

 er rede til at beskæftige de ansatte i den færøske afdeling af  

 Søfartsstyrelsen  

 på samme løn- og ansættelsesvilkår, som er gældende på  

 overtagelsestidspunktet.  

 Det fremgår endvidere af aftalen, at den danske regering vil tage skridt til  

 at  

 gennemføre lovgivning vedrørende tjenestemændenes og de øvrige ansattes  

 forhold.
Aftalen indeholder desuden bestemmelser om deling og refusion af  

 pensionsudgifter, der svarer til lovforslaget.
Den i aftalen nævnte lovgivning har afventet generelle  

 overvejelser vedrørende lovgivning om personaleforholdene på sagsområder, der  

 overtages af de færøske myndigheder.
Det er derfor aftalt mellem  

 Søfartsstyrelsen,  

 det færøske landsstyre og de pågældende medarbejdere, at medarbejderne på  

 frivillig basis indtil videre er udlånt til landsstyret med henblik på at  

 gøre  

 tjeneste i den færøske  

 søfart  

 sadministration.
Bestemmelsen vil også finde anvendelse, hvis de færøske  

 myndigheder overtager administrationen af sagsområdet tinglysning.
Dette  

 sagsområde, der er et særanliggende opført på hjemmestyrelovens liste A, er  

 overtaget af de færøske myndigheder efter hjemmestyrelovens § 2, men  

 administreres af de danske myndigheder (Færøernes Ret).
