 I medfør af § 1, stk. 1 og 2, § 4, § 22, stk. 1 og 2 og § 24 i lov om  

 administration af Det Europæiske Økonomiske Fællesskabs forordninger om  

 markedsordninger for landbrugsvarer m.v., jf. lovbekendtgørelse nr. 414 af  

 13. juni 1990, som ændret ved lov nr. 265 af 6. maj 1993, fastsættes:
 § 1.  Denne bekendtgørelse vedrører ydelse af  

 godtgørelse for definitivt ophør med mælkeproduktionen i medfør af det  

 Europæiske Økonomiske Fællesskabs forordninger herom.
 § 2.  Ansøgning om godtgørelse skal af producenten  

 indsendes til Danske Mejeriers Mælkeudvalg, Frederiks Alle 22, 8000 Århus C,  

 på et skema, der rekvireres hos dette.
 Stk. 2.  Danske Mejeriers Mælkeudvalg videresender  

 ansøgningerne til EF-direktoratet, der træffer afgørelse i sagerne og  

 varetager administrationen iøvrigt.
 § 3.  Ansøgerne skal forpligte sig til definitivt  

 ophør med mælkeproduktionen senest den 27. marts 1994.
 Stk. 2.  Godtgørelse kan ydes for ansøgers mælkekvote  

 med fradrag af de referencemængder, der følger af Kommissionens forordning  

 (EØF) Nr. 2491/93, artikel 1, stk. 1.
 Stk. 3.  Ansøgning om godtgørelse for en kvote, som er  

 tilknyttet et areal omfattet af en forpagtningskontrakt, kan kun imødekommes,  

 hvis bortforpagteren skriftligt har godkendt, at ansøgningen omfatter denne  

 kvote.
 Stk. 4.  Ansøgning fra sammenslutninger af fysiske eller  

 juridiske personer skal underskrives af samtlige deltagere i  

 sammenslutningen.
 § 4.  Ansøgninger om godtgørelse skal være  

 Mælkeudvalget i hænde senest den 20. februar 1994. Ansøgning om godtgørelse  

 imødekommes i den rækkefølge, hvormed de modtages.
Stk. 2.  Ansøgninger, der er modtaget samme dag, anses  

 for modtaget samtidig.
Hvis ikke samtlige ansøgninger, der er modtaget  

 samtidig, kan imødekommes, prioriteres ansøgningerne efter ansøgers alder  

 således, at den ældre ansøger imødekommes frem for den yngre.
I tilfælde af,  

 at ansøger er en sammenslutning af personer, er den ældste persons alder  

 afgørende.
 Stk. 3.  Ansøgninger om ydelse af godtgørelse i henhold  

 til de i § 1 nævnte forordninger kan kun imødekommes i det omfang,  

 ansøgningerne kan finansieres inden for det beløb, der stilles til rådighed  

 efter Rådets forordning (EØF) nr. 1560/93.
 Stk. 4.  Ansøgere vil få meddelelse om, hvorvidt  

 ansøgningen er accepteret senest den 15. marts 1994.
 § 5.  Godtgørelsen udgør 1,25 kr./kg kvote med  

 udbetaling inden udgangen af april måned 1994.
 § 6.  Plantedirektoratet foretager kontrol med  

 overholdelse af de i § 1 nævnte ordningers overholdelse.
 § 7.  Overtrædelse af bestemmelser i denne  

 bekendtgørelse straffes efter reglerne i kap. 5 i lov om administration af  

 Det Europæiske Fællesskabs forordninger om markedsordninger for  

 landbrugsvarer m.v., jf. lov nr. 414 af 13. juni 1990, som ændret ved lov nr.  

 265 af 6. maj 1993.
 § 8.  Afgørelser truffet af EF direktoratet i henhold  

 til denne bekendtgørelse kan af ansøgeren indbringes for  

 Landbrugsministeriet, Departement, inden 4 uger efter, at afgørelsen er  

 meddelt klageren.
 § 9.  Bekendtgørelsen træder i kraft den 30. november  

 1993.
