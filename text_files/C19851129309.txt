 Direktoratet fastsætter herved følgende regler om anbringelse, visitation  

 og registrering af personer, der midlertidigt indsættes i arresthus eller  

 Københavns fængsler med henblik på fremstilling for fogeden, skattevæsenet,  

 overøvrigheden m.v.
 § 1.  De pågældende skal fortrinsvis anbringes i et  

 besøgslokale, undervisningslokale eller lignende venterum.
Stk. 2.  Anbringelse i opholdsrum for indsatte bør dog  

 ske, såfremt opholdet medfører overnatning.
Ved overnatning forstås ophold,  

 der forventes at blive af mindst 4 timers varighed i tiden efter kl. 24.00.
 Stk. 3.  Anbringelse i opholdsrum for indsatte kan i  

 øvrigt kun ske, såfremt anden anbringelse ikke er mulig, eller ordens- eller  

 sikkerhedshensyn i det enkelte tilfælde taler derfor.
 Stk. 4.  De pågældende må ikke anbringes sammen med  

 indsatte, medmindre ganske særlige omstændigheder taler for sådan  

 anbringelse.
 § 2.  Ved indsættelsen foretages eftersyn af indholdet  

 af lommer, medbragte tasker og lignende.
Stk. 2.  Eftersynet bør gennemføres ved, at den  

 pågældende opfordres til at fremvise de effekter, som vedkommende har i  

 lommerne, samt indholdet af eventuelle tasker, pakker og lignende.
Nægter den  

 pågældende at medvirke til eftersynet, kan dette foretages af personalet.
Stk. 3.  Effekter, som den pågældende ikke bør være i  

 besiddelse af under opholdet, kan tages i bevaring.
Tilsvarende gælder med  

 hensyn til eventuelle medbragte tasker m.v.,såfremt den pågældende nægter at  

 medvirke til eftersynet.
 Stk. 4.  Visitation kan i øvrigt kun foretages, såfremt  

 den pågældende undtagelsesvis har været anbragt i fællesskab med indsatte,  

 eller ordens- eller sikkerhedshensyn i det enkelte tilfælde taler derfor.
§ 3.  De pågældende indføres i arrestjournalen med  

 angivelse af navn og fødselsdato.
I rubrikken »Indsættelsesgrund«  

 anføres »Fremstilling for fogeden« (skattevæsenet, overøvrigheden  

 m.v.).
 § 4.  Cirkulæret træder i kraft den 1. juli 1985.
 Stk. 2.  Samtidig ophæves direktoratets skrivelser af  

 23. juni og 7. juli 1969 om visitation af personer, der indsættes i  

 arresthusene og Københavns fængsler med henblik på fremstilling for fogeden.
 E.B.
J.
Waagensen (Til arresthusene og Københavns fængsler).
