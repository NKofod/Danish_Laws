Betænkning afgivet af Kommunaludvalget  

 den 13. december 1999 Betænkning over Forslag til lov om ændring af lov om  

 beskatning til kommunerne af faste ejendomme, lov om lån til betaling  

 af ejendomsskatter og tinglysningsafgiftsloven (Kommunalt samarbejde på  

 ejendomsskatteområdet, ændring af afgiftspligt for visse  

 dokumenter) Udvalget har behandlet lovforslaget i nogle møder  

 og har herunder stillet spørgsmål til indenrigsministeren, som  

 denne har besvaret skriftligt og mundtligt.
 Der er af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et flertal (Socialdemokratiets, Venstres, Det  

 Konservative Folkepartis, Centrum-Demokraternes, Det Radikale Venstres og  

 Frihed 2000´s medlemmer af udvalget) lovforslaget til vedtagelse  

 uændret.
 Et mindretal (Socialistisk Folkepartis og Dansk  

 Folkepartis medlemmer af udvalget) indstiller lovforslaget til  

vedtagelse med de stillede ændringsforslag.
Ændringsforslag Af	et mindretal (SF), tiltrådt af et mindretal  

 (DF):
a Ændringsforslag om deling af lovforslaget 1) Lovforslaget deles i to lovforslag med følgende  

 titler og indhold:
 A. »Forslag til lov om ændring af  

 lov om beskatning til kommunerne af faste ejendomme og lov om lån til  

 betaling af ejendomsskatter. (Kommunalt samarbejde på  

 ejendomsskatteområdet) « omfattende § 1 og §  

 2.
 B. »Forslag til lov om ændring af  

 tinglysningsafgiftsloven og lov om lån til betaling af ejendomsskatter.  

 (Ændring af afgiftspligt for visse dokumenter)« omfattende § 3 og § 4.
b Ændringsforslag til det under A nævnte  

 lovforslag Ny paragraf 2) Efter § 2 indsættes som ny paragraf:
» Loven træder i kraft den 1. marts 2000.« c Ændringsforslag til det under B nævnte  

 lovforslag Ny paragraf 3) Efter § 3 indsættes som ny paragraf:
» I lov om lån til betaling af ejendomsskatter, jf.  

 lovbekendtgørelse nr. 575 af 24. juni 1994, foretages følgende  

 ændring:
1.	§ 9 ophæves.« Bemærkninger Til nr. 1-3 Efter forslagsstillernes opfattelse er det ikke  

 hensigtsmæssigt at hastebehandle lovforslag, når der ikke er  

 presserende grund til det, med den følge, at udvalget ikke engang kan  

 få lejlighed til at tage stilling til eventuelt indkomne  

 høringssvar.
Lovforslaget foreslås derfor opdelt i 2: en del,  

 som berører indefrosne ejendomsskatter for pensionister, og som  

 forslagsstillerne er enige i bør træde i kraft 1. januar 2000,  

 og en del om kommunalt samarbejde på ejendomsskatteområdet, som  

 foreslås til ikrafttræden 1. marts 2000, så der er god tid  

 til udvalgsbehandlingen.
Klaus Hækkerup (S) nfmd.  

  Erling Christensen (S)  Holger Graversen (S)  

  Karen J.
Klint (S)  Lars Kramer Mikkelsen (S)  

  Anni Svanholt (SF) Ebbe Kalnæs (CD)  

  Dorit Myltoft (RV)  Kristen Touborg (SF)  

  Else Winther Andersen (V)  

  Inge Dahl-Sørensen (V)  Harald Kjøller (V)  

  Jens Vibjerg (V) Knud Erik Kirkegaard (KF)  

 fmd.  Henning Grove (KF)  

  Christian H.
Hansen (DF)  

  Thorkild B.
Fransgaard (FRI) Enhedslisten og Kristeligt Folkeparti havde ikke medlemmer  

 i udvalget.
