Ansøger havde ved erhvervelsen af ejendom nr. 2 overskredet 70  

 ha-grænsen.
Der meddeltes påbud om genafhændelse, medmindre der skete salg af  

 jord til en nabo med fortrinsstiling til supplerings-jord De har i skrivelse af 6. december 1989 (Deres j.nr. 22.103-26) på vegne  

 Deres klienter Ove og Solveig Haugaard påklaget den af Jordlovsudvalget i  

 skrivelse af 13. november 1989 trufne afgørelse, hvorved der meddeltes afslag  

 på ansøgning om tilladelse til erhvervelse af landbrugsejendommen  

 » Vester Mølbak« matr.nr.  2l  Aalborggaard, Torslev m.fl. med  

 dispensation fra § 16, stk. 3, nr. 5, i landbrugsloven (Landbrugsministeriets  

 bekendtgørelse nr. 504 af 17. juli 1989).
 » Vester Mølbak« er af areal 35,8634 ha.
Solveig Haugaard har adkomst på halvdelen af landbrugsejendommen  

 » Gersholt«, matr. nr.  1a  Gersholt, Torslev m.fl. af areal  

 105,3549 ha.
Afstanden mellem » Gersholt« og  

 » Vester Mølbak« er ca. 1,5 km.
 Jordlovsudvalget meddelte samtidig med afslaget, at man ville være  

 indstillet på at frafalde genafhændelsespåbuddet, hvis det inden 6 måneder  

 blev dokumenteret, at 17 ha af ejendommen var afhændet til  

 naboen Asger Christensen til sammenlægning med dennes landbrugsejendom  

 » Lindholm«, matr. nr. 1 6a  Den mellemste Del, Torslev m.fl.
Jordlovsudvalgets afgørelse forudsatte, at Asger Christensens besætning  

 udgør 90,8 dyreenheder.
Det fremgår desuden af sagen, at man har forudsat, at  

 arealet til hans bedrift udgør ca. 28 ha, og at der kan udspredes gødning fra  

 2 dyreenheder pr. ha., således at arealbehovet udgør ca. 45 ha.
De anfører i Deres klageskrivelse, at der efter Deres mening ikke er  

 foretaget en tilstrækkelig undersøgelse af størrelsen af Asger Christensens  

 besætning.
De gør opmærksom på, at den af ham opgjorte besætning efter Deres  

 opfattelse ikke stemmer med oplysninger fra Sæby kommune og med de over for  

 mejeriet og slagteriet afgivne oplysninger.
På grundlag af sidstnævnte  

 oplysninger er det Deres opfattelse, at Asger Christensens arealbehov kan  

 beregnes til ca. 34 ha, idet det dog er Deres klienters opfattelse, at der  

 muligvis slet ikke er tale om noget yderligere arealbehov.
De påpeger,  

 at Asger Christensen har lejet et areal på 5 ha.
Endelig anfører De,  

 at Asger Christensens ejendom er et kvægbrug ifølge Miljøministeriets  

 bekendtgørelse nr. 568 af 22. september 1988, og at der således kan udbringes  

 husdyrgødning fra 2,3 dyreenheder pr. ha.
 Jordlovsudvalget har i anledning af Deres klage dels  

 anmodet Asger Christensen om forskellige yderligere oplysninger og dels  

 anmodet det stedlige medlem, Kresten Madsen, om en fornyet udtalelse.
Ved skrivelse af 12. januar 1990 har advokat Henrik Skaarup på vegne  

 af Asger Christensen opgjort besætningen til 50 køer, 80 stk. opdræt og 160  

 grise og på denne baggrund beregnes besætningen til 92,7 dyreenheder.  

 Advokat Henrik Skaarup anfører, at der ikke kan lægges vægt på Sæby kommunes  

 oplysninger om besætningsstørrelsen, der betegnes som uaktuelle.
Størrelsen  

 af ejendommen opgøres til 27,8 ha.
Det stedlige medlem af Jordlovsudvalget, Kresten Madsen, har den 16.  

 januar 1990 opgjort besætningen til 50 køer, 10 kælvekvier, 44 stk. opdræt og  

 160 slagtesvin og har på denne baggrund opgjort besætningen til 90,4  

 dyreenheder og beregnet arealbehovet til 39,3 ha, idet det nu forudsættes, at  

 der kan udspredes gødning fra 2,3 dyreenheder pr. ha.
Suppleringsbehovet  

 opgøres nu til 11,5 ha, idet ejendommens størrelse sættes til 27,8 ha.
I skrivelse til Jordbrugsdirektoratet af 16. januar 1990 har Ove Haugaard  

 henledt opmærksomheden på, at kvier, der ikke har kælvet, bør regnes som  

 opdræt, og ikke som sket ved Kresten Madsens opgørelse som køer.
Han  

 kritisere, at der ikke er sket en egentlig optælling af besætningen, og  

 anfører, at arealet af Asger Christensens ejendom udgør godt 29 ha.  

 Efter Ove Haugaards opfattelse er suppleringskravet 7,4 ha.
Ved Landbrugsministeriets skrivelse af 15. marts 1990 har man redegjort  

 nærmere for praksis med hensyn til fortrinsstilling til suppleringsjord og på  

 denne baggrund anmodet det stedlige medlem af Jordlovsudvalget om at foretage  

 en fornyet opgørelse.
Parternes advokater er underrettet herom og samtidig  

 gjort bekendt med parternes ovennævnte indlæg i sagen.
Det anføres i  

 Landbrugsministeriets skrivelse, at den besætningsstørrelse, der efter  

 praksis lægges til grund ved bedømmelsen af spørgsmål om fortrinsstilling til  

 suppleringsjord, er den gennemsnitlige besætningsstørrelse, som stabilt har  

 været opretholdt på den pågældende ejendom i tiden forud for den erhvervelse,  

 som kan begrunde en fortrinsstilling.
Det stedlige medlem af  

 Jordlovsudvalget, Kresten Madsen, har i skrivelse hertil af 22. marts 1990  

 oplyst, at han sammen med jordbrugskommissionens viceformand Magnus Kaasgaard  

 har optalt besætningen og opgjort denne til 50 køer og en tyr, 67 stk. opdræt  

 og 160 slagtesvin i løbende produktion svarende til en årsproduktion på 480  

 stk.
Landbrugsministeriet har ved henvendelse til Sæby kommunes  

 ejendomsbeskatningskontor fået oplyst størrelsen af Asger Christensen samlede  

 ejendom til 28,3394 ha.
 Landbrugsministeriet skal bemærke følgende:
 Landbrugslovens regler vedrørende fortrinsstilling til suppleringsjord i  

 forbindelse med erhvervelse af ejendom nr. 2 findes i landbrugslovens § 18,  

 stk. 6, sammenholdt med § 16 og § 13. Det bemærkes for en ordens skyld, at  

 reglerne senest er ændret ved lov nr. 381 af 7. juni 1989 med ikrafttræden 1.  

 september 1989, men at de pågældende ændringer ikke ses at have nogen  

 betydning for afgørelsen af den foreliggende sag.
Landbrugsministeriet finder ikke, at der siden Jordlovsudvalgets afgørelse  

 af 13. november 1989 er fremkommet yderligere oplysninger, som ændrer  

 grundlaget for den trufne afgørelse.
Imidlertid indebærer de af  

 Miljøministeriet fastsatte regler om udspredning af husdyrgødning i  

 overensstemmelse med det af Dem anførte, at der kan udspredes gødning fra 2,3  

 dyreenheder pr. ha på Asger Christensens ejendom, idet hans bedrift anses for  

 et kvægbrug.
Der henvises herved til Miljøministeriets bekendtgørelse nr. 568  

 af 22. september 1988, § 2, nr. 8, og § 25, stk. 1. Dette medfører en  

 reduktion i arealbehovet på ca. 6 ha.
 Landbrugsministeriet stadfæster således Jordlovsudvalgets afgørelse,  

 idet Asger Christensens fortrinsstilling til suppleringsjord dog begrænses  

 til at vedrøre ca. 11 ha.
Der meddeles således Ove og Solveig Haugaard påbud om at genafhænde  

 landbrugsejendommen matr. nr.  2l  Aalborggaard, Torslev m.fl., idet fristen  

 for genafhændelse fastsættes til 6 måneder fra nærværende skrivelses dato.  

 Genafhændelsespåbuddet kan bortfalde, hvis det inden for fristen  

 dokumenteres, at ca. 11 ha af ejendommen er afhændet til  

 naboen Asger Christensen til sammenlægning med dennes landbrugsejendom matr.  

 nr. 1 6a  Den mellemste Del, Torslev m.fl., eller det dokumenteres,  

 at Asger Christensen har undladt at acceptere et tilbud om erhvervelse af et  

 sådant areal på rimelige vilkår, herunder med en passende arronderingsmæssig  

 beliggenhed i forhold til hans ejendom.
Det bemærkes for en ordens skyld, at  

 den af Asger Christensen tilbudte pris på 28.000 kr. pr. ha ikke ses at have  

 givet Dem eller jordlovsmyndighederne anledning til bemærkninger, og at  

 prisen således forudsættes fastsat til dette beløb.
 P.M.V.
 e.b.
