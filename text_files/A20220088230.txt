Lov om ændring af lov om folkeskolen, lov om kommunal indsats for unge under 25 år og forskellige andre love (Fremtidigt evaluerings- og bedømmelsessystem i folkeskolen m.v.) VI MARGRETHE DEN ANDEN, af Guds Nåde Danmarks Dronning, gør vitterligt:
 Folketinget har vedtaget og Vi ved Vort samtykke stadfæstet følgende lov:
§ 1 I lov om folkeskolen, jf. lovbekendtgørelse nr. 1887 af 1. oktober 2021, som ændret bl.a. ved lov nr. 2047 af 14. november 2021 og senest ved § 2 i lov nr. 693 af 24. maj 2022, foretages følgende ændringer:
 1. I § 3 b indsættes før stk. 1 som nye stykker:
»Elever, der viser tegn på specifikke læsevanskeligheder, skal af skolens leder tilbydes en risikotest for ordblindhed senest på 1. klassetrin.
Elever med en ordblind forælder skal tilbydes en risikotest for ordblindhed, medmindre skolens leder efter samråd med elevens forældre, jf. § 54, vurderer, at der ikke er behov herfor.
Risikotest skal gennemføres ved anvendelse af den risikotest for ordblindhed, som Børne- og Undervisningsministeriet stiller til rådighed.
Stk. 2. Forældre har én gang på 1. klassetrin krav på, at der foretages en risikotest for ordblindhed af deres barn.
Kommunalbestyrelsen foretager risikotesten for ordblindhed efter forældrenes anmodning.« Stk. 1 og 2 bliver herefter stk. 3 og 4.
 2. § 3 b affattes således:
»§ 3 b.
Elever skal screenes for læsevanskeligheder på 1. klassetrin ved brug af det klassebaserede screeningsværktøj, som Børne- og Undervisningsministeriet stiller til rådighed.
Stk. 2. Elever, der viser tegn på specifikke læsevanskeligheder, skal af skolens leder tilbydes en risikotest for ordblindhed senest på 1. klassetrin.
Elever med en ordblind forælder skal tilbydes en risikotest for ordblindhed, medmindre skolens leder efter samråd med elevens forældre, jf. § 54, vurderer, at der ikke er behov herfor.
Risikotesten skal gennemføres ved anvendelse af den risikotest for ordblindhed, som Børne- og Undervisningsministeriet stiller til rådighed.
Stk. 3. Forældre har én gang på 1. klassetrin krav på, at der foretages en risikotest for ordblindhed af deres barn.
Kommunalbestyrelsen foretager risikotesten for ordblindhed efter forældrenes anmodning.
Stk. 4. Til elever i grundskolen med læsevanskeligheder, der kan skyldes ordblindhed, skal skolens leder tilbyde, at der foretages en ordblindetest med henblik på at afdække elevens læsevanskeligheder.
Tilbuddet gives fra den 1. marts på 3. klassetrin efter samråd med eleven og forældrene, jf. § 54. Elevens synspunkter skal tillægges passende vægt under hensyntagen til elevens alder og modenhed.
Stk. 5. Forældre har én gang i skoleforløbet fra den 1. marts på 4. klassetrin krav på, at der foretages en ordblindetest af deres barn.
Kommunalbestyrelsen foretager ordblindetesten efter forældrenes anmodning.« 3. Efter § 3 b indsættes:
»§ 3 c.
Elever, der viser tegn på høj begavelse, skal tilbydes en screening for høj begavelse på 1. klassetrin, hvis skolens leder vurderer, at screeningen er relevant.
Tilbuddet kan udskydes til 2. klassetrin, hvis skolens leder vurderer, at elevens modenhed taler herfor.
Screening skal ske ved anvendelse af nationale tjeklister.
Stk. 2. Indikerer screening efter stk. 1, at eleven er højtbegavet, eller hvis skolens leder i helt særlige tilfælde vurderer, at det er relevant, skal eleven tilbydes en anerkendt intelligenstest med henblik på at afdække, om eleven er højtbegavet.
Intelligenstest skal tilbydes via pædagogisk-psykologisk rådgivning eller en tilsvarende funktion i kommunen.« 4. I § 5, stk. 6, 5. pkt., ændres »§ 13, stk. 3« til: »§ 13 a, stk. 1«.
 5. I § 7 a, stk. 2, 1. pkt., ændres »ikkeuddannelsesparate« til: »parate til andre uddannelsesaktiviteter m.v. end gymnasiale uddannelser og erhvervsuddannelser«.
 6. I § 11, stk. 3, indsættes efter »obligatorisk sprogvurdering i starten af børnehaveklassen,«: »herunder anvendelse af det nationale sprogvurderingsredskab,«.
 7. I § 13, stk. 1, 2. pkt., ændres »jf. stk. 3« til: »jf. § 13 a«, og som 3. og 4. pkt. indsættes:
»Forældrene skal have adgang til de anvendte opgaveformuleringer og elevens svar på opgaverne i de lineære test, hvis forældrene anmoder herom.
Børne- og undervisningsministeren kan fastsætte nærmere regler om tidspunktet for forældrenes adgang.« 8. § 13, stk. 3 og 4, ophæves.
 Stk. 5-10 bliver herefter stk. 3-8.
 9. I § 13, stk. 10, der bliver stk. 8, ændres »jf. stk. 7« til: »jf. stk. 5«, »jf. stk. 8« ændres til: »jf. stk. 6«, og »stk. 9« ændres til: »stk. 7«.
 10. I § 13 a indsættes før stk. 1 som nye stykker:
 »Børne- og undervisningsministeren udarbejder obligatoriske test, der skal anvendes som led i den løbende evaluering af eleven, jf. § 13, stk. 2, og øvrige test.
Stk. 2. Børne- og undervisningsministeren fastsætter regler om obligatoriske og øvrige test efter stk. 1, herunder regler om, i hvilke fag og på hvilke klassetrin de obligatoriske test skal afholdes, afviklingen af testene og gennemførelse af testene på særlige vilkår for elever med særlige behov og om, at visse elever kan fritages for at aflægge testene.
Børne- og undervisningsministeren kan fastsætte regler om frivillig anvendelse af testene.
Stk. 3. Børne- og undervisningsministeren kan, før en test tages i brug og ved udskiftning af opgaver, som indgår i en test, udpege grupper af elever til afprøvning af testenes relevans og pålidelighed.« Stk. 1 og 2 bliver herefter stk. 4 og 5.
 11. I § 13 a, stk. 1, der bliver stk. 4, ændres »jf. § 13, stk. 3« til: »jf. stk. 1«.
 12. § 13 b affattes således:
»§ 13 b.
Som led i den løbende evaluering, jf. § 13, stk. 2, skal der for hver elev fra børnehaveklassen til og med 9. klassetrin udarbejdes en meddelelsesbog.
Meddelelsesbogen skal understøtte og kvalificere dialogen mellem skole og hjem og indeholde få, væsentlige fokuspunkter for den enkelte elevs faglige og alsidige udvikling.
 Stk. 2. For elever på 1.-9. klassetrin skal fokuspunkter for den faglige udvikling i fagene dansk og matematik indgå i meddelelsesbogen, jf. stk. 1. For elever i børnehaveklassen skal fokuspunkter for den faglige udvikling i kompetenceområderne sprog og matematisk opmærksomhed indgå i meddelelsesbogen, jf. stk. 1.
Stk. 3. På 7., 8. og 9. klassetrin skal meddelelsesbogen ud over de i stk. 1 og 2 nævnte oplysninger indeholde oplysninger om elevernes overvejelser om uddannelse og de faglige krav til uddannelsen.
Meddelelsesbogen skal tillige indeholde oplysninger om eventuelle særlige målrettede skole- og vejledningsindsatser, der måtte være igangsat.
 Stk. 4. For elever i børnehaveklassen og på 1.-9. klassetrin med udfordringer i skolen skal meddelelsesbogen ud over de i stk. 1-3 nævnte oplysninger indeholde oplysninger om de indsatser og den opfølgning, skolen har iværksat for at imødekomme elevernes udfordringer.
Stk. 5. Meddelelsesbogen skal være skriftlig.
Meddelelsesbogen skal anvendes regelmæssigt og gøres tilgængelig for eleven og forældrene mindst én gang om året.« 13. To steder i § 19 d, stk. 1, udgår »erhvervsrettet«, og efter »uddannelsesperspektiv« indsættes: », jf. lov om kommunal indsats for unge under 25 år«.
 14. To steder i § 19 d, stk. 6, udgår »erhvervsrettet«.
 15. I § 19 h, stk. 2, ændres »§ 13, stk. 1, § 13, stk. 2, § 13, stk. 3 og 4, og § 13 a« til: »§ 13, stk. 1 og 2, og § 13 a«.
 16. I § 19 h, stk. 4, ændres »§ 13, stk. 9 og 10« til: »§ 13, stk. 7 og 8«.
 17. I § 40, stk. 2, nr. 7, 2. pkt., ændres »forældrebetaling eller« til: »forældrebetaling,«, og efter »delvis fri forplejning« indsættes: »eller med differentieret indkomstafhængigt tilskud«.
 18. I § 40, stk. 5, 1. pkt., ændres »§ 40 a, stk. 3« til: »§ 57 d, stk. 5«.
 19. § 40 a affattes således:
»§ 40 a.
Kommunalbestyrelsen gennemfører årligt en skoleudviklingssamtale med skolens leder.
Stk. 2. I samtalen inddrages resultaterne fra obligatoriske test, jf. § 13 a, status på eventuelle udviklingsplaner, jf. § 57 d, stk. 3, og handlingsplaner, jf. § 57 d, stk. 4, og opfølgning på tidligere skoleudviklingssamtaler.« 20. I § 44, stk. 1, 1. pkt., ændres »handlingsplan, jf. § 40 a, stk. 2« til: »handlingsplan, jf. § 57 d, stk. 4«.
21. I § 44, stk. 2, nr. 4, indsættes efter »skole og hjem,«: »om skolens arbejde med meddelelsesbogen, jf. § 13 b, som led i samarbejdet.« 22. § 55 b, stk. 1, affattes således:
»Testresultater, jf. § 13 a, stk. 1 og 2, for den enkelte elev, grupper af elever, hold, klasser, skoler, kommuner og regioner m.v. bortset fra opgørelser på landsplan og testopgaver til brug for øvrige test, som er adaptive test, jf. § 13 a, stk. 1 og 2, er fortrolige, jf. dog § 13, stk. 1.« 23. I § 55 c, 1. pkt., ændres »testene, jf. § 13, stk. 3« til: »testene og øvrige redskaber, jf. kapitel 2«, og i 2. pkt. indsættes efter »test«: »og øvrige redskaber efter 1. pkt.« 24. I § 57 d indsættes efter stk. 1 som nye stykker:
 »Stk. 2. Børne- og undervisningsministeren udtrækker årligt en udviklingsliste over de folkeskoler, der har behov for styrket opmærksomhed på deres udvikling for at undgå vedvarende dårlig kvalitet.
Stk. 3. Kommunalbestyrelsen skal for skoler omfattet af stk. 2 udarbejde en udviklingsplan med initiativer med henblik på forbedring af skolens kvalitet.« Stk. 2 bliver herefter stk. 4.
 25. I § 57 d, stk. 2, der bliver stk. 4, ændres », jf. § 40 a, stk. 2,« til: »med opfølgende initiativer med henblik på at forbedre niveauet i skolevæsenet eller på skolen«.
 26. I § 57 d indsættes efter stk. 2, der bliver stk. 4, som nyt stykke:
»Stk. 5. Handlingsplanen efter stk. 4 skal drøftes på et møde i kommunalbestyrelsen, der tager stilling til handlingsplanen, herunder opfølgning herpå.
Forinden mødet i kommunalbestyrelsen indhentes en udtalelse fra skolebestyrelserne om handlingsplanen.
Kommunalbestyrelsen skal offentliggøre handlingsplanen og skolebestyrelsernes udtalelser herom på internettet.
Oplysninger omfattet af tavshedspligt må ikke offentliggøres.« Stk. 3 bliver herefter stk. 6.
 27. I § 57 d, stk. 3, 1. pkt., der bliver stk. 6, 1. pkt., ændres »jf. stk. 2« til: »jf. stk. 4«.
 28. I § 57 d indsættes som stk. 7:
»Stk. 7. Børne- og undervisningsministeren kan fastsætte nærmere regler om udviklingslisten, herunder om tidspunktet for udtræk af listen, om udvælgelseskriterier og om sagsbehandling og klager i forbindelse med udtræk af listen.« § 2 I lov om kommunal indsats for unge under 25 år, jf. lovbekendtgørelse nr. 1659 af 11. august 2021, foretages følgende ændringer:
 1. I § 2 c, stk. 4, 1. pkt., ændres »ikkeuddannelsesparat« til: »parat til andre uddannelsesaktiviteter m.v. end gymnasiale uddannelser og erhvervsuddannelser«.
 2. I § 2 d, stk. 1, ændres »elevplan« til: »meddelelsesbog«.
 3. § 2 g, stk. 3, 1. pkt., affattes således:
»Kommunalbestyrelsen og skolens leder iværksætter i samarbejde en målrettet vejlednings- og skoleindsats for at understøtte, at eleven kan blive uddannelsesparat til den ønskede uddannelse ved afslutningen af 9. klasse, jf. stk. 2.« 4. I § 2 g, stk. 5, 2. pkt., ændres »eleven er blevet vurderet ikkeuddannelsesparat« til: »eleven ikke er vurderet uddannelsesparat«.
 5. I § 2 g, stk. 10, ændres »som er vurderet ikkeuddannelsesparat efter 9. klasse, og som i løbet af 10. klasse stadig er vurderet ikkeuddannelsesparat« til: »som efter 9. klasse er vurderet parat til andre uddannelsesaktiviteter m.v. end gymnasiale uddannelser og erhvervsuddannelser, og som i løbet af 10. klasse fortsat er vurderet parat til andre uddannelsesaktiviteter m.v. end gymnasiale uddannelser og erhvervsuddannelser«.
 6. I § 10 c, stk. 1, 1. pkt., ændres »ikkeuddannelsesparate« til: »parate til andre uddannelsesaktiviteter m.v. end gymnasiale uddannelser eller erhvervsuddannelser«.
 7. Efter § 10 g indsættes i kapitel 2 a:
»§ 10 h.
For at fremme forsøgs- og udviklingsarbejde om brobygning kan børne- og undervisningsministeren efter ansøgning fra kommunalbestyrelsen godkende forsøg om fravigelse af § 10 a, stk. 3, § 10 d, stk. 1, og § 10 e, stk. 1, i op til 3 år.
Forsøg efter 1. pkt. kan ud over folkeskoler omfatte friskoler, private grundskoler, efterskoler og frie fagskoler samt ungdomsskoler.
Stk. 2. Ansøgning efter stk. 1 skal være modtaget i ministeriet senest den 1. oktober 2022 vedrørende brobygning, der skal finde sted fra skoleåret 2022/23, og senest den 1. april 2023 vedrørende brobygning, der skal finde sted fra skoleåret 2023/24.« § 3 I lov nr. 880 af 12. maj 2021 om velfærdsaftaler på dagtilbudsområdet og folkeskoleområdet foretages følgende ændringer:
 1. I § 9, stk. 4, ændres »§ 13, stk. 5« til: »§ 13, stk. 3«, og »og kapitel 11« til: »§§ 57-57 c, § 57 d, stk. 1-4 og 6, og § 57 e«.
 2. I § 9, stk. 6, ændres »§ 13, stk. 3« til: »§ 13 a, stk. 1«, og »§ 13 b, stk. 6,« og »§ 40 a, stk. 5,« udgår.
§ 4 I lov om kommunale internationale grundskoler, jf. lovbekendtgørelse nr. 599 af 20. maj 2019, som ændret ved lov nr. 2155 af 27. november 2021, foretages følgende ændringer:
 1. I § 8, stk. 1, indsættes efter »undervisningen på«: »8. og«.
 2. I § 8, stk. 1, og to steder i § 8, stk. 2, indsættes efter »afgangseksamen«: », prøve på 8. klassetrin«.
 3. I § 8, stk. 3, ændres »§ 14, stk. 1-6« til: »§ 14, stk. 1-7«, og »folkeskolens 9. klasseprøver« ændres til: »folkeskolens afgangseksamen, prøve på 8. klassetrin og 9.-klasseprøver«.
§ 5 I lov nr. 691 af 24. maj 2022 om kommunale særlige grundskoler for børn og unge, der er fordrevet fra Ukraine, foretages følgende ændringer:
 1. I § 9, stk. 2, 1. pkt., ændres »§ 13, stk. 3« til: »§ 13 a, stk. 1 og 2«.
 2. I § 9, stk. 2, 2. pkt., ændres »§ 13, stk. 1, 2. pkt., § 13 a, stk. 1 og 2« til: »§ 13, stk. 1, 2.-4. pkt., § 13 a, stk. 4 og 5«.
 3. I § 24 indsættes efter »§ 14«: », efter reglerne i folkeskolelovens § 40 a«.
§ 6 Stk. 1. Loven træder i kraft den 1. august 2022, jf. dog stk. 2-4.
 Stk. 2. § 1, nr. 5, og § 2, nr. 1 og 3-6, træder i kraft den 1. oktober 2022.
 Stk. 3. § 1, nr. 3 og 6, træder i kraft den 1. august 2024.
 Stk. 4. § 1, nr. 2, træder i kraft den 1. august 2025.
Givet på Christiansborg Slot, den 21. juni 2022 Under Vor Kongelige Hånd og Segl MARGRETHE R.
