Resumé  


  

 A klagede over afslag på aktindsigt i bilag til en skrivelse fra  

 Industriministeriet (IDM) til Forbrugerstyrelsens direktør.
Aktindsigt blev  

 nægtet med henvisning til, at de udbedte dokumenter havde karakter af intern  

 brevveksling inden for IDM's koncernledelse, der bestod af  

 departementschefen,  

 to afdelingschefer og de 8 styrelseschefer.
 Ombudsmanden udtalte, at en koncernledelse - under visse  

 betingelser og inden for visse grænser - må anerkendes som en del af et  

 ministeriums departement med den konsekvens, at udveksling af dokumenter  

 inden  

 for koncernledelsen og mellem koncernledelsen og departementets øvrige  

 enheder  

 må betragtes som intern i relation til forvaltningsloven § 7. Betingelserne  

 er,  

 at der foreligger klare formelle regler om, hvilke personer der indgår i  

 koncernledelsen eller yder sekretariatsbistand hertil; og det skal være  

 angivet, hvilke spørgsmål koncernledelsen kan eller skal beskæftige sig med.  

 Endvidere skulle brevvekslingen i formen klart fremtræde som stilet til et  

 medlem af koncernledelsen.
 Ombudsmanden fandt på den baggrund ikke grundlag for at kritisere  

 IDM's afslag på aktindsigt, men henstillede til IDM at gennemføre en klarere  

 (formel) markering af, hvornår et dokument vedrørte koncernledelsen, til  

 forskel fra departementets og styrelseschefernes øvrige opgaver. (J. nr.  

 1990-1572-39).
 Aktindsigt i koncernledelses dokumenter.
A's klage vedrører  

 Industriministeriets afslag på at meddele aktindsigt i de bilag, der var  

 vedlagt ministeriets skrivelse af 4. april 1990 til Forbrugerstyrelsens  

 direktør.
Ministeriet afslog aktindsigt under henvisning til bestemmelserne i  

 offentlighedslovens § 7, nr. 2, § 10, nr. 4, (nu § 10, nr. 3) og § 13, stk.  

 1,  

 nr. 6.
Bilagene indeholder  

 rammeudmeldingerne for 1991, det vil sige besparelsesforslagene for hele  

 ministerområdet samt et prisindeks til brug for udarbejdelsen af  

 aktivitetsskemaerne i finanslovforslaget.
Af besparelsesforslagene fremgår,  

 hvilke reduktioner der er indregnet i de udmeldte lønsumrammer for  

 departementet  

 og de enkelte styrelser.
Forbrugerstyrelsens direktør  

 afslog på et ekstraordinært samarbejdsudvalgsmøde i Forbrugerstyrelsen den  

 17.  

 maj 1990 - hvor skrivelsen af 4. april 1990 uden bilag blev fremlagt - at  

 meddele aktindsigt i de nævnte bilag.
Direktøren henviste til, at bilagene  

 indeholdt oplysninger om andre styrelsers forhold.
Direktøren orienterede  

 samtidig om indholdet af bilagene for så vidt angik besparelserne for  

 Forbrugerstyrelsens vedkommende.
I skrivelse af 9. juli 1990  

 anmodede A Industriministeriet om aktindsigt i de omhandlede bilag.
Efter  

 principielle overvejelser afslog ministeriet i skrivelse af 12. oktober 1990  

 aktindsigtsbegæringen med følgende begrundelse:
"I forbindelse med  

 omlægningen af Industriministeriets struktur i 1988 etableredes en  

 koncernledelse bestående af departementschefen, de to afdelingschefer og de 8  

 styrelseschefer.
Inden for ministeriets nye koncernstruktur fik  

 koncernledelsen  

 bl.a. til opgave at fastlægge de overordnede retningslinier for det samlede  

 ministerområdes opgaveprioritering og ressourcefordeling.
I koncernstrukturen  

 indgår tillige en administrationsgruppe, som ligeledes er sammensat af  

 nærmere  

 angivne medarbejdere fra Departementet og de 8 styrelser, og som forbereder  

 koncernledelsens møder.
Industriministeriet finder,  

 at de udbedte dokumenter har en klar karakter af intern brevveksling inden  

 for  

 koncernledelsen.
Koncernledelsen må anses for en departemental enhed til  

 støtte  

 for den overordnede styring og planlægning inden for ministerområdet.  

 Udveksling  

 af dokumenter mellem Departementet og koncernledelsen må derfor anses for  

 intern.
 Da de fremsendte dokumenter  

 samtidig blev ledsaget af en anmodning om, at der for hver enkelt styrelses  

 vedkommende udarbejdes bidrag til arbejdet vedrørende finanslovforslag, må  

 skrivelsen med bilag i denne henseende tillige anses for et led i  

 dokumentudvekslingen i forbindelse med styrelsens sekretariatsbistand for  

 Departementet.
Herudover skal der henvises  

 til, at det udleverede materiale generelt må anses for at have en sådan  

 intern  

 karakter, at det berettiger til at begrænse retten til aktindsigt i det givne  

 tilfælde, jf. § 13, nr. 6." I anledning af A's klage til  

 mig anmodede jeg Industriministeriet om en udtalelse.
Jeg bad i den  

 forbindelse  

 om en angivelse af, om Industriministeriets koncernledelse efter ministeriets  

 opfattelse udgør en selvstændig myndighed.
 Industriministeriets  

 udtalelse forelå i skrivelse af 15. januar 1991. Heri er bl.a. anført:
 "Industriministeriets  

 organisation blev med strukturændringen pr. januar 1988 tostrenget, dels med  

 en  

 traditionel hierarkisk organisation, dels med en Koncernstruktur.
I den hierarkiske struktur  

 behandles alle faglige og politiske enkeltsager.
Styrelsernes indgang til  

 Departementet er i faglige spørgsmål de enkelte liniekontorer, i  

 administrative  

 spørgsmål Administrationssekretariatet.
Koncernledelsen består af  

 departementschefen, afdelingscheferne i Departementet og direktørerne for  

 ministeriets 8 styrelser.
Forhandlingerne finder sted under høj grad af  

 fortrolighed.
Industriministeren deltager efter behov og ønske.
Ud fra de  

 givne  

 politiske, lovmæssige og økonomiske rammer har Koncernledelsen fastsat de  

 overordnede mål og fordeling af de økonomiske og personalemæssige rammer for  

 det samlede ministerområde.
Under Koncernledelsen er der  

 nedsat to permanente grupper, en Planlægningsgruppe og en  

 Administrationsgruppe, hvorfra der leveres oplæg til Koncernledelsen.  

 Planlægningsgruppen udgøres af cheferne for planlægningsenhederne i  

 Departementet og styrelserne.
Som formand for gruppen er udpeget  

 sekretariatschefen for Departementets Planlægningssekretariat.  

 Administrationsgruppen udgøres af cheferne for budget- og  

 personalefunktionerne  

 fra Departementet og styrelserne.
Som formand er udpeget sekretariatschefen  

 for  

 Departementets Administrationssekretariat.
 ....
 Dokumenter, der udveksles som  

 led i koncernorganisationens (Koncernledelsens, Planlægningsgruppens og  

 Administrationsgruppens) arbejde har karakter af  

  

 interne arbejdspapirer  

  

 , der før ændringen af strukturen på  

 ministerområdet ikke ville være blevet udsendt til styrelsescheferne.
Koncernorganisationens  

 opgavevaretagelse forudsætter, at dokumentudvekslingen mellem Departementet  

 og  

 de pågældende grupper samt mellem grupperne indbyrdes er intern.
Når et af  

 Departementets sekretariater, som sket i det foreliggende tilfælde,  

 fremsender  

 materiale til Koncernledelsen, sendes det til styrelsescheferne i deres  

 egenskab af koncernledelsesmedlem og ikke til de pågældende som  

 forvaltningschefer.
Ministeriet finder, at  

 Koncernledelsen og de tilhørende to grupper er etableret til støtte for den  

 overordnede styring og planlægning inden for ministerområdet, og at  

 dokumentudveksling mellem Departementet og disse grupper og mellem grupperne  

 indbyrdes er undtaget fra aktindsigt i medfør af offentlighedslovens § 7 om  

 internt materiale.
Ministeriet har derfor nægtet aktindsigt med henvisning  

 hertil i det foreliggende tilfælde.
Herudover skal man henlede  

 opmærksomheden på, at skrivelsen til Forbrugerstyrelsens direktør tillige  

 indeholder en anmodning om, at styrelsen udarbejder et bidrag, der skal indgå  

 i  

 det lovforberedende arbejde vedrørende finansloven.
Ministeriet finder, at  

 skrivelsen i denne henseende er et led i dokumentudvekslingen i forbindelse  

 med  

 styrelsens  

  

 sekretariatsbistand  

  

 for  

 Departementet.
Denne bistand er en følge af, at styrelsen ligger inde med  

 oplysninger, der ikke er i Departementets besiddelse, og er i øvrigt udtryk  

 for  

 en arbejdsdeling mellem Departement og styrelserne.
Ministeriet har derfor  

 fundet, at dokumentudvekslingen i denne henseende er undtaget fra aktindsigt  

 i  

 medfør af offentlighedslovens § 10, nr. 4.
Det er endelig ministeriets  

 opfattelse, at besparelsesforslagene for den enkelt styrelse ikke kan  

 betragtes  

 isoleret, men må ses som en del af den samlede økonomiske planlægning, der  

 udgøres af samtlige besparelsesforslag på ministerområdet, og i hvilken  

 forbindelse Koncernledelsen er ministerens rådgivere.
Som følge af dette har  

 ministeriet fundet, at hensynet til at beskytte den politiske  

 beslutningsproces, herunder udarbejdelse af finanslovforslag m.m., taler for  

 at  

 undtage dokumenterne fra aktindsigt efter  

  

 generalklausulen  

  

 i lovens § 13, stk. 1, nr. 6." Jeg sendte A en kopi af  

 udtalelsen.
Jeg modtog herefter en skrivelse af 28. januar 1991 fra A.
Da sagen rejste nogle principielle  

 aktindsigtsspørgsmål, der er en følge af anvendelsen af  

 koncernledelsesmodeller  

 inden for centraladministrationen, fandt jeg det rigtigst ikke at tage  

 stilling  

 til sagen uden et bredere kendskab til anvendelsen af koncernledelse inden  

 for  

 centraladministrationen.
Jeg anmodede derfor den 7. oktober 1991  

 Statsministeriet om at give nærmere oplysninger om brugen af koncernledelse i  

 centraladministrationen.
Jeg har tidligere sendt A kopi af mit brev til  

 Statsministeriet.
Statsministeriet anmodede på baggrund af min henvendelse  

 Finansministeriet, Administrations- og Personaledepartementet, om at foretage  

 en undersøgelse af brugen af koncernledelse i centraladministrationen.  

 Administrations- og Personaledepartementet foretog en spørgeskemaundersøgelse  

 i  

 samtlige ministerier.
Resultatet af denne undersøgelse danner baggrund for  

 Statsministeriets svar til mig, som jeg har modtaget i skrivelse af 21.  

 september 1992.
 Statsministeriet har bl.a.  

 oplyst følgende:
 "Af de i alt 22  

 ministerier har følgende 13 ministerier etableret, hvad der betegnes som  

 koncernledelse eller koncernmøder:
 Arbejdsministeriet,  

 Boligministeriet, Finansministeriet, Forsvarsministeriet,  

 Industriministeriet,  

 Justitsministeriet, Kulturministeriet, Landbrugsministeriet,  

 Miljøministeriet,  

 Skatteministeriet, Socialministeriet, Sundhedsministeriet og  

 Undervisningsministeriet.
 ...
For mere end 2/3 af  

 ministerierne har der ligget en formel beslutning til grund for etableringen  

 af  

 koncernledelse.
For den resterende del er etableringen sket efter et gradvist  

 udbygget uformelt samarbejde i en bestemt personkreds.
Ti ministerier kan fremvise  

 dokumenter om dannelsen af koncernledelse.
Dokumenterne fremtræder primært i  

 form af kortere notater.
 Undtagelserne er  

 Arbejdsministeriet, der har udarbejdet en "ekstern" pjece specielt  

 omhandlende ministeriets koncernledelse og dens funktion, samt  

 Miljøministeriet, Industriministeriet og Socialministeriet, hvor  

 koncernledelsen præsenteres i større publikationer om de pågældende  

 ministeriers struktur.
 ...
 I fem ministerier indgår  

 ministeren direkte i koncernledelsen.
 ...
 Koncernledelsernes medlemmer  

 består endvidere for samtlige ministeriers vedkommende af  

 departementschefen(erne) og i langt de overvejende koncernledelser af  

 direktører for direktorater/styrelser samt afdelingschefer i departementet.  

 Det  

 er således departements- og afdelingschefer samt direktører for  

 direktorater/styrelser, der udgør kernen i koncernledelserne.
 Typisk er der ca. 10  

 egentlige medlemmer i koncernledelsen.
Andre medlemmer udgøres i  

 visse tilfælde af kontorchefer i departementerne/styrelser eller af bestemte  

 nøglepersoner.
I otte ministerier anføres det, at visse øvrige personer  

 deltager i møderne, hvoraf de fleste varetager sekretariatsbetjening.
 ...
Omkring halvdelen har en  

 hyppig mødeaktivitet, idet koncernledelsen sammentræder ugentligt/hver anden  

 uge.
I et mindre antal ministerier mødes man månedligt.
Tre koncernledelser  

 mødes mere sjældent end en gang om måneden.
For samtlige koncernledelser  

 foreligger der dagsorden til møderne.
Samtidig angiver næsten alle  

 ministerier,  

 at der til koncernledelsesmøderne foreligger systematisk forberedte papirer  

 om  

 væsentlige emner på dagsordenen.
Planlægningshorisonten for  

 behandlingen af konkrete emner/sager på fremtidige koncernledelsesmøder er  

 meget varierende gående fra en måned til et halvt år eller derover.
For fire  

 koncernledelser foretages der ikke en sådan planlægning.
 ...
Til fire af de 13  

 koncernledelser er der knyttet et særligt sekretariat.
I fem ministerier  

 udføres sekretariatsbetjeningen af departementets sekretariat og i visse  

 tilfælde i samarbejde med andre enheder.
I de øvrige ministerier udføres  

 mødeforbehandling og koordinering af mødesekretæren, der enten kommer fra  

 ministersekretariatet eller andre enheder.
For ca. halvdelen af ministerierne  

 er der etableret særlige arbejdsgrupper ofte sammensat af chefer på tværs af  

 det enkelte ministerium.
Gruppernes formål er blandt andet at foretage  

 koordinering og samordning i hele ministeriet på områderne: økonomi,  

 personale,  

 planlægning m.v.
 ...
Med undtagelse af to  

 koncernledelser findes der for de øvrige koncernledelser retningslinier for  

 hvilke emner, der behandles.
Der eksisterer således en mere eller mindre  

 eksplicit afgrænsning af arbejdsområdet.
Fem koncernledelser behandler kun  

 emner af generel betydning for ministeriet.
De resterende koncernledelser  

 tager  

 ligeledes emner op, der har konkret betydning for en enkelt styrelse.
Generelt behandles en bred  

 vifte af emner i koncernledelsen.
Ministerierne blev i spørgeskemaet bedt om  

 at  

 tage stilling til, hvorvidt koncernledelsen behandler 11 af APD nærmere  

 præciserede emner.
Nedenfor er emnerne opført i rækkefølge efter hvor mange  

 ministerier, der angav at tage emnerne op på møderne.
- intern  

 ressourceprioritering for hele ministeriet - personalepolitik for hele  

 ministeriet - ministeriets samlede  

 strategi - ekstern økonomi  

 (totalrammer/FFL m.v.) - øvrige tværgående emner - edb-politik for hele  

 ministeriet - faglig og økonomisk  

 resultatovervågning - strategi for ministeriets  

 enkelte enheder - emner der hidrører fra  

 andre ministerier - ministeriets egne  

 lovforslag - løbende driftssager Under rubrikken  

 "andet" angav en række ministerier: organisationsudvikling som  

 emne.
 ...
 Efter såvel  

 Finansministeriets som Statsministeriets opfattelse er koncernledelsen en  

 særlig ledelses- og samarbejdsform i et ministerium, hvorimod der ikke er  

 tale  

 om en ny særlig organisation.
 Koncernledelsesmodellen er  

 sagligt velbegrundet i hensynet til den effektive varetagelse af forskellige  

 ledelsesmæssige opgaver, og modellen er nu ganske udbredt.
 Koncernledelsens opgaver og  

 arbejdsform er - som det fremgår af undersøgelsen - typisk af samme internt  

 prægede karakter som mere traditionelle ledelses- og samarbejdsformer, og der  

 er samme behov for at beskytte beslutningsprocessen.
 Varetagelsen af de opgaver,  

 der er henlagt til koncernledelsen, forudsætter derfor, at udveksling af  

 dokumenter inden for koncernledelsen og mellem koncernledelsen og andre dele  

 af  

 det samlede ministerium betragtes som intern.
 Med hensyn til baggrunden for  

 Ombudsmandens henvendelse til Statsministeriet nemlig klagen over manglende  

 aktindsigt i visse koncernledelsesdokumenter skal Statsministeriet bemærke:
 Offentlighedsloven må  

 fortolkes således, at adgangen til aktindsigt ikke kommer til at virke som en  

 hindring  

 for udviklingen af hensigtsmæssige administrative ledelses- og  

 samarbejdsformer  

 som f.eks. koncernledelsesformen.
Dokumenter, der udveksles  

 inden for koncernledelsen eller mellem koncernledelsen og andre dele af  

 ministeriet, må på den baggrund - som også anført af Industriministeriet -  

 anses for interne arbejdsdokumenter ud fra de samme synspunkter, som ligger  

 til  

 grund for bestemmelsen i offentlighedslovens § 7, navnlig § 7, nr. 2, eller i  

 øvrigt være undtaget fra retten til aktindsigt efter lovens § 10, nr. 3  

 (tidligere nr. 4)." I et brev til A udtalte jeg  

 følgende:
 "Offentlighedsloven (lov  

 nr. 572 af 19. december 1985 om offentlighed i forvaltningen) indeholder i  

  

 § 7, nr. 1 og 2,  

  

 følgende bestemmelser:
"Retten til aktindsigt  

 omfatter ikke en myndigheds interne arbejdsdokumenter.
Som interne  

 arbejdsdokumenter anses dokumenter, der udarbejdes af en myndighed til eget  

 brug, brevveksling mellem forskellige enheder inden for samme  

 myndighed." Afgørende for anvendelse af  

 bestemmelserne er, at dokumenterne udveksles inden for "samme  

 myndighed".
 Om fortolkningen af udtrykket  

 "forskellige enheder inden for samme myndighed" er i forarbejderne  

 til bestemmelsen anført:
 "Bestemmelsen indeholder  

 ikke - lige så lidt som den gældende lovs § 5, nr. 4 - nogen nærmere  

 angivelse  

 af, hvad der skal anses for "forskellige enheder inden for samme  

 myndighed".
Afgrænsningen heraf beror på  

 en konkret vurdering af det underliggende retsgrundlag.
Herved må den  

 organisatoriske opbygning af de pågældende administrative enheder tages i  

 betragtning (f.eks. hvilken grad af selvstændighed den enkelte enhed  

 indtager,  

 om der træffes afgørelse på egne vegne, rekursadgangen,  

 instruktionsbeføjelsen  

 m.v.). Endvidere må der lægges vægt på, om varetagelsen af de enkelte  

 enheders  

 indbyrdes funktioner må antages at forudsætte, at udveksling af dokumenter  

 enhederne imellem betragtes som intern." (Folketingstidende 1985/86,  

 tillæg A, spalte  

 219 f.).
 Jeg henviser i øvrigt til  

 omtalen af praksis (efter den tilsvarende bestemmelse i § 5, nr. 4, i den  

 tidligere gældende offentlighedslov) i betænkning nr. 857/1978 om  

 offentlighedslovens revision, side 188 ff., John Vogter: Offentlighedsloven  

 med  

 kommentarer, 1992, side 142 ff., og Juridisk Grundbog, bind 4, 1989, side  

 51 f.
 Generelt om offentlighedslovens  

 anvendelse i forhold til koncernledelse i centraladministrationen skal jeg  

 bemærke følgende:
 Det fremgår af min behandling  

 af sagen, at udveksling af dokumenter inden for en koncernledelse må give  

 anledning til tvivl med hensyn til rækkevidden af undtagelsesbestemmelserne i  

 §  

 7, nr. 1 og 2. Der er mig bekendt ikke tidligere i administrativ (eller  

 judiciel) praksis taget stilling hertil.
Mine overvejelser er sket  

 dels på baggrund af den konkrete sag, dels på grundlag af de generelle  

 oplysninger, jeg har modtaget fra Statsministeriet og Finansministeriet.
Det  

 er  

 på denne baggrund min vurdering, at en koncernledelse - under visse  

 betingelser  

 og inden for visse grænser - må anerkendes som en del af et ministeriums  

 departement med den konsekvens, at udveksling af dokumenter inden for  

 koncernledelsen og mellem koncernledelsen og departementets øvrige enheder må  

 betragtes som intern i relation til § 7.
Jeg har for det første lagt  

 vægt på, at offentlighedslovens ordlyd og forarbejder ikke taler imod dette  

 resultat.
I justitsministerens første forslag til den nugældende lov  

 (Folketingstidende 1983/84, 2. samling, tillæg A, spalte  

 2971 f.) var indsat en bestemmelse om,  

 at udveksling af interne arbejdsdokumenter mellem flere myndigheder kunne  

 undtages fra aktindsigt, hvis "afgivelsen har været påkrævet af hensyn  

 til... gennemførelsen af et internt præget samarbejde, der må anses for  

 rimeligt  

 begrundet i sagernes karakter". Denne bestemmelse var ikke medtaget i  

 det  

 senere lovforslag.
Baggrunden herfor var, at det var den almindelige  

 opfattelse  

 i Folketingets Retsudvalg, at denne bestemmelse - og andre tilsvarende  

 bestemmelser, der afskar retten til aktindsigt i interne arbejdsdokumenter,  

 som  

 en myndighed har afgivet til en anden myndighed - i for vidt omfang hindrede  

 adgang  

 til aktindsigt i interne arbejdsdokumenter, jf.
Folketingstidende 1985/86,  

 tillæg A, spalte 191. Af flere grunde - herunder navnlig, at den foreslåede  

 bestemmelse var væsentligt mere vidtgående end udveksling af dokumenter inden  

 for en koncernledelse - kan denne del af forarbejderne til loven imidlertid  

 ikke antages generelt at tale imod at betragte en koncernledelses dokumenter  

 som interne.
For det andet har jeg ved  

 vurderingen af det foreliggende spørgsmål lagt vægt på, at der ikke er tale  

 om  

 dokumenter, der ville være undergivet aktindsigt i forbindelse med den  

 traditionelle ledelsesform inden for et ministerium.
De spørgsmål af generel  

 betydning for ministerområdets forskellige enheder, styrelser og direktorater  

 m.v., som behandles af koncernledelsen, ville formentlig under en traditionel  

 ledelsesstruktur i vid udstrækning blive behandlet af departementet alene  

 uden  

 (formel) inddragelse af de pågældende styrelser, og således at der slet ikke  

 ville foreligge nogen ekstern brevveksling.
Endvidere har jeg lagt vægt  

 på, at koncernledelse generelt betragtes som en hensigtsmæssig nydannelse  

 inden  

 for centraladministrationen.
Offentlighedsloven bør ikke uden sikre grunde  

 fortolkes på en måde, der lægger hindringer i vejen for udbredelsen af  

 hensigtsmæssige ledelsesformer i ministerierne.
I den forbindelse kan jeg  

 henvise til, at udviklingen af det såkaldte funktionelle kriterium ved  

 afgørelser i henhold til § 7, nr. 2, viser, at det ved fortolkningen af denne  

 bestemmelse og den tilsvarende bestemmelse i § 5, nr. 4, i den tidligere  

 offentlighedslov ikke er udelukket at inddrage supplerende kriterier, der  

 udspringer af behovet for andre administrative strukturer end dem, der  

 tidligere var dominerende i centraladministrationen.
Angående det supplerende  

 funktionelle kriterium henviser jeg nærmere til betænkning nr. 856/1978 om  

 offentlighedslovens revision, side  

 192 f.,  

 og John Vogter: Offentlighedsloven med kommentarer, 1992, side  

 147 f.D Det forhold, at der med en  

 koncernledelse gives adgang til en modificerende fortolkning af  

 offentlighedslovens hovedregel om, at brevveksling mellem forskellige  

 myndigheder er offentlig (bortset fra de særlige undtagelsesbestemmelser i  

 lovens §§ 10-13), nødvendiggør efter min opfattelse, at der må stilles visse  

 betingelser som forudsætning for at anerkende en koncernledelse som en del af  

 det pågældende departement.
Der må således foreligge  

 klare formelle regler om, hvilke personer der indgår i koncernledelsen eller  

 yder sekretariatsbistand hertil; og det skal være angivet, hvilke spørgsmål  

 koncernledelsen kan eller skal beskæftige sig med.
Det må herved efter min  

 opfattelse være en betingelse for at anerkende en undtagelse efter § 7, at  

 dokumenterne angår spørgsmål af generel betydning for hele ministerområdet  

 eller dog for en flerhed af ministeriets styrelser m.v., og således at det,  

 der  

 af Industriministeriet betegnes som "faglige spørgsmål", ikke  

 indgår  

 i emnekredsen.
Jeg går ud fra, at der med dette udtryk menes sager, generelle  

 og konkrete, der henhører under en styrelses særlige fagområde, og som  

 behandles enten af styrelsen selv eller af styrelsen i samarbejde med  

 departementet.
F.eks. er udarbejdelse af lovforslag, bekendtgørelser og  

 cirkulærer en faglig opgave, i modsætning til det samlede lovgivningsprogram  

 eller finanslovsbidrag for ministeriet eller det samlede bekendtgørelses- og  

 cirkulæreprogram (jf. "Industriministeriets fremtidige struktur",  

 arbejdsnotat nr. 8, juli 1987, side 25). På grund af personsammenfaldet må  

 det  

 i øvrigt ved hjælp af særligt brevpapir og klar adressering tydeligt  

 markeres,  

 når et brev til eller fra medlemmer af koncernledelsen angår spørgsmål, der  

 hører under koncernledelsen.
 Jeg forudsætter, at det  

 fortsat fastholdes som hovedreglen, at brevveksling mellem departement og  

 styrelser m.v. inden for ministeriet er ekstern - også i tilfælde, hvor  

 brevet  

 er stilet til eller afsendt af en styrelseschef, som er medlem af  

 koncernledelsen.
Med den givne personelle  

 sammensætning af koncernledelsen i bl.a.
Industriministeriet vil der i  

 praksis  

 navnlig opstå afgrænsningsproblemer i forholdet mellem på den ene side  

 styrelsescheferne (samt i givet fald andre ansatte i styrelserne) som  

 medlemmer  

 af koncernledelsen og på den anden side styrelsescheferne som ledere af den  

 forvaltning, der er henlagt til den pågældende styrelse.
Styrelsescheferne  

 vil  

 modtage og afsende breve fra og til departementet eller enheder i  

 departementet  

 både i funktionen som koncernledelsesmedlem og i funktionen som  

 styrelseschef.  

 Det sidste må som anført være hovedreglen.
Afgørende for, om der er tale om  

 funktionen som koncernledelsesmedlem, er, om dokumentets  

  

 indhold  

  

 omfattes af den generelle beskrivelse af koncernledelsens  

 opgaver.
Samtidig må dokumentet i  

  

 formen  

  

 klart fremtræde som stilet til - eller afsendt af - styrelseschefen som  

 medlem  

 af koncernledelsen.
 Brevveksling inden for  

 koncernledelsen - altså mellem koncernledelsens forskellige enheder og mellem  

 de personer, som indgår heri - er intern, så længe dokumenterne ikke  

 videregives til andre uden for koncernledelsen og departementet.
Modsat gælder, at  

 brevveksling mellem koncernledelsen og styrelserne normalt er ekstern på  

 samme  

 måde som brevveksling mellem et departement og styrelserne inden for  

 ministeriet, jf.
John Vogter: Offentlighedsloven med kommentarer, 1992, side  

 143 ff.
Brevveksling mellem styrelserne indbyrdes er selvsagt ekstern.
 Angående  

  

 Industriministeriets koncernledelse  

  

 skal jeg bemærke følgende:
Struktur, sammensætning og  

 opgaver for Industriministeriets koncernledelse er nærmere fastlagt i det  

 ovennævnte arbejdsnotat, "Industriministeriets fremtidige  

 struktur",  

 side 23 ff.
Betingelsen om, at der skal foreligge formelle regler om disse  

 spørgsmål, jf. ovenfor, må hermed anses for opfyldt.
 Det fremgår af  

 arbejdsnotatet, at koncernledelsen består af ministeriets departementschef,  

 afdelingscheferne i departementet og direktørerne for de otte styrelser.  

 Ministeren deltager i koncernledelsens møder efter eget ønske og efter behov.
Under koncernledelsen er  

 nedsat to permanente arbejdsgrupper; en planlægningsgruppe og en  

 administrationsgruppe.  

 Planlægningsgruppen består af cheferne for planlægningsenhederne i  

 departementet og styrelserne.
Administrationsgruppen består tilsvarende af  

 cheferne for budget- og personalefunktionerne.
Koncernledelsens opgave er at  

 fastsætte de overordnede mål og fordelingen af de økonomiske og  

 personalemæssige rammer inden for det samlede ministerområde.
Det er  

 koncernledelsens ansvar at sikre, at der sker en opfølgning af de fastsatte  

 mål  

 og rammer og at foretage en resultatvurdering.
Endvidere skal koncernledelsen  

 drøfte og fastlægge mål og rammer for ministerområdet, lovgivningsprogrammet,  

 bekendtgørelses- og cirkulæreprogram samt udviklings- og  

 planlægningsaktiviteter.
Ifølge et notat fra december  

 1990 er det koncernledelsens "primære opgave at drøfte  

 Industriministeriets overordnede personale- og budgetforhold, de mere  

 langsigtede og generelle erhvervspolitiske spørgsmål samt øvrige spørgsmål af  

 fælles interesse for Industriministeriet.
Drøftelserne tager sigte på at  

 skabe  

 en fælles opfattelse af problemområder og handlemuligheder".
I forbindelse med den af  

 Administrations- og Personaledepartementet foretagne spørgeskemaundersøgelse  

 har Industriministeriet oplyst, at koncernledelsen kun behandler emner af  

 generel betydning for ministeriet.
Mere specifikt er det oplyst, at  

 koncernledelsen behandler følgende emner: ministeriets samlede strategi,  

 intern  

 ressourceprioritering for hele ministeriet, ekstern økonomi, personalepolitik  

 for hele ministeriet, edb-politik for hele ministeriet, faglig og økonomisk  

 resultatovervågning og øvrige tværgående emner.
Selv om afgrænsningen af  

 opgaverne i det ovennævnte arbejdsnotat og i spørgeskemaundersøgelsen visse  

 steder er formuleret i forholdsvis generelle vendinger, adskiller opgaverne  

 for  

 koncernledelsen i Industriministeriet sig dog efter det for mig oplyste fra  

 departementets (øvrige) opgaver og fra styrelsernes opgaver.
Det, som ikke  

 henhører under koncernledelsen, kaldes i arbejdsnotatet for "faglige og  

 politiske enkeltsager" eller blot "faglige spørgsmål". Som  

 nævnt, går jeg ud fra, at der hermed menes sager, generelle og konkrete, der  

 henhører under en styrelses særlige fagområde, og som behandles enten af  

 styrelsen selv eller af styrelsen i samarbejde med departementet.
I  

 modsætning  

 hertil omfatter koncernledelsen spørgsmål, der berører alle styrelserne eller  

 dog hovedparten af disse.
Den generelle ledelsesopgave  

 i Industriministeriet blev indtil 1988, hvor koncernledelsen blev etableret,  

 varetaget af departementet alene.
Ved overgangen til koncernstyring blev  

 styrelsescheferne direkte inddraget i udøvelsen af ledelsesfunktionerne.  

 Formålet var i højere grad at engagere styrelsernes ledelser i  

 ministerområdets  

 overordnede drift og udvikling samt generelt at styrke departementets  

 administrative ledelsesopgaver, jf. arbejdsnotatet, side 23.
På denne baggrund er det min  

 opfattelse, at de foreliggende regler tilstrækkeligt klart beskriver  

 sammensætning og opgaver for Industriministeriets koncernledelse.
De  

 oprettede  

 arbejdsgruppers deltagerkreds og opgaver ligger ligeledes fast.
Endvidere må  

 det antages, at betingelsen om, at koncernledelsen kun beskæftiger sig med  

 emner, der angår Industriministeriet som helhed eller dog en flerhed af  

 styrelserne, er opfyldt.
Det er således min opfattelse, at  

 Industriministeriets  

 koncernledelse i relation til offentlighedsloven må betragtes som en del af  

 departementet således, at brevveksling inden for koncernledelsen og mellem  

 koncernledelsen og (den øvrige del af) departementet vil kunne betragtes som  

 intern.
Skrivelsen af 4. april 1990  

 med bilag vedrører utvivlsomt spørgsmål, der henhører under koncernledelsens  

 generelle opgaver.
Som anført nedenfor, opfylder den pågældende skrivelse  

 ikke  

 de krav i henseende til form (adressering m.v.), der efter min opfattelse må  

 stilles, dersom korrespondancen mellem medlemmer af koncernledelsen skal  

 kunne  

 betragtes som intern.
Disse krav er imidlertid her udviklet og opstillet med  

 henblik på den fremtidige praksis.
At de ikke har været opfyldt i det  

 foreliggende tilfælde - der som anført er det første, som har givet anledning  

 til en principiel vurdering af anvendelsen af offentlighedslovens regler i  

 forhold til koncernledelser - giver mig derfor ikke anledning til at  

 fremsætte  

 kritik, men derimod en henstilling.
 Jeg finder herefter ikke at  

 kunne kritisere, at Industriministeriet har nægtet (A) aktindsigt under  

 henvisning til, at det omhandlede dokument er sendt til Forbrugerstyrelsens  

 chef (og videregivet til styrelsens sekretariatschef) som medlemmer af  

 Industriministeriets koncernledelse og dermed omfattet af  

 undtagelsesbestemmelserne i offentlighedslovens § 7, nr. 1 og 2.
 Skrivelsen af 4. april 1990  

 bærer Industriministeriets, departementets, sædvanlige brevhoved, og den er  

 stilet til "Forbrugerstyrelsen, att: direktør Niels Erik Jensen".
Som nævnt, vil det efter min  

 opfattelse være påkrævet, at det i dokumentets ydre fremtræden tydeligt  

 fremhæves, at der er tale om brevveksling vedrørende koncernledelsen.
Jeg har  

 derfor samtidig hermed henstillet til Industriministeriet at indføre en form,  

 hvorved  

 det klart markeres - gennem anvendelse af særligt brevpapir, adressering  

 eller  

 på anden måde - at dokumentet vedrører koncernledelsen, til forskel fra  

 departementets og styrelseschefernes øvrige opgaver.
På baggrund af sagens  

 principielle karakter og den tvivl som det rejste fortolkningsspørgsmål giver  

 anledning til, har jeg orienteret Folketingets Retsudvalg om min udtalelse i  

 sagen.
Jeg har endvidere anmodet Justitsministeriet - under hvis sagsområde  

 loven hører - om at tage min udtalelse i betragtning ved en kommende revision  

 af loven.
 Om de øvrige begrundelser for  

 Industriministeriets afgørelse om at nægte aktindsigt skal jeg bemærke:
 Offentlighedslovens § 10, nr. 3,  

  

 har følgende indhold:
 "Retten til aktindsigt  

 omfatter ikke:
 ....
3) Dokumenter, der udveksles  

 i forbindelse med, at en myndighed udfører sekretariatsopgaver for en anden  

 myndighed." Bestemmelsen fandtes  

 oprindelig i lovens § 10, nr. 4, men blev flyttet til § 10, nr. 3, ved lov  

 nr.  

 347 af 6. juni 1991 om ændring af lov om offentlighed i forvaltningen og  

 forvaltningsloven.
Ministeriet har som  

 forklaring på henvisningen til undtagelsesbestemmelsen om sekretariatsbistand  

 anført, at skrivelsen til Forbrugerstyrelsens direktør indeholder en  

 anmodning  

 om, at styrelsen udarbejder et bidrag, der skal indgå i det lovforberedende  

 arbejde vedrørende finansloven.
Skrivelsen må derfor (tillige) anses som led  

 i  

 dokumentudvekslingen i forbindelse med styrelsens sekretariatsbistand for  

 departementet.
I en sag, der er omtalt i  

 Folketingets Ombudsmands beretning for 1989, side 175 ff., har jeg redegjort  

 for fortolkningen af § 10, nr. 3 (dengang nr. 4). Jeg har fremhævet, at  

 bestemmelsen har et snævert anvendelsesområde og primært tager sigte på  

 tilfælde, hvor sekretariatsfunktionen fremgår af lovgivningen på området.
Der  

 kan efter min opfattelse ikke herudover anerkendes nogen almindelig adgang  

 til  

 ved konkret beslutning at udpege en myndighed som sekretariat for en anden  

 myndighed med den konsekvens, at brevvekslingen mellem myndighederne bliver  

 undtaget fra aktindsigt.
 I det foreliggende tilfælde,  

 hvor der er tale om et almindeligt samarbejde mellem departement og styrelse  

 -  

 en relation, hvor hovedreglen om aktindsigt i myndighedernes indbyrdes  

 brevveksling ofte er fremhævet - er der efter min opfattelse ikke grundlag  

 for  

 at benytte undtagelsesbestemmelsen i offentlighedslovens § 10, nr. 3. Jeg må  

 derfor anse det som en fejl, at Industriministeriet har henvist til denne  

 bestemmelse som begrundelse for at afvise at give aktindsigt.
 For så vidt der måtte være et  

 særligt behov for at beskytte samarbejdet mellem departement og styrelser i  

 sager om lovgivning, herunder det lovforberedende arbejde vedrørende  

 finansloven, henviser jeg til den tidsbegrænsede undtagelse i  

 offentlighedslovens § 2, stk. 2.
 Jeg har gjort  

 Industriministeriet bekendt med min opfattelse.
 For så vidt angår  

 Industriministeriets henvisning yderligere til offentlighedsloven  

  

 § 13, stk. 1, nr. 6,  

  

 bemærker jeg, at  

 det, ministeriet har anført herom i udtalelsen til mig, indholdsmæssigt  

 svarer  

 til det anførte om ministeriets koncernledelse og dennes særlige funktioner  

 (bl.a. den samlede økonomiske planlægning på ministerområdet).
 På den baggrund, og idet jeg  

 kan henholde mig til det ovenstående om adgangen til at undtage dokumenter  

 udvekslet inden for koncernledelsen efter bestemmelserne i § 7, nr. 1 og 2,  

 finder jeg ikke at have tilstrækkelig anledning til at komme nærmere ind på,  

 om  

 en konkret afvejning i det foreliggende tilfælde kan føre til afslag efter §  

 13, stk. 1, nr. 6.
