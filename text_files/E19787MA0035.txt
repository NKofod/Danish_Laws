 En autoforhandler overtager uden afgiftsberigtigelse efter  

 merværdiafgiftslovens § 12, stk. 5, en anden forhandlers lager af brugte  

 personmotorkøretøjer og vare- og lastmotorkøretøjer med tilladt totalvægt  

 ikke over 4 tons.
 Ved videresalg af køretøjerne kan afgiftsberigtigelse efter  

 merværdiafgiftslovens § 10, stk. 1, kun omfatte motorkøretøjer, der kan  

 dokumenteres anskaffet af den tidligere indehaver uden tilfaktureret afgift.  

 Afgiftsberigtigelsen må foretages på grundlag af forskellen mellem den  

 tidligere forhandlers indkøbspris og den nye forhandlers salgspris, dog  

 således at der i stedet for denne indkøbspris kan anvendes  

 overtagelsesprisen.
