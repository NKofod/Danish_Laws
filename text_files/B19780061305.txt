 I medfør af § 42, stk. 2 og § 65a, stk. 1 og 2 i lov om naturfredning,  

 jfr. lovbekendtgørelse nr. 435 af 1. september 1978 og med tilslutning fra  

 ministeren for offentlige arbejder og handelsministeren fastsættes:
 Almindelige bestemmelser.
 § 1.  El-anlæg skal placeres og udformes således, at  

 der i videst muligt omfang tages hensyn til landskabet og de øvrige  

 fredningsmæssige værdier.
Stk. 2.  Især skal der tages hensyn i de områder,  

 hvortil der knytter sig særlige fredningsmæssige, herunder landskabelige  

 interesser, og nye el-anlæg bør søges placeret uden for disse områder.  

 Områderne fremgår af det kortmateriale, jfr. lovens § 35, stk. 3, der til  

 enhver tid er godkendt af fredningsstyrelsen.
Fredningsstyrelsen forsyner  

 el-selskaberne med det nødvendige kortmateriale, hvoraf fredningsinteresserne  

 fremgår.
Stk. 3.  Såfremt el-anlæg søges placeret i de områder,  

 der er nævnt i stk. 2 (dvs. områder hvortil der knytter sig særlige  

 fredningsmæssige herunder landskabelige interesser) skal lednings- og  

 transformerstationsanlæggene udformes med en særlig hensyntagen til disse  

 interesser.
Det bør i forbindelse hermed specielt undersøges, hvorvidt  

 ledningsanlægget af hensyn til de fredningsmæssige og landskabelige  

 interesser helt eller delvis bør søges kabellagt.
I denne undersøgelse bør  

 merudgiften ved kabellægningen vurderes og ses i forhold til hensynet til de  

 fredningsmæssige og landskabelige interesser i området.
Stk. 4.  El-selskaberne skal løbende holde  

 fredningsstyrelsen og amtsrådene, i hovedstadsområdet dog hovedstadsrådet,  

 orienteret om selskabernes langsigtede udbygningsplaner.
Ledningsanlæg, der  

 skal godkendes af fredningsstyrelsen i henhold til § 3 eller af amtsrådet, i  

 hovedstadsområdet af hovedstadsrådet i henhold til § 4, skal på det tidligst  

 mulige tidspunkt under planlægningen forelægges den godkendende  

 fredningsmyndighed.
 § 2.  Såfremt et projekt til el-anlæg skal godkendes i  

 henhold til § 3 eller § 4, må el-anlægget ikke etableres, før projektet er  

 godkendt, og foranstaltninger til el-anlæggets etablering, der foretages før  

 godkendelsen foreligger, sker for el-selskabernes egen risiko.
 Den særlige forelæggelses- og  

 godkendelsesordning.
§ 3.  Projekter til primære højspændingsanlæg (50 kV  

 og derover) skal godkendes af fredningsstyrelsen.
Fredningsstyrelsen skal  

 forelægge ansøgningen for den eller de amtskommuner, der berøres af  

 ledningsanlægget, i hovedstadsområdet dog hovedstadsrådet, før  

 fredningsstyrelsen træffer afgørelse i sagen.
Stk. 2.  En ansøgning om godkendelse kan ikke afslås,  

 før sagen har været forhandlet mellem fredningsstyrelsen, ministeriet for  

 offentlige arbejder og energistyrelsen.
Kan der ikke opnås enighed mellem  

 fredningsstyrelsen, ministeriet for offentlige arbejder og energistyrelsen,  

 forelægges sagen for miljøministeren, som efter forhandling med ministeren  

 for offentlige arbejder og handelsministeren træffer afgørelse i sagen.
 § 4.  Lavspændingsanlæg og sekundære højspændingsanlæg  

 (6-20 kV) skal godkendes af vedkommende amtsråd, i hovedstadsområdet af  

 hovedstadsrådet.
 Stk. 2.  I de tilfælde, hvor et lavspændingsanlæg eller  

 et sekundært højspændingsanlæg i det hele ønskes etableret udenfor de  

 områder, der er nævnt i § 1, stk. 2, skal anlægget ikke godkendes efter  

 naturfredningsloven.
 Såfremt der kan herske tvivl om, hvorvidt et sådant ledningsanlæg placeres  

 inden for eller uden for de områder, der er nævnt i § 1, stk. 2, afgøres  

 sådanne tvivlsspørgsmål af amtsrådet, i hovedstadsområdet dog  

 hovedstadsrådet.
 Stk. 3.  Amtsrådet, i hovedstadsområdet dog  

 hovedstadsrådet, skal forelægge ansøgningen for den eller de kommuner, der  

 berøres af anlægget, før amtsrådet eller hovedstadsrådet træffer afgørelse i  

 sagen.
Stk. 4.  Amtsrådets, i hovedstadsområdet dog  

 hovedstadsrådets afgørelse kan indbringes for fredningsstyrelsen af ansøgeren  

 og af den eller de kommuner, der berøres af anlægget.
Fredningsstyrelsen kan  

 ved behandlingen af anken ikke afslå en ansøgning om godkendelse, før sagen  

 har været forhandlet mellem fredningsstyrelsen, ministeriet for offentlige  

 arbejder og energistyrelsen.
 Kan der ikke opnås enighed mellem fredningsstyrelsen, ministeriet for  

 offentlige arbejder og energistyrelsen, forelægges sagen for miljøministeren,  

 som efter forhandling med ministeren for offentlige arbejder og  

 handelsministeren træffer afgørelse i sagen.
 Stk. 5.  Amtsrådet, i hovedstadsområdet dog  

 hovedstadsrådet, kan med fredningsstyrelsens godkendelse bestemme, at reglen  

 i stk. 1, jfr. stk. 2, ikke skal gælde for nærmere angivne områder eller  

 anlægstyper.
 Andre bestemmelser.
 § 5.  Miljøministeren kan, efter forhandling med  

 handelsministeren og ministeren for offentlige arbejder, give nærmere  

 forskrifter for administrationen af §§ 2-4, herunder for samarbejdet mellem  

 amtsrådet, hovedstadsrådet og andre myndigheder.
 Stk. 2.  Miljøministeren kan give fredningsstyrelsen  

 instruktioner vedrørende udøvelsen af de beføjelser, der er henlagt til  

 styrelsen.
 Stk. 3.  I særlige tilfælde eller inden for visse  

 nærmere afgrænsede områder kan fredningsstyrelsen beslutte at træffe  

 afgørelse i medfør af § 4 i en sag, der behandles af amtsrådet, i  

 hovedstadsområdet af hovedstadsrådet.
 Stk. 4.  Miljøministeren kan beslutte at udøve de  

 beføjelser, som er tillagt fredningsstyrelsen i henhold til §§ 3 og 4.
 Stk. 5.  Fredningsstyrelsen forbereder miljøministerens  

 afgørelser efter § 3, stk. 2, § 4, stk. 4 og § 5, stk. 4.
 § 6.  En godkendelse, som er meddelt af  

 fredningsstyrelsen i henhold til §§ 3 og 4, er endelig.
§ 7.  Godkendelse i medfør af denne bekendtgørelse  

 fritager ikke ansøgeren for at søge eventuelle øvrige tilladelser, der er  

 nødvendige i henhold til andre bestemmelser i naturfredningsloven.
Den  

 godkendende myndighed skal gøre ansøgeren opmærksom herpå, såvidt muligt med  

 angivelse af hvilke tilladelser, der i øvrigt er nødvendige.
 § 8.  Overtrædelse af § 2 straffes med bøde, jfr.  

 naturfredningslovens § 66, stk. 2.
 Stk. 2.  For overtrædelse, der er begået af et  

 aktieselskab, andelsselskab eller lignende, kan der pålægges selskabet som  

 sådant bødeansvar, jfr. naturfredningslovens § 66, stk. 3.
 § 9.  Bekendtgørelsen træder i kraft den 1. januar  

 1979. Samtidig ophæves miljøministeriets bekendtgørelse nr. 173 af 1. april  

 1976.
