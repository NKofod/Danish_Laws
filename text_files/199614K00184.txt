Nr BTL 184 Betænkning over Forslag til lov om ændring af lov om tilbagelevering af  

 kulturgoder, som ulovligt er fjernet fra et EU-medlemslands område m.v.  

 (Gennemførelse af EF-direktiv m.v.)   

 Nr L 184 1996-97, 1. samling Afgivet af Kulturudvalget Afgivet: 19970507 Udvalget har behandlet lovforslaget i nogle møder og har herunder stillet spørgsmål til kulturministeren, som denne har besvaret skriftligt.
Et af udvalgets spørgsmål og kulturministerens svar herpå er optrykt som bilag til betænkningen.
 Herefter indstiller udvalget lovforslaget til vedtagelse  

 uændret.
Hanne Andersen (S) fmd.
Søren Hansen (S) Eva Fatum (S) Poul Qvist  

 Jørgensen (S) Peder Sass (S) Margrete Auken (SF) Henrik Svane (RV) Aage  

 Frandsen (SF) Peter Duetoft (CD) Ester Larsen (V) Helge Sander (V) Lars Løkke  

 Rasmussen (V) nfmd.
Hans Christian Schmidt (V) Torben Rechendorff (KF)  

 Agnete Laustsen (KF) Brian Mikkelsen (KF) Ole Donner (DF) Fremskridtspartiet og Enhedslisten havde ikke medlemmer i udvalget.
Bilag Et af udvalgets spørgsmål til kulturministeren og dennes svar herpå Spørgsmål nr. 3:
I fortsættelse af spørgsmål 2 bedes ministeren oplyse, om der er andre  

 eksempler på, at ministre får næsten ubegrænset frit slag til at omsætte  

 direktiver til dansk ret uden om Folketinget.
I bekræftende fald bedes  

 ministeren oplyse, om det også gælder på områder, hvor der træffes beslutning  

 med kvalificeret flertal, dvs. hvor Danmark kan stemmes ned.
 Svar:
 Det foreligger oplyst, at der i en lang række love er bestemmelser om, at  

 en minister kan fastsætte nærmere regler med henblik på opfyldelse af  

 direktiver og sikring af anvendelse af forordninger.
 Det foreligger endvidere oplyst, at disse bemyndigelser dækker områder,  

 hvor der i EU kan træffes beslutning uden enstemmighed.
 Med hensyn til inddragelse af Folketinget henvises til svar på spørgsmål  

 nr. 2.
