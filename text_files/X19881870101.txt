1. Ligningsrådet kan ikke give bindende forhåndsbesked om, hvorvidt en  

 fond kan godkendes efter ligningsloven § 8 A, da dette er et  

 bevillingsmæssigt spørgsmål.
At en fond generelt kan anses for  

 almenvelgørende eller på en anden måde almennyttig i relation til  

 fondsbeskatningsloven udelukker ikke, at nærmere angivne uddelinger og  

 nedsættelser kan anses for almenvelgørende/almennyttige.
2. En fond, som ifølge sin fundats havde til formål at erhverve et  

 slot med tilhørende landbrug med alvsbygninger samt nogle skovarealer og en  

 gård kunne fratrække udgifterne til erhvervelse af slottet som en intern  

 uddeling.
Fondens erhvervelse/besvarelse af slottet som en kulturværdi måtte  

 anses som almenvelgørende/almennyttigt, hvorfor udgiften hertil var omfattet  

 af fondsbeskatningslovens § 4, stk. 1, mens udgiften til erhvervelse af de  

 øvrige ejendomme ikke var fradragsberettigede efter § 4, stk. 1, da  

 erhvervelsen ikke kunne anses som almennyttig/almenvelgørende.
Uddelingen var  

 heller ikke fradragsberettiget efter § 4, stk. 2, da modtageren af uddelingen  

 ikke var skattepligtig heraf.
 3. Den del af købesummen, der berigtigedes kontant, kunne fradrages i  

 købsåret, medens afdrag på prioritetsgælden kunne fratrækkes i det  

 indkomstår, hvori afdraget forfaldt til betaling 4. Hensættelse til  

 erhvervelse af slottet kunne fratrækkes i den skattepligtige indkomst i  

 henhold til fondsbeskatningslovens § 4, stk. 3, da hensættelsen var til en  

 almenvelgørende/almennyttig uddeling, mens dette ikke var tilfældet for så  

 vidt angik de øvrige ejendomme, hvorfor hensættelse til erhvervelse af disse  

 ikke kunne fradrages efter den nævnte bestemmelse.
5. Udgifter afholdt til restaurering af de nævnte bygninger vil være  

 fradragsberettigede.
Bortset fra udgiften til restaurering af slottet, vil  

 det for de øvrige bygningers vedkommende være en betingelse for  

 fradragsretten efter § 4, stk. 2, at fonden ikke på uddelingstidspunktet var  

 ejer af de omhandlede ejendomme, idet modtageren skal være skattepligtig af  

 beløbet.
Såfremt udgiften til restaurering kan anses som en driftsudgift i  

 relation ti fondsbeskatningsloven, følger fradragsretten af statsskattelovens  

 § 6 a.
 Ligningsrådet blev anmodet om forhåndsbesked om følgende:
1)Er fonden F en almennyttig fond i relation til a) fondsbeskatningslovens bestemmelser? b) ligningslovens § 8 A? 2) Kan fonden i den skattepligtige indkomst fradrage beløb anvendt til køb  

 af følgende ejendomme anført i fundatsens formålsbestemmelser: a) Slottet Sb)  

 Det til S tidligere hørende landbrug med avlsbygninger? c) Nogle skovarealer og en yderligere gård til samdrift med de under punkt a) og b) anførte ejendomme? 3) Såfremt de under spørgsmål 2 anførte købesummer kan fradrages i den  

 skattepligtige indkomst, forespørges, hvorledes fradrag kan finde sted,  

 såfremt ejendommen erhverves for en købesum, der dels berigtiges kontant af  

 egne midler dels med overtagelse af prioritetsgæld:
a)Kan den kontante købesum fradrages i købsåret og kan afdrag på prioritetsgælden fradrages i det indkomstår  

 afdraget forfalder til betaling? b)Kan hele købesummen fradrages i købs året? 4)Kan fonden i den skattepligtige indkomst fradrage beløb hensat til køb  

 af de under spørgsmål 2 anførte ejendomme for hermed at opfylde fundatsens  

 formålsbestemmelse? 5)Kan beløb uddelt til brug for restaurering af de under spørgsmål 2,  

 litra a) og b), anførte ejendomme fradrages i den skattepligtige indkomst? De nærmere omstændigheder var følgende: M og H stiftede i 1984 F.
Ved  

 stiftelsen over-drog stifterne kontant kr. 10.000 som gave og et gældsbrev  

 kr. 30.000 udstedt til fonden.
Fonden er omfattet af fondsbeskatningslovens §  

 1, nr. 1. Fonden har ifølge fundatsen til formål at erhverve slottet S, samt  

 nogle yderligere faste ejendomme.
Såfremt slottet S erhverves, har fonden til  

 formål at sikre og underbygge det økonomiske grundlag for S's fortsatte  

 beståen og bevarelse i en efter tidens norm velholdt stand i overensstemmelse  

 med nærmere bestemmelser i fundatsen.
Fonden har ved gavebrev i 1986 fra M  

 modtaget nom. kr. 1.320.000 aktier i selskab A.
I regnskabet pr. 31. december  

 1986 er aktierne anført til en værdi af ca. 3.200.000,- kr., og gav i 1986 et  

 udbytte på ca. 9.000.000,- kr.
Slottet S ejes af selskab A, hvis aktiekapital  

 ejes af fonden.
De til S tidligere hørende landbrug med avlsbygninger ejes af  

 M og H.
De nævnte skovarealer ejes dels af selskab A og dels af M.  

 Ligningsrådet svarede følgende:
Rådet har i det hele lagt til grund, at de påtænkte uddelinger kan  

 karakteriseres som vedtægtsmæssige i overensstemmelse med reglerne i lov om  

 erhvervsdrivende fonde.
Det er endvidere forudsat, at overdragelsessummerne  

 er fastsat efter almindelige forretningsmæssige principper.
 Ad spørgsmål 1:
Ligningsrådet finder ikke, at fundatsens formålsbestemmelse medfører, at  

 fonden generelt kan anses for almenvelgørende eller på anden måde almennyttig  

 i relation til fondsbeskatningen.
Dette udelukker imidlertid ikke, at nærmere  

 angivne uddelinger og hensættelser kan anses for almenvelgørende eller på  

 anden måde almennyttige, jf. besvarelsen af spørgsmålene 2 og 4. Rådet  

 afviser, at give bindende forhåndsbesked på spørgsmålet om almennyttighed i  

 relation til ligningslovens § 8 A, idet en godkendelse efter ligningslovens §  

 8 A er en bevillingsmæssig afgørelse.
 Ad spørgsmål 2:
Det fremgår af Skattedepartementets cirkulære af 28. november 1986, punkt  

 19, at en uddeling kan karakteriseres som den vedtægtsbestemte anvendelse af  

 fondens nettoindkomst, der sker uden forventning om modydelse fra modtageren,  

 eller hvor en påregnet modydelse fra modtageren er et aktiv (f.eks. en  

 forskningsindsats, en kunstgenstand eller en bygningsforbedring m.v.), som  

 fonden har en vedtægtsmæssig forpligtelse til at erhverve.
Af cirkulærets  

 punkt 26 fremgår det, at ved uddelinger i fondsbeskatningslovens § 4's  

 forstand forstås de ydelser, som fonden påtager sig eller pålægges at  

 afholde.
Det drejer sig om dispositioner, hvorved fonden realiserer de  

 formål, som fremgår af vedtægterne.
Rene formuedispositioner, der foretages  

 uden tilknytning til fondens formål, men som alene tjener til placering af  

 frie midler i f.eks. værdipapirer eller fast ejendom, ændrer ikke fondens  

 økonomiske status og kvalificerer derfor ikke til fradrag hverken som  

 uddeling eller driftsomkostning.
Ligningsrådet finder herefter, at beløb  

 anvendt til erhvervelse af S vil kunne fradrages ved indkomstopgørelsen som  

 intern uddeling efter reglerne i fondsbeskatningslovens § 4, stk. 1.
Man har herved henset til, at fonden ifølge fundatsen har til formål at  

 erhverve S, samt til at erhvervelse/bevarelse af S som kulturværdi må anses  

 for almenvelgørende eller på anden måde almennyttigt.
For så vidt angår beløb  

 anvendt til køb af de under spørgsmål 2, litra b) og c) nævnte ejendomme og  

 arealer, finder rådet, at disse udgifter ligeledes må anses for uddelinger i  

 relation til fondsbeskatningslovens § 4, da der er tale om erhvervelse af  

 aktiver, som foreskrevet i fundatsen.
Beløb anvendt til erhvervelse af disse  

 ejendomme og arealer kan, efter det oplyste, ikke anses for almenvelgørende  

 eller på anden måde almennyttige uddelinger.
Uddelingerne må sidestilles med  

 uddelinger til erhvervsmæssige formål.
Da fradrag for uddelinger efter  

 fondsbeskatningslovens § 4, stk. 2, forudsætter, at modtageren er  

 skattepligtig heraf, vil beløb, anvendt til erhvervelse af pågældende  

 ejendomme og arealer ikke kunne fradrages som interne uddelinger i den efter  

 fondsbeskatningslovens § 3 opgjorte indkomst.
 Ad spørgsmål 3:
 Ligningsrådet finder at den del af købesummen, der berigtiges kontant vil  

 kunne fradrages i købsåret, medens afdrag på prioritetsgæld kan fradrages i  

 det indkomstår, hvori afdraget forfalder til betaling.
 ad spørgsmål 4:
Ligningsrådet finder, at beløb hensat til erhvervelse af S i  

 overensstemmelse med besvarelse af spørgsmål 2, litra a), vil kunne fradrages  

 ved opgørelsen af den skattepligtige indkomst efter reglerne i  

 fondsbeskatningslovens § 4, stk. 3, idet der hensættes til en almenvelgørende  

 eller på anden måde almennyttig uddeling.
Beløb hensat til erhvervelse af de  

 i spørgsmål 2, litra b) og c), nævnte ejendomme vil i overensstemmelse med  

 besvarelsen ovenfor, ikke kunne fradrages ved opgørelsen af den  

 skattepligtige indkomst, idet der ikke foreligger en henlæggelse med henblik  

 på uddeling til formål, der kan anses for almenvelgørende eller på anden måde  

 almennyttige.
 Ad spørgsmål 5:
 Ligningsrådet finder, at beløb uddelt til restaurering af de omhandlede  

 ejendomme vil være fradragsberettigede, jf. dog fondsbeskatningslovens § 6.  

 For de i spørgsmål b) og c) nævnte ejendomme og arealer er det således en  

 forudsætning, at fonden ikke på uddelingstidspunktet er ejer af pågældende  

 ejendomme og/eller areal, idet modtageren skal være skattepligtig af  

 uddelingen, jf. fondsbeskatningslovens § 4, stk. 2. Det bemærkes, at såfremt  

 beløb anvendt til restaurering af de omhandlede ejendomme må anses for en  

 driftsomkostning i relation til fondsbeskatningsloven, følger fradragsretten  

 i stedet af statsskattelovens § 6 a, jf. fondsbeskatningslovens § 3, stk. 1.
