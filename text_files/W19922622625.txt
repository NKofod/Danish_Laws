Skattekontrol, oplysningspligt Efter Told- og Skattestyrelsens opfattelse vil de nævnte oplysninger  

 være materiale, der er omfattet af skattekontrollovens § 6, stk. 1.  

 Dette forudsætter dog, at materialet er i virksomhedens besiddelse,  

 idet der i så fald er tale om "regnskabsmateriale og andre dokumenter  

 af betydning for skatteligningen", jf. den nævnte bestemmelse.
 I det omfang, virksomheden har gennemført forretningsmæssige  

 dispositioner på grundlag af revisors rådgivning, og der er  

 foretaget bogholderimæssige registreringer på grundlag heraf, vil  

 de nævnte oplysninger være regnskabsmateriale, jf.  

 bogføringsbekendgørelsens § 2, nr. 6.
 Befinder de nævnte oplysninger sig ikke hos virksomheden, vil de som  

 udgangspunkt ikke være omfattet af udleveringspligten i henhold til  

 skattekontrollovens § 6, stk. 1, men må anses for revisors interne  

 materiale.
Efter Told- og Skattestyrelsens opfattelse vil kommunen ikke med  

 henvisning til skattekontrollovens § 8 C kunne pålægge  

 virksomhedens revisor at udlevere de nævnte oplysninger.
Denne  

 bestemmelse pålægger alene den selvstændig erhvervsdrivende  

 efter skattemyndighedernes anmodning at udlevere oplysninger om arten af det  

 arbejde, der er udført for en anden erhvervsdrivende.
Efter Styrelsens  

 opfattelse kan denne pligt ikke udstrækkes til (også) at omfatte  

 udlevering af de her omtalte rapporter og notater.
