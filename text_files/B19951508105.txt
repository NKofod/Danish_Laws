Indholdsfortegnelse Indledende bemærkninger Bemærkninger til afsnit A 1 Bemærkninger til afsnit A 2 Bemærkninger til afsnit A 3 Bemærkninger til afsnit B Ændringer til Positivlisten Indledende bemærkninger Ved tilsætningsstoffer forstås ifølge § 3 i lov om levnedsmidler m.m. (lov  

 nr. 310 af 6. juni 1973 med senere ændringer) stoffer, som uden i sig selv at  

 være levnedsmidler eller sædvanligt anvendte bestanddele af sammensatte  

 levnedsmidler er bestemt til at tilsættes levnedsmidler for at påvirke deres  

 næringsværdi, holdbarhed, konsistens, farve, smag eller lugt eller i øvrigt  

 med teknologiske eller andre formål.
 Nærværende fortegnelse, Positivlisten, over tilsætningsstoffer til  

 levnedsmidler er udfærdiget i henhold til § 14 i levnedsmiddelloven og § 11 i  

 tilsætningsstofbekendtgørelsen (bek. af december 1995 om tilsætningsstoffer  

 til levnedsmidler).
 Følgende tilsætningsstoffer kan, jf. § 20 i  

 tilsætningsstofbekendtgørelsen, tages i anvendelse i enkelte levnedsmidler  

 eller grupper heraf, hvis de senest 6 måneder, før de tages i brug, er  

 anmeldt til Levnedsmiddelstyrelsen, og der ikke forinden af styrelsen er  

 nedlagt forbud mod den påtænkte anvendelse af tilsætningsstoffet:
Levnedsmiddelstyrelsen kan tillade, at anvendelse sker tidligere end 6  

 måneder efter anmeldelsen.
For produkter omfattet af henholdsvis 1) og 2)  

 eller 3) skal en anmeldelse indeholde de i tilsætningsstofbekendtgørelsens  

 bilag 4 eller bilag 5 anførte oplysninger.
For produkter omfattet af 4) kan  

 vejledning om anmeldelse rekvireres fra Levnedsmiddelstyrelsen.
Enzymer, der anvendes som f.eks. antioxidanter eller konserveringsstoffer,  

 er omfattet af bestemmelserne i fortegnelsens afsnit A 1 og skal derfor ikke  

 anmeldes.
Enzymer, der anvendes som tekniske hjælpestoffer, samt  

 bakteriekulturer, skimmelsvampe og gærsvampe er ikke optaget i fortegnelsen.
 Anvendelsen af aromastoffer reguleres i henhold til aromabekendtgørelsen  

 (bek. nr. 529 af 19. juni 1992 om aromaer m.m., der må anvendes til  

 levnedsmidler).
 Positivlisten er inddelt i følgende afsnit:
 Afsnit A 1: Anvendelse af tilsætningsstoffer, bortset fra  

 næringsstoffer, i enkelte levnedsmidler eller levnedsmiddelgrupper.
 Afsnit A 2: Anvendelse af næringsstoffer i enkelte levnedsmidler  

 eller levnedsmiddelgrupper.
 Afsnit A 3: Anvendelse af tekniske hjælpestoffer.
 Afsnit B: Tilsætningsstoffer, herunder næringsstoffer, anført i grupper  

 efter deres formål.
 Afsnit C: Indeks over levnedsmidler med reference til placering i  

 levnedsmiddelgrupper under afsnit A 1.
 Afsnit D: Indeks over tilsætningsstoffer, herunder næringsstoffer,  

 med reference til anvendelse i levnedsmiddelgrupper under afsnit A 1.
 Afsnit E: Indeks over E-numre og DK-numre på tilsætningsstoffer.
 Afsnit F: Liste over tilsætningsstoffer, der må sælges til  

 anvendelse i private husholdninger.
Bemærkninger til afsnit A 1 Afsnit A 1 omhandler anvendelse af tilsætningsstoffer som f.eks.  

 antioxidanter, emulgatorer, farvestoffer, konserveringsstoffer,  

 surhedsregulerende midler og sødestoffer i enkelte levnedsmidler eller  

 levnedsmiddelgrupper.
Reglerne omhandler fortrinsvis levnedsmidler, der er  

 producerede direkte til detailsalg, men kan også omhandle levnedsmidler, der  

 er beregnede til anvendelse ved erhvervsmæssig tilvirkning af andre  

 levnedsmidler.
Indplacering Levnedsmidlerne er inddelt i grupper fra 1 til 15, og som hovedregel bør  

 et levnedsmiddel kunne indplaceres i en af disse grupper.
I afsnit C, indeks  

 over levnedsmidler, er en lang række af forskellige levnedsmidler opregnet  

 med angivelse af deres indplacering.
Betegnelserne angivet i kursiv - både i  

 afsnit A 1 og i afsnit C - omfatter nationale specialiteter inden for EU, for  

 hvilke der gælder særlige bestemmelser for anvendelse af tilsætningsstoffer.
Specielt med hensyn til gruppe 1, mælkeprodukter og lignende produkter,  

 bør man være opmærksom på, at gruppen omfatter såvel mælkeprodukter som  

 produkter, der ligner disse.
Således indplaceres aromatiseret sojadrik i  

 gruppe 1.1.2, drikkevarer på basis af mælkeprodukter o.l. produkter,  

 aromatiserede og/eller syrnede, idet der ikke under gruppe 1.1, konsummælk og  

 kærnemælk samt drikkevarer på basis af mælkeprodukter, er lavet en særlig  

 gruppe til sådanne produkter.
Under gruppe 1.4, fløde, er der derimod  

 oprettet en gruppe 1.4.4, flødelignende produkter, og her indplaceres et  

 produkt som piskeskum, der er lavet på basis af vegetabilsk fedt.
Ved vurdering af, om et levnedsmiddel bør indplaceres i gruppe 7.1, brød  

 og almindeligt bagværk, eller gruppe 7.2, finere bagværk, kan følgende  

 retningslinie angives: Er fedtindholdet eller sukkerindholdet på mindst 10%,  

 indplaceres levnedsmidlet i den sidstnævnte gruppe.
Retningslinien er dog kun  

 vejledende.
 Med hensyn til udtrykket »frosne« omfatter dette - i forbindelse  

 med tilsætningsstofanvendelse - såvel frosne som dybfrosne produkter.
 Udover grupperne fra 1 til 15 er der oprettet en gruppe 16, der omfatter:
 - Enkelte levnedsmidler, som det ikke har været muligt at indplacere i de  

 øvrige grupper, f.eks. pynt og overtræk.
- Enkelte typer af levnedsmidler, som det af praktiske grunde har været  

 hensigtsmæssigt at nævne her, nemlig levnedsmidler i tabletform og tørrede  

 levnedsmidler i pulverform.
Selve levnedsmidlet indplaceres dog ikke i gruppe  

 16 men alene i overensstemmelse med det anførte i det følgende afsnit.
Hvis  

 levnedsmidlet så optræder i form af en tablet eller et pulver, må man  

 yderligere anvende de tilsætningsstoffer, der er anført under gruppe 16.4  

 eller 16.5.
Pulvere og koncentrater indplaceres som hovedregel i den gruppe, som det  

 færdige levnedsmiddel tilhører.
F.eks. indplaceres kageblandinger i gruppe  

 7.2, finere bagværk, og læskedrikkoncentrater og syrupper i gruppe 14.1.4,  

 aromatiserede drikkevarer o.l. produkter.
Nogle pulvere og koncentrater er  

 dog omfattet af særlige grupper.
Dette gælder f.eks. kartoffelpulver, som  

 indplaceres i gruppe 4.3.1, tørrede frugter og grøntsager.
Se afsnittet  

 »Mængdeangivelse« med hensyn til anvendelse af tilsætningsstoffer i  

 sådanne pulvere/koncentrater.
Tilsætningsstofgrupper Tilsætningsstofferne er inddelt i 4 grupper - antioxidant, konserveringsstof, - farvestof, - sødestof og - diverse.
 For de stoffer, der er anført under »Antioxidant,  

 konserveringsstof«, gælder, at stofferne ikke må anvendes med andre  

 funktioner end en af disse.
 For de stoffer, der er anført under »Farvestof« eller  

 »Sødestof«, gælder, at det er de eneste stoffer, der må anvendes  

 med disse funktioner.
For stofferne under »Diverse« er det - medmindre dette er  

 specielt angivet under rubrikken »Bemærkninger« - ikke anført med  

 hvilken funktion, stofferne må anvendes.
Dette vil derfor afhænge af en  

 konkret vurdering af det enkelte stofs teknologiske funktion i det pågældende  

 levnedsmiddel.
Ascorbinsyre er et af de tilsætningsstoffer, der kan anvendes  

 med forskellige funktioner, f.eks. som antioxidant, melbehandlingsmiddel  

 eller surhedsregulerende middel.
Overførsel Ved overførsel af tilsætningsstoffer forstår man, at et eller flere  

 tilsætningsstoffer overføres til et levnedsmiddel på anden måde end ved  

 direkte tilsætning.
Stoffet kan godt have en teknologisk funktion i det  

 levnedsmiddel, som det overføres til, men dette behøver ikke at være  

 tilfældet.
 Overførsel af tilsætningsstoffer kan ske:
 1. Ved overførsel fra en levnedsmiddelingrediens,  

 f.eks. margarine, der indgår som bestanddel i et levnedsmiddel, og hvor der i  

 selve ingrediensen er et teknologisk behov for anvendelse af  

 tilsætningsstoffer, f.eks. emulgatorer.
 2. Ved overførsel fra et tilsætningsstof, hvor der til  

 selve stoffet er et behov for anvendelse af tilsætningsstoffer, enten et  

 tilsætningsstof som en antioxidant eller et konserveringsstof eller et  

 bærestof som et opløsningsmiddel.
 3. Ved anvendelse af et tilsætningsstof som teknisk  

 hjælpestof i forbindelse med produktionen af et levnedsmiddel, hvor rester af  

 stoffet findes i det færdige levnedsmiddel.
Overførsel af tilsætningsstoffer er med en række undtagelser, jf. § 17 i  

 tilsætningsstofbekendtgørelsen og dennes bilag 3, tilladt i - sammensatte levnedsmidler, hvis tilsætningsstofferne er tilladt i en af  

 ingredienserne.
Det vil sige, at en sammenblanding af et eller flere lovlige levnedsmidler  

 vil resultere i, at også det sammensatte levnedsmiddel bliver lovligt.
Dette  

 gælder, uanset det sammensatte levnedsmiddel måtte være indplaceret i en  

 levnedsmiddelgruppe, hvor de pågældende tilsætningsstoffer ikke er anført.
 Hvis et sammensat levnedsmiddel ikke kan indplaceres i en af grupperne fra  

 1 til 16, må det således i proportionale mængder indeholde de  

 tilsætningsstoffer, der er tilladt i de ingredienser, som levnedsmidlet  

 består af, men der er ikke mulighed for at anvende yderligere  

 tilsætningsstoffer.
 Følgende eksempler kan illustrere dette:
 - Et produkt som forloren skildpadde, der kan bestå af kødboller,  

 fiskeboller og sauce, må indeholde de tilsætningsstoffer, som er tilladt i  

 gruppe 8.3.2, varmebehandlede kødprodukter fremstillet af findelt kød, gruppe  

 9.3.1.1, kogte fisk og fiskevarer, eller gruppe 9.5, fiskehelkonserves, og  

 gruppe 12.6.2, ikke-emulgerede saucer.
 - Et produkt som en pizza med fyld må indeholde de tilsætningsstoffer, som  

 er tilladt i gruppe 7.1, brød og almindeligt bagværk, samt eventuelt i gruppe  

 1.6.2, modnet ost, gruppe 4.3.6, frugt- og grøntsagstilberedninger o.s.v.
 - Et produkt som en tærte må indeholde de tilsætningsstoffer, som er  

 tilladt i gruppe 7.2, finere bagværk, samt eventuelt i gruppe 4.3.4.1,  

 marmelade, gele og kastanjecreme, gruppe 5.1, kakao- og chokoladevarer,  

 gruppe 14.2.6.1, spiritus, gruppe 16.2, pynt og overtræk o.s.v.
 Hvis et sammensat levnedsmiddel derimod kan indplaceres i en af grupperne  

 fra 1 til 16, må det indeholde både de tilsætningsstoffer, som er anført i  

 den pågældende levnedsmiddelgruppe, og de tilsætningsstoffer, som er tilladt  

 i de enkelte ingredienser.
 Følgende eksempel kan illustrere dette:
 - En dessert på basis af frugter må indeholde de tilsætningstoffer, der er  

 anført i gruppe 4.3.7. Er der imidlertid som ingrediens anvendt en  

 frugttilberedning, vil de stoffer, der er anført i gruppe 4.3.6, også være  

 lovlige i produktet.
Overførsel af tilsætningsstoffer er desuden tilladt i - levnedsmidler, der udelukkende er bestemt til fremstilling af  

 sammensatte levnedsmidler, hvis de sammensatte levnedsmidler opfylder  

 bestemmelserne i afsnit A 1.
Det vil sige, at man ved fremstilling af finere bagværk, gruppe 7.2,  

 f.eks. må anvende margarine tilsat et grønt farvestof, hvis dette farvestof  

 er tilladt i bagværket.
Da farvestoffet ikke er tilladt i margarinen som  

 sådan, må denne følgelig ikke detailforhandles.
 Overførselsbestemmelserne gælder ikke for gruppe 13.1,  

 modermælkserstatninger og tilskudsblandinger, og gruppe 13.2, overgangskost.
Mængdeangivelse De mængdeangivelser, der er anført i afsnit A 1 under rubrikken  

 »Bemærkninger«, er - for så vidt angår farvestoffer og sødestoffer  

 - som hovedregel de mængder, der højst må være til stede i levnedsmidlerne,  

 når disse er klar til indtagelse og tilberedt efter en eventuel  

 brugsanvisning.
For de øvrige stoffer gælder mængdeangivelserne dog som  

 hovedregel levnedsmidlerne, som disse markedsføres.
Det sidstnævnte forhold gælder desuden for pulvere, koncentrater o.l., som  

 er omfattet af særlige grupper, jf. afsnittet »Indplacering«.
For  

 de øvrige produkter af denne art gælder, at det er det færdige produkt, som  

 opstår, efter at pulveret eller koncentratet er blevet tilsat yderligere  

 ingredienser, som skal overholde reglerne for den pågældende gruppe.
Dette  

 gælder, hvis - der ikke er oprettet en særlig gruppe til pulveret/koncentratet, - pulveret/koncentratet indeholder de levnedsmiddelingredienser og /eller  

 tilsætningsstoffer, som karakteriserer det færdige levnedsmiddel, og - det fremgår af en medfølgende brugsanvisning, hvilket blandingsforhold  

 forbrugeren skal anvende for at opnå det færdige levnedsmiddel.
 For produkter, som taber vand under tilberedningen, f.eks. frosne  

 middagsretter, der alene skal tilberedes ved opvarmning, skal  

 mængdeangivelserne forstås således, at det er de mængder, der højst må være  

 til stede i levnedsmidlerne, når disse er tilberedt efter brugsanvisningen,  

 herunder ved nøjagtigt den temperatur, som er angivet heri.
Omfatter mængdeangivelsen mere end et enkelt stof, gælder den for den  

 samlede mængde af de anførte stoffer.
Hvis der f.eks. står:
 - Benzoesyre og benzoater, E 210-213, ialt 200 mg/l, må mængden af  

 stofferne - ialt 4 - anvendt enkeltvis eller sammen ikke overstige 200 mg/l.
 - Cyclaminsyre og cyclamater, E 952, ialt 250 mg/kg, må mængden af  

 stofferne - ialt 3 - anvendt enkeltvis eller sammen ikke overstige 250 mg/kg.
Tilsat mængde Som anført ovenfor gælder mængdeangivelsen den mængde, der må være til  

 stede i levnedsmidlet.
De eneste undtagelser fra denne regel er - under gruppe 8, kød og kødprodukter, hvor der for E 249 og E 250  

 (nitriter) og E 251 og E 252 (nitrater) er anført såvel en vejledende tilsat  

 mængde som en restmængde, - under gruppe 14, drikkevarer, hvor den anførte værdi for E 242  

 (dimethyldicarbonat) gælder den tilsatte mængde, og - under de grupper, hvor E 338-341 og E 450-452 (phosphorsyre og  

 phosphater) er tilladt, idet den anførte værdi også her gælder den tilsatte  

 mængde.
Analysemæssige forhold Den tilladte mængde beregnes på grundlag af det homogeniserede  

 levnedsmiddel.
Der er dog enkelte undtagelser fra denne regel:
 - Hvis et levnedsmiddel, f.eks. blandede bolcher eller forskelligt farvede  

 chokoladelinser, består af enheder, som umiddelbart kan adskilles ved  

 sortering, skal hver enkelt enhed overholde de anførte mængder.
- For levnedsmidler, f.eks. grøntsager i eddike, som ved dræning kan  

 skilles i en fast og en flydende del, gælder, at hver del for sig, efter at  

 tilsætningsstoffet er fordelt, ikke må indeholde en større mængde end tilladt  

 i det pågældende levnedsmiddel.
Her er det altså nødvendigt ved  

 fremstillingen af produktet at tage højde for, om stoffet fordeler sig  

 »skævt« på den faste og den flydende del.
Proportionalitetsreglen Et par steder er den såkaldte proportionalitetsregel eller procentregel  

 anvendt, nærmere betegnet - i gruppe 2.1.1 og 2.1.2, animalske og vegetabilske fedtstoffer og olier,  

 for så vidt angår E 310-312 (gallater) og E 320 (BHA)/ E 321 (BHT), - i gruppe 5.3, tyggegummi, for så vidt angår E 950 (acesulfamkalium)/ E  

 951 (aspartam)/E 957 (thaumatin)/E 959 (neohesperidindihydrochalcon), og - i gruppe 13.1, modermælkserstatninger og tilskudsblandinger, for så vidt  

 angår E 322 (lecithiner)/E 471 (mono- og diglycerider af fedtsyrer) og E 407  

 (carrageenan)/E 410 (johannesbrødkernemel) /E 412 (guargummi).
 For anvendelsen af disse stoffer gælder, at de anførte mængder skal  

 reduceres proportionalt, hvis mere end et af stofferne anvendes.
 Står der f.eks.:
 - Gallater, E 310-312, og BHA, E 320, ialt 200 mg/kg, samt BHT, E 321, 100  

 mg/kg, og er den samlede mængde af E 310-312 og E 320 på 100 mg/kg svarende  

 til 50 % af den tilladte mængde, må mængden af E 321 ikke overstige de  

 resterende 50 % - af 100 mg/kg - svarende til 50 mg/kg.
 - Lecithiner, E 322, 1 g/l, samt mono- og diglycerider, E 471, 4 g/l, og  

 er mængden af E 322 på 200 mg/l svarende til 20 % af den tilladte mængde, må  

 mængden af E 471 ikke overstige de resterende 80 % - af 4 g/l - svarende til  

 3,2 g/l.
Mængdeberegning Mængdeangivelsen henviser som hovedregel til den/de aktive komponent(er),  

 som er defineret i specifikationen, og som specifikationens krav til indhold  

 er baseret på.
Dette gælder f.eks.:
- Farvestoffer, hvor mængdebegrænsningen henviser til mængden af aktivt  

 farvende princip i farvepræparatet, f.eks. bixin eller norbixin i E 160 b,  

 annattoekstrakter, eller betanin i E 162, rødbedefarve.
Hvis der f.eks. er  

 10% bixin i et annattoekstrakt- produkt, må man bruge en mængde, der er 10  

 gange større end anført under rubrikken »Bemærkninger«.
 Undtagelser fra den ovennævnte regel er:
- Stoffer, der består af en blanding af forskellige kemiske forbindelser,  

 f.eks.
E 407, carrageenan.
Her er mængdebe- grænsningen fastlagt for stoffet  

 som helhed, som det er defineret i specifikationen.
- Syrer og salte deraf.
Her er mængdebegrænsningen, hvor intet andet er  

 anført, baseret på den samlede mængde af den ækvivalente syre.
- E 220-224 og E 226-228, svovldioxid og sulfiter.
Her er  

 mængdebegrænsningen - der er den samlede mængde fra alle kilder, det vil sige  

 både naturligt forekommende og tilsatte mængder - baseret på svovldioxid  

 (SO2). Som støtte for disse omregninger se tabellen side 14. En mængde på  

 højst 10 mg/kg eller 10 mg/l lades ude af betragtning.
 - E 232, natrium-o-phenylphenolat, hvor mængden er udtrykt som  

 o-phenylphenol.
 - E 239, hexamethylentetramin, hvor mængden er udtrykt som formaldehyd.
- E 249 og E 250, kaliumnitrit og natriumnitrit, hvor mængden er udtrykt  

 som natriumnitrit.
Som støtte for disse omregninger se tabellen side 14.
- E 251 og E 252, natriumnitrat og kaliumnitrat, hvor mængden er udtrykt  

 som natriumnitrat i gruppe 1.6, ost, og gruppe 8, kød og kødprodukter, og som  

 natriumnitrit i gruppe 9, fisk og fiskevarer.
Som støtte for disse  

 omregninger se tabellen side 14.
- E 338-341 og E 450-452, phosphorsyre og phosphater.
Her er  

 mængdebegrænsningen baseret på den ækvivalente mængde phosphorpentoxid  

 (P2O5). Som støtte for disse omregninger se tabellen side 15. - E 512,  

 stannochlorid, hvor mængden er udtrykt som tin.
 - E 520-523, aluminiumsulfater, og E 541, natriumaluminiumphosphat, hvor  

 mængden er udtrykt som aluminium.
 - E 535, E 536 og E 538, natrium-, kalium- og calciumferrocyanid, hvor  

 beregningsgrundlaget er vandfri kaliumferrocyanid.
 - E 579, ferrogluconat, og E 585, ferrolactat, hvor mængden er udtrykt som  

 jern.
 - E 630-635, inosinsyre, inosinater og ribonucleotider, hvor mængden er  

 udtrykt som guanylsyre.
 - E 999, quillaiaekstrakt, hvor beregningsgrundlaget er den vandfri  

 ekstrakt.
Beregningstabel for sulfiter Tabel for omregning af de i rapporten medtagne sulfiter til svovldioxid  

 (SO2) Omregningen er baseret på rene kemikalier og omfatter de  

 krystalvandmodifikationer, der angives i specifikationerne.
Beregningstabel for nitriter og nitrater Beregningstabel for phosphater Tabel for omregning af de i rapporten medtagne phosphater til  

 phosphorpentoxid (P2O5) Omregningen er baseret på rene kemikalier og omfatter de  

 krystalvandmodifikationer, der angives i specifikationerne.
Bemærkninger til afsnit A 2 Afsnit A 2 omhandler anvendelse af næringsstoffer i enkelte levnedsmidler  

 eller levnedsmiddelgrupper.
Reglerne kan omhandle både levnedsmidler, der er  

 beregnede til anvendelse ved erhvervsmæssig tilvirkning af andre  

 levnedsmidler, og levnedsmidler, der er producerede direkte til detailsalg.
 De forskellige regler om næringsstoffer er inddelt i en række hovedgrupper  

lovpligtig tilsætning, ikke lovpligtig tilsætning og kosttilskud og  

 findes omtalt i afsnit A 2. Reglerne er i øvrigt af forskellig art fra  

 levnedsmiddel til levnedsmiddel, og der henvises derfor til omtalen under de  

 enkelte regelsæt.
 Som basis for tilsætning af næringsstoffer til levnedsmidler må man  

 anvende de kemiske forbindelser, der er anført i afsnit B under gruppen  

 næringsstoffer.
Tabel over referencestoffer for de i afsnit B medtagne vitaminer Mængden af det enkelte vitamin beregnes ud fra det i tabellen anførte  

 referencestof.
Bemærkninger til afsnit A 3 I afsnit A 3 reguleres anvendelsen af dels enkelte tekniske hjælpestoffer  

 dels de tekniske hjælpestoffer, der må anvendes ved tilvirkning af enkelte  

 nærmere angivne levnedsmidler.
 Anvendelse i øvrigt af tekniske hjælpestoffer ved industriel fremstilling  

 af levnedsmidler er ikke reguleret i fortegnelsen, jf. § 12 i  

 tilsætningsstofbekendtgørelsen.
Bemærkninger til afsnit B Tilsætningsstofferne er i afsnit B ordnet i grupper efter formål.
Stoffer,  

 der kan anvendes med flere forskellige formål, er optaget i alle relevante  

 grupper.
 I afsnit B er der for hver gruppe i skemaform givet følgende oplysninger:
Nr.
Det nummer, som stoffet er registreret under i EU.
For  

 stoffer, som ikke har et E-nummer er anvendt et DK-nummer.
Kun E-numrene kan  

 anvendes til mærkning.
 Navn Stoffets specifikke betegnelse.
Specifikation for identitet og renhed For stoffer med EU-specifikationer: Den specifikationsbetegnelse, som  

 stoffet er registreret under i EU, efterfulgt af kodehenvisning til de  

 direktiver, der rummer de lovmæssige krav til identitet og renhed.
 For stoffer uden EU-specifikationer: Kodehenvisning til den  

 litteraturkilde, der rummer de lovmæssige krav til identitet og renhed,  

 efterfulgt af angivelse for den første side i monografien.
 De anvendte kodebetegnelser er angivet nedenfor.
Analysemetoder For specifikationer, for hvilke der er vedtaget EU-metoder: Kodehenvisning  

 til det direktiv, som rummer analysemetoder, der skal anvendes som  

 referencemetoder ved kontrol af specifikationskravene.
 For specifikationer, for hvilke der ikke er vedtaget EU-metoder:  

 Kodehenvisning til den litteraturkilde, som rummer analysemetoder, der kan  

 anvendes ved kontrol af specifikationskravene.
 De anvendte kodebetegnelser er angivet nedenfor.
Anvendte kodebetegnelser EU01 Rådets direktiv af 5. november 1963 om tilnærmelse af  

 medlemsstaternes lovgivning om konserveringsstoffer, som må anvendes i  

 levnedsmidler (64/54/EØF).
 EU02 Rådets direktiv af 26. januar 1965 om fastsættelse af specifikke  

 renhedskriterier for konserveringsstoffer, som må anvendes i levnedsmidler  

 (65/66/EØF).
 EU03 Rådets direktiv af 27. juni 1967 om ændring af Rådets direktiv af 26.  

 januar 1965 om fastsættelse af specifikke renhedskriterier for  

 konserveringsstoffer, som må anvendes i levnedsmidler (67/428/EØF).
 EU04 Rådets direktiv af 13. juli 1970 om tilnærmelse af medlemsstaternes  

 lovgivning om antioxidanter, som må anvendes i levnedsmidler (70/357/EØF).
 EU05 Rådets direktiv af 18. juni 1974 om tilnærmelse af medlemsstaternes  

 lovgivning om emulgatorer, stabilisatorer, fortyknings- og geleringsmidler,  

 som må anvendes i levnedsmidler (74/329/EØF).
 EU06 Rådets direktiv af 4. maj 1976 om 2. ændring af direktiv 65/66/EØF om  

 fastsættelse af specifikke renhedskriterier for konserveringsstoffer, som må  

 anvendes i levnedsmidler (76/463/EØF).
 EU07 Rådets direktiv af 25. juli 1978 om fastsættelse af specifikke  

 renhedskriterier for emulgatorer, stabilisatorer, fortyknings- og  

 geleringsmidler, som må anvendes i levnedsmidler (78/663/EØF).
 EU08 Rådets direktiv af 25. juli 1978 om fastsættelse af specifikke  

 renhedskriterier for antioxidanter, som må anvendes i levnedsmidler  

 (78/664/EØF).
 EU09 Kommissionens første direktiv af 28. juli 1981 om fastsættelse af  

 fællesskabsanalysemetoder til kontrol af renhedskriterier for visse  

 tilsætningsstoffer til levnedsmidler (81/712/EØF).
 EU10 Rådets direktiv af 12. juli 1982 om ændring af direktiv 78/663/EØF om  

 fastsættelse af specifikke renhedskriterier for emulgatorer, stabilisatorer,  

 fortyknings- og geleringsmidler, som må anvendes i levnedsmidler  

 (82/504/EØF).
 EU11 Rådets direktiv af 18. oktober 1982 om ændring af direktiv 78/664/EØF  

 om fastsættelse af specifikke renhedskriterier for antioxidanter, som må  

 anvendes i levnedsmidler (82/712/EØF).
 EU12 Rådets direktiv af 8. december 1986 om ændring af direktiv 65/66/EØF  

 om fastsættelse af specifikke renhedskriterier for konserveringsstoffer, som  

 må anvendes i levnedsmidler (86/604/EØF).
 EU13 Kommissionens direktiv af 26. oktober 1990 om ændring af Rådets  

 direktiv 78/663/EØF om fastsættelse af specifikke renhedskriterier for  

 emulgatorer, stabilisatorer, fortyknings- og geleringsmidler, som må anvendes  

 i levnedsmidler (90/612/EØF).
 EU14 Kommissionenes direktiv 92/4/EØF af 10. februar 1992 om ændring af  

 Rådets direktiv 78/663/EØF om fastsættelse af renhedskriterier for  

 emulgatorer, stabilisatorer, fortyknings- og geleringsmidler, som må anvendes  

 i levnedsmidler.
 EU15 Kommissionens Direktiv 95/31/EF af 5. juli 1995 om specifikke  

 renhedskriterier for sødestoffer til brug i levnedsmidler.
 EU16 Kommissionens Direktiv 95/45/EF af 26. juli 1995 om specifikke  

 renhedskriterier for farvestoffer til brug i levnedsmidler.
 CX01 Guide to Specifications, FAO Food and Nutrition Paper no. 5, rev.2,  

 Rome 1991.
 CX02 Compendium of Food Additives Specifications, Food and Agriculture  

 Organizations of the United Nations, Rome 1992.
 CX03 Compendium of Food Additives Specifications/ add. 1, FAO Food and  

 Nutrition Paper no. 52, Rome 1992.
 CX04 Compendium of Food Additives Specifications/ add. 2, FAO Food and  

 Nutrition Paper no. 52/2, Rome 1993.
 CX05 Compendium of Food Additives Specifications/ add. 3, FAO Food and  

 Nutrition Paper no. 52/3, Rome 1995.
 DK Specifikationer eller supplementer til specifikationer udarbejdet af  

 Levnedsmiddelstyrelsen.
 FCC III Food Chemicals Codex, third edition, National Academy Press,  

 Washington D.C. 1981.
 Ph.Eur.2 European Pharmacopoeia, second edition, Maisonneuve S.A., 57  

 Sainte-Ruffine, Frankrig 1980-1994.
Ph.N.II Pharmacopoea Nordica, Editio Danica, vol.
II,Nyt Nordisk Forlag  

 Arnold Busck, København 1963.
Ph.N.add.
Pharmacopoea Nordica, Editio Danica, addendum, Nyt Nordisk  

 Forlag Arnold Busck, København 1974.
 USP XXIII The United States Pharmacopoeia, Twenty-third Revision, The  

 United States Pharmacopoeial Convention Inc., Rockville, Md 20852, 1995.
 JSFA The Japanese Standards for Food Additives, sixth edition, Japan Food  

 Additives Association, Tokyo, Japan 1994.
 DLS 95 Danske Lægemiddelstandarder 1995. Sundhedsstyrelsen 1994.
Ændringer til Positivlisten Hvis man ønsker tilladelse til at anvende et nyt tilsætningsstof eller til  

 en ændret anvendelse af et allerede tilladt tilsætningsstof, kan ansøgning  

 herom indgives til Levnedsmiddelstyrelsen, Mørkhøj Bygade 19, 2860 Søborg.
 Behandlingen af ansøgningen vil herefter afhænge af, om tilsætningsstoffet  

 er omfattet af EU's tilsætningsstofregulering, det vil sige primært omfattet  

 af de kategorier, som er nævnt i tilsætningsstofbekendtgørelsens bilag 1,  

 eller ej.
Tilsætningsstoffer, som er omfattet af EU's regulering For at tage højde for den videnskabelige og tekniske udvikling er der i  

 artikel 5 i Rådets direktiv af 21. december 1988 om tilsætningsstoffer, som  

 må anvendes i levnedsmidler (89/107/EØF) indsat en såkaldt udviklingsklausul.  

 Efter bestemmelsen kan et medlemsland med virkning for sit eget område og i  

 en tidsbegrænset periode på højst 2 år give tilladelse til, at et  

 tilsætningsstof, som ikke er tilladt i henhold til EU-reguleringen,  

 markedsføres og anvendes som tilsætningsstof.
 Medlemslandet skal inden 2 måneder fra den dato, hvorfra tilladelsen har  

 virkning, give de øvrige medlemslande og Kommissionen meddelelse om  

 tilladelsen.
Inden udløbet af 2 års perioden kan medlemslandet ansøge Kommissionen om  

 at få stoffet tilladt inden for EU.
I den forbindelse skal medlemslandet  

 fremlægge den nødvendige dokumentation for tilladelsen, herunder for stoffets  

 anvendelse.
Hvis Kommissionen finder ansøgningen berettiget, fremlægger den  

 et forslag for Rådet om ændring af tilsætningsstofreguleringen.
Rådet tager  

 stilling til forslaget inden for en frist på 18 måneder.
Hvis Kommissionen ikke finder ansøgningen berettiget, eller hvis Rådet  

 ikke har truffet en afgørelse inden for 18 måneder, skal den nationale  

 tilladelse annulleres.
Samtidig skal tilladelser, som er givet af andre  

 medlemslande for det samme stof, annulleres.
 En ny national tilladelse for det samme stof kan kun gives, hvis der efter  

 annulleringen er fremkommet nye videnskabelige og tekniske oplysninger, som  

 gør dette berettiget.
 Fremgangsmåden i artikel 5 vedrører efter sin ordlyd kun stoffer, som ikke  

 allerede er tilladt i henhold til EU-reguleringen, altså nye stoffer.  

 Fremgangsmåden dækker således ikke den mindre indgribende ændring, at et  

 stof, som allerede er tilladt til et levnedsmiddel eller en gruppe af  

 levnedsmidler, også tillades til andre levnedsmidler.
Situationen er derfor, at et medlemsland ikke kan give tilladelse til at  

 anvende et stof til andre formål eller til andre levnedsmidler end de, som  

 fremgår af EU-reguleringen.
En sådan ændring vil kræve, at Kommissionen på  

 ordinær vis fremsætter forslag til Rådet om en ændring af det aktuelle  

 direktiv.
Tilsætningsstoffer, som ikke er omfattet af EU's regulering For sådanne stoffer er der ikke de begrænsede muligheder, der er nævnt  

 ovenfor.
Ansøgningen Ansøgningen skal indeholde oplysninger i henhold til publikationen  

 »Presentation of an application for assessment of a food additive prior  

 to its authorization, Luxembourg, 1989«.
 Det drejer sig bl.a. om følgende oplysninger:
 Disse informationer skal sikre, at tilsætningsstofanvendelsen opfylder de  

 generelle kriterier, som er angivet nedenfor.
Generelle kriterier for anvendelse af tilsætningsstoffer til  

 levnedsmidler 2. Anvendelsen af tilsætningsstoffer til levnedsmidler  

 kan kun komme på tale, hvis det er påvist, at den foreslåede anvendelse af  

 tilsætningsstoffer har påviselige teknologiske, økonomiske eller andre  

 fordele til gavn for forbrugeren.
Det er med andre ord nødvendigt at fastslå  

 tilstedeværelsen af, hvad der generelt kaldes et »behov«.  

 Anvendelsen af tilsætningsstoffer bør tjene et eller flere af de i  

 nedenstående litra a) til d) omhandlede formål og er kun berettiget, hvis  

 disse formål ikke kan opfyldes ved hjælp af andre midler, som i økonomisk  

 henseende er praktisk gennemførlige, og som ikke udgør en sundhedsfare for  

 forbrugeren:
3. Til konstatering af et tilsætningsstofs eller heraf  

 afledte produkters eventuelle skadelige virkninger skal dette underkastes en  

 fyldestgørende toksikologisk undersøgelse og vurdering.
Ved denne vurdering  

 skal der endvidere bl.a. tages hensyn til stoffets kumulative, synergistiske  

 eller forstærkende virkninger samt til den menneskelige følsomhed over for  

 kropsfremmede stoffer.
 4. Der skal løbende føres kontrol med alle  

 tilsætningsstoffer til levnedsmidler, og de skal tages op til ny vurdering,  

 når det på baggrund af ændrede anvendelsesbetingelser eller nye  

 videnskabelige oplysninger skønnes nødvendigt.
 5. Tilsætningsstoffer til levnedsmidler skal altid  

 opfylde de godkendte renhedskriterier.
6. Godkendelse af tilsætningsstoffer til levnedsmidler  

 skal Afsnit A 1 Anvendelse af tilsætningsstoffer 1 Mælkeprodukter og lignende produkter (*) 1.2 Syrnede eller koagulerede mælke- produkter undtagen drikkevarer --------------------------------------------------------------------- 1.2.1 Syrnede mælkeprodukter 1.3 Delvis inddampet mælkekonserves 1.4 Fløde 1.6 Ost Bekendtgørelse om mælkeprodukter m.v.
Bek. nr. 902 af 29. november 1993.
--------------------------------------------------------------------- 2 Fedtstoffer og olier *) --------------------------------------------------------------------- 2.2 Fedtemulsioner af typen vand i olie --------------------------------------------------------------------- 2.2.1 Fedtemulsioner med mindst 60% fedt Mælkeproduktloven.
Lov nr. 342 af 14. maj 1992 om mælk, mælkeprodukter,  

 margarine m.v.
Bekendtgørelse om mælkeprodukter m.v.
Bek. nr. 902 af 29. november 1993.
Bekendtgørelse om margarine m.v.
Bek. nr. 197 af 20. maj 1985, med senere  

 ændringer.
3 Konsumis *) Bekendtgørelse om mælkeprodukter m.v.
Bek. nr. 902 af 29. november 1993.
4 Frugter og grøntsager (herunder bær, frø, rodfrugter og svampe)*) Ærtebekendtgørelsen.
Bek. nr. 519 af 16. januar 1978 om betegnelse m.v. af  

 færdigpakkede ærter og færdigpakkede levnedsmidler hvori ærter udgør en  

 betydende del af varen, med senere ændringer.
Marmeladebekendtgørelsen.
Bek. nr. 18 af 16. januar 1990 om marmelade og  

 frugtgele m.v., med senere ændringer.
5 Konfektureprodukter *) 6 Cerealier og produkter heraf 7 Bagværk 8 Kød og kødprodukter *) Kødloven.
Lov nr. 343 af 14. maj 1992 om kød.
Bekendtgørelse om kødprodukter m.v.
Bek. nr. 1021 af 15. december 1993.
Bekendtgørelse om fersk fjerkrækød.
Bek. nr. 135 af 24. februar 1994.
Bekendtgørelse om fersk kød og køle- og fryselagre.
Bek. af december 1995.
Bekendtgørelse om hakket kød og tilberedt kød.
Bek. af december 1995.
9 Fisk og fiskevarer (herunder krebsdyr og bløddyr) *) 9.2 Frosne fisk og fiskevarer 9.3 Kogte, stegte, røgede, tørrede eller saltede fisk og fiskevarer --------------------------------------------------------------------- 9.3.1 Kogte fisk og fiskevarer Bekendtgørelse om omsætning, tilvirkning m.v. af fisk og fiskevarer i  

 land.
Bek. nr. 175 af 5. april 1993.
10 Æg og ægprodukter *) --------------------------------------------------------------------- Bekendtgørelse om handel med æg.
Bek. nr. 960 af 25. november 1994.
Bekendtgørelse om ægprodukter.
Bek. nr. 626 af 14. juli 1992, med senere  

 ændringer.
11 Sukker og honning *) Honningbekendtgørelsen.
Bek. nr. 343 af 4. juli 1978 om honning.
12 Salt og krydderier, supper, saucer og salater, proteinprodukter m.m.
13 Levnedsmidler bestemt til særlig ernæring og kosttilskud *) Bekendtgørelse om levnedsmidler til særlig ernæring.
Bek. nr. 162 af 9.  

 marts 1990 om levnedsmidler til særlig ernæring.
Modermælkserstatningsbekendtgørelsen.
Bek. nr. 588 af 8. juli 1993 om  

 modermælkserstatninger og tilskudsblandinger til spædbørn og småbørn.
 Ved fremstilling af syrnede produkter må der anvendes ikke-patogene  

 kulturer, som producerer L-mælkesyre.
 I tilskudsblandinger skal forholdet mellem calcium og phosphor være højst  

 2,0.
 Se desuden bilag I og II i direktiv 91/321/EØF.
14 Drikkevarer *) Bekendtgørelse om vin og spiritus.
Bek. nr. 301 af 28. oktober 1959, med  

 senere ændringer.
Mineralvandsbekendtgørelsen.
Bek. nr. 463 af 5. september 1984 om  

 naturligt mineralvand.
Kaffebekendtgørelsen.
Bek. nr. 835 af 9. december 1986 om kaffe- og  

 cikorieekstrakter.
 Rådets forordning nr. 822/87 om den fælles markedsordning for vin.
 Rådets forordning nr. 823/87 om fastlæggelse af særlige regler for  

 kvalitetsvine fra bestemte dyrkningsområder, m.fl.
 Rådets forordning nr. 4252/88 om fremstilling og afsætning af hedvine  

 produceret i Fælleskabet, m.fl.
 Rådets forordning nr. 1576/89 om fastlæggelse af almindelige regler for  

 definition, betegnelse og præsentation af spiritus, m.fl.
 Rådets forordning nr. 2392/89 om betegnelse og præsentation af vin og  

 druemost, m.fl.
Saftbekendtgørelsen.
Bek. nr. 493 af 28. juni 1990 om frugt- og  

 grøntsagssaft m.m., med senere ændringer.
 Rådets forordning nr. 1601/91 om almindelige regler for definition,  

 betegnelse og præsentation af aromatiserede vine m.fl.
 Rådets forordning nr. 3895/91 om visse regler for betegnelse og  

 præsentation af særlige vine, m.fl.
 Rådets forordning nr. 2332/92 om mousserende vine fremstillet i  

 Fælleskabet, m.fl.
 Kommissions forordning nr. 1180/91 om gennemførelsesbestemmelser for  

 definition af, betegnelse for og præsentation af spiritus.
15 Snacks 16 Levnedsmidler, der ikke kan indplaceres i de øvrige grupper Liste over tilsætningsstoffer, der må anvendes i de af  

 levnedsmiddelgrupperne 1-16, hvor dette er nærmere præciseret Afsnit A 2 Anvendelse af næringsstoffer Lovpligtig tilsætning af næringsstoffer Visse levnedsmidler skal tilsættes/ skal indeholde bestemte  

 næringsstoffer i nærmere fastsatte mængder.
 For tiden er lovpligtige tilsætninger af næringsstoffer til levnedsmidler  

 påbudt som følger:
2 Fedtstoffer og olier 13 Levnedsmidler bestemt til særlig ernæring og kosttilskud Ikke lovpligtig tilsætning af næringsstoffer Regler vedrørende frivillig (ikke lovpligtig) tilsætning af næringsstoffer  

 findes i § 20 i bekendtgørelse af december 1995 om tilsætningsstoffer til  

 levnedsmidler.
Ifølge bekendtgørelsen kræver en sådan anvendelse af  

 næringsstoffer i alle tilfælde en accept af Levnedsmiddelstyrelsen.
 Ikke lovpligtige tilsætninger inddeles i 2 typer:
 - Tilsætninger som tillades generelt .
 - Tilsætninger som tillades individuelt .
 Hvad angår tilsatte næringsstoffer, skal det fremhæves, at det  

 ifølge levnedsmiddellovens § 28, stk. 3, uden tilladelse fra  

 Levnedsmiddelstyrelsen er forbudt i reklame eller på emballagen at anføre, at  

 et levnedsmiddel ved hjælp af tilsætningsstoffer har opnået en øget eller  

 særlig næringsværdi.
Generelle tilladelser De generelle tilladelser angiver, hvilke næringsstoffer der må tilsættes  

 bestemte levnedsmidler, uden at der skal søges om speciel tilladelse hertil.  

 I de generelle tilladelser er det ligeledes bestemt, i hvilke mængder de  

 angivne næringsstoffer må tilsættes.
De generelle tilladelser gives på  

 nærmere fastsatte vilkår.
Tilsætningen skal dog anmeldes til  

 Levnedsmiddelstyrelsen.
For levnedsmidler omfattet af de generelle tilladelser tillader  

 Levnedsmiddelstyrelsen markedsføring umiddelbart efter, at anmelderen har  

 modtaget styrelsens bekræftelse på, at anmeldelsen er modtaget, og det  

 nedenfor nævnte gebyr er betalt.
Sådanne levnedsmidler skal altså ikke  

 afvente fristen for eventuel nedlæggelse af forbud.
 For generelle tilladelser gælder følgende vilkår :
 Følgende tilsætninger tillades generelt:
6 Cerealier og produkter heraf 13 Levnedsmidler bestemt til særlig ernæring og kosttilskud 14 Drikkevarer Individuelle tilladelser I tilsætningsstofbekendtgørelsens § 20 er det bestemt, at næringsstoffer  

 kan tages i anvendelse, hvis de senest 6 måneder, før de tages i brug, er  

 anmeldt til Levnedsmiddelstyrelsen, og der ikke forinden af styrelsen er  

 nedlagt forbud mod den påtænkte anvendelse af næringsstoffet.
I forbindelse med anmeldelsen skal der betales et gebyr.
Når  

 Levnedsmiddelstyrelsen har modtaget gebyret og samtlige relevante  

 oplysninger, vurderer styrelsen, om den påtænkte anvendelse af næringsstoffet  

 er relevant i ernæringsmæssig henseende.
Hvis næringsstoftilsætningen  

ikke anses for relevant, vil der blive nedlagt forbud mod  

 tilsætningen.
 En anmeldelse skal indeholde følgende oplysninger:
 1. Anmelderens navn (firma), adresse og telefonnummer.
2. Levnedsmiddelfabrikantens navn (firma), adresse og  

 telefonnummer.
For udenlandske fabrikanter endvidere dansk importørs/agents  

 navn (firma), adresse og telefonnummer.
 3. Levnedsmidlets betegnelse (varens navn) og  

 angivelse af den levnedsmiddelgruppe, som levnedsmidlet (varen) tilhører.
 4. Levnedsmidlets sammensætning i form af en  

 ingrediensliste med en mængdemæssig angivelse af samtlige ingredienser, som  

 indgår i levnedsmidlet på fremstillingstidspunktet.
 5. Formålet med tilsætningen, herunder argumentation  

 for til- sætningens ernæringsmæssige relevans.
6. Den kemiske betegnelse for samtlige stoffer, der er  

 anvendt som kilde for næringsstoftilsætningen.
Hvis et eller flere af de  

 anvendte stoffer ikke er anført under tilsætningsstofgruppen  

 »Næringsstoffer«, skal der ansøges særskilt om tilladelse til denne  

 anvendelse, jf. side 23.
 7. a) Mængden af de enkelte næringsstoffer, som skal  

 sættes til det pågældende levnedsmiddel. b) De samlede (naturligt og tilsat)  

 indhold af de enkelte næringsstoffer i det færdige levnedsmiddel. c)  

 Størrelsen af den eventuelt anbefalede serveringsportion.
 8. Analysemetode for de enkelte tilsatte  

 næringsstoffer i det levnedsmiddel (varen), hvori de skal indgå.
 For individuelle tilladelser gælder udover eventuelle vilkår fastsat i  

 acceptskrivelsen tillige følgende vilkår :
Kosttilskud med tilsatte næringsstoffer Kosttilskud er levnedsmidler, som indplaceres i levnedsmiddelgruppe 13.6 i  

 afsnit A1 i nærværende fortegnelse.
 Kosttilskud med tilsatte næringsstoffer skal registreres eller anmeldes  

 inden markedsføringen, jf. nedenfor.
Registrering Produkter, som er tilsat vitaminer og/eller mineraler, og hvis indhold  

 efter tilsætningen ligger inden for de grænser, der er anført i oversigten  

 side 164, skal registreres hos Levnedsmiddelstyrelsen inden markedsføringen.
Registreringen skal foretages på skemaer udarbejdet af  

 Levnedsmiddelstyrelsen.
Skemaerne kan fås i de lokale  

 levnedsmiddelkontrolenheder og i Levnedsmiddelstyrelsen.
 En registrering skal indeholde følgende oplysninger:
 1. Anmelderens navn (firma), adresse og telefonnummer.
2. Produktfabrikantens navn (firma), adresse og  

 telefonnummer.
For udenlandske fabrikanter endvidere den danske  

 importørs/agents navn (firma), adresse og telefonnummer.
 3. Produktets betegnelse (varenavn).
 4. Produktets dispenseringsform (tabletter, kapsler  

 m.v.).
 5. Den anbefalede daglige dosis.
 6. Indholdet af næringsstoffer i den anbefalede daglig  

 dosis udtrykt i art og mængde samt som procentdel af den anbefalede daglige  

 tilførsel (ADT) af næringsstofferne, se side 165.
Betingelserne for, at næringsstoftilsætningen kan godkendes efter en  

 registrering, er - at kun de næringsstoffer, der er nævnt i oversigten side 164, er tilsat, - at indholdet af hvert enkelt næringsstof i den anbefalede daglig dosis  

 ligger i intervallet mellem minimumsindhold og maksimums- indhold, jf.  

 oversigten side 164, og - at kun de næringsstofkilder, der er anført under tilsætnings-  

 stofgruppen »Næringsstoffer« og opfylder de angivne speci-  

 fikationer, er anvendt.
 For kosttilskud med tilsatte næringsstoffer, som opfylder ovennævnte  

 vilkår, gælder i øvrigt følgende:
 Markedsføringen kan finde sted, når Levnedsmiddelstyrelsen har bekræftet  

 registreringen og modtagelsen af gebyret, som for tiden (1995) er kr.  

 1.100.-.
Anmeldelse Produkter, som er tilsat næringsstoffer, og som ikke opfylder  

 betingelserne for registrering, skal anmeldes til Levnedsmiddelstyrelsen  

 inden markedsføringen.
Anmeldelsen skal foretages på skemaer udarbejdet af  

 Levnedsmiddelstyrelsen.
Skemaerne kan fås i de lokale  

 levnedsmiddelkontrolenheder og i Levnedsmiddelstyrelsen.
 En anmeldelse skal indeholde følgende oplysninger:
 1. Anmelderens navn (firma), adresse og telefonnummer.
2. Produktfabrikantens navn (firma), adresse og  

 telefonnummer.
For udenlandske fabrikanter endvidere den danske  

 importørs/agents navn (firma), adresse og telefonnummer.
 3. Produktets betegnelse (varenavn).
 4. Produktets dispenseringsform (tabletter, kapsler  

 m.v.).
 5. Den anbefalede daglige dosis.
 6. Indholdet af næringsstoffer i den anbefalede  

 daglige dosis udtrykt i art og mængde samt som procentdel af den anbefalede  

 daglige tilførsel (ADT) af næringsstofferne, se side 165.
 7. Videnskabelig dokumentation for den  

 ernæringsmæssige betydning af næringsstoffer, som ikke er opført i oversigten  

 side 164.
 8. Den kemiske betegnelse, tilsat mængde pr. anbefalet  

 daglig dosis samt specifikation for identitet og renhed for samtlige stoffer,  

 der er anvendt som kilde for næringsstoftilsætningen.
En anmeldelse anses ikke for at være indgivet, før samtlige oplysninger,  

 jf. ovenstående pkt. 1.-8., foreligger, eventuelt med uddybende oplysninger  

 på Levnedsmiddelstyrelsens anmodning, f.eks. om analysemetoder til  

 bestemmelse af næringsstofindholdet i de specifikke produkter.
I forbindelse  

 med anmeldelsen betales et gebyr, som for tiden (1995) er kr. 4.350,-.
Kosttilskud med tilsatte næringsstoffer skal anmeldes til  

 Levnedsmiddelstyrelsen senest 6 måneder, før de kan markedsføres.
Styrelsen  

 kan dog godkende, at produktet sælges tidligere end 6 måneder efter  

 anmeldelsen.
Styrelsen kan inden udløbet af fristen nedlægge forbud mod  

 markedsføring af et produkt.
Ved afgørelsen af, om der skal nedlægges forbud,  

 vurderer styrelsen, om produktet ved sit indhold af næringsstoffer i den  

 anbefalede daglige dosis kan anses for at være egnet som tilskud til  

 sædvanlig kost.
Næringsstofindhold m.m. i kosttilskud Afsnit A 3 Anvendelse af tekniske hjælpestoffer De nedenfor anførte tilsætningsstoffer må kun anvendes som tekniske  

 hjælpestoffer og alene ved fremstilling af de anførte levnedsmidler.
 Ved fremstilling af de nedenfor anførte levnedsmidler må kun de anførte  

 tilsætningsstoffer anvendes som tekniske hjælpestoffer.
Afsnit B Tilsætningsstoffer efter deres formål Antioxidanter og konserveringsstoffer Farvestoffer Det er tilladt at anvende aluminiumlakker af de nedenfor anførte  

 farvestoffer.
Næringsstoffer Hvis der under rubrikken »Analysemetoder m.m.« er henvist til  

 DLS 95 (Danske Lægemiddelstandarder, 1995), er det ved anvendelse af de  

 pågældende næringsstoffer til kosttilskud tilladt at anvende råvarer, der  

 opfylder de krav, der fremgår af DLS-henvisningen.
 Bærestoffer (herunder opløsningsmidler) m.m.
 Til de tilsætningsstoffer, hvis anvendelse er reguleret i henhold til  

 Positivlisten, må man anvende de nedenfor anførte bærestoffer under  

 hensyntagen til de anførte anvendelsesbegrænsninger.
 Desuden må der anvendes vand og ethylalkohol, stoffer, som generelt  

 betragtes som levnedsmidler (f.eks. dextrin, gelatine, gluten, kogsalt og  

 sukkerarter) og stoffer, som primært fungerer som surhedsregulerende midler  

 (f.eks. ammoniumhydroxid og citronsyre).
 Udover bærestoffer kan der i et tilsætningsstof eller en  

 tilsætningsstofblanding være behov for at anvende tilsætningsstoffer med  

 henblik på at opnå en teknologisk funktion i selve stoffet/blandingen.  

 Sådanne tilsætningsstoffer skal anvendes i mængder, der begrænses mest muligt  

 under hensyntagen til god fremstillingspraksis, og kun med henblik på en  

 virkning over for tilsætningsstoffet/tilsætningsstofblandingen men ikke med  

 det formål at opnå en virkning i de levnedsmidler, hvor stoffet/blandingen  

 anvendes.
 Med respekt heraf må der anvendes følgende:
 - Antioxidanter til farvestofferne E 160a, E160d, E160e og E160f: E  

 300-302, E 304 og E 306-309.
 - Antioxidanter til fedtholdige tilsætningsstoffer, herunder emulgatorer  

 på basis af fedtstoffer eller fedtsyrer: E 300-302, E 304, E 306-309, E  

 310-312, E 320, E 321 og E 330-333.
 - Konserveringsstoffer til tilsætningsstoffer i vandig opløsning: E 200, E  

 202-203, E 210-213 og E 280-283.
Afsnit D Indeks over tilsætningsstoffer For de af stofferne i listen på side 152, der må anvendes i vin i henhold  

 til de i afsnit A1 anførte forordninger, er der ikke nogen henvisning til de  

 relevante levnedsmiddelgrupper.
 Ud for de stoffer, der alene anvendes som næringsstoffer, er der i den  

 sidste rubrik angivet »--».
Afsnit E Indeks over E-numre og DK-numre Nedenstående liste indeholder alle tilsætningsstoffer i Positivlisten.  

 Stoffer med et E foran nummeret er omfattet af EU's  

 tilsætningsstofregulering, mens stoffer uden et sådant E er registreret med  

 det anførte nummer i Kommissionens direktiv af 22. juli 1983 om indførelse af  

 overgangsforanstaltninger for angivelse af visse ingredienser ved mærkning af  

 levnedsmidler bestemt til den endelige forbruger (83/463/EØF). DK-numrene er  

 Levnedsmiddelstyrelsens interne numre og må ikke anvendes i forbindelse med  

 mærkning af hverken levnedsmidler eller tilsætningsstoffer.
Afsnit F Liste over tilsætningsstoffer, der må sælges til anvendelse i private  

 husholdninger I denne liste er anført de tilsætningsstoffer, der må sælges til  

 anvendelse i private husholdninger, jf. tilsætningsstofbekendtgørelsens § 12.  

 Enzymer, bakteriekulturer, skimmelsvampe og gærsvampe må anvendes, når de er  

 anmeldt efter reglerne i tilsætningsstofbekendtgørelsens § 20 til dette  

 formål.
 For visse stoffer er der i listen fastsat særlige  

 anvendelsesbegrænsninger.
 Tilsætningsstofferne må sælges enkeltvis, i blanding indbyrdes (f.eks.  

 bagepulver og geleringspulver) eller i blanding med levnedsmidler (f.eks.  

 jævningspulver).
 De bærestoffer, der er anført i afsnit B, må med de anførte  

 anvendelsesbegrænsninger anvendes til farvestoffer og sødestoffer til salg  

 til anvendelse i private husholdninger.
