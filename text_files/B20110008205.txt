Bekendtgørelse om tilskud til overvågning af BSE hos kvæg 20091) I medfør af § 67 i lov nr. 432 af 9. juni 2004 om hold af dyr, fastsættes:
 § 1. Fødevarestyrelsen udbetaler følgende tilskud til udgifter afholdt i henhold til bekendtgørelse om overvågning og bekæmpelse af BSE hos kvæg:
1) Et kategori 1-forarbejdningsanlægs udgifter til BSE-undersøgelse af prøver udtaget fra selvdøde kreaturer i alderen fra og med 48 måneder.
Tilskuddet pr. dyr udgør 37,25 kr. og udbetales på grundlag af oplysninger registreret i TSE-databasen for perioden fra og med den 1. januar 2009 og til og med den 31. december 2009.
2) Autoriserede virksomheders og kategori 1-forarbejdningsanlægs udgifter til BSE-undersøgelser af slagtekreaturer fra og med 48 måneder.
Tilskuddet pr. dyr udgør 37,25 kr. og udbetales på grundlag af oplysninger registreret i TSE-databasen for perioden fra og med den 1. januar 2009 og til og med den 31. december 2009.
 3) Der ydes ikke tilskud efter stk. 1 og 2, såfremt undersøgelserne i forvejen finansieres af Fødevarestyrelsen eller finansieres som led i lovgivningen om grønne afgifter.
 § 2. Bekendtgørelsen træder i kraft den 9. februar 2011.
 Stk. 2. Samtidig ophæves bekendtgørelse nr. 10 af 7. januar 2010 om tilskud til overvågning af BSE hos kvæg 2008.
Fødevarestyrelsen, den 26. januar 2011 P.V.V.Per Henriksen / Thomas Lysgaard 1) Bekendtgørelsen gennemfører dele af Rådets beslutning af 26. juni 1990 om visse udgifter på veterinærområdet (EFT 1990 nr.
L 224, side 19-28) som ændret ved kommissionens beslutning 2009/858/EF af 27. november 2009 (L 314 75 1.12.2009).
