Ridelejr, hesteudlejning, trailerudlejning, T-shirt salg, selvstændig virksomhed som bibeskæftigelse, dagpengeret Ankenævnet har behandlet Deres klage på møde den {dato}.
Nævnet traf denne A F G Ø R E L S E De anses for at drive selvstændig virksomhed som bibeskæftigelse uden dagpengeret med [virksomhedsnavn].
 Ankenævnet tiltræder således Arbejdsdirektoratets afgørelse af den 3. november 2006.
B E G R U N D E L S E Ankenævnet har lagt til grund, at  De og Deres ægtefælle ejer et hobbylandbrug på 4 tdl., med landbrugspligt,  De og Deres ægtefælle har drevet landbrugsvirksomhed med blandt andet stutteri og tilhørende aktiviteter,  De tilmeldte Dem AF den 17. juli 2006,  De den 31. august 2006 har en hjemmeside, www.[virksomhedsnavn].dk, hvorfra De annoncerer med [virksomhedsnavn], og  det fremgår af hjemmesiden, at [virksomhedsnavn] har 7 heste,  [virksomhedsnavn] arrangerer ridelejre, weekend overnatninger, specialarrangementer, udlejer heste, tilbyder opstaldning, tilbyder parter i heste, udlejer hestetrailer samt sælger foder og T-shirts.
 Selvstændig virksomhed drives ved beskæftigelse for egen eller ægtefællens regning og risiko og med det formål at opnå økonomisk udbytte.
Ankenævnet har lagt vægt på, at virksomheden arrangerer ridelejre, weekend overnatninger, specialarrangementer, udlejer heste, har opstaldning, tilbyder parter i heste, udlejer hestetrailer samt sælger foder og T-shirts.
Virksomheden udbyder således en bred vifte af ydelser.
 Ankenævnet har også lagt vægt på, at virksomheden annoncerer med disse ydelser til en bredere kreds af aftagere, idet virksomheden annoncerer via Internet med hjemmesiden www.[virksomhedsnavn].dk, og idet alle ydelserne fremgår af hjemmesiden.
Ankenævnet har endvidere lagt vægt på Deres oplysninger om, at traileren udlejes 10-15 gange om året, og at De har afholdt ridelejr de sidste 15 år, det er sjældent, at der kommer kunder, der overnatter, og gør de det vil de for det meste passe sig selv.
De udbudte ydelser er således blevet solgt  om end i begrænset omfang.
 Ankenævnet finder på baggrund af ovennævnte, herunder antallet og arten af udbudte ydelser, at De driver selvstændig virksomhed.
 Det forhold, at Skatteankenævnet den 4. oktober 2004 traf afgørelse om, at Deres ægtefælles virksomhed med stutteri med tilhørende aktiviteter ikke kan anses for erhvervsmæssigt drevet, kan ikke føre til et andet resultat.
 Ankenævnet har lagt vægt på, at skatteankenævnets afgørelse er truffet ud fra et andet regelsæt end arbejdsløshedsforsikringslovgivningen, at der i skatteankenævnets afgørelse blandt andet er lagt vægt på om virksomheden har udfærdiget en rentabilitetsanalyse, om der er opstillet budgetter, om virksomheden i en længere periode har været drevet med underskud, om virksomheden har det fornødne omfang og størrelse til, at den kan blive overskudsgivende, osv.
 Vurderingen i relation til arbejdsløshedsforsikringslovgivningen af, om der er tale om selvstændig virksomhed foretages efter reglerne i arbejdsløshedsforsikring, og ankenævnet finder ud fra disse regler, at der er tale om selvstændig virksomhed fordi virksomheden drives ved beskæftigelse for Deres regning og risiko med det formål at opnå økonomisk udbytte.
 Dagpenge kan kun udbetales til et medlem, som er ledigt.
 Et medlem, som driver selvstændig virksomhed, jf. §§ 2-4, anses for at drive virksomheden som bibeskæftigelse, hvis virksomheden ikke er hovedbeskæftigelse.
 Retten til dagpenge for et medlem, som driver selvstændig virksomhed som bibeskæftigelse, jf. § 6, er betinget af, at medlemmet kan sandsynliggøre, at bibeskæftigelsen til enhver tid kan udføres uden for normal arbejdstid.
 Ankenævnet finder, at Deres virksomhed drives som bibeskæftigelse, idet De og Deres ægtefælle har drevet virksomheden de sidste 15 år, idet De i de sidste 46 måneder indtil den 14. juni 2006 har læst til pædagog, og idet der ikke er oplysninger om en væsentlig ændring siden den 14. juni 2006.
 Ankenævnet finder, at De ikke har ret til dagpenge samtidig med, at De driver Deres selvstændige virksomhed som bibeskæftigelse.
Ankenævnet har lagt vægt på, at  virksomheden drives af Dem og Deres ægtefælle,  der ikke er ansat arbejdskraft,  Deres arbejdsopgaver er at lave mad og ride ture, og  der afholdes ridelejre i 2-4 uger, hvor der rides 2 gange om dagen med baneridning og ture, herunder natture og heldagsture, og der er fuld forplejning til rytteren, 4 måltider om dagen.
 Ankenævnet finder på denne baggrund, at De ikke til enhver tid vil kunne udføre Deres beskæftigelse uden for normal arbejdstid, idet forplejning og heldagsture må skulle udføres inden for normal arbejdstid.
 De har anført, at Deres arbejde kan overtages af enhver, der kan ride og lave mad, og at De tidligere har ansat arbejdskraft til at udføre Deres arbejdsopgaver.
 Dette kan ikke føre til et andet resultat, idet der ikke aktuelt er ansatte i virksomheden.
R E G L E R Ankenævnet henviser til  § 41, stk. 8, § 57, stk. 3 og § 58, stk. 1, nr. 2, litra a, i lov om arbejdsløshedsforsikring m.v., jf. lovbekendtgørelse nr. 874 af 11. september 2005, og  § 2, stk. 1-4, § 5, § 6 og § 8, stk. 1 og stk. 2 i Arbejdsdirektoratets bekendtgørelse nr. 1303 af 14. december 2005 om drift af selvstændig virksomhed.
O P L Y S N I N G E R N E I S A G E N Sagen er afgjort på grundlag af de akter, som ankenævnet har modtaget fra direktoratet.
På ankenævnets vegne FF fuldmægtig De kan læse om afgørelsens retlige grundlag på de følgende sider.
 Kopi til:
Arbejdsløshedskasse Arbejdsdirektoratet, Stormgade 10, Postboks 1103, 1009 København K Regler Lov om arbejdsløshedsforsikring m.v., jf. lovbekendtgørelse nr. 874 af 11. september 2005 § 41.
 Stk. 8. Direktøren for Arbejdsdirektoratet kan efter forhandling med Beskæftigelsesrådet fastsætte nærmere regler for anvendelsen af stk. 1, 4 og 5, herunder for afgrænsningen mellem lønarbejde og selvstændig erhvervsudøvelse.
§ 57. Dagpenge kan kun udbetales til et medlem, som er ledigt, jf. dog kapitel 11 b.
Dagpenge kan ikke udbetales for ledighedsperioder, hvor medlemmet er berettiget til en dagpengegodtgørelse fra arbejdsgiveren, jf. § 84, medmindre andet følger af regler fastsat af direktøren for Arbejdsdirektoratet i medfør af § 84, stk. 10.
Stk. 3. En selvstændig erhvervsdrivende anses for ledig, når hans personlige arbejde i virksomheden er ophørt mere end midlertidigt.
Nærmere regler om, hvornår en selvstændig erhvervsdrivendes personlige arbejde i virksomheden anses for ophørt mere end midlertidigt, fastsættes af direktøren for Arbejdsdirektoratet efter forhandling med Beskæftigelsesrådet.
§ 58. Efter forhandling med Beskæftigelsesrådet kan direktøren for Arbejdsdirektoratet fastsætte regler om 1) , 2) retten til dagpenge for et medlem, a) som under ledighed har bibeskæftigelse ved selvstændig virksomhed, eller Arbejdsdirektoratets bekendtgørelse nr. 1303 af 14. december 2005 om drift af selvstændig virksomhed § 2. Selvstændig virksomhed drives ved beskæftigelse for egen eller ægtefællens regning og risiko og med det formål at opnå økonomisk udbytte.
Stk. 2. Beskæftigelsen anses altid for selvstændig virksomhed, hvis pågældende 1) har ansat arbejdskraft, 2) har overført beløb til beskatning som medarbejdende ægtefælle, 3) har foretaget varelagernedskrivninger, 4) har foretaget skattemæssige fradrag for driftsudgifter og afskrivning på driftsmidler efter gældende regler for selvstændige erhvervsdrivende, 5) er omfattet af en kollektiv overenskomst som arbejdsgiver eller er medlem af en arbejdsgiverorganisation, eller 6) er omfattet af mindst 2 af forholdene i stk. 3.
Stk. 3. Beskæftigelsen vil som udgangspunkt blive anset for selvstændig virksomhed, hvis pågældende 1) eller virksomheden er momsregistreret, eller ydelsen faktureres med tillæg af moms, 2) skattemæssigt angiver over-/underskud af selvstændig virksomhed, 3) på selvangivelsen for et givet indkomstår har tilkendegivet, at indkomsten ønskes beskattet efter virksomhedsskatteloven, eller 4) er deltager i et interessentskab.
 Stk. 4. I øvrige tilfælde foretages en konkret vurdering efter stk. 1.
§ 5. Et medlem, som driver selvstændig virksomhed, jf. §§ 2-4, anses for at drive virksomheden som hovedbeskæftigelse, hvis 1) driften af virksomheden har dannet grundlag for medlemmets optagelse i eller overflytning til en a-kasse som selvstændig erhvervsdrivende, jf. dog § 6, stk. 2, eller 2) medlemmet efter en konkret vurdering må anses for at drive virksomheden som hovedbeskæftigelse.
 § 6. Et medlem, som driver selvstændig virksomhed, jf. §§ 2-4, anses for at drive virksomheden som bibeskæftigelse, hvis virksomheden ikke er hovedbeskæftigelse, jf. § 5.
§ 8. Retten til dagpenge for et medlem, som driver selvstændig virksomhed som bibeskæftigelse, jf. § 6, er betinget af, at medlemmet kan sandsynliggøre, at bibeskæftigelsen til enhver tid kan udføres uden for normal arbejdstid.
Medlemmet skal bl.a. oplyse a-kassen om:
 1) Arten og omfanget af virksomheden.
 2) Ansat arbejdskraft.
3) Egen og eventuel ægtefælles eller medejers arbejdsindsats.
Herunder om der er aftale om fast deling af arbejdet mellem ægtefæller eller medejere.
 4) Virksomhedens omsætning og indtjening.
 Stk. 2. Vurderingen efter stk. 1 skal ske på grundlag af alt arbejdet i virksomheden.
