Bekendtgørelse om betaling af gebyr ved ansøgning om anvendelse af kvægundtagelsen I medfør af tekstanmærkning nr. 193, stk. 1, ad 24.21.01 til § 24 på finansloven for finansåret 2021 fastsættes efter bemyndigelse:
 § 1. Bedrifter, der udbringer op til 230 kg N pr. ha harmoniareal pr. planperiode i henhold til § 34, stk. 2, i bekendtgørelse nr. 1176 af 23. juli 2020 om miljøregulering af dyrehold og om opbevaring og anvendelse af gødning, skal i forbindelse med ansøgning efter bilag 2, nr. 8, i bekendtgørelse nr. 1176 af 23. juli 2020 om miljøregulering af dyrehold og om opbevaring og anvendelse af gødning betale gebyr på 1.600 kr. til dækning af omkostninger ved den kontrol, der udføres af Landbrugsstyrelsen i henhold til § 53, stk. 3, i bekendtgørelse nr. 1176 af 23. juli 2020 om miljøregulering af dyrehold og om opbevaring og anvendelse af gødning.
 § 2. Gebyret forfalder ved påkrav, og betaling skal ske senest 30 dage efter fakturaens dato.
Stk. 2.  Betalingsforpligtelsen fastsat i stk. 1, og som ikke betales rettidigt, tillægges efter tekstanmærkning nr. 193, stk. 2, ad 24.21.01 til § 24 på finansloven en årlig rente, der svarer til den fastsatte referencesats i renteloven med tillæg fra forfaldsdagen at regne.
Den tillagte rente udgør dog mindst 50 kr.
For rykkerbreve betales et gebyr på 100 kr., som reguleres med tilpasningsprocenten i lov om en satsreguleringsprocent.
Beløbet afrundes til nærmeste hele kronebeløb, der kan deles med ti.
 § 3. Bekendtgørelsen træder i kraft den 1. februar 2021.
