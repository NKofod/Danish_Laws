 Vejledning om a-kassernes indberetning til  

 Arbejdsformidlingen om medlemmernes ledighed m.v.
 Vejledningen har til formål at give en oversigt over, hvilke  

 medlemmer a-kasserne skal indberette til Arbejdsformidlingen (AF), og  

 hvornår og hvordan indberetningerne skal ske.
Indholdsfortegnelse 1.
Indledning 2.
Indberetningerne 2.1 Indberetninger om medlemmer, der er fyldt 25 år, men ikke er fyldt  

 60 år, og som overgår til aktivperioden 2.1.1 Medlemsgruppen 2.1.2 Forventet overgang 2.1.3 Faktisk overgang 2.1.4 Særligt om fremrykning af aktivperioden pr. 1.1. 2001 2.2 Indberetning af medlemmer, som er 58 og 59 år, som er i  

 aktivperioden, og som vil kunne opfylde betingelserne for at gå  

 på efterløn ved det fyldte 60. år 2.2.1 Medlemsgruppen 2.2.2 Hvornår indberetningen skal sendes og dens indhold 2.3 Indberetninger om medlemmer under 25 år, som overgår til  

 aktivperioden 2.3.1 Medlemsgruppen 2.3.2 Forventet overgang 2.3.3 Faktisk indhold 2.3.4 Overgangsregler for unge med uddannelse, der berettiger til optagelse 2.4 Indberetninger om medlemmer, der har ret og pligt til aktivering efter  

 reglerne for 60 årige og derover 2.4.1 Medlemsgruppen 2.4.2 Forventet overgang 2.4.3 Faktisk overgang 2.4.4 Særligt om indberetninger om medlemmer, som indplaceres i en  

 dagpengeperiode den 1. juli 1999 eller senere, og som ikke er fyldt 60  

 år 2.5 Medlemmer, der i dagpengeperioden starter i jobtræning mm.
2.5.1 Medlemsgruppen 2.5.2 Tidspunktet for indberetningen og dens indhold 2.6 Revision af medlemmers IHP i aktivperioden 2.7 Overgang til modtagelse af ydelse efter § 55, stk. 4, i lov om  

 arbejdsløshedsforsikring m.v.
2.7.1 Medlemsgruppen 2.7.2 Forventet overgang 2.7.3 Faktisk overgang 2.8 Annullation af tidligere indberetninger som følge af, at medlemmet  

 på ny har optjent beskæftigelseskravet 3.
Opgørelse af dato, forsikringsstatus og ledighedsanciennitet ved  

 indberetninger 3.1 Overgang til aktivperioden Forventet overgang 3.1.1 Dato for forventet overgang 3.1.2 Ledighedsanciennitet ved forventet overgang 3.1.2.1 Fuldtidsforsikrede 3.1.2.2 Deltidsforsikrede Faktisk overgang 3.1.3 Ledighedsanciennitet ved faktisk overgang 3.1.3.1 Fuldtidsforsikrede 3.1.3.2 Deltidsforsikrede 3.2 Udløb af aktivperioden 3.2.1 Dato for forventet udløb 4.
Vejledning, rådighedsvurdering og opgørelse af  

 beskæftigelseskravet 5.
Ophævelse af tidligere B-vejledning 1. Indledning Det følger af § 65, stk. 6, i lov om  

 arbejdsløshedsforsikring m.v., at a-kassernes fremgangsmåde ved  

 udveksling af information med AF sker efter regler fastsat af  

 direktøren for arbejdsløshedsforsikringen efter forhandling med  

 chefen for Arbejdsmarkedsstyrelsen og Landsarbejdsrådet.  

  Direktøren for Arbejdsløshedsforsikringen fastsætter  

 herefter også efter forhandling med chefen for Arbejdsmarkedsstyrelsen  

 og Landsarbejdsrådet nærmere regler for a-kassernes pligt til at  

 videregive oplysninger til brug for AF eller til statistisk brug.
 Efter § 39, stk. 4, i lov om en aktiv  

 arbejdsmarkedspolitik påhviler det a-kasserne at give meddelelse til AF  

 om de medlemmer, som fortsat står til rådighed for  

 arbejdsmarkedet, og som er berettiget til tilbud efter loven.  

  Arbejdsministeren kan fastsætte nærmere regler herom, herunder  

 om tidspunktet for a-kassernes indberetning.
 Der er tillige givet regler for a-kassernes indberetninger  

 i § 163 i bekendtgørelse om en aktiv arbejdsmarkedsindsats  

 (aktivbekendtgørelsen). § 163 er gengivet i bilag 1 til denne  

 vejledning.
 Det følger af § 3, stk. 2, i lov om servicejob, at  

 a-kasserne har pligt til at give meddelelse til AF om de medlemmer, der er  

 omfattet af lovens målgruppe.
 Endelig er der fastsat regler i bekendtgørelse om  

 udveksling af informationer mellem AF og a-kasserne.
 Indberetningerne sker ved elektronisk overførsel af  

 filer.  Se nærmere herom i »Beskrivelse af data fra AF-Match til  

 a-kasserne«, »Beskrivelse af data fra a-kasserne til AF-Match«  

 (databeskrivelser) og »Beskrivelse af den elektroniske kommunikation mellem  

 AF (AMANDA) og a-kasserne«, der revideres løbende og sendes ud fra  

 direktoratet.
 For så vidt angår brugen af koder ved  

 indberetninger til AF henvises til bilag 2 til denne vejledning.
 Indberetningerne er nødvendige, for at AF kan  

 planlægge formidlingen af arbejde og tilbud under hensyn til de  

 forskellige medlemmers rettigheder og forpligtelser.
Det er afgørende for AF s aktivering af de ledige, og dermed for de lediges  

 retsstilling, at AF får korrekte oplysninger fra a-kasserne.
Det skal  

 derfor understreges, at a-kasserne har pligt til at sende indberetningerne  

 med korrekte oplysninger og på det rigtige tidspunkt.
2. Indberetningerne 2.1  Medlemmer, der er fyldt 25 år, men ikke fyldt 60 år, og  

 som overgår til aktivperioden 2.1.1 Medlemsgruppen Indberetningen omfatter medlemmer, som er fyldt 25  

 år, men ikke fyldt 60 år, og som modtager dagpenge eller andre  

 ydelser fra en a-kasse.
Andre ydelser omfatter f.eks. orlovsydelse,  

 uddannelsesgodtgørelse og kursusgodtgørelse.
 Indberetningen omfatter dog ikke medlemmer, der modtager  

 overgangsydelse.
Der skal ikke ske indberetning af medlemmer, der modtager  

 sygedagpenge.
Hvis medlemmet i løbet af den periode, hvor medlemmet  

 modtager sygedagpenge, opfylder betingelserne for at skulle indberettes til  

 AF, skal indberetningen ske straks, når medlemmet igen anmoder om  

 dagpenge.
 For så vidt angår medlemmer, der  i  

 dagpengeperioden starter i jobtræning, individuel jobtræning  

 eller LVU-forløb, henvises til pkt. 2.5 nedenfor.
2.1.2 Forventet overgang Fuldtidsforsikrede medlemmer, der på baggrund af en  

 udbetalingskørsel har forbrugt 1776 timer eller mere af  

 ydelsesperioden eller 23 måneder (100 uger) eller mere af  

 referenceperioden, skal indberettes til AF som forventet at overgå til  

 aktivperioden.
 Deltidsforsikrede medlemmer, der på baggrund af en  

 udbetalingskørsel har forbrugt 1440 timer eller mere af  

 ydelsesperioden eller 23 måneder (100 uger) eller mere af  

 referenceperioden, skal indberettes til AF som forventet at overgå til  

 aktivperioden.
 A-kasserne skal sende indberetningen om forventet overgang  

 til aktivperioden, så den er AF i hænde senest 3 måneder  

 før det forventede udløb af dagpengeperioden.
Indberetningens indhold For de medlemmer, der er omfattet af indberetningen,  

 skal der oplyses 1)	cpr.nr., 2)	a-kassens indberetningsdato (hændelsesdatoen), 3)	datoen for medlemmernes forventede overgang til aktivperioden,  

 samt 4)	medlemmets forventede ledighedsanciennitet (i uger) på  

 tidspunktet for den forventede overgang til aktivperioden.
 Om opgørelse af dato for forventet overgang til  

 aktivperioden, forsikringsstatus og forventet ledighedsanciennitet henvises  

 til pkt. 3 nedenfor.
2.1.3 Faktisk overgang Når ydelses- eller referenceperioden i  

 dagpengeperioden er brugt op, overgår medlemmet umiddelbart herefter  

 til aktivperioden.
 Fuldtidsforsikrede  

 medlemmer, der på baggrund af en udbetalingskørsel har forbrugt  

 2405 timer eller mere af ydelsesperioden eller 27 måneder (117 uger)  

 eller mere af referenceperioden, skal indberettes til AF som overgået  

 til aktivperioden.
 Deltidsforsikrede medlemmer, der på baggrund af en  

 udbetalingskørsel har forbrugt 1950 timer eller mere af  

 ydelsesperioden eller 27 måneder (117 uger) eller mere af  

 referenceperioden, skal indberettes til AF som overgået til  

 aktivperioden.
AF skal have indberetningen o Indberetningens indhold For de medlemmer, der er omfattet af indberetningen,  

 skal der oplyses 1)	cpr.nr., 2)	datoen for medlemmernes overgang til aktivperioden  

 (hændelsesdatoen), 3)	medlemmernes ledighedsanciennitet (i uger) på tidspunktet for  

 overgangen til aktivperioden, og 4)	datoen for forventet udløb af aktivperioden.
 A-kasserne skal angive den første dag efter  

 dagpengeperiodens udløb som dato for faktisk overgang til  

 aktivperioden.
 Om opgørelse af ledighedsanciennitet,  

 forsikringsstatus og dato for forventet udløb af aktivperioden  

 henvises til pkt. 3 nedenfor.
 I tilfælde, hvor der ikke er sendt indberetning om  

 forventet overgang til aktivperioden forud for det tidspunkt, hvor der skal  

 ske indberetning om faktisk overgang til aktivperioden, skal a-kassen kun  

 sende indberetning om faktisk overgang til aktivperioden.
2.1.4 Særligt om fremrykning af aktivperioden pr. 1. januar  

 2001 Pr. 1. januar 2001 fremrykkes aktivperioden for medlemmer,  

 der er fyldt 25 år, men ikke 60 år.
 Dette får betydning for, hvornår a-kasserne  

 skal indberette disse medlemmer med forventet henholdsvis faktisk overgang  

 til aktivperioden.
Fra og med den  

 sidste udbetalingskørsel i september 2000 skal a-kasserne indberette  

 medlemmer med forventet overgang til aktivperioden, når de 1)	som fuldtidsforsikrede har forbrugt 1295 timer eller mere af  

 ydelsesperioden eller 20 måneder (87 uger) eller mere af  

 referenceperioden, 2)	som deltidsforsikrede har forbrugt 1050 timer eller mere af  

 ydelsesperioden eller 20 måneder (87 uger) eller mere af  

 referenceperioden.
Fra og med den sidste udbetalingskørsel i december  

 2000 skal a-kasserne indberette medlemmer som faktisk overgået til  

 aktivperioden, når de 1)	som fuldtidsforsikrede har forbrugt 1924 timer eller mere af  

 ydelsesperioden eller 24 måneder (104 uger) eller mere af  

 referenceperioden, 2)	som deltidsforsikrede har forbrugt 1560 timer eller mere af  

 ydelsesperioden eller 24 måneder (104 uger) eller mere af  

 referenceperioden.
 For medlemmer, der indberettes til AF som overgået  

 til aktivperioden på baggrund af sidste udbetalingskørsel i  

 2000, angives datoen for overgangen til aktivperioden som den 1. januar  

 2001. Hvis medlemmet på baggrund af sidste udbetalingskørsel  

 i 2000 har forbrugt 2405 timer henholdsvis 1950 timer eller mere af  

 ydelsesperioden eller 24 måneder (104 uger) eller mere af  

 referenceperioden i dagpengeperioden angives dog 1. dag efter  

 dagpengeperiodens faktiske udløb som dato for overgangen til  

 aktivperioden.
2.2 Indberetning af medlemmer, som er 58 og 59 år, som er i  

 aktivperioden, og som vil kunne opfylde betingelserne for at kunne gå  

 på efterløn ved det fyldte 60. år 2.2.1 Medlemsgruppen Indberetningen omfatter medlemmer, som 1)	er 58 og 59 år, 2)	er i aktivperioden, og 3)	vil kunne opfylde betingelserne for at kunne gå på  

 efterløn ved det fyldte 60. år.
 For at være omfattet af medlemsgruppen skal et  

 medlem således ved fortsat medlemsskab kunne opfylde anciennitetskravet  

 for at gå på efterløn ved det fyldte 60. år og  

 indbetale det særlige efterlønsbidrag.
 Det følger af § 33, stk. 3, i lov om en aktiv  

 arbejdsmarkedspolitik, at der kan ske fravigelse af pligten til aktivering  

 for den omhandlede medlemsgruppe.
2.2.2 Hvornår indberetningen skal sendes og dens indhold Indberetningen skal sendes, når 1)	et ledigt medlem, som er i aktivperioden, fylder 58 år, 2)	et ledigt medlem, der er 58 eller 59 år, overgår til  

 aktivperioden, og 3)	et medlem melder sig ledig, hvis medlemmet er 58 eller 59 år  

 og indplaceret i aktivperioden, medmindre medlemmet tidligere er  

 indberettet.
 Ved et ledigt medlem forstås i denne  

 sammenhæng et medlem, som modtager en ydelse fra a-kassen, eller som  

 deltager i et tilbud i henhold til en individuel handlingsplan.
 For et medlem, der indberettes i forbindelse med overgang  

 til aktivperioden, må indberetningen ikke sendes  

før indberetningen om faktisk overgang til aktivperioden, jf.  

 ovenfor pkt. 2.1.3.
Indberetningen skal indeholde 1)	cpr.nr. og 2)	a-kassens indberetningsdato (hændelsesdatoen).
 Der skal ikke sendes indberetning, hvis medlemmet er  

 overgået til at modtage ydelse efter § 55, stk. 4, i lov om  

 arbejdsløshedsforsikring m.v.
 Hvis et medlem efter indberetningen ikke længere  

 opfylder betingelserne for at kunne gå på efterløn ved det  

 fyldte 60. år, skal a-kassen oplyse AF herom pr. brev eller telefon.  

 A-kassen må i sådanne tilfælde ikke anvende indberetningen,  

 der annullerer alle tidligere indberetninger, jf. herved pkt. 2.8  

 nedenfor.
2.3 Indberetninger om medlemmer under 25 år, som overgår  

 til aktivperioden 2.3.1 Medlemsgruppen Indberetningen omfatter medlemmer, som ikke er fyldt 25  

 år på tidspunktet for overgang til aktivperioden, og som modtager  

 dagpenge eller andre ydelser fra en a-kasse.
Andre ydelser omfatter f.eks.  

 orlovsydelse, uddannelsesgodtgørelse og kursusgodtgørelse.
Der skal ikke ske indberetning af medlemmer, der modtager  

 sygedagpenge.
Hvis medlemmet i løbet af den periode, hvor medlemmet  

 modtager sygedagpenge, opfylder betingelserne for at skulle indberettes til  

 AF, skal indberetningen ske straks, når medlemmet igen anmoder om  

 dagpenge.
 For så vidt angår medlemmer, der  i  

 dagpengeperioden starter i jobtræning, individuel jobtræning  

 eller LVU-forløb, henvises til pkt. 2.5 nedenfor.
2.3.2 Forventet overgang Fuldtidsforsikrede medlemmer, der på baggrund af en  

 udbetalingskørsel har forbrugt 481 timer eller mere af ydelsesperioden  

 eller 15 måneder (65 uger) eller mere af referenceperioden, skal  

 indberettes til AF som forventet at overgå til aktivperioden.
 Deltidsforsikrede  

 medlemmer, der på baggrund af en udbetalingskørsel har forbrugt  

 390 timer eller mere af ydelsesperioden eller 15 måneder (65 uger)  

 eller mere af referenceperioden, skal indberettes til AF som forventet at  

 overgå til aktivperioden.
A-kasserne skal sende indberetningen o Indberetningens indhold For de medlemmer, der er omfattet af indberetningen om  

 forventet overgang til aktivperioden, skal der oplyses 1)	cpr.nr., 2)	a-kassens indberetningsdato (hændelsesdatoen), 3)	datoen for medlemmets forventede overgang til aktivperioden, 4)	medlemmets ledighedsanciennitet (i uger) på tidspunktet for  

 den forventede overgang til aktivperioden, og 5)	hvilken af de følgende 3 kategorier, medlemmet  

 tilhører:
 a)	Unge under 25 år, som ikke har gennemført en  

 uddannelse, der berettiger til optagelse i en a-kasse.
 b)	Unge under 25 år, som er optaget i en a-kasse i henhold til §  

 41, stk. 1, nr. 3, litra b, i lov om arbejdsløshedsforsikring m.v.,  

  og som efter uddannelsens afslutning  ikke opfylder  

  beskæftigelseskravet i § 53, stk. 2, i lov om  

 arbejdsløshedsforsikring m.v.
 c)	Unge under 25 år, som har en uddannelse, der berettiger til  

 optagelse i en a-kasse, men som enten ikke er optaget i a-kassen på  

 grundlag af uddannelsen, eller som efter uddannelsens afslutning opfylder  

 beskæftigelseskravet i § 53, stk. 2, i lov om  

 arbejdsløshedsforsikring m.v.
 Hvis a-kassen er i tvivl om, hvorvidt en oplyst uddannelse  

 giver grundlag for optagelse i en a-kasse, jf. § 41, stk. 1, nr. 3, litra b,  

 i lov om  arbejdsløshedsforsikring m.v., kan a-kassen rette  

 henvendelse herom til direktoratets A3. kontor.
 Om opgørelse af dato for forventet overgang til  

 aktivperioden, forsikringsstatus og forventet ledighedsanciennitet henvises  

 til pkt. 3 nedenfor.
2.3.3 Faktisk overgang Fuldtidsforsikrede medlemmer, der på baggrund af en  

 udbetalingskørsel har forbrugt 962 timer eller mere af ydelsesperioden  

 eller 18 måneder (78 uger) eller mere af referenceperioden, skal  

 indberettes til AF som overgået til aktivperioden.
 Deltidsforsikrede medlemmer, der på baggrund af en  

 udbetalingskørsel har forbrugt 780 timer eller mere af ydelsesperioden  

 eller 18 måneder (78 uger) eller mere af referenceperioden, skal  

 indberettes til AF som overgået til aktivperioden.
 AF skal have indberetningen om faktisk overgang til  

 aktivperioden snarest muligt efter dagpengeperiodens udløb.
 Hvis et medlem fylder 25 år, inden medlemmet har  

 brugt 962 timer henholdsvis 780 timer af ydelsesperioden eller 18  

 måneder (78 uger) af referenceperioden, er medlemmet omfattet af  

 reglerne for ledige over 25 år, jf. ovenfor pkt. 2.1.
Indberetningens indhold For de medlemmer, der er omfattet af indberetningen om  

 faktisk overgang til aktivperioden, skal der oplyses 1)	cpr.nr., 2)	datoen for medlemmets overgang til aktivperioden  

 (hændelsesdatoen), 3) 	medlemmets ledighedsanciennitet (i uger) på tidspunktet for  

 overgangen til aktivperioden, 4) 	datoen for forventet udløb af aktivperioden, og 5) 	hvilken af de følgende 3 kategorier, medlemmet  

 tilhører:
 a)	Unge under 25 år, der ikke har en uddannelse, der  

 berettiger til optagelse i en a-kasse.
 b)	Unge under 25 år, som er optaget i en a-kasse i henhold til §  

 41, stk. 1, nr. 3, litra b, i lov om arbejdsløshedsforsikring m.v., og  

 som efter uddannelsens afslutning ikke opfylder beskæftigelseskravet i  

 § 53, stk. 2, i lov om arbejdsløshedsforsikring m.v.
 c)	Unge under 25 år, som har en uddannelse, der berettiger til  

 optagelse i en a-kasse, men som enten ikke er optaget i a-kassen på  

 grundlag af uddannelsen, eller som efter uddannelsens afslutning opfylder  

 beskæftigelseskravet i § 53, stk. 2, i lov om  

 arbejdsløshedsforsikring m.v.
 A-kasserne skal angive den første dag efter  

 dagpengeperiodens udløb som dato for faktisk overgang til  

 aktivperioden.
Om opgørelse  

 af ledighedsanciennitet I tilfælde, hvor der ikke er sendt indberetning om  

 forventet overgang til aktivperioden forud for det tidspunkt, hvor der skal  

 ske indberetning om faktisk overgang til aktivperioden, skal a-kassen kun  

 sende indberetning om faktisk overgang til aktivperioden.
 Hvis a-kassen er i  

 tvivl om, hvorvidt en oplyst uddannelse giver grundlag for optagelse i en  

 a-kasse, jf. § 41, stk. 1, nr. 3, litra b, i lov om  

 arbejdsløshedsforsikring m.v., kan a-kassen rette henvendelse herom  

 til direktoratets A3. kontor.
2.3.4 Overgangsregler for unge med uddannelse, der berettiger til  

 optagelse i en a-kasse For unge ledige, der har en uddannelse, der berettiger til  

 optagelse i en a-kasse, jf. § 41, stk. 1, nr. 3, litra b, i lov om  

 arbejdsløshedsforsikring m.v., regnes de 962 timer henholdsvis 780  

 timer inden for 18 måneder (78 uger) fra den 12. oktober 1998.
 Hvis en ung ledig med en uddannelse, som berettiger til optagelse i en a-kasse,  

  når at bruge 1776 timer  

 henholdsvis 1440 timer af ydelsesperioden eller 23 måneder (100 uger) af  

 referenceperioden regnet fra indplaceringstidspunktet, før  

 pågældende har brugt 481 timer henholdsvis 390 timer af  

 ydelsesperioden eller 9 måneder (39 uger) af referenceperioden regnet  

 fra den 12. oktober 1998, skal medlemmet indberettes som forventet at  

 overgå til aktivperioden efter de retningslinier, der gælder for  

 ledige over 25 år, jf. ovenfor pkt. 2.1.
 Hvis en ung ledig med en uddannelse, som berettiger til optagelse i en a-kasse,  

  når at bruge 2405 timer  

 henholdsvis 1950 timer af  

 ydelsesperioden eller 27 måneder  

 (117 uger) af referenceperioden regnet fra indplaceringstidspunktet,  

 før pågældende har brugt 962 timer henholdsvis 780 timer  

 af ydelsesperioden eller 18 måneder (78 uger) af referenceperioden  

 regnet fra den 12. oktober 1998, skal medlemmet indberettes til AF som  

 overgået til aktivperioden efter de retningslinier, der gælder  

 for ledige over 25 år, jf. ovenfor pkt. 2.1.
 Hvis en ung ledig med en uddannelse, som berettiger til optagelse i en a-kasse,  

  når at bruge 962 timer henholdsvis 780 timer af ydelsesperioden eller  

 18 måneder (78 uger) af referenceperioden regnet fra den 12. oktober  

 1998, før pågældende har brugt  2405 timer henholdsvis 1950 timer af ydelsesperioden eller 27 måneder (117 uger) af referenceperioden regnet fra  

 indplaceringstidspunktet, skal medlemmet indberettes til AF som  

 overgået til aktivperioden efter de retningslinier, der gælder  

 for ledige under 25 år, jf. ovenfor pkt. 2.3.3.
Dette gælder  

 også, selv om medlemmet tidligere er blevet indberettet 2.4 2.4.1 Medlemsgruppen Det følger af § 55, stk. 5, i lov om  

 arbejdsløshedsforsikring m.v., jf. § 4, stk. 2, i lov nr. 276 af 12.  

 maj 1999, at medlemmer, som fylder 60 år, og som påbegynder en  

 dagpengeperiode efter den 30. juni 1999, efter sammenlagt 6 måneders  

 ledighed har ret og pligt til at modtage tilbud efter lov om en aktiv  

 arbejdsmarkedspolitik.
 A-kasserne skal således kun indberette de  

medlemmer, der både fylder 60 år og begynder i en ny  

 dagpengeperiode den 1. juli 1999 eller senere.
Indberetningen omfatter medlemmer, som modtager dagpenge  

 eller andre ydelser fra en a-kasse.
Andre ydelser omfatter f.eks.  

 orlovsydelse, uddannelsesgodtgørelse og kursusgodtgørelse.
 Indberetningen skal dog ikke omfatte medlemmer, der  

 modtager efterløn.
Der skal ikke ske indberetning af medlemmer, der modtager  

 sygedagpenge.
Hvis medlemmet i løbet af den periode, hvor medlemmet  

 modtager sygedagpenge, opfylder betingelserne for at skulle indberettes til  

 AF, skal indberetningen ske straks, når medlemmet igen anmoder om  

 dagpenge.
 For så vidt angår medlemmer, der  i  

 dagpengeperioden starter i jobtræning, individuel jobtræning  

 eller LVU-forløb, henvises til pkt. 2.5 nedenfor.
2.4.2 Forventet overgang Fuldtidsforsikrede medlemmer, der på baggrund af en  

 udbetalingskørsel har forbrugt 481 timer eller mere af  

 ydelsesperioden, skal indberettes til AF som forventet at overgå til  

 aktivperioden.
 Deltidsforsikrede medlemmer, der på baggrund af en  

 udbetalingskørsel har forbrugt 390 timer eller mere af  

 ydelsesperioden, skal indberettes til AF som forventet at overgå til  

 aktivperioden.
 A-kasserne skal sende indberetningen om forventet overgang  

 til aktivperioden, så den er AF i hænde senest 2 måneder  

 før det forventede udløb af dagpengeperioden.
Indberetningens indhold For de medlemmer, der er omfattet af indberetningen,  

 skal der oplyses 1)	cpr.nr., 2)	a-kassens indberetningsdato (hændelsesdatoen), 3)	datoen for medlemmernes forventede overgang til aktivperioden, og 4)	medlemmets forventede ledighedsanciennitet (i uger) på  

 tidspunktet for den forventede overgang til aktivperioden.
 Om opgørelse af dato for forventet overgang til  

 aktivperioden, forsikringsstatus og forventet ledighedsanciennitet henvises  

 til pkt. 3 nedenfor.
2.4.3 Faktisk overgang Fuldtidsforsikrede medlemmer, der på baggrund af en  

 udbetalingskørsel har forbrugt 962 timer eller mere af  

 ydelsesperioden, skal indberettes til AF som overgået til  

 aktivperioden.
 Deltidsforsikrede medlemmer, der på baggrund af en  

 udbetalingskørsel har forbrugt 780 timer eller mere af  

 ydelsesperioden, skal indberettes til AF som overgået til  

 aktivperioden.
 AF skal have indberetningen om faktisk overgang til  

 aktivperioden snarest muligt efter dagpengeperiodens udløb.
Indberetningens indhold For de medlemmer, der er omfattet af indberetningen,  

 skal der oplyses 1)	cpr.nr., 2)	datoen for medlemmernes overgang til aktivperioden  

 (hændelsesdatoen), 3)	medlemmernes ledighedsanciennitet (i uger) på tidspunktet for  

 overgangen til aktivperioden, og 4)	datoen for forventet udløb af aktivperioden.
 A-kasserne skal angive den første dag efter  

 dagpengeperiodens udløb som dato for faktisk overgang til  

 aktivperioden.
 Om opgørelse af ledighedsanciennitet,  

 forsikringsstatus og dato for forventet udløb af aktivperioden  

 henvises til pkt. 3 nedenfor.
 I tilfælde, hvor der ikke er sendt indberetning om  

 forventet overgang til aktivperioden forud for det tidspunkt, hvor der skal  

 ske indberetning om faktisk overgang til aktivperioden, skal a-kassen kun  

 sende indberetning om faktisk overgang til aktivperioden.
2.4.4 Særligt om indberetninger om medlemmer, som indplaceres i  

 en dagpengeperiode den 1. juli 1999 eller senere, og som ikke er fyldt 60  

 år Medlemmer, der indplaceres i en dagpengeperiode den 1.  

 juli 1999 eller senere, men før de fylder 60 år, skal  

 indberettes efter reglerne for 60-årige i forbindelse med at de fylder  

 60 år.
 Et sådant medlem, der har haft mere end 962  

 henholdsvis 780 timers ledighed i dagpengeperioden, bliver omfattet af ret og  

 pligt til aktivering ved det fyldte 60. år.
 Et medlem, som er 59 år og 9 måneder eller  

 mere, skal derfor indberettes som forventet at overgå til  

 aktivperioden, når medlemmet har forbrugt 481 timer  

 (fuldtidsforsikrede) henholdsvis 390 timer (deltidsforsikrede) eller mere af  

 ydelsesperioden.
 Et medlem, som er fyldt 60 år, skal indberettes som  

 faktisk overgået til aktivperioden, når medlemmet ved det fyldte  

 60. år har forbrugt 962 timer (fuldtidsforsikrede) henholdsvis 780  

 timer (deltidsforsikrede) eller mere af ydelsesperioden.
 For et medlem, der forud for det fyldte 60. år er  

 indberettet til AF som overgået til aktivperioden, skal der ikke  

 ske ny indberetning i forbindelse med, at medlemmet fylder 60 år.
 2.5 Medlemmer, der i dagpengeperioden starter i jobtræning  

 mm.
2.5.1 Medlemsgruppen Indberetningen omfatter medlemmer, der  i dagpengeperioden  

 starter i jobtræning, individuel jobtræning eller  

 LVU-forløb (langvarigt uddannede ledige).
2.5.2 Tidspunktet for indberetningen og dens indhold Når et medlem starter i jobtræning, individuel  

 jobtræning eller LVU-forløb, giver AF elektronisk meddelelse  

 herom til den a-kasse, som har foretaget den seneste udbetaling af dagpenge  

 til medlemmet forud for starten i jobtræning mm.
 Når en a-kasse modtager en sådan meddelelse,  

 skal a-kassen undersøge, om medlemmet er i dagpengeperioden.
 Hvis medlemmet er i dagpengeperioden, skal a-kassen  

 indberette medlemmets forventede overgang til aktivperioden til AF ved brug  

 af de sædvanlige indberetninger om forventet overgang til  

 aktivperioden, jf. ovenfor pkt. 2.1-2.4.
 Der er således indholdsmæssigt tale om de  

 samme indberetninger som for andre medlemmer, men de skal gives på et  

 tidligere tidspunkt for de medlemmer, der starter i jobtræning mm.
 Indberetningen skal senest ske på baggrund af  

 første udbetalingskørsel efter medlemmet er startet i  

 jobtræningen mm. (på grundlag af udbetalte ydelser for perioden  

 umiddelbart forud for jobtræningen mm.).
 Indberetningen skal sendes uanset, om der tidligere er  

 givet indberetning i forbindelse med, at medlemmet er påbegyndt  

 jobtræning, individuel jobtræning eller LVU-forløb.  

 Indberetningen skal også sendes, selv om den jobtræning mm., som  

 medlemmet er påbegyndt, forventes at slutte inden udløbet af  

 medlemmets dagpengeperiode.
 Hvis et medlem melder sig ledig og anmoder om dagpenge  

 eller anden ydelse efter endt jobtræning mm., og medlemmet på  

 dette tidspunkt fortsat er i dagpengeperioden, bliver medlemmet omfattet af  

 de almindelige retningslinier for indberetning til AF, som gælder for  

 medlemmer, der modtager dagpenge, jf. ovenfor pkt. 2.1-2.4.
 Der kan således blive tale om, at der for samme  

 medlem skal sendes indberetning om forventet overgang til aktivperioden mere  

 end én gang.
 Hvis et medlem melder sig ledig og anmoder om dagpenge  

 eller anden ydelse efter endt jobtræning mm., og medlemmet på  

 dette tidspunkt har brugt hele sin dagpengeperiode, skal a-kassen straks  

 indberette medlemmet til AF som overgået til aktivperioden ved brug af  

 de sædvanlige indberetninger om faktisk overgang til aktivperioden, jf.  

 ovenfor pkt. 2.1-2.4.
2.6 Revision af medlemmers IHP i aktivperioden AF skal 39 uger før aktivperiodens udløb  

 vurdere, om medlemmets individuelle handlingsplan skal revideres med henblik  

 på at iværksætte særlige initiativer for den  

 ledige.
 A-kasserne skal sende indberetningen om forventet  

 udløb af  aktivperioden, så den er AF i hænde senest 39  

 uger før det forventede udløb af aktivperioden.
Et medlem, der på baggrund af en  

 udbetalingskørsel har 1)	43 uger eller mindre tilbage af ydelsesperioden eller 2)	10 måneder (43 uger) tilbage af referenceperioden, skal indberettes til AF.
Indberetningen sker på baggrund af den aktuelle  

 foreliggende viden i a-kassen om aktivperiodens udløb.
Det kan  

 f.eks. være 1)	den dato for forventet udløb af aktivperioden, som a-kassen  

 angav i forbindelse med indberetning om faktisk overgang til aktivperioden  

 for medlemmet, 2)	en korrigeret dato for aktivperiodens udløb, som a-kassen har  

 meddelt AF, eller 3)	den dato for aktivperiodens udløb, som a-kassen har modtaget  

 i forbindelse med en kvittering for, at a-kassen har meddelt, at en  

 arbejdssøgende person er optaget som medlem.
Medlemsgruppen A-kasserne skal indberette medlemmer, som er tilmeldt  

 AF som ledige og/eller modtager ydelser fra a-kassen.
A-kassen skal dog ikke  

 indberette medlemmer, som har orlov til børnepasning, eller som har  

 orlov til uddannelse efter reglerne for beskæftigede  

 lønmodtagere og selvstændige erhvervsdrivende.
Der skal ikke ske indberetning af medlemmer, der modtager  

 sygedagpenge.
Hvis medlemmet i løbet af den periode, hvor medlemmet  

 modtager sygedagpenge, opfylder betingelserne for at skulle indberettes til  

 AF, skal indberetningen ske straks, når medlemmet igen anmoder om  

 dagpenge.
Indberetningens indhold Indberetningen skal indeholde oplysning om 1)	cpr.nr., 2)	a-kassens indberetningsdato  

 (hændelsesdatoen), 3)	datoen for det forventede udløb af aktivperioden.
 Om opgørelse af dato for forventet udløb af  

 aktivperioden henvises til pkt. 3 nedenfor.
Når der én gang er indberettet om forventet  

 udløb af aktivperioden for et medlem, skal der ikke senere sendes en  

 ny indberetning om forventet udløb af aktivperioden for det samme  

 medlem, medmindre medlemmet efter at have optjent beskæftigelseskravet  

 igen er overgået fra dagpengeperioden til aktivperioden og er ved at  

 have brugt den ny aktivperiode.
Der er mulighed for, at a-kasserne  

 efterfølgende kan korrigere datoen for aktivperiodens  

 udløb.
 2.7 Overgang til at modtage ydelse efter § 55, stk. 4, i lov om  

 arbejdsløshedsforsikring m.v.
2.7.1 Medlemsgruppen Et medlem, der er fyldt 50 år senest den 31.  

 december 1998, har ret til ydelser efter § 55, stk. 4, i lov om  

 arbejdsløshedsforsikring m.v., hvis medlemmet 1)	er fyldt 50 år, når aktivperioden udløber, 2)	ved fortsat medlemskab kan opfylde anciennitetskravet for at  

 gå på efterløn ved det fyldte 60. år, og 3)	 indbetaler det særlige efterlønsbidrag.
Et medlem, der er fyldt 50 år den 1. januar 1999  

 eller senere, har ret til ydelser efter lovens § 55, stk. 4, hvis medlemmet 1)	er fyldt 55 år, når aktivperioden udløber, 2)	ved fortsat medlemskab kan opfylde anciennitetskravet for at  

 gå på efterløn ved det fyldte 60. år, og 3)	indbetaler det særlige efterlønsbidrag.
 Et medlem, der opfylder disse betingelser, har ret til  

 ydelser efter lovens § 55, stk. 4, fra udløbet af aktivperioden, og  

 indtil det fyldte 60. år.
 Et medlem, der modtager ydelse efter lovens § 55, stk. 4,  

 har ret og pligt til aktivering.
 A-kasserne skal indberette medlemmer, der forventes at  

 overgå til ydelse efter lovens § 55, stk. 4, og medlemmer, der faktisk  

 overgår til ydelse efter lovens § 55, stk. 4.
Der skal ikke ske indberetning af medlemmer, der modtager  

 sygedagpenge.
Hvis medlemmet i løbet af den periode, hvor medlemmet  

 modtager sygedagpenge, opfylder betingelserne for at skulle indberettes til  

 AF, skal indberetningen ske straks, når medlemmet igen anmoder om  

 dagpenge.
2.7.2 Forventet overgang A-kasserne skal indberette medlemmer, der forventes at  

 overgå til ydelse efter lovens § 55, stk. 4, så indberetningen er  

 AF i hænde senest 3 måneder før den forventede  

 overgang.
Indberetningens indhold Indberetningen 1)	cpr.nr., 2)	a-kassens indberetningsdato (hændelsesdatoen), og 3)	datoen for medlemmets forventede overgang.
2.7.3 Faktisk overgang A-kasserne skal indberette medlemmer, der er  

 overgået til ydelse efter lovens § 55, stk. 4, til AF.
Indberetningens indhold Indberetningen skal indeholde følgende  

 oplysninger 1)	cpr.nr. og 2)	datoen for medlemmets overgang (hændelsesdatoen).
 A-kasserne skal angive den første dag efter  

 aktivperiodens udløb som dato for faktisk overgang til ydelse efter  

 lovens § 55, stk. 4.
 I tilfælde, hvor der ikke er sendt indberetning om  

 forventet overgang til ydelse efter lovens § 55, stk. 4, forud for det  

 tidspunkt, hvor der skal ske indberetning om faktisk overgang til  ydelse  

 efter lovens § 55, stk. 4, skal a-kassen kun sende indberetning om faktisk  

 overgang til ydelse efter lovens § 55, stk. 4.
2.8 Annullation af tidligere indberetninger som følge af, at  

 medlemmet på ny har optjent beskæftigelseskravet A-kasserne skal forud for indberetning om forventet  

 overgang til aktivperioden af et medlem til AF opgøre, om medlemmet  

 har optjent et nyt beskæftigelseskrav, jf. nedenfor pkt. 4. Herefter skal  

 der i den resterende del af dagpengeperioden og i hele aktivperioden ske en  

 løbende opgørelse af beskæftigelseskravet, jf. § 12, stk.  

 3-5, i bekendtgørelse om beskæftigelseskrav, dagpengeperiode og  

 aktivperiode.
 Opfylder et medlem beskæftigelseskravet som  

 følge af beskæftigelse i perioden efter en indberetning om  

 forventet overgang til aktivperioden eller om faktisk overgang til  

 aktivperioden, skal a-kassen indberette dette til AF ved at annullere  

alle tidligere indberetninger.
Indberetningens indhold Indberetningen skal indeholde følgende  

 oplysninger 1)	cpr.nr. og 2)	a-kassens indberetningsdato (hændelsesdatoen).
 A-kassen kan som supplerende oplysning angive datoen for  

 indplaceringen i den ny dagpengeperiode.
Det skal præciseres, at denne indberetning kun kan  

 anvendes til at annullere tidligere indberetninger som følge af, at  

 medlemmet har genoptjent beskæftigelseskravet i dagpenge- eller  

 aktivperioden.
Indberetningen må således ikke anvendes til at  

 annullere tidligere fejlbehæftede indberetninger.
I tilfælde, hvor en a-kasse har sendt en  

 indberetning med forkert indhold, skal a-kassen hurtigst muligt sende  

 indberetningen på ny med det korrekte indhold.
I situationer, hvor  

 indberetningen ikke kan sendes på ny, skal a-kassen telefonisk  

 underrette AF om den fejlagtige indberetning.
3. Opgørelse af dato for overgang, forsikringsstatus  og  

 ledighedsanciennitet ved indberetninger 3.1 Overgang til aktivperioden Forventet overgang 3.1.1 Dato for forventet overgang Datoen for den forventede overgang til aktivperioden  

 angives under forudsætning af, at medlemmet er uafbrudt ledig i  

 forlængelse af den periode, som seneste udbetalingskørsel forud  

 for indberetningen dækker.
3.1.2 Ledighedsanciennitet ved forventet overgang I forbindelse med indberetning om forventet overgang til  

 aktivperioden skal a-kasserne angive den forventede  

 ledighedsanciennitet på det forventede overgangstidspunkt.  

 Ledighedsancienniteten angives under forudsætning af, at medlemmet er  

 uafbrudt ledig i forlængelse af den periode, som seneste  

 udbetalingskørsel forud for indberetningen dækker.
 Ved opgørelse af ledighedsancienniteten skal  

 medtages eventuel ledighed, der måtte ligge forud for medlemmets  

 overflytning til a-kassen.
 Selv om a-kasserne skal opgøre forbruget af  

 ydelsesperioden i dagpengeperioden i timer, skal a-kasserne angive  

ledighedsancienniteten i indberetningerne i uger.
 Det er medlemmets forsikringsstatus på  

 indberetningstidspunktet, der er afgørende for, om medlemmet skal have  

 beregnet ledighedsancienniteten som fuldtidsforsikret eller deltidsforsikret.
3.1.2.1 Fuldtidsforsikrede Ved indberetninger om forventet overgang til  

 aktivperioden af fuldtidsforsikrede opgøres ledighedsancienniteten  

 således:
Det faktisk forbrugte antal timer af ydelsesperioden ved  

 udløbet af den periode, udbetalingskørslen dækker,  

 omregnes til uger ved at dividere antallet af timer med 37. Til det herved  

 fremkomne antal uger lægges det antal uger, der er fra udløbet  

 af den periode, udbetalingskørslen dækker, og til den forventede  

 overgang til aktivperioden under forudsætning af, at medlemmet er fuldt  

 ledig i forlængelse af den periode, udbetalingskørslen  

 dækker.
Det samlede antal uger angives som ledighedsanciennitet i  

 indberetningen.
 Ved omregning af timer til uger skal der foretages  

 afrunding af decimaler efter de almindelige regler.
3.1.2.2 Deltidsforsikrede Ved indberetninger om forventet overgang til  

 aktivperioden af deltidsforsikrede opgøres ledighedsancienniteten  

 således:
De faktisk forbrugte antal timer af ydelsesperioden ved  

 udløbet af den periode, udbetalingskørslen dækker,  

 omregnes til uger ved at dividere antallet af timer enten med 30  

eller med det tal, der svarer til medlemmets gennemsnitlige ugentlige  

 arbejdstid i den periode, der ligger til grund for den seneste beregning af  

 medlemmets dagpenge.
Til det herved fremkomne antal uger lægges det  

 antal uger, der er fra udløbet af den periode,  

 udbetalingskørslen dækker, og til den forventede overgang til  

 aktivperioden under forudsætning af, at medlemmet er fuldt ledig i  

 forlængelse af den periode, udbetalingskørslen dækker.
Det  

 samlede antal uger angives som ledighedsanciennitet i indberetningen.
 A-kasserne kan frit vælge om de i forbindelse med  

 indberetninger af deltidsforsikrede vil opgøre  

 ledighedsancienniteten ved at dividere det forbrugte antal timer med  30  

 eller med det tal, der svarer til medlemmets gennemsnitlige ugentlige  

 arbejdstid i den periode, der ligger til grund for den seneste beregning af  

 medlemmets dagpenge.
 Ved omregning af timer til uger skal der foretages  

 afrunding af decimaler efter de almindelige regler.
Faktisk overgang 3.1.3 Ledighedsanciennitet ved faktisk overgang Ved opgørelse af ledighedsancienniteten skal  

 medtages eventuel ledighed, der måtte ligge forud for medlemmets  

 overflytning til a-kassen.
 Selv om a-kasserne skal opgøre forbruget af  

 ydelsesperioden i dagpengeperioden i timer, skal a-kasserne angive  

ledighedsancienniteten i indberetningerne i uger.
 Det er medlemmets forsikringsstatus på  

 indberetningstidspunktet, der er afgørende for, om medlemmet skal have  

 beregnet ledighedsancienniteten som fuldtidsforsikret eller deltidsforsikret.
3.1.3.1 Fuldtidsforsikrede Ved indberetninger om faktisk overgang til  

 aktivperioden af fuldtidsforsikrede opgøres ledighedsancienniteten  

 således:
 De faktiske forbrugte antal timer i ydelsesperioden i  

 dagpengeperioden omregnes til uger ved at dividere antallet af timer med 37.  

 Det herved fremkomne antal uger angives som ledighedsanciennitet i  

 indberetningen.
 Ved omregning af timer til uger skal der foretages  

 afrunding af decimaler efter de almindelige regler.
3.1.3.2 Deltidsforsikrede Ved indberetninger om faktisk overgang til  

 aktivperioden af deltidsforsikrede opgøres ledighedsancienniteten  

 således:
De faktiske forbrugte antal timer i ydelsesperioden i  

 dagpengeperioden omregnes til uger ved at dividere antallet af timer  

enten med 30 eller med det tal, der svarer til medlemmets  

 gennemsnitlige ugentlige arbejdstid i den periode, der ligger til grund for  

 den seneste beregning af medlemmets dagpenge.
Det herved fremkomne antal uger  

 angives som ledighedsanciennitet i indberetningen.
 A-kasserne kan frit  

 vælge om de i forbindelse med indberetninger af  

 deltidsforsikrede vil opgøre ledighedsancienniteten ved at dividere  

 det forbrugte antal timer med 30 eller med det tal, der svarer til medlemmets  

 gennemsnitlige ugentlige arbejdstid i den periode, der ligger til grund for  

 den seneste beregning af medlemmets dagpenge.
 Ved omregning af timer til uger skal der foretages  

 afrunding af decimaler efter de almindelige regler.
3.2 Udløb af aktivperioden 3.2.1 Dato for forventet udløb Datoen for det forventede udløb af aktivperioden  

 angives under forudsætning af, at medlemmet er uafbrudt ledig efter  

 overgangen til aktivperioden.
 Aktivperioden er for medlemmer under 25 år på  

 182 uger inden for 57 måneder (247 uger), for medlemmer mellem 25 og 60  

 år på 156 uger inden for 48 måneder (208 uger), og for  

 medlemmer, der er fyldt 60 år på 104 uger.
Aktivperioden forlænges med visse sygeperioder i  

 dagpengeperioden.
Der sker dog kun forlængelse med sygeperioder, der er  

 over 6 uger, og kun med den del af sygeperioden, der overstiger 6 uger.
Der  

 henvises nærmere herom til § 6, stk. 4, i bekendtgørelse om  

 beskæftigelseskrav, dagpengeperiode og aktivperiode.
Ved angivelse af  

 datoen for forventet udløb af aktivperioden A-kasserne skal endvidere være opmærksomme  

 på, at de ved indberetning til AF af medlemmer, der overgår til  

 aktivperioden efter de er fyldt 56 år, skal angive det forventede  

 udløb af aktivperioden under hensyn til, at medlemmer, der er fyldt 60  

 år, har en aktivperiode på 104 uger (hvori modregnes ledighed ud  

 over 962 henholdsvis 780 timer forud for det fyldte 60. år).
 Der er mulighed for, at a-kasserne efterfølgende  

 kan korrigere datoen for aktivperiodens udløb.
4. Vejledning, rådighedsvurdering og opgørelse af  

 beskæftigelseskravet A-kasserne skal forud for indberetning om forventet  

 overgang til aktivperioden af et medlem til AF 1)	vejlede medlemmet, 2)	vurdere medlemmets rådighed, jf.
 3)	opgøre om medlemmet har optjent et nyt  

 beskæftigelseskrav, således at medlemmet kan starte forfra i en  

 ny dagpengeperiode, jf. § 12, stk. 2, nr. 1 og 2, i bekendtgørelse om  

 beskæftigelseskrav, dagpengeperiode og aktivperiode.
 Et medlem skal kun indberettes til AF, hvis medlemmet  

 anses for at stå til rådighed og ikke har optjent  

 beskæftigelseskravet.
Ad vejledning af medlemmet A-kasserne skal ikke vejlede et medlem i forbindelse  

 med overgang til aktivperioden, så længe medlemmet deltager i et  

 tilbud.
Ad rådighedsvurdering For så vidt angår medlemmer, som bliver  

 indberettet med forventet overgang til aktivperioden i forbindelse med, at de  

 starter i jobtræning mm., eller mens de deltager i tilbud med  

 uddannelsesgodtgørelse, kan a-kassen undlade at foretage  

 rådighedsvurderingen, hvis medlemmet på tidspunktet, hvor  

 rådighedsvurderingen skulle finde sted, deltager i den  

 pågældende aktivitet i henhold til sin individuelle  

 handlingsplan.
5. Ophævelse af tidligere B-vejledning Denne vejledning erstatter direktoratets B-vejledning nr.  

 216 af 6. december 1994 om arbejdsløshedskassernes indberetning til AF  

 om medlemmernes ledighed og tidspunkt for udløb af delperioderne.
Direktoratet for Arbejdsløshedsforsikringen,  

 den 28. marts 2000 Tor Even Münter /Jørn Wæver Bilag 1 § 163 i bekendtgørelse om en aktiv  

 arbejdsmarkedsindsats »§ 163. Arbejdsformidlingen skal 2 måneder før  

 overgang til aktivperioden modtage arbejdsløshedskassernes  

 indberetning om ledige under 25 år, der står til rådighed  

 for arbejdsmarkedet, jf. § 52 a, stk. 1 og 2, i lov om  

 arbejdsløshedsforsikring m.v.
 Stk. 2. Arbejdsformidlingen skal 2 måneder  

 før overgang til aktivperioden modtage arbejdsløshedskassernes  

 indberetning om ledige, der står til rådighed for  

 arbejdsmarkedet, jf. § 55, stk. 5, i lov om arbejdsløshedsforsikring  

 m.v.
 Stk. 3. Arbejdsformidlingen skal 3 måneder  

 før overgang til aktivperioden modtage arbejdsløshedskassernes  

 indberetning om ledige, der står til rådighed for  

 arbejdsmarkedet, jf. § 55, stk. 1 og 2, i lov om  

 arbejdsløshedsforsikring m.v.
Stk. 4. Arbejdsløshedskasserne skal til  

 Arbejdsformidlingen indberette de ledige efter stk. 1, 2 og 3 ved de lediges  

 faktiske overgang til aktivperioden.
Indberetningen skal endvidere indeholde  

 oplysning om forventet tidspunkt for ophør af dagpengeretten.
Stk. 5. Arbejdsformidlingen skal 3 måneder  

 før udløb af aktivperioden modtage indberetning om ledige, der  

 overgår til ydelse efter § 55, stk. 4, i lov om  

 arbejdsløshedsforsikring m.v.
Arbejdsløshedskasserne skal til  

 Arbejdsformidlingen tillige indberette de ledige ved de lediges faktiske  

 overgang til ydelsen.
 Stk. 6. Arbejdsløshedskasserne skal til  

 Arbejdsformidlingen indberette ledige, der er omfattet af § 149, stk. 5.
 Stk. 7. Arbejdsformidlingen skal 39 uger før  

 ydelsesperiodens udløb eller 39 uger før referenceperiodens  

 udløb modtage arbejdsløshedskassernes indberetning om ledige i  

 aktivperioden med henblik på Arbejdsformidlingens vurdering af, om den  

 individuelle handlingsplan skal revideres, jf. § 161.
 Stk. 8. Direktøren for  

 Arbejdsløshedsforsikringen kan efter aftale med direktøren for  

 Arbejdsmarkedsstyrelsen fastsætte nærmere retningslinier for  

 yderligere indberetninger fra arbejdsløshedskasserne til  

 Arbejdsformidlingen.
Stk. 9. Arbejdsløshedskasserne skal på  

 anmodning fra Arbejdsformidlingen generelt oplyse om et ledigt medlems  

 ledighedsforløb og dagpengeret.« Bilag 2 INDBERETNINGSKODER til AF Indberetning Kode Medlemmer ml. 25 og 60 år 1. Forventet overgang D1 2. Faktisk overgang D3 Medlemmer i aktivperioden, som er 58 eller 59 år, og som har ret til  

 efterløn ved det fyldte 60. år L3 Medlemmer under 25 år 1. Forventet overgang U4 2. Faktisk overgang U6 Overgangsregler for unge under 25 år med uddannelse 1. Medlemmer, som når at bruge 1776 timer (fuldtidsforsikret)  

 henholdsvis 1440 timer (deltidsforsikret) af ydelsesperioden eller 23  

 måneder (100 uger) af referenceperioden regnet fra  

 indplaceringstidspunktet, før pågældende har brugt 481  

 timer (fuldtidsforsikret) henholdsvis 390 timer (deltidsforsikret) af  

 ydelsesperioden eller 9 måneder (39 uger) af referenceperioden regnet  

 fra den 12. oktober 1998.
D1 2. Medlemmer, som når at bruge 2405 timer (fuldtidsforsikret)  

 henholdsvis 1950 timer (deltidsforsikret) af ydelsesperioden eller 27  

 måneder (117 uger) af referenceperioden regnet fra  

 indplaceringstidspunktet, før pågældende har brugt 962  

 timer (fuldtidsforsikret) henholdsvis 780 timer (deltidsforsikret) af  

 ydelsesperioden eller 18 måneder (78 uger) af referenceperioden regnet  

 fra den 12. oktober 1998.
D3 3. Medlemmer, som når at bruge 962 timer (fuldtidsforsikret)  

 henholdsvis 780 timer (deltidsforsikret) af ydelsesperioden eller 18  

 måneder (78 uger) af referenceperioden regnet fra den 12. oktober 1998,  

 før pågældende har brugt 2405 timer (fuldtidsforsikret)  

 henholdsvis 1950 timer (deltidsforsikret) af ydelsesperioden eller 27  

 måneder (117 uger) af referenceperioden regnet fra  

 indplaceringstidspunktet.
U6 Medlemmer, der har ret og pligt til aktivering efter reglerne for de 60-  

 årige og derover 1. Forventet overgang 2. Faktisk overgang D1 D3 Medlemmer, der starter i jobtræning mm. i dagpengeperioden 1. Unge under 25 år 2. Medlemmer, der er fyldt 25 år, men som ikke er fyldt 60  

 år 3. Medlemmer, der er omfattet af reglerne for de 60-årige U4 D1 D1 Revision af IHP i aktivperioden, jf. § 163, stk. 7, i  

 aktivbekendtgørelsen AU Overgang til dagpenge efter § 55, stk. 4, i lov om  

 arbejdsløshedsforsikring m.v.
