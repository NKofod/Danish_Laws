Tillægsbetænkning afgivet af  

 Miljø- og Planlægningsudvalget den 21. maj 1999 Tillægsbetænkning over Forslag til lov om ændring af lov om  

 planlægning (VVM-regler m.v.) Udvalget har, efter at lovforslaget ved 2. behandling blev  

 henvist til fornyet udvalgsbehandling, behandlet dette i nogle  

 møder.
 Miljø- og energiministeren har over for udvalget  

 tilkendegivet følgende:
» I det foreliggende udkast til samlebekendtgørelse  

 er grænsen for obligatorisk VVM-vurdering i forbindelse med  

 slagtekyllingeproduktion sat til 100 DE.
Det er primært sket ud fra et  

 hensyn til administrativ enkelhed set i lyset af, at en  

 minimumsimplementering af IPPC-direktivet for slagtekyllingeproduktioners  

 vedkommende er 100 DE.
 I lyset af, at grænsen på 100 DE er lav i  

 forhold til anden husdyrproduktion, og det forhold, at blandt andet erhvervet  

 har ønsket en højere obligatorisk grænse, vil  

 grænsen for obligatorisk brug af VVM i forbindelse med  

 slagtekyllingeproduktioner blive sat til 210 DE i den kommende reviderede  

 samlebekendtgørelse.
Dette svarer til direktivets minimumsgrænse for  

 obligatorisk brug af VVM.« Herefter indstiller et flertal (Socialdemokratiets,  

 Det Konservative Folkepartis, Socialistisk Folkepartis,  

 Centrum-Demokraternes, Det Radikale Venstres, Enhedslistens og Kristeligt  

 Folkepartis medlemmer af udvalget) lovforslaget til vedtagelse i den  

 affattelse, hvori det foreligger efter 2. behandling.
 Et mindretal (Venstres og Dansk Folkepartis  

 medlemmer af udvalget) noterer med tilfredshed, at miljø- og  

 energiministeren har erkendt, at lovforslaget er en overimplementering af  

 VVM-direktivet, og at ministeren derfor har efterkommet et ønske om at  

 forhøje antallet af dyreenheder vedrørende  

 slagtekyllingeproduktionen.
Mindretallet er derfor positiv over for ministerens  

 tilkendegivelse i nærværende tillægsbetænkning.
Da  

 ministerens tilkendegivelse imidlertid kun er et lille skridt i den rigtige  

 retning i forhold til den voldsomme overimplementering og bureaukratisering,  

 som lovforslaget indebærer, indstiller mindretallet lovforslaget til  

forkastelse.
Pernille Blach Hansen (S)  

Inger Bierbaum (S) Martin Glerup (S)
Lis Greibe (S) Margot Torp (S)
Steen Gade (SF) fmd.  

Ebbe Kalnæs (CD)
Vibeke Peschardt (RV)
Søren Kolstrup (EL)
Hans Christian Schmidt (V)
Bodil Thrane (V)   

 Jørgen Winther (V) Jens Vibjerg (V)
Lene Espersen (KF) nfmd.  

Frank Dahlgaard (KF)
Svend Aage Fauerholdt (FP)   

 Ole M.
Nielsen (KRF) Fremskridtspartiet havde ikke medlemmer i udvalget.
