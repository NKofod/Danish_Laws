Nr BTL 158 Betænkning over Forslag til lov om ændring af lov om registreringsafgift  

 af motorkøretøjer m.v. og lov om vægtafgift af motorkøretøjer m.v. (Omlægning  

 af fradraget for sikkerhedspuder, pristalsregulering m.v.)   

 Nr L 158 1996-97, 1. samling Afgivet af Skatteudvalget Afgivet: 19970523 Udvalget har behandlet lovforslaget i nogle møder og har herunder stillet spørgsmål til skatteministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Advokatrådet, Andersen Motor A/S, Danmarks Automobilforhandler Forening, Dansk Handicap Forbund, Danske Biludlejere, Danske Sælgere, De Danske Bilimportører, FDM, Fiat Automobiler Danmark A/S, Ford Motor Company A/S, Lind & Cadovius, Advokataktieselskab, Lou, Anne og Jean Steen, Hillerød, Møller, Jan E., Vojens, Noah-Trafik, Pedersen, Lars Bo, Charlottenlund, Sabinsky, Helen, Næstved, og Skibsted, Ellen, Tisvildeleje.
 Der er af skatteministeren stillet ændringsforslag, hvorom henvises til de  

 ledsagende bemærkninger.
 Herefter indstiller et mindretal (Socialdemokratiets, Socialistisk  

 Folkepartis, Det Radikale Venstres og Enhedslistens medlemmer af udvalget)  

 lovforslaget til vedtagelse med de af skatteministeren stillede  

 ændringsforslag.
Et andet mindretal (Venstres, Det Konservative Folkepartis,  

 Centrum-Demokraternes og Dansk Folkepartis medlemmer af udvalget) indstiller  

 lovforslaget til forkastelse ved 3. behandling.
Mindretallet vil  

 stemme hverken for eller imod de stillede ændringsforslag.
Et tredje mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling, men vil  

 stemme for de under nr. 4, 10 og 11 stillede ændringsforslag.
Mindretallet  

 vil stemme imod ændringsforslag nr. 1-3 og 5-9.
Ændringsforslag Til § 1Af skatteministeren, tiltrådt af et mindretal (S, SF,  

 RV og EL):
 1) Nr. 1 affattes således:
 »1. § 3, stk. 6, affattes således:
 »Stk. 6. For nye biler, der er forsynet med sikkerhedspuder,  

 nedsættes afgiften med følgende beløb pr. pude for indtil 4 puder:
2) I den under nr. 2 foreslåede affattelse af § 4, stk.  

 2, ændres »10.800 kr.« til: »13.400 kr.« og  

 »5.400 kr.« til: »6.700 kr.« 3) I den under nr. 2 foreslåede affattelse af § 4  

 affattes stk. 5 således:
»Stk. 5. De i stk. 1 og 3 fastsatte beløbsgrænser reguleres  

 årligt med 2,0 pct. tillagt eller fratrukket den af finansministeren  

 bekendtgjorte tilpasningsprocent for det pågældende finansår efter lov om en  

 satsreguleringsprocent.
Der tillægges 1,0 procentpoint for hvert finansår.  

 Procenten beregnes med en decimal.
De således regulerede beløb afrundes opad  

 til nærmeste kronebeløb, der er deleligt med 100. Regulering efter 1. pkt.  

 foretages første gang med virkning for 1999.« Af skatteministeren, tiltrådt af et flertal (S, SF, RV, FP  

 og EL):
 4) I den under nr. 2 foreslåede affattelse af § 4  

 affattes stk. 6 således:
»Stk. 6. For brugte køretøjer med en alder indtil 1 år, som  

 har været fritaget for afgift efter § 2, stk. 1, fastsættes afgiften til den  

 afgift, der ville have været gældende ved køretøjets afgiftsberigtigelse som  

 nyt, jf. § 9, stk. 2, med fradrag af 1 pct. pr. 1.000 km, som køretøjet har  

 tilbagelagt efter registreringen.
Fradraget kan dog højest udgøre 1 pct. pr.  

 afsluttet måned efter registreringstidspunktet.
Er der ikke anmeldt en pris  

 for køretøjet efter § 9, stk. 2, fastsættes afgiften med udgangspunkt i  

 afgiften af et tilsvarende køretøj.« Af skatteministeren, tiltrådt af et mindretal (S, SF, RV og  

 EL):
5) I det under nr. 4 foreslåede § 5, stk. 2, ændres  

 »5.700 kr.« til: »7.080 kr.« og »2.850 kr.«  

 til: »3.540 kr.« 6) I det under nr. 7 foreslåede § 5 a, stk. 2,  

 ændres »3.600 kr.« til: »4.460 kr.« og »1.800  

 kr.« til: »2.230 kr.« 7) I det under nr. 10 foreslåede § 6, stk. 2, ændres  

 »1.200 kr.« til: »1.480 kr.« og »600 kr.« til:  

 »740 kr.« Til § 2 8) Det under nr. 2 foreslåede § 3, stk. 3,  

 affattes således:
»Stk. 3. De i stk. 1 under A fastsatte beløb reguleres årligt  

 med 2,0 pct. tillagt eller fratrukket den af finansministeren bekendtgjorte  

 tilpasningsprocent for det pågældende finansår efter lov om en  

 satsreguleringsprocent.
Der tillægges 1,5 procentpoint for hvert år efter  

 1997. Procenten beregnes med en decimal.
De således regulerede beløb afrundes  

 opad til nærmeste kronebeløb, der er deleligt med 10. Regulering efter 1.  

 pkt. foretages første gang med virkning for 1998.« Til § 3 9) I stk. 1 og 2 ændres »den 1. juli  

 1997« til: »dagen efter bekendtgørelsen i Lovtidende«.
 Af skatteministeren, tiltrådt af et flertal (S, SF, RV, FP  

 og EL):
 10) Stk. 3, 1. pkt., affattes således:
»Biler omfattet af registreringsafgiftslovens § 3, stk. 6, som  

 affattet ved denne lovs § 1, nr. 1, der er købt, eller hvorom der er indgået  

 bindende kontrakt om køb inden den 6. maj 1997, og som afgiftsberigtiges  

 efter reglerne i §§ 15 og 19, stk. 1, i registreringsafgiftsloven inden  

 udgangen af december måned 1997, kan afgiftsberigtiges efter de hidtil  

 gældende regler i registreringsafgiftsloven.« 11) I stk. 4 ændres »1998« til: »1999«.
Bemærkninger Til nr. 1 Det foreslås, at fradraget pr. sikkerhedspude fastsætts til  

 2.300 kr. for personbiler, og at antallet begrænses til højst 4. Fradragene  

 for de øvrige værdiafgiftspligtige biler nedsættes forholdsmæssigt  

 tilsvarende.
Til nr. 2 For at undgå, at incitamentet til at anskaffe personbiler med 1  

 eller 2 sikkerhedspuder mindskes, ændres de med lovforslag nr.
L 158  

 foreslåede tillæg for personbiler uden eller med kun en sikkerhedspude.
Til nr. 3 Bestemmelsen er omformuleret, så den svarer til affattelsen af  

 en tilsvarende bestemmelse i lovforslag nr.
L 252 om ændring af  

 registrerings- og vægtafgiftslovene (omlægning af varebilbeskatning m.v.),  

 idet 1. regulering dog er udskudt med 1 år sammenholdt med lovforslag nr.
L  

 158.
Til nr. 4 Den med lovforslag nr.
L 158 foreslåede ændring af beskatningen  

 af brugte biler med en alder indtil 1 år er blevet kritiseret af firmaer, der  

 beskæftiger sig med udlejning af valutaudlejningsbiler.
Firmaerne foretrækker  

 fuld forudsigelighed frem for nøjagtighed i fastsættelsen af afgiften for  

 disse biler.
Et fald i registreringsafgiften på 1 pct. pr. måned, bilen har  

 kørt 1.000 km, må antages at dække et gennemsnit, når det gælder  

 bilmodeller/markedssituationen, hvorfor ændringen næppe vil medføre  

 provenumæssige konsekvenser.
 På denne måde vil valutaudlejningsbiler som hidtil ikke være belastede af  

 forrentningen af registreringsafgift, og der vil blive givet et nedslag i  

 afgiften på grund af afskrivninger i bilernes værdi som følge af alder og  

 brug.
Afskrivningerne varierer efter individuelle forhold og bilmærke og -type.  

 Udviklingen i priserne på nye biler spiller naturligvis også en rolle ligesom  

 konjunkturerne på markedet for lettere brugte biler.
Ved en helt korrekt  

 vurdering ville danske valutaudlejningsbiler blive stillet lige i konkurrence  

 med valutaudlejningsbiler fra lande uden registreringsafgift.
Biludlejerne  

 finder det imidlertid hensigtsmæssigt at fjerne usikkerheden omkring  

 vurderinger og skift i konjunkturer m.v. og foretrækker, at man allerede på  

 købstidspunktet for køb af valutaudlejningsbiler kender den afgift, der skal  

 betales, når udlejningsbilerne sælges til andet formål.
Hvis man fastsætter en skematisk afskrivningsregel efter gennemsnittet,  

 vil der i visse tilfælde opstå situationer, hvor det danske afgiftssystem  

 indebærer fordele for danske valutaudlejningsbiler i forhold til udenlandske  

 og omvendt.
Det er af flere grunde ikke ønskeligt, at der gennem  

 afgiftssystemet gives tilskud til valutaudlejning.
Den skematiske  

 afskrivningsregel (1 pct. pr. måned) er derfor fastsat således, at den svarer  

 til en forsigtig, men ikke urealistisk vurdering af de faktiske afskrivninger  

 og nogenlunde rammer præcis for de biltyper og i de år, hvor afskrivningerne  

 er mindre, og således at der ikke gives fordele i forhold til udenlandske  

 udlejere gennem afgiftsreglerne.
Afgiftsfri biler er imidlertid ikke underlagt de avancebestemmelser, der  

 er foreslået med lovforslag nr.
L 252, eller der kan være tale om  

 modelvarianter, som eventuelt er indført fra udlandet måske få måneder gamle.  

 Det er derfor nødvendigt for at sikre de omtalte beskedne provenumæssige  

 konsekvenser, at nedskrivningen af registreringsafgiften sker med  

 udgangspunkt i den anmeldte pris for den pågældende bil eller en tilsvarende  

 bil.
 Til nr. 5-7 Efter samme princip som under 2 ændres også tillæggene for  

 værdiafgiftspligtige varebiler, campingbiler, privates busser og hyrevogne  

 m.v.
Til nr. 8 Bestemmelsen er omformuleret, så den svarer til affattelsen af  

 en tilsvarende bestemmelse i lovforslag nr.
L 252 om ændring af  

 registrerings- og vægtafgiftslovene (omlægning af varebilbeskatningen m.v.).
 Til nr. 9 Det foreslås, at ikrafttrædelses- og virkningstidspunkt  

 fremrykkes til dagen efter bekendtgørelsen i Lovtidende.
Til nr. 10 Det foreslås, at bilkøbere, der har bestilt deres nye bil inden  

 den 6. maj 1997, hvor lovforslag nr.
L 252 blev fremsat og ændringsforslag  

 til lovforslag nr.
L 158 blev oversendt til Folketinget, vil kunne  

 afgiftsberigtige bilen efter de gældende regler med nedslag på 9.000 kr. pr.  

 sikkerhedspude i hele 1997.
 Usikkerheden om kontraktforhold og leveringstider for personbiler har dog  

 betydet, at det beskedne provenutab ved forslaget ikke indgik i de  

 oprindelige provenuberegninger.
 Til nr. 11 Den årlige regulering af afgiftsskalaernes skalaknæk foreslås  

 først at finde sted i 1999.
 Med hensyn til ændringsforslagenes provenumæssige virkninger henvises til  

 det fremsatte forslag om ændringer af varebilbeskatningen.
Jacob Buksti (S) nfmd.
Lis Greibe (S) Klaus Hækkerup (S) Anna-Marie  

 Hansen (S) Per Kaalund (S) Jes Lunde (SF) Elisabeth Arnold (RV) Frank Aaen  

 (EL) Sonja Albrink (CD) Peter Brixtofte (V) Svend Aage Jensby (V) Peter  

 Hansen-Nord (V) Jens Løgstrup Madsen (V) Flemming Hansen (KF) fmd.  

Gitte Seeberg (KF) Kristian Thulesen Dahl (DF) Kim Behnke (FP) Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i et møde.
 Endvidere har udvalget modtaget skriftlige henvendelser fra: Elmer Bovien  

 Framvig, Thorsø, Lars Bang, Valby og Lind & Cadovius,  

 Advokataktieselskab.
 Herefter indstiller et flertal (Venstres, Det Konservative  

 Folkepartis, Fremskridtspartiets, Centrum-Demokraternes og Dansk Folkepartis  

 medlemmer af udvalget) lovforslaget til forkastelse.
 Et mindretal (Socialdemokratiets, Socialistisk Folkepartis, Det  

 Radikale Venstres og Enhedslistens medlemmer af udvalget) indstiller  

 lovforslaget til vedtagelse i den affattelse, hvori det foreligger  

 efter 2. behandling.
Jacob Buksti (S) nfmd.
Lis Greibe (S) Klaus Hækkerup (S) Anna-Marie  

 Hansen (S) Per Kaalund (S) Jes Lunde (SF) Elisabeth Arnold (RV) Frank Aaen  

 (EL) Sonja Albrink (CD) Peter Brixtofte (V) Svend Aage Jensby (V) Kristian  

 Thulesen Dahl (DF) Jens Løgstrup Madsen (V) Flemming Hansen (KF) fmd.  

Gitte Seeberg (KF) Brian Mikkelsen (KF) Kim Behnke (FP) Ændringsforslag Af skatteministeren:
 Til § 1 1) Nr. 1 affattes således:
»1. § 3, stk. 5 og 6, ophæves.« 2) Efter nr. 1 indsættes som nyt nummer:
»01. I § 3, stk. 7, der bliver stk. 5, ændres  

 »stk. 4-6« til: »stk. 4«.' 3) I den under nr. 2 foreslåede affattelse af § 4  

 affattes stk. 2 således:
»Stk. 2. For nye biler omfattet af stk. 1, nr. 2, der ikke er  

 forsynet med sikkerhedspude, forhøjes den afgiftspligtige værdi med 7.450 kr.  

 For nye biler omfattet af stk. 1, nr. 2, der er forsynet med kun en  

 sikkerhedspude, forhøjes den afgiftspligtige værdi med 3.725 kr.« 4) I den under nr. 2 foreslåede affattelse af § 4  

 affattes stk. 6 således:
»Stk. 6. For brugte køretøjer med en alder indtil 1 år, jf.  

 stk. 3 og 4, nedsættes den afgiftspligtige værdi efter stk. 3 med 17 pct. af  

 det samlede beløb af de fradrag i afgiften, der efter § 3, stk. 4, og med 30  

 pct. af de fradrag i den afgiftspligtige værdi efter § 8, stk. 5, kunne være  

 foretaget ved køretøjets afgiftsberigtigelse som nyt.« 5) Nr. 3, 4 og 5 udgår.
 6) Det under nr. 7 foreslåede § 5 a, stk. 2,  

 affattes således:
»Stk. 2. Den afgiftspligtige værdi efter stk. 1 forhøjes med  

 7.450 kr. for nye køretøjer, der ikke er forsynet med sikkerhedspude, og med  

 3.725 kr. for nye køretøjer, der er forsynet med kun en sikkerhedspude.« 7) Det under nr. 10 foreslåede § 6, stk. 2, affattes  

 således:
»Stk. 2. Den afgiftspligtige værdi efter stk. 1 forhøjes med  

 7.450 kr. for nye køretøjer, der ikke er forsynet med sikkerhedspude, og med  

 3.725 kr. for nye køretøjer, der er forsynet med kun en sikkerhedspude.« Til § 3 8) Stk. 3, 1. pkt., affattes således:
»Biler omfattet af den hidtidige registreringsafgiftslovs § 3, stk.  

 6, jf. lovbekendtgørelse nr. 676 af 13. juli 1994, der er købt, eller hvorom  

 der er indgået bindende kontrakt om køb inden den 6. maj 1997, og som  

 afgiftsberigtiges efter reglerne i § 15 og § 19, stk. 1, i  

 registreringsafgiftsloven inden udgangen af december måned 1997, kan  

 afgiftsberigtiges efter de hidtil gældende regler i  

 registreringsafgiftsloven.« Bemærkninger Til nr. 1 og 2 De foreslåede ændringer er en konsekvens af det samtidig  

 stillede ændringsforslag til L 252, hvorefter fradragene for blokeringsfri  

 bremser og sikkerhedspuder omlægges til fradrag i den afgiftspligtige værdi.
 Til nr. 3 Den foreslåede ændring er en konsekvens af det samtidig stillede  

 ændringsforslag til L 252, hvorefter fradragene for blokeringsfri bremser og  

 sikkerhedspuder omlægges til fradrag i den afgiftspligtige værdi.
 Til nr. 4 Den foreslåede ændring er en konsekvens af det samtidig stillede  

 ændringsforslag til L 252, hvorefter fradragene for blokeringsfri bremser og  

 sikkerhedspuder omlægges til fradrag i den afgiftspligtige værdi.
 Til nr. 5 Da L 252 indeholder en samlet affattelse af § 5, udgår de numre,  

 der omhandler denne.
 Til nr. 6 Den foreslåede ændring er en konsekvens af det samtidig stillede  

 ændringsforslag til L 252, hvorefter fradragene for blokeringsfri bremser og  

 sikkerhedspuder omlægges til fradrag i den afgiftspligtige værdi.
 Til nr. 7 Ændringen er en konsekvens af ændringsforslag nr. 1.
 Til nr. 8 Ændringen er en konsekvens af ændringsforslag nr. 1.
