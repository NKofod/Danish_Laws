I henhold til kgl. resolution af 11. juni 1985 har Danmark tiltrådt en den  

 6. april 1974 i Geneve undertegnet FN-konvention om en kodeks for  

 liniekonferencer (»UNCTAD-koden«) med tilhørende resolution II om  

 udenforstående linier og med de forbehold, der følger af De europæiske  

 Fællesskabers forordning nr. 954/79 af 15. maj 1979 (EFT nr.
L 121 af 17. maj  

 1979).
 Konventionen med tillæg har følgende ordlyd:
KONVENTION OM EN KODEKS FOR LINIEKONFERENCER Formål og principper Nærværende konventions kontraherende parter, Som ønsker at forbedre liniekonferencesystemet, Som erkender behovet for en kodeks for liniekonferencer, som kan  

 godkendes universelt, Som tager hensyn til udviklingslandenes særlige behov og problemer  

 hvad angår de liniekonferencers virksomhed, som betjener deres  

 udenrigshandel, Som er enige om, at kodeks skal give udtryk for følgende  

 grundlæggende formål og principper:
 a. at lette en ordnet udvidelse den del af verdenshandelen, der  

 transporteres ad søvejen.
b. at fremme udviklingen af regelmæssig og effektiv liniefart tilpasset  

 den pågældende handels behov, c. at sikre balance mellem interesserne hos den, der yder, og den der  

 bruger liniefart, d. at konferencernes praksis ikke må medføre nogen diskrimination af  

 redere, afskibere eller noget lands udenrigshandel, e. at konferencer afholder meningsfyldte konsultationer med  

 afskiberorgansationer, afskiberrepræsentanter og afskibere vedrørende forhold  

 af fælles interesse og, på begæring, med deltagelse af kompetente  

 myndigheder, f. at konferencer bør stille alle relevante oplysninger om deres  

 virksomhed til rådighed for interesserede parter samt offentliggøre dækkende  

 information om deres virksomhed, Er blevet enige om følgende:
Definitioner Liniekonference eller konference En gruppe på to eller flere linierederier, som driver international  

 liniefart med godsbefordring i en eller flere bestemte ruter inden for et  

 fastsat geografisk område, og som har en aftale eller ordning, alt efter dens  

 art, hvorefter virksomheden drives i henhold til ensartede eller fælles  

 fragtrater og andre aftalte vilkår for sådan rutefart.
National linie En national linie i enhver given stat er et linierederi, som har sit  

 hovedkontor og sin faktiske ledelse i denne stat, og som er godkendt som  

 national linie af en kompetent myndighed eller i henhold til lovgivningen i  

 denne stat.
 Linier, som tilhører og drives i fællesskab mellem deltagere i to eller  

 flere stater, og som har deres hovedkontor og faktiske ledelse i en af disse,  

 kan godkendes som national linie af de kompetente myndigheder i de pågældende  

 stater, såfremt nationale, offentlige og/eller private interesser i disse  

 lande har en væsentlig økonomisk andel i linien.
Tredielandslinie Et linierederi, som i farten mellem to lande ikke er en national linie.
Afskiber En person eller enhed, som har indgået eller agter at indgå en ordning af  

 kontraktsmæssig eller anden art med en konference eller et linierederi med  

 henblik på transport af gods, som den pågældende har en økonomisk interesse  

 i.
Afskiberorganisation En forening eller tilsvarende organisation som fremmer, repræsenterer og  

 varetager afskiberes interesser, og som hvis myndighederne ønsker det er  

 godkendt som sådan af den eller de kompetente myndigheder i den stat, hvis  

 afskibere den repræsenterer.
I tvivlstilfælde afgør industriministeriet, om  

 en sammenslutning af afskibere er en afskiberorganisation.
Gods som transporteres af konferencen Last som transporteres af en konferences medlemslinier i overensstemmelse  

 med konferenceaftalen.
Kompetent myndighed En regering eller et organ udpeget af en regering eller i henhold til  

 national lovgivning til at udøve de funktioner, som ifølge konventionen er  

 tillagt en sådan myndighed.
Eksportfremmende fragtrate En fragtrate indført med henblik på at fremme transporten af vedkommende  

 lands ikke-traditionelle eksportvarer.
Særlig fragtrate En præferencerate, der ikke er en eksportfremmende rate, som kan opnås ved  

 forhandling mellem de pågældende parter.
Konferencemedlemmernes indbyrdes forhold Artikel 1 Medlemskab 1. Enhver national linie er berettiget til fuldt  

 medlemskab af en konference, der betjener hjemlandets udenrigshandel i  

 henhold til de i art. 1, stk. 2, nævnte kriterier.
Linier, som ikke er  

 nationale linier i noget af de af konferencen betjente områder, er berettiget  

 til fuldt medlemskab af den pågældende konference i henhold til de i art. 1,  

 stk. 2 og 3 nævnte kriterier samt i henhold til bestemmelserne i art. 2  

 vedrørende tredielandsliniers markedsandele.
 2. En linie, som ansøger om medlemskab af en  

 konference skal føre bevis for sin evne og vilje, som forudsat kriterierne i  

 nærværende stykke overholdes, kan omfatte anvendelsen af befragtet tonnage  

 til oprettelse af regelmæssig, dækkende og effektiv linietrafik på langt sigt  

 i overensstemmelse med konferenceaftalens bestemmelser herom og inden for  

 konferencens rammer; endvidere skal linien forpligte sig til at overholde  

 alle vilkår og betingelser indeholdt i konferenceaftalen, samt, hvis det  

 kræves i konferenceaftalen, at stille økonomisk garanti til dækning af  

 eventuelle udestående økonomiske forpligtelser i tilfælde af senere  

 udtrædelse af, suspension eller eksklusion fra medlemskab af konferencen.
 3. Ved behandlingen af en ansøgning om medlemskab fra  

 en linie, som ikke er national linie i noget af de områder, den pågældende  

 konference betjener, skal foruden bestemmelserne i art. 1, stk. 2, bl.a.  

 følgende kriterier tages i betragtning:
a. den aktuelle mængde gods befordret på den eller de af konferencen  

 betjente rute(r), samt mulighederne for en forøgelse af denne mængde, b. i hvor høj grad det er muligt med den forhåndenværende tonnage at  

 befordre henholdsvis den nuværende og den fremtidige godsmængde på den eller  

 de af konferencen betjente rute(r), c. den sandsynlige indvirkning af liniens optagelse i konferencen på  

 effektiviteten og kvaliteten af konferencens tjenesteydelser, d. liniens nuværende deltagelse i besejlingen af den eller de samme  

 rute(r) uden for rammerne af en konference, og e. liniens nuværende deltagelse i besejlingen af den eller de samme  

 rute(r) inden for en anden konferences rammer.
 Ovennævnte kriterier må ikke anvendes på en måde, der kan hindre  

 gennemførelsen af de i art. 2 indeholdte bestemmelser om markedsdeling.
4. En ansøgning om optagelse eller genoptagelse som  

 medlem skal afgøres hurtigt, hvorefter afgørelsen straks skal meddeles til  

 ansøgeren og under ingen omstændigheder senere end 6 måneder efter  

 ansøgningsdatoen.
Når en linie nægtes optagelse eller genoptagelse, skal  

 konferencen samtidig skriftligt begrunde afvisningen.
 5. Ved behandlingen af ansøgninger om optagelse skal  

 konferencen i sine overvejelser medtage såvel synspunkter fremført af  

 afskibere og disses organisationer i de lande, hvis udenrigshandel betjenes  

 af konferencen, som de synspunkter kompetente myndigheder måtte ønske at  

 fremsætte.
 6. Foruden de i art. 1, stk. 2, indeholdte  

 optagelseskriterier skal en linie, som anmoder om genoptagelse, godtgøre at  

 den har opfyldt sine forpligtelser i henhold til art. 4, stk. 1 og 4.  

 Konferencen kan iværksætte en undersøgelse af omstændighederne omkring  

 liniens udtræden af konferencen.
Artikel 2 Markedsdeling 1. Enhver linie, der opnår medlemskab af en  

 konference, har ret til at sejle og indtage ladning inden for det  

 trafikområde, konferencen betjener.
 2. Når en konference benytter en pool-ordning, skal  

 alle medlemslinier i konferencen, der betjener det område, der omfattes af en  

 sådan pool-ordning, have ret til at deltage i denne pool, hvad angår det  

 pågældende område.
 3. Ved fastsættelsen af den markedsandel,  

 medlemslinierne skal have ret til at opnå, skal de nationale linier fra hvert  

 land, uanset disses antal, betragtes som en enkelt gruppe af linier for det  

 pågældende land.
 4. Når markedsandelen inden for en pool for de enkelte  

 medlemslinier og/eller grupper af nationale linier skal fastsættes i  

 overensstemmelse med art. 2, skal nedenstående principper iagttages med  

 hensyn til deres ret til at deltage i konferencens trafik, medmindre andet  

 gensidigt aftales:
a. gruppen af nationale linier i hvert af to lande, hvis samhandel  

 betjenes af konferencen, skal have lige ret til at deltage i den fragt og  

 trafikmængde, som udvikles af deres samhandel, og som befordres af  

 konferencen, b. eventuelle tredielandslinier skal have ret til en betydelig andel,  

 såsom 20 pct., af den fragt- og trafikmængde, nævnte samhandel medfører.
 5. Hvis der i noget land, hvis handel betjenes af en  

 konference, ikke findes nationale linier, der deltager i denne fart, skal den  

 andel af trafikken, der ville tilfalde det pågældende lands nationale linier  

 i henhold til art. 2, stk. 4, fordeles blandt de enkelte medlemslinier, der  

 deltager i farten, i forhold til deres respektive markedsandele.
 6. Hvis et lands nationale linier beslutter ikke at  

 befordre hele deres markedsandel, skal deres ikke-udnyttede andel fordeles  

 blandt de enkelte medlemslinier, der deltager i den pågældende fart, i  

 forhold til deres respektive markedsandele.
 7. Hvis de nationale linier i de pågældende lande ikke  

 deltager i farten mellem de lande, der dækkes af en konference, skal  

 konferencens andele af farten mellem de pågældende lande, tildeles de  

 deltagende tredielandslinier efter kommercielle forhandlinger mellem disse  

 linier.
 8. De nationale medlemslinier indenfor en region i den  

 ene ende af konferencens trafikområde, kan efter gensidig overenskomst  

 omfordele de markedsandele, der er tildelt dem i overensstemmelse med art. 2,  

 stk. 3-7 inkl.
 9. Med forbehold af bestemmelserne i art. 2, stk. 4-8  

 inkl. angående de enkelte liniers eller grupper af liniers respektive  

 markedsandele, skal pool- eller markedsdelingsordninger tages op til fornyet  

 overvejelse og behandling af konferencen periodisk, med mellemrum hvis længde  

 skal fastsættes i de pågældende aftaler samt på grundlag af kriterier, som  

 fastsat i konferenceaftalen.
 10. Nærværende artikel skal tages i anvendelse snarest  

 muligt efter denne konventions ikrafttræden og skal være fuldstændigt  

 gennemført inden udløbet af en overgangsperiode på højst to år, idet der ved  

 fastsættelsen af denne overgangsperiodes længde skal tages hensyn til de  

 særlige forhold, der gør sig gældende i hvert af de pågældende trafikområder.
 11. En konferences medlemslinier har ret til at  

 anvende befragtet tonnage for at opfylde deres forpligtelser over for  

 konferencen.
 12. De i art. 2, stk. 1-11 inkl. fastsatte kriterier  

 for markedsopdeling og revision af markedsandele skal, i mangel af en  

 pool-ordning, finde anvendelse, når der findes aftaler vedrørende havneanløb,  

 besejling og/eller andre former for lastfordeling.
13. Hvor der inden for en konference ikke foreligger  

 nogen aftale om en pool-ordning, havneanløb, besejling eller anden form for  

 markedsdeling, kan hver gruppe af nationale medlemslinier forlange, at der  

 indføres pool-ordninger for den af konferencen betjente trafik mellem deres  

 lande i overensstemmelse med bestemmelserne i art. 2, stk. 4; alternativt kan  

 de forlange, at besejlingerne skal indrettes således, at disse linier får  

 mulighed for i det væsentlige at opnå samme rettigheder med hensyn til  

 deltagelse i den af konferencen dækkede trafik mellem vedkommende to lande,  

 som de ville have haft i medfør af bestemmelserne i art. 2, stk. 3. Enhver  

 sådan anmodning skal behandles og afgøres af konferencen.
Hvis der ikke  

 foreligger nogen aftale om indførelse af en sådan pool eller regulering af  

 trafikken blandt konferencemedlemmerne, skal grupperne af nationale linier i  

 landene i begge ender af linien ved flertalsafgørelse træffe beslutning om  

 etablering af en sådan pool eller regulering af trafikken.
Sagen skal afgøres  

 senest seks måneder efter modtagelsen af anmodningen.
14. I tilfælde af uenighed mellem de nationale linier  

 i de lande i hver ende af linien, hvis trafik betjenes af konferencen,  

 vedrørende spørgsmålet om, hvorvidt en pool-ordning skal indføres, kan disse  

 forlange, at konferencetrafikken reguleres således, at de får mulighed for i  

 det væsentlige at nyde samme ret til at deltage i den af konferencen betjente  

 trafik mellem de pågældende to lande, som de ville have haft ifølge  

 bestemmelserne i art. 2, stk. 4. Hvis der ikke er nogen nationale linier i et  

 af de lande, hvis trafik betjenes af konferencen, kan det andet lands  

 nationale linie eller linier fremkomme med samme krav.
Konferencen skal efter  

 bedste evne søge at imødekomme et sådant krav.
Hvis dette imidlertid ikke er  

 muligt, kan de kompetente myndigheder i landene i begge ender af linien tage  

 sagen op, hvis de ønsker det, og gøre de implicerede parter bekendt med deres  

 synspunkter med henblik på fornyet overvejelse.
Hvis enighed ikke opnås, skal  

 tvisten behandles ved benyttelse af den i nærværende kodeks fastsatte  

 fremgangsmåde.
 15. Andre linier, som er medlemmer af en konference,  

 kan også anmode om, at der indføres pool- eller besejlingsaftaler, og en  

 sådan anmodning skal behandles af konferencen i overensstemmelse med de  

 pågældende bestemmelser i nærværende kodeks.
16. En konference skal sørge for, at enhver  

 pool-aftale indeholder de nødvendige forholdsregler til behandlingen af  

 sager, hvor en medlemslinie har udelukket en ladning af andre grunde end  

 forsinket levering fra afskiberens side.
En sådan aftale skal bestemme, at et  

 skib med ledig plads, som kan benyttes, skal have lov til at transportere  

 ladningen, selv om det vil medføre en overskridelse af liniens pool-andel,  

 hvis ladningen i modsat fald vil blive udelukket og forsinket udover et af  

 konferencen nærmere fastsat tidsrum.
 17. Bestemmelserne i art. 2, stk. 1-16 inkl. vedrører  

 alt gods uanset oprindelse, bestemmelsessted eller formål, dog med undtagelse  

 af militært udstyr beregnet til nationalt forsvar.
Artikel 3 Fremgangsmåde når der træffes beslutninger De i en konferenceaftale indeholdte beslutningsprocedurer skal være  

 baseret på lighed mellem alle linier, der nyder fuldt medlemskab af  

 konferencen; de skal sikre, at afstemningsreglerne ikke sinker konferencens  

 arbejde eller trafikkens afvikling og skal anføre de sager, hvor beslutninger  

 kræver enstemmighed.
En beslutning kan dog ikke tages med hensyn til sager,  

 som er angivet i en konferenceaftale som vedrørende farten mellem to lande,  

 uden at de nationale linier i de pågældende to lande giver tilladelse hertil.
Artikel 4 Sanktioner 1. En medlemslinie i en konference er under  

 iagttagelse af bestemmelserne angående udtræden, som indeholdes i  

 pool-ordninger og/eller lastfordelingsordninger, berettiget til at sikre sig,  

 at de uden bod kan løses fra bestemmelserne i konferenceaftalen med tre  

 måneders varsel, medmindre konferenceaftalen fastsætter en anden  

 opsigelsesfrist, dog skal pågældende linie opfylde sine forpligtelser som  

 konferencemedlem indtil udtrædelsesdagen.
 2. En konference kan, med et varsel som fastsat i  

 konferenceaftalen, suspendere eller ekskludere et medlem på grund af  

 væsentlig misligholdelse af konferenceaftalens vilkår og betingelser.
 3. Eksklusion eller suspension træder ikke i kraft,  

 før der er afgivet en skriftlig erklæring om begrundelsen herfor, og før en  

 eventuel tvist er bilagt i henhold til reglerne i kapitel VI.
4. Ved udtræden eller eksklusion har den pågældende  

 linie pligt til at betale sin andel af konferencens udestående økonomiske  

 forpligtelser til og med den dato, hvor udtræden eller eksklusion finder  

 sted.
Ved udtræden, suspension eller eksklusion løses linien ikke fra sine  

 egne økonomiske forpligtelser i henhold til konferenceaftalen eller fra nogen  

 af sine forpligtelser over for afskiberne.
Artikel 5 Selvregulering 1. En konference skal indføre og a jourføre en  

 illustrerende liste, der skal være så fyldestgørende som muligt, over de  

 metoder, der må betragtes som illoyale handlemåder og/eller brud på  

 konferenceaftalen, og skal indrette et effektivt system til selvregulering  

 med henblik på behandlingen af sådanne metoder med særlige bestemmelser om:
a. fastsættelse af bodsbeløb eller en ramme for sådanne beløb for illoyal  

 handlemåde eller aftalebrud, som står i rimeligt forhold til disses alvor, b. undersøgelse og upartisk prøvelse af behandlingen af og/eller  

 afgørelser truffet om indbragte klager om illoyal handlemåde eller aftalebrud  

 begået af en person eller institution uden tilknytning til nogen af  

 konferencemedlemmerne eller deres tilsluttede selskaber, på begæring af  

 konferencen eller nogen anden impliceret part, c. indberetning, efter anmodning, om de foranstaltninger, der er truffet i  

 forbindelse med klager over illoyale handlemåder og/eller aftalebrud, med  

 sikring af fuld anonymitet for de implicerede parter, til de kompetente  

 myndigheder i de lande, hvis trafik betjenes af konferencen samt i de lande,  

 hvis linier er medlemmer af konferencen.
 2. Linier og konferencer har krav på afskibernes og  

 disses organisationers fulde støtte i forbindelse med bestræbelserne på at  

 bekæmpe illoyale handlemåder og aftalebrud.
Artikel 6 Konferenceaftaler Alle konferenceaftaler, pool-aftaler og aftaler om havneanløb og  

 besejlingsrettigheder, samt tillæg til eller andre dokumenter der direkte  

 angår og berører sådanne aftaler, skal på begæring stilles til rådighed for  

 de kompetente myndigheder i de lande, hvis handel betjenes af konferencen, og  

 i de lande, hvis linier er medlemmer af konferencen.
Forholdet til afskiberne Artikel 7 Loyalitetsordninger 1. En konferences medlemslinier har ret til at indføre  

 og opretholde loyalitetsordninger med afskibere.
Ordningernes form og indhold  

 skal gøres til genstand for konsultationer mellem konferencen og afskibernes  

 organisationer eller repræsentanter.
Sådanne oplysninger skal indeholde  

 bestemmelser, der sikrer en udtrykkelig angivelse af afskibernes og  

 konferencemedlemmernes rettigheder.
Ordningerne skal baseres på  

 kontraktsystemet eller et hvilket som helst andet lovligt system.
2. Uanset hvilken form for loyalitetsordninger der  

 etableres, skal fragtraten for loyale afskibere fastsættes efter en fastlagt  

 skala som en procentdel af den fragtrate, der gælder for andre afskibere.
Når  

 en ændring i rabatprocenter medfører, at den fragtrate, der forlanges af  

 afskiberne, bliver forhøjet, kan en sådan ændring først gennemføres efter et  

 varsel på 150 dage til de pågældende afskibere eller i henhold til regional  

 sædvane og/eller aftale.
Tvister, som opstår i forbindelse med ændringer af  

 forskellen i rater skal afgøres i henhold til loyalitetsaftalens  

 bestemmelser.
 3. Loyalitetsordningerne skal indeholde bestemmelser,  

 der sikrer en udtrykkelig angivelse af afskibernes og konferencemedlemmernes  

 rettigheder og forpligtelser, bl. a. følgende:
a. afskiberen er bundet med hensyn til ladning, hvis transport  

 kontrolleres af ham selv, et tilknyttet selskab eller et datterselskab, eller  

 af hans speditør i henhold til den for det pågældende gods afsluttede  

 salgskontrakt, dog således at afskiberen ikke ved unddragelse, påskud eller  

 ved mellemmand må forsøge at omdirigere ladningen i strid med sin  

 loyalitetsforpligtelse, b. hvor der foreligger en loyalitetskontrakt skal omfanget af faktisk  

 eller fastsat erstatning og/eller bod anføres i kontrakten.  

 Konferencemedlemmerne kan imidlertid ved aftale fastsætte et mindre  

 erstatningsbeløb eller frafalde deres krav om erstatning.
I alle tilfælde kan  

 den for afskiberen i henhold til kontrakten fastsatte erstatning ikke i noget  

 tilfælde overstige fragten for den givne sending beregnet efter den i  

 kontrakten fastsatte rate, c. afskiberen skal have ret til at genvinde fuld loyalitetsstatus,  

 forudsat at han opfylder de af konferencen opstillede betingelser, som skal  

 være anført i loyalitetsordningen, d. loyalitetsordningen skal indeholde:
 4. Hvis der opstår en tvist mellem en konference og en  

 afskiberorganisation, repræsentanter for afskibere og/eller afskibere  

 angående en foreslået loyalitetsordnings form eller indhold, kan enhver af  

 parterne kræve sagen afgjort i henhold til den i nærværende kode fastlagte  

 fremgangsmåde.
Artikel 8 Dispensation 1. Konferencer skal, inden for loyalitetsordningernes  

 rammer, have bestemmelser om, at anmodninger fra afskibere om dispensation  

 skal behandles og afgøres hurtigt, og at der, hvis dispensationsansøgningen  

 afvises, på begæring skal gives en skriftlig begrundelse herfor.
Hvis en  

 konference ikke inden forløbet af en i loyalitetsaftalen fastsat periode,  

 afgiver bekræftelse på, at den har tilstrækkeligt skibsrum til befording af  

 en afskibers ladning inden for en ligeledes i loyalitetsaftalen fastsat  

 periode, har afskiberen ret til at benytte et hvilket som helst skib til  

 transporten af den pågældende ladning uden at blive pålagt bod.
 2. I havne der anløbes af konferencen under  

 forudsætning af, at der forefindes et nærmere angivet minimum af ladning  

 (dvs. på opfordring), men som linien ikke anløber, til trods for behørigt  

 varsel fra afskibernes side, eller hvis linien ikke inden en aftalt frist  

 reagerer på det af afskiberen givne varsel skal afskiberne automatisk have  

 ret til at benytte et hvilket som helst forhåndenværende skib til transport  

 af deres ladning, uden negative følger for deres loyalitets-status.
Artikel 9 Adgang til tariffer og lignende vilkår og/eller reglementer Tariffer og lignende vilkår og reglementer samt eventuelle ændringer af  

 disse skal efter anmodning og mod et rimeligt gebyr stilles til rådighed for  

 afskibere, deres organisationer og andre implicerede parter; endvidere skal  

 de være fremlagt på liniernes kontorer og hos deres agenter.
De skal  

 indeholde alle betingelser vedrørende anvendelsen af fragtrater og  

 befordringen af enhver form for ladning, der omfattes af disse bestemmelser.
Artikel 10 Årlige beretninger Konferencerne skal hvert år tilsende afskibernes organisationer eller  

 repræsentanter en beretning om deres virksomhed med henblik på at holde disse  

 underrettet om forhold af interesse for dem, bl.a. om stedfundne  

 konsultationer med afskibere og afskiberorganisationer, om gennemførte  

 foranstaltninger med hensyn til klager, om ændringer i medlemskredsen og om  

 væsentlige forandringer med hensyn til transporttjenester, tariffer og  

 fragtbetingelser.
Disse årlige beretninger skal efter anmodning indsendes til  

 de kompetente myndigheder i de lande, hvis handel betjenes af den pågældende  

 konference.
Artikel 11 Regler vedrørende konsultationer 1. Der skal foregå konsultationer vedrørende forhold  

 af fælles interesse mellem en konference, afskiberorganisationer,  

 repræsentanter for afskibere, og hvor det er muligt, afskibere, som eventuelt  

 er udpeget til dette formål af den kompetente myndighed.
Disse konsultationer  

 skal finde sted når som helst en af de førnævnte parter fremsætter anmodning  

 derom.
Kompetente myndigheder har efter anmodning ret til at deltage fuldtud  

 i konsultationerne, hvilket dog ikke betyder, at de deltager i  

 beslutningsprocessen.
 2. Genstand for konsultation kan bl.a. være følgende  

 emner:
a. ændringer i de almindelige tarifbestemmelser og lignende reglementer, b. ændringer i tarifsatsernes generelle niveau og i satserne for de  

 vigtigste handelsvarer, c. eksportfremmende og/eller særlige fragtrater, d. indførelse af og ændringer i fragttillæg, e. loyalitetsordninger, oprettelse af disse eller ændringer i deres form  

 og almindelige betingelser, f. ændringer i tariffernes klassificering af havne, g. metode til fremskaffelse af de nødvendige oplysninger fra afskibernes  

 side om deres forventede ladningers mængde og art, h. levering af ladning til afskibning og kravene med hensyn til varsel om  

 foreliggende ladning.
 3. I den udstrækning de falder inden for en  

 konferences virkefelt, kan også følgende forhold gøres til genstand for  

 konsultation:
a. drift af godsinspektionstjenester, b. ændringer i liniefartens mønster, c. konsekvenserne af indførelsen af ny teknik i godstransporten, specielt  

 brug af lasteenheder med deraf følgende nedgang i konventionelle  

 transporttjenester eller eventuelt tab af direkte forbindelser, og d. spørgsmålet om skibsfartstjenesternes tilstrækkelighed og kvalitet  

 herunder virkningen af pool-, havneanløbs- og besejlingsordninger på  

 tilgængeligheden af skibsfartstjenesten samt på de fragtrater hvortil  

 skibsfartstjenesten tilbydes; ændringer i trafikområde og i den  

 regelmæssighed hvormed konferenceskibe anløber dette.
 4. Konsultationer skal finde sted før endelige  

 beslutninger træffes med mindre andet er bestemt i nærværende kodeks.  

 Forhåndsmeddelelse skal gives om planlagte beslutninger i de sager, der  

 omhandles i art. 11, stk. 2 og 3. Hvor dette ikke er muligt, kan presserende  

 afgørelser træffes, mens man afventer, at konsultationerne holdes.
 5. Konsultationer skal indledes uden unødigt ophold og  

 i hvert fald inden udløbet af et i konferenceaftalen fastsat tidsrum eller,  

 hvis en sådan bestemmelse ikke findes i aftalen, senest 30 dage efter  

 modtagelsen af opfordringen til afholdelse af konsultationer, medmindre  

 kodeks fastsætter andre tidsrum.
6. Ved afholdelsen af konsultationer skal parterne  

 efter bedste evne bestræbe sig på at fremskaffe relevante oplysninger, holde  

 diskussioner når det er påkrævet og belyse problemerne med henblik på at søge  

 at finde løsninger på de foreliggende spørgsmål.
De implicerede parter skal  

 tage hensyn til hinandens synspunkter og problemer og bestræbe sig på at nå  

 frem til enighed, som opfylder kravene til kommerciel levedygtighed.
Fragtrater Artikel 12 Kriterier for fastsættelse af fragtrater Når en beslutning skal træffes om tarifpolitiske spørgsmål i alle de i  

 denne kodeks nævnte tilfælde, skal følgende punkter tages i betragtning,  

 medmindre andet er bestemt:
a. fragtraterne skal fastsættes på et så lavt niveau som muligt ud fra et  

 kommercielt synspunkt og skal give rederne mulighed for at opnå en rimelig  

 fortjeneste, b. konferencens driftsomkostninger skal, som hovedregel, vurderes for  

 skibenes rejser frem og tilbage, idet den ud- og indgående rejse betragtes  

 som et enkelt hele.
Den ud- og den indgående rejse bør vurderes særskilt,  

 hvor det er praktisk muligt.
I fragtraterne bør bl.a. følgende forhold indgå:  

 ladningernes art, det indbyrdes forhold mellem deres vægt og dimensioner,  

 samt deres værdi, c. ved fastsættelsen af eksportfremmende fragtrater og/eller særlige  

 fragtrater for specielle varearter, skal der tages hensyn til vilkårene for  

 salg af sådanne varer i de lande, der betjenes af konferencen, især i  

 udviklingslande og i kystløse lande.
Artikel 13 Konferencetariffer og klassificering af tarifsatser 1. Konferencetariffer skal ikke gøre urimelig forskel  

 mellem afskibere, som er stillet ens.
Konferencens medlemslinier skal nøje  

 overholde de i tarifferne og andre gyldige offentliggjorte  

 konferencedokumenter indeholdte satser, regler og vilkår, samt eventuelle i  

 nærværende kodeks tilladte særordninger.
 2. Konferencetariffer bør affattes enkelt og tydeligt  

 med så få klasser/kategorier som muligt, afhængigt af den enkelte vare, og  

 hvor det er hensigtsmæssigt for hver klasse/kategori; de bør endvidere, hvor  

 det er praktisk muligt, angive det tilsvarende kodetal for varen ifølge  

 Standard International Trade Classification, Brussels Tariff Nomenclature  

 eller en hvilken som helst anden internationalt vedtaget nomenklatur for at  

 lette den statistiske indsamling og analyse; klassificeringen af varer i  

 tarifferne bør så vidt muligt foretages i samarbejde med  

 afskiberorganisationer og andre berørte nationale og internationale  

 interesserede organisationer.
Artikel 14 Almindelige fragtrateforhøjelser 1. En konference skal med mindst 150 dages varsel,  

 eller med et varsel svarende til regional sædvane og/eller aftale, meddele  

 afskibernes organisationer eller repræsentanter og/eller afskibere og, hvor  

 dette forlanges, desuden de kompetente myndigheder i de lande, hvis handel  

 betjenes af konferencen, at man har i sinde at foretage en almindelig  

 forhøjelse af fragtraterne, omfanget af den påtænkte forhøjelse, datoen på  

 hvilken forhøjelsen skal træde i kraft samt begrundelsen for at iværksætte  

 den foreslåede forhøjelse.
 2. Efter anmodning fra en af de i henhold til  

 nærværende kodeks dertil berettigede parter, fremsat inden udløbet af et  

 aftalt tidsrum efter modtagelsen af meddelelsen, skal konsultationer  

 påbegyndes i overensstemmelse med kodeks bestemmelser inden udløbet af en  

 fastsat frist på højst 30 dage eller af en mellem de interesserede parter  

 tidligere fastsat længde; konsultationerne skal dreje sig om udgangspunktet  

 for den påtænkte forhøjelse, dennes størrelse og eventuelle  

 ikrafttrædelsesdato.
 3. En konference kan for at fremskynde  

 konsultationerne og skal efter anmodning fra en af de i henhold til kodeks  

 til deltagelse i konsultationer om almindelige fragtforhøjelser berettigede  

 parter, så vidt muligt i rimelig tid inden konsultationerne tilsende  

 deltagerne en redegørelse fra anerkendte uvildige revisorer omfattende en  

 samlet analyse af oplysninger vedrørende de relevante omkostninger og  

 indtægter, som efter konferencens opfattelse nødvendiggør en forhøjelse af  

 fragtrater, hvor de parter, der har anmodet om konsultationer, anerkender en  

 sådan analyse som et af grundlagene for konsultationerne.
 4. Hvis enighed opnås som resultat af  

 konsultationerne, træder forhøjelsen af fragtraten i kraft på den dato, der  

 er angivet i det i overensstemmelse med art. 14, stk. 1, tilsendte varsel,  

 medmindre de implicerede parter er blevet enige om en senere  

 ikrafttrædelsesdato.
5. Hvis enighed ikke opnås inden 30 dage efter  

 udsendelsen af varslet i overensstemmelse med art. 14, stk. 1, og under  

 iagttagelse af de i nærværende kodeks fastsatte procedureregler, skal sagen  

 omgående henvises til international tvungen mægling, jfr. kapitel VI.
Hvis  

 forligsmæglernes anbefaling antages af de implicerede parter, er den bindende  

 for dem og skal gennemføres i henhold til bestemmelserne i art. 14, stk. 9,  

 med virkning fra den i anbefalingen nævnte dato.
6. Med forbehold af bestemmelserne i art. 14, stk. 9,  

 kan en almindelig fragtrateforhøjelse gennemføres af en konference inden  

 forligsmæglernes anbefaling foreligger.
Forligsmæglerne bør da, når de  

 fremkommer med deres anbefaling, tage hensyn til omfanget af den ovenfor af  

 konferencen foretagne forhøjelse, samt hvor længe den har haft gyldighed.  

 Hvis konferencen forkaster mæglernes anbefaling, er afskiberne og/eller  

 afskiberorganisationerne, efter at have givet passende varsel, berettiget til  

 ikke længere at betragte sig som værende forpligtet af nogen ordning eller  

 anden aftale med den pågældende konference, som måtte afskære dem fra at  

 benytte linier, som opererer uden for konferencen.
Såfremt der foreligger en  

 loyalitetsordning, skal afskiberne og/eller deres organisationer inden 30  

 dage give varsel om, at de ikke længere betragter sig som værende forpligtet  

 af en sådan ordning med virkning fra en i meddelelsen anført dato, og der  

 skal i loyalitetsordningen til dette formål være fastsat en periode på mindst  

 30 og højst 90 dage.
 7. En udsat rabat, som tilkommer afskiberen og som  

 allerede er opsamlet af konferencen, må ikke tilbageholdes af eller betragtes  

 som fortabt til konferencen som resultat af foranstaltninger truffet af  

 afskiberen i henhold til art. 14, stk. 6.
 8. Hvis et lands handelsvarer, som befordres af en  

 konferences medlemslinier på en bestemt rute, for størstedelens vedkommende  

 består af en enkelt eller nogle få basisvarer, skal enhver forhøjelse af  

 fragtraten for en eller flere af disse varer betragtes som en almindelig  

 fragtrateforhøjelse, og kodeks bestemmelser herom skal finde anvendelse.
 9. Konferencerne bør gennemføre eventuelle  

 fragtrateforhøjelser med gyldighed i henhold til nærværende kodeks for en  

 nærmere angivet minimumsperiode, dog under iagttagelse af reglerne vedrørende  

 fragttillæg og regulering af fragtrater som følge af valutakursændringer.  

 Gyldighedsperioden for en almindelig fragtrateforhøjelse er et spørgsmål, som  

 skal behandles ved konsultationer afholdt i henhold til art. 14, stk. 3, men  

 medmindre andet er aftalt mellem de implicerede parter under  

 konsultationerne, skal der mindst gå 10 måneder fra ikrafttrædelsesdatoen for  

 en almindelige fragtrateforhøjelse, før varsel ifølge art. 14, stk. 1, kan  

 udsendes om næste almindelige fragtrateforhøjelse.
Artikel 15 Eksportfremmende fragtrater 1. Konferencerne bør indføre eksportfremmende  

 fragtrater for ikke-traditionelle eksportvarer.
 2. Alle nødvendige og rimelige oplysninger, der kan  

 begrunde behovet for en eksportfremmende fragtrate, skal forelægges  

 konferencen af de implicerede afskibere, deres organisationer eller  

 repræsentanter.
3. Der skal indføres særlige procedureregler ifølge  

 hvilke der, medmindre andet er aftalt, skal træffes afgørelse inden 30 dage  

 efter modtagelsen af sådanne oplysninger om anmodninger om anvendelse af  

 eksportfremmende rater.
Der skal skelnes skarpt mellem disse regler og de  

 almindelige procedureregler vedrørende behandlingen af en eventuel  

 nedsættelse af fragtraterne for andre varer eller fritagelse for forhøjelser.
 4. Konferencen skal stille oplysninger vedrørende  

 proceduren for behandling af anmodninger om eksportfremmende rater til  

 rådighed for afskibere og/eller deres organisationer samt, på begæring, for  

 regeringer og/eller andre kompetente myndigheder i de lande, hvis handel  

 betjenes af konferencen.
5. En eksportfremmende fragtrate skal normalt  

 fastsættes for en periode af 12 måneder, medmindre de berørte parter har  

 aftalt andet.
Inden udløbet af den nævnte periode skal den eksportfremmende  

 rate tages op til fornyet behandling efter anmodning fra den pågældende  

 afskiber og/eller afskiberorganisation, hvorefter det vil være denne  

 afskibers og/eller afskiberorganisations sag på foranledning af konferencen  

 at godtgøre, at det er berettiget at opretholde denne fragtrate udover den  

 første periode.
 6. Ved behandlingen af en anmodning om en  

 eksportfremmende fragtrate kan konferencen tage hensyn til, at det, skønt den  

 pågældende fragtrate skulle fremme eksporten af det ikke-traditionelle  

 produkt, som den søges for, ikke er sandsynligt, at den pågældende fragtrate  

 vil virke særlig konkurrenceforvridende på eksporten af et lignende produkt  

 fra et andet land, der betjenes af konferencen.
 7. Eksportfremmende fragtrater er ikke fritaget for  

 fragttillæg eller anvendelse af en valutareguleringsfaktor i henhold til art.  

 16 og 17.
 8. Alle en konferences medlemslinier, der anløber de  

 pågældende havne inden for konferencens trafikområde skal modtage, og ikke  

 uden rimelig grund afvise, en rimelig andel af ladninger, for hvilke  

 konferencen har indført en eksportfremmende fragtrate.
Artikel 16 Fragttillæg 1. Fragttillæg pålagt af en konference til dækning af  

 pludselige eller usædvanlige omkostningsstigninger eller indtægtstab skal  

 betragtes som midlertidige.
De skal nedsættes i overensstemmelse med  

 forbedringer i de forhold eller omstændigheder, de blev indført for at  

 imødegå, og skal - dog med forbehold af reglerne i art. 16, stk. 6 - ophæves,  

 så snart de forhold eller omstændigheder, der begrundede fragttillæggets  

 indførelse, ikke længere foreligger.
Dette skal anføres, når de pålægges, så  

 vidt muligt sammen med en beskrivelse af de ændringer i forholdene eller  

 omstændighederne, der vil bevirke, at de bliver henholdsvis forhøjet, nedsat  

 eller ophævet.
 2. Fragttillæg på ladninger, der transporteres til  

 eller fra en givet havn, skal ligeledes anses for at være midlertidige, og  

 skal ligeledes forhøjes, nedsættes eller ophæves - med forbehold af reglerne  

 i art. 16, stk. 6 - når forholdene i den pågældende havn har ændret sig.
3. Før et fragttillæg indføres, uanset om det har  

 generel gyldighed eller blot gælder en enkelt havn, skal der gives meddelelse  

 herom, og der skal efter anmodning afholdes konsultation i overensstemmelse  

 med denne kodeks procedureregler, mellem den pågældende konference og andre  

 parter, som er direkte berørt af fragttillægget, og som ifølge kodeks er  

 beføjet til at deltage i sådanne konsultationer, undtagen i usædvanlige  

 tilfælde som berettiger til øjeblikkelig indførelse af tillægget.
Hvis et  

 fragttillæg er pålagt uden forudgående konsultation, skal konsultationer  

 efter anmodning afholdes snarest muligt derefter.
Forinden sådanne  

 konsultationer finder sted, skal konferencerne tilvejebringe oplysninger, som  

 efter deres mening berettiger fragttillægget.
4. Inden 15 dage efter modtagelsen af en meddelelse  

 afgivet i henhold til art. 16, stk. 3, og hvis der ikke foreligger aftale  

 angående spørgsmålet om fragttillæg mellem de implicerede parter, der  

 henvises til i det nævnte stykke, skal kodeks bestemmelser om løsning af  

 tvister finde anvendelse, medmindre andet aftales parterne imellem.
Medmindre  

 andet aftales mellem de berørte parter, kan fragttillægget dog pålægges inden  

 tvistens bilæggelse, hvis denne endnu ikke er bilagt ved udløbet af en  

 periode på 30 dage efter modtagelsen af ovennævnte meddelelse.
 5. Hvis fragttillæg pålægges under særlige  

 omstændigheder uden forudgående konsultation som foreskrevet i art. 16,  

 stk.3, skal kodeks bestemmelse om bilæggelse af tvister komme til anvendelse,  

 hvis enighed ikke opnås gennem efterfølgende konsultationer.
6. Økonomiske tab, som en konferences medlemslinier  

 lider som resultat af forsinkelse på grund af konsultationer og/eller andre  

 forholdsregler truffet i henhold til kodeks bestemmelser med henblik på at  

 bilægge tvister vedrørende indførelse af fragttillæg, set i forhold til den  

 dato, på hvilken fragttillægget skulle være trådt i kraft ifølge den i  

 overensstemmelse med art. 16, stk. 3, givne meddelelse, kan erstattes ved en  

 tilsvarende forlængelse af fragttillægget, før det ophæves igen.
Omvendt skal  

 beløb indkrævet for fragttillæg pålagt af konferencen og som senere som  

 resultat af konsultationer og andre i kodeks hjemlede metoder ved enighed  

 bliver fastslået at være uberettigede eller urimeligt høje, eller  

 overskydende beløb, medmindre andet aftales, tilbagebetales til de berørte  

 parter, hvis disse fremsætter krav derom, inden 30 dage efter fremsættelsen  

 af et sådant krav.
Artikel 17 Valutakursændringer 1. Valutakursændringer, bl.a. formelle devalueringer  

 eller revalueringer, som fører til ændringer i en konferences medlemsliniers  

 samlede driftsomkostninger og/eller -indtægter med hensyn til deres aktivitet  

 indenfor konferencen, udgør en rimelig begrundelse for indførelsen af en  

 valutareguleringsfaktor eller en ændring i fragtraterne.
En sådan regulering  

 eller ændring skal så vidt muligt hverken indbringe medlemslinierne en  

 fortjeneste eller påføre dem et tab.
Reguleringen eller ændringen kan tage  

 form af valutamæssige tillæg eller afslag eller forhøjelse eller nedsættelse  

 af fragtraterne.
2. Meddelelse om sådanne reguleringer eller ændringer  

 skal gives i forvejen, i overensstemmelse med regional sædvane, hvor en sådan  

 findes, og der skal foregå konsultationer i henhold til kodeks bestemmelser  

 mellem den pågældende konference og de andre direkte berørte parter, som  

 ifølge kodeks er berettigede til at deltage i konsultationer.
Dette gælder  

 dog ikke i de undtagelsestilfælde, som berettiger til øjeblikkelig indførelse  

 af valutareguleringsfaktor eller fragtrateændringer.
Hvis dette er sket uden  

 forudgående konsultation, skal konsultationer afholdes snarest muligt  

 derefter.
Konsultationerne bør dreje sig om anvendelsen, størrelsen og  

 ikrafttrædelsesdatoen for valutareguleringsfaktoren eller fragtrateordningen,  

 og med dette formål for øje skal de i art. 16, stk. 4 og 5, vedrørende  

 fragttillæg foreskrevne procedureregler benyttes.
Sådanne konsultationer bør  

 finde sted og være ført til ende inden 15 dage fra den dag, hvor meddelelse  

 er givet om den påtænkte indførelse af et valutatillæg eller en  

 fragtrateændring.
 3. Hvis enighed ikke opnås inden 15 dage gennem  

 konsultationer, finder kodeks bestemmelser om bilæggelse af tvister  

 anvendelse.
 4. Bestemmelserne i art. 16, stk. 6, skal finde  

 anvendelse med nødvendige tilpasninger til de i nærværende artikel nævnte  

 valutareguleringsfaktorer og fragtrateændringer.
Øvrige spørgsmål Artikel 18 Kampskibe Konferencemedlemmer må ikke benytte kampskibe i konferencetrafikken med  

 henblik på at udelukke, forhindre eller reducere konkurrence gennem at drive  

 en linie, som ikke medlem af konferencen, ud af det nævnte trafikområde.
Artikel 19 Dækning af trafikbehov 1. Konferencer bør træffe nødvendige og  

 hensigtsmæssige forholdsregler for at sikre, at medlemslinierne yder  

 regelmæssige, dækkende og effektive transporttjenester med fornøden hyppighed  

 på de ruter, konferencen betjener; endvidere skal de sørge for at  

 tilrettelægge den pågældende trafik på en sådan måde, at såvel ophobning af  

 skibe som for store mellemrum mellem anløb så vidt muligt undgås.
Konferencer  

 bør desuden overveje eventuelle særlige foranstaltninger, der måtte være  

 nødvendige for at kunne afpasse trafikken til de sæsonmæssige svingninger i  

 godsmængden.
2. Konferencer og andre parter, som ifølge kodeks er  

 berettiget til deltagelse i konsultationer, herunder kompetente myndigheder,  

 hvor de ønsker det, bør løbende kontrollere samt opretholde et nært  

 samarbejde med hensyn til efterspørgslen efter rum, trafikkens  

 tilstrækkelighed og egnethed, og specielt mulighederne for rationalisering og  

 effektivisering af trafikken.
Fordele, som kan fastslås at hidrøre fra en  

 rationalisering af trafikken, skal i rimeligt omfang komme til udtryk i  

 fragtrateniveauet.
3. For havne, som kun betjenes af konferencen, når der  

 foreligger et nærmere angivet minimum af gods, skal det pågældende minimum  

 være anført i tariffen.
Afskibere bør med passende varsel meddele, når en  

 sådan godsmængde foreligger.
Artikel 20 Hovedkontor for en konference Som hovedregel skal en konference oprette sit hovedkontor i et land, hvis  

 handel betjenes af den pågældende konference, med mindre andet bestemmes af  

 konferencens medlemslinier.
Artikel 21 Repræsentation Konferencerne skal være repræsenteret lokalt i alle betjente lande, dog  

 kan en sådan repræsentation, hvis praktiske grunde taler imod lokal  

 repræsentation, være på regional basis.
Repræsentanternes navne og adresser  

 skal være let tilgængelige; repræsentanterne skal sikre, at afskiberes og  

 konferencers synspunkter hurtigt bringes til modpartens kundskab med henblik  

 på at fremskaffe hurtige afgørelser.
Når en konference anser det for  

 hensigtsmæssigt, skal den sørge for tilstrækkelig overdragelse af  

 beslutningsmyndighed til sine repræsentanter.
Artikel 22 Indholdet af konferenceaftaler, markedsdelingsaftaler og  

 loyalitetsordninger Konferenceaftaler, markedsdelingsaftaler og loyalitetsordninger skal være  

 i overensstemmelse med de i nærværende kodeks gældende krav og kan efter  

 aftale indeholde sådanne andre bestemmelser, som ikke er i strid med kodeks  

 bestemmelser.
Regler om bilæggelse af tvister A.
Almindelige bestemmelser Artikel 23 1. Bestemmelserne i nærværende kapitel finder  

 anvendelse når som helst der foreligger en tvist vedrørende anvendelsen eller  

 gennemførelsen af kodeks bestemmelser mellem følgende parter:
a. en konference og et rederi; b. en konferences medlemslinier; c. en konference eller en medlemslinie på den ene side og en  

 afskiberorganisation eller repræsentanter for afskibere eller afskibere på  

 den anden side; og d. to eller flere konferencer.
 I nærværende kapitel betyder ordet »part« tvistens oprindelige  

 parter samt tredieparter, som er indtrådt i sagen i medfør af art. 34, pkt.  

 a.
 2. Tvister mellem linier under samme flag og mellem  

 organisationer fra samme land skal bilægges inden for rammerne af det  

 pågældende lands nationale retsvæsen, med mindre dette skaber alvorlige  

 vanskeligheder med hensyn til opfyldelse af kodeks bestemmelser.
 3. Parterne i en tvist skal først søge at bilægge  

 denne ved at udveksle synspunkter eller ved direkte forhandlinger med det  

 formål at finde en gensidig tilfredsstillende løsning.
 4. Tvister mellem de i art. 23, stk. 1, nævnte parter  

 som angår:
a. afvisning af en national linies ansøgning om optagelse i en konference,  

 der betjener den pågældende linies hjemlands udenrigshandel; b. afvisning af en tredielandslinies ansøgning om optagelse i en  

 konference; c. eksklusion fra en konference; d. uoverensstemmelse mellem en konferenceaftale og denne kodeks; e. en almindelig forhøjelse af fragtraterne; f. fragttillæg; g. fragtrateændringer eller indførelse af en valutareguleringsfaktor på  

 grund af valutakursændringer; h. markedsdeling; og i. foreslåede loyalitetsordningers form og indhold, som ikke er blevet  

 løst ved en udveksling af synspunkter eller ved direkte forhandlinger, skal  

 efter anmodning fra en af tvistens parter henvises til international tvungen  

 mægling i henhold til bestemmelserne i nærværende kapitel.
Artikel 24 1. Mæglingsproceduren indledes på begæring af en af  

 tvistens parter.
 2. Begæringen skal fremsættes:
a. i tvister vedrørende medlemskab af konferencer: senest 60 dage fra  

 ansøgerens modtagelse af konferencens afgørelse, indeholdende konferencens  

 begrundelse for denne afgørelse i henhold til art. 1, stk. 4, og art. 4, stk.  

 3; b. i tvister vedrørende almindelige fragtrateforhøjelser: inden udløbet af  

 tidsfristen for afgivelsen af varsel i henhold til art. 14, stk. 1; c. i tvister vedrørende fragttillæg: inden udløbet af det i art. 16, stk.  

 4, fastsatte tidsrum på 30 dage, eller hvis forhåndsmeddelelse ikke er blevet  

 givet senest 15 dage fra fragttillæggets ikrafttrædelsesdato, og d. i tvister vedrørende fragtrateændring eller indførelse af en  

 valutareguleringsfaktor på grund af valutakursændringer: senest 5 dage efter  

 udløbet af det i art. 17, stk. 3, fastsatte tidsrum.
 3. Bestemmelserne i art. 24, stk. 2, finder anvendelse  

 på en tvist, der henvises til international tvungen mægling i henhold til  

 art. 25, stk. 3.
 4. Der kan til enhver tid fremsættes begæring om  

 mægling i andre end de i art. 24, stk. 2, nævnte tvister.
 5. De i art. 24, stk. 2, fastsatte tidsfrister kan  

 forlænges ved aftale parterne imellem.
 6. En begæring om mægling skal anses for at være  

 fremsat på behørig vis, hvis det godtgøres, at begæringen er afsendt til  

 modparten med anbefalet brev, telegram eller telex, eller er blevet forkyndt  

 for vedkommende inden udløbet af de i art. 24, stk. 2 eller 5, fastsatte  

 frister.
 7. Hvis begæring ikke er blevet fremsat inden udløbet  

 af de i art. 24, stk. 2 eller 5, fastsatte tidsfrister, skal konferencens  

 afgørelse være endelig, og ingen af tvistens parter kan længere tage skridt i  

 henhold til nærværende kapitel til anfægtelse af afgørelsen.
Artikel 25 1. Hvis parterne er blevet enige om at tvister som  

 omhandlet i art. 23, stk. 4, punkterne a, b, c, d, h og i skal afgøres efter  

 andre procedureregler end de i nævnte artikel indeholdte, eller hvis de enes  

 om en procedure for bilæggelsen af en bestemt tvist, der er opstået mellem  

 dem, skal disse tvister på begæring af en af parterne afgøres i henhold til  

 deres aftale.
 2. Bestemmelserne i art. 25, stk. 1, skal ligeledes  

 finde anvendelse på de i art. 23, stk. 4, punkterne e, f og g nævnte tvister  

 med mindre afskiberne af deres nationale lovgivning, regler eller forskrifter  

 er afskåret fra at benytte sig af denne valgfrihed.
3. Når mæglingsproceduren er indledt, skal denne gå  

 forud for retsmidler, som kan benyttes ifølge national lovgivning.
Hvis en af  

 parterne ønsker at benytte retsmidler i henhold til national lovgivning i en  

 tvist, der er omfattet af nærværende kapitel, uden at påberåbe sig den i  

 nærværende kapitel hjemlede procedureform, skal en sådan proces på begæring  

 af en indstævnet part udsættes og tvisten henvises til de i dette kapitel  

 foreskrevne procedurer af den domstol eller anden myndighed, hos hvem de  

 nationale retsmidler søges.
Artikel 26 1. De kontraherende parter skal give konferencer og  

 afskiberorganisationer en sådan retslig status, som er nødvendig for  

 anvendelsen af bestemmelserne i nærværende kapitel.
 I særdeleshed skal:
a. konferencer og afskiberorganisationer have proceshabilitet i deres  

 kollektive egenskab; b. meddelelse til en konference eller afskiberorganisation i dens  

 kollektive egenskab ligeledes udgøre en meddelelse til ethvert medlem af den  

 pågældende konference eller afskiberorganisation.
c. en meddelelse til en konference eller afskiberorganisation stiles til  

 den adresse, hvor konferencen henholdsvis afskiberorganisationen har sit  

 hovedkontor.
Enhver konference eller afskiberorganisation skal indgive  

 anmeldelse om dette hovedkontors beliggenhed til den i henhold til art. 46,  

 stk. 1, udpegede registrator.
Hvis en konference eller afskiberorganisation  

 undlader at indgive anmeldelse herom eller intet hovedkontor har, skal en  

 meddelelse til et hvilket som helst medlem i konferencen eller  

 afskiberorganisationens navn anses for at være en meddelelse til den  

 pågældende konference eller organisation.
 2. En konference eller afskiberorganisations  

 godtagelse eller afvisning af forligsmæglernes anbefaling skal anses for at  

 være hvert enkelt medlems godtagelse eller afvisning heraf.
Artikel 27 Med mindre andet aftales parterne imellem, kan forligsmæglerne beslutte at  

 afgive en anbefaling på basis af skriftlige indlæg uden mundtlig forhandling.
B.
International tvungen mægling Artikel 28 Ved international tvungen mægling kan en kontraherende stats kompetente  

 myndigheder, hvis de ønsker det, deltage i mæglingsforhandlingerne til støtte  

 for en part, som er hjemmehørende i den pågældende stat eller til støtte for  

 en part i en tvist, der er opstået i forbindelse med den pågældende  

 kontraherende stats udenrigshandel.
Subsidiært kan den kompetente myndighed  

 deltage som observatør ved sådanne mæglingsforhandlinger.
Artikel 29 1. Forhandlingerne ved international tvungen mægling  

 skal finde sted på et af parterne enstemmigt aftalt sted eller i mangel af  

 sådan aftale på et af forligsmæglerne udpeget sted.
 2. Ved afgørelsen af hvor mæglingsforhandlingerne skal  

 finde sted, skal parterne og forligsmæglerne bl.a. tage hensyn til de lande,  

 som har nær tilknytning til tvisten, især det land hvor den pågældende linie  

 er hjemmehørende, og specielt når tvisten drejer sig om gods, dettes  

 oprindelsesland.
Artikel 30 1. For så vidt angår nærværende kapitel skal der  

 dannes et internationalt panel af forligsmæglere, bestående af anerkendte  

 eller erfarne eksperter inden for felter som jura, søtransportens økonomi  

 eller udenrigshandel og finansvæsen, som nærmere fastsat af de kontraherende  

 parter, som udpeger forligsmæglerne; disse skal fungere helt uafhængigt.
2. Enhver kontraherende part kan til enhver tid  

 udnævne indtil 12 medlemmer af panelet og skal give meddelelse om disse  

 medlemmers navne til registrator.
Udnævnelser gælder for seks år med mulighed  

 for fornyelse.
Ved et medlems død, inhabilitet eller udtræden skal den  

 kontraherende part, der havde udnævnt det pågældende medlem udnævne en  

 afløser for den resterende del af medlemmets funktionsperiode.
En udnævnelse  

 træder i kraft fra den dato, på hvilken registrator modtager meddelelse  

 herom.
 3. Registrator skal føre en fortegnelse over panelets  

 medlemmer og regelmæssigt orientere de kontraherende parter om panelets  

 sammensætning.
Artikel 31 1. Formålet med mægling er at nå frem til en mindelig  

 løsning på en tvist ved hjælp af anbefalinger udformet af uafhængige  

 forligsmæglere.
 2. Forligsmæglerne skal afgrænse og belyse de  

 omtvistede spørgsmål, til dette formål søge at indhente eventuelle  

 oplysninger fra parterne, og på dette grundlag afgive en anbefaling til  

 parterne med henblik på bilæggelse af tvisten.
 3. Parterne skal efter bedste evne samarbejde med  

 mæglerne for at sætte dem i stand til at udføre deres funktioner.
4. Under iagttagelse af bestemmelserne i art. 25, stk.  

 2, kan parterne i tvisten til enhver tid under mæglingsforhandlingerne i  

 fællesskab beslutte at anvende en anden fremgangsmåde til bilæggelse af deres  

 tvist.
Hvis tvisten er blevet gjort til genstand for en anden behandling end  

 den i dette kapitel foreskrevne, kan tvistens parter efter fælles  

 overenskomst beslutte at benytte international tvungen mægling.
Artikel 32 1. Mægling skal foretages enten af en forligsmægler  

 eller af et ulige antal forligsmæglere ifølge aftale mellem parterne eller  

 udpeget af disse.
 2. Hvis parterne ikke kan nå til enighed om antallet  

 eller udnævnelsen af forligsmæglerne i henhold til art. 32, stk. 1, skal  

 mægling foretages af tre mæglere, en udpeget af hver af parterne i deres  

 stævning henholdsvis svarskrift, og den tredie udpeget af de to således  

 udpegede mæglere, idet denne sidste skal fungere som formand.
 3. Hvis der i svarskriftet ikke er anført navnet på  

 den forligsmægler, der skal udpeges i tilfælde, hvor art. 32, stk. 2, kommer  

 til anvendelse, skal den anden mægler inden 30 dage efter modtagelsen af  

 stævningen vælges ved lodtrækning foretaget af den i stævningen udpegede  

 mægler blandt de panelmedlemmer, der er udpeget af den eller de kontraherende  

 parter, i hvilke indstævnte er hjemmehørende.
4. Hvis de i henhold til art. 32, stk. 2 eller 3  

 udpegede forligsmæglere ikke kan blive enige om udpegelsen af den tredie  

 mægler inden 15 dage efter den anden mæglers udnævnelse, skal vedkommende  

 inden de følgende 5 dage vælges ved lodtrækning foretaget af de udpegede  

 mæglere.
Før lodtrækningen:
a. er ingen medlemmer af panelet af samme nationalitet som nogen af de to  

 udpegede mæglere valgbare, b. kan hver af de to udpegede mæglere udskyde lige så mange medlemmer af  

 panelet, dog således at der skal kunne trækkes lod blandt mindst 30 af  

 panelets medlemmer.
Artikel 33 1. Når flere partier begærer mægling med samme  

 indstævnte vedrørende samme spørgsmål eller spørgsmål, som er nært forbundne,  

 kan den indstævnte anmode om en sammenlægning af disse sager.
2. Begæringen om sammenlægning skal behandles og  

 afgøres ved flertalsafstemning mellem formændene for de hidtil udvalgte  

 forligsmæglere.
Hvis en sådan begæring efterkommes, vil formændene udpege de  

 mæglere, der skal behandle de sammenlagte sager blandt de allerede udpegede  

 eller valgte mæglere, dog således at der vælges et ulige antal mæglere, og  

 således at den mægler som hver af parterne først havde udpeget, skal være en  

 af de mæglere, der behandler den sammenlagte sag.
Artikel 34 En hvilken som helst part, bortset fra en kompetent myndighed som nævnt i  

 art. 28, kan indtræde i forhandlingerne, hvis mægling er påbegyndt enten:
 a. som part, hvor der består en direkte økonomisk interesse, eller:
 b. som intervenient til støtte for en af de oprindelige parter, hvor der  

 består en indirekte økonomisk interesse, medmindre en af de oprindelige  

 parter gør indsigelse mod et sådant procesfællesskab.
Artikel 35 1. Forligsmæglernes anbefalinger skal udfærdiges i  

 overensstemmelse med nærværende kodeks bestemmelser.
2. Hvis kodeks ikke indeholder regler om et spørgsmål,  

 skal mæglerne anvende det lands lovgivning, som parterne enes om ved  

 påbegyndelsen af mæglingsforhandlingerne eller senere, dog ikke senere end  

 det tidspunkt, hvor bevismaterialet indgives til mæglerne.
Opnås der ikke  

 enighed, skal den lovgivning tages i anvendelse, som mæglerne anser for at  

 have den største tilknytning til den pågældende tvist.
 3. Forligsmæglerne skal ikke afgøre tvisten  

 skønsmæssigt efter ret og billighed (ex aequo et bono) med mindre parterne  

 aftaler dette efter tvistens opståen.
 4. Forligsmæglerne skal ikke afsige kendelse om  

 »non liquet« (»det er uklart«) på grund af uklarhed i  

 loven.
 5. Forligsmæglerne kan anbefale de retsmidler og den  

 retshjælp mod ubillighed, der findes i det retssystem, hvis regler anvendes  

 på tvisten.
Artikel 36 Forligsmæglernes anbefalinger skal være begrundet.
Artikel 37 1. Med mindre parterne før, under eller efter  

 mæglingsproceduren er blevet enige om, at forligsmæglernes anbefaling skal  

 være bindende, bliver den bindende ved, at parterne godtager den.
En  

 anbefaling, der er godtaget af nogle af parterne i en tvist, forpligter  

 udelukkende disse.
 2. Parterne skal give forligsmæglerne meddelelse om  

 godtagelse af disses anbefaling til en af mæglerne nærmere angivet adresse  

 senest 30 dage efter modtagelsen af underretning om anbefalingen; i modsat  

 fald betragtes anbefalingen som ikke accepteret.
 3. Den part, der ikke accepterer en anbefaling, skal  

 inden 30 dage efter den i art. 37, stk. 2, anførte periode, give  

 forligsmæglerne og de andre parter underretning skriftligt og omfattende om  

 sine grunde til afvisningen af anbefalingen.
4. Umiddelbart efter at anbefalingen er accepteret af  

 parterne, skal forligsmæglerne oprette og underskrive et forligsdokument, fra  

 hvilket tidspunkt anbefalingen får bindende virkning for parterne.
Hvis  

 anbefalingen ikke er blevet accepteret af alle parter, skal forligsmæglerne  

 udfærdige en rapport angående de parter, der nægter at acceptere  

 anbefalingen, med angivelse af tvisten, og de pågældende parters manglende  

 evne til at bilægge den.
 5. En anbefaling, der er blevet bindende for parterne,  

 skal gennemføres af dem omgående eller på et i anbefalingen nærmere angivet  

 senere tidspunkt.
 6. Enhver part kan betinge sin accept af, at alle  

 eller nogle af tvistens andre parter accepterer anbefalingen.
Artikel 38 1. En anbefaling skal udgøre en endelig bilæggelse af  

 en tvist mellem de parter, som accepterer den.
Dette gælder dog ikke i den  

 udstrækning anbefalingen ikke anerkendes og håndhæves i henhold til  

 bestemmelserne i art. 39.
 2. Anbefaling' omfatter en fortolkning, tydeliggørelse  

 eller rettelse af anbefalingen foretaget af forligsmæglerne, før anbefalingen  

 bliver accepteret.
Artikel 39 1. Enhver kontraherende part skal anerkende en  

 anbefaling som værende bindende mellem de parter, der har accepteret den, og  

 skal endvidere med forbehold af bestemmelserne i art. 39, stk. 2 og 3, efter  

 anmodning fra en sådan parts side, gennemtvinge opfyldelsen af alle  

 forpligtelser pålagt ifølge anbefalingen, som om den var en endelig dom  

 afsagt af en domstol i den pågældende kontraherende stat.
 2. En anbefaling skal kun kunne nægtes anerkendelse og  

 håndhævelse efter begæring af en af de i art. 39, stk. 1, nævnte parter,  

 såfremt en domstol eller en anden kompetent myndighed i det land, hvor man  

 forsøger at opnå anerkendelse og håndhævelse finder, at:
a. en part, der accepterede anbefalingen, var inhabil i henhold til den  

 for anbefalingen gældende lovgivning på tidspunktet for accepten; b. svig eller tvang er blevet anvendt ved udfærdigelsen af anbefalingerne; c. anbefalingen strider mod retsordenen (ordre public) i det land, hvor  

 den skal håndhæves; d. at panelet af forligsmægleres sammensætning eller mæglingsproceduren  

 ikke var i overensstemmelse med nærværende bestemmelser.
3. Hverken håndhævelse eller anerkendelse af en del af  

 anbefalingen skal finde sted, hvis en domstol eller en anden kompetent  

 myndighed finder det godtgjort, at den pågældende bestanddel af anbefalingen  

 falder ind under et af punkterne i art. 39, stk. 2, og hvis den pågældende  

 del kan udskilles fra resten af anbefalingen.
Hvis dette ikke kan ske, skal  

 hele anbefalingen nægtes håndhævelse og anerkendelse.
Artikel 40 1. Når anbefalingen er blevet accepteret af alle  

 parter, kan den med alle disses samtykke offentliggøres med sine begrundelser  

 herfor.
 2. Hvis anbefalingen er blevet forkastet af en eller  

 flere af parterne, men samtidig accepteret af en eller flere andre parter:
a. skal den eller de afvisende parter offentliggøre deres grunde til  

 afvisningen, som er meddelt i henhold til art. 37, stk. 3, og kan samtidig  

 offentliggøre anbefalingen samt dens begrundelser; b. kan en part, der har accepteret anbefalingen, offentliggøre denne samt  

 dens begrundelser; den pågældende part kan yderligere offentliggøre en anden  

 parts grunde til sin afvisning af anbefalingen, medmindre denne anden part  

 allerede har offentliggjort sin afvisning, samt sin begrundelse herfor i  

 overensstemmelse med art. 40, stk. 2, pkt. a.
 3. Hvis anbefalingen ikke er blevet accepteret af  

 nogen af parterne, kan hver enkelt part offentliggøre anbefalingen samt  

 begrundelserne derfor foruden sin egen afvisning af anbefalingen og  

 begrundelsen herfor.
Artikel 41 1. Dokumenter og erklæringer, der indeholder faktiske  

 oplysninger, afgivet af en part til forligsmæglerne, skal offentliggøres,  

 medmindre den pågældende part eller et flertal af forligsmæglerne bestemmer  

 noget andet.
 2. Sådanne dokumenter og erklæringer afgivet af en  

 part kan af vedkommende fremlægges til støtte for hans sag i eventuelle  

 senere forhandlinger i forbindelse med samme tvist og mellem samme parter.
Artikel 42 Så længe anbefalingen endnu ikke er blevet bindende for parterne, skal  

 hverken synspunkter eller begrundelser fremsat af forligsmæglerne eller  

 indrømmelser eller tilbud fremsat af parterne som led i mæglingen, berøre  

 nogen af parternes juridiske rettigheder og forpligtelser.
Artikel 43 1. a.
Omkostningerne i forbindelse med  

 forligsmæglingen, herunder vederlag til forligsmæglerne, skal fordeles  

 ligeligt mellem mæglingsparterne, medmindre andet er aftalt mellem disse.
b.
Når mæglingsproceduren er indledt, er forligsmæglerne berettiget til at  

 forlange et forskud eller sikkerhedsstillelse for de i art. 43, stk. 1 a  

 nævnte omkostninger.
 2. Parterne skal hver især selv afholde de i  

 forbindelse med mæglingsforhandlingerne pådragne omkostninger, medmindre  

 andet er aftalt mellem dem.
3. Uanset bestemmelserne i art. 43, stk. 1 og 2 kan  

 forligsmæglerne efter enstemmigt at have afgjort, at en part har fremsat et  

 krav uden grund, pålægge denne part at udrede en del af eller alle  

 omkostninger, som andre af de i forligsmæglingen implicerede parter har  

 pådraget sig.
En sådan beslutning er endelig og bindende for alle parter.
Artikel 44 1. Hvis en part undlader at give møde eller fremlægge  

 sin sag på noget trin af mæglingsforhandlingerne, skal dette ikke anses at  

 være en indrømmelse af modpartens påstand.
Modparten kan i så tilfælde efter  

 eget valg anmode forligsmæglerne om at afslutte forhandlingerne eller om at  

 behandle de foreliggende spørgsmål og fremkomme med en anbefaling i  

 overensstemmelse med nærværende kodeks bestemmelser herom.
 2. Før de afslutter forhandlingerne, skal  

 forligsmæglerne give den part, der undlader at give møde eller fremlægge sin  

 sag en frist på højst 10 dage, medmindre de finder det godtgjort, at den  

 pågældende part ikke har til hensigt at give møde eller fremlægge sin sag.
 3. Hvis de i denne kodeks fastsatte eller af  

 forligsmæglerne bestemte proceduremæssige tidsfrister, især i forbindelse med  

 indsendelsen af erklæringer eller oplysninger, ikke overholdes, skal dette  

 anses som manglende fremmøde ved forligsmæglingen.
 4. Når forhandlingen er afsluttet på grund af, at en  

 af parterne undlod at give møde eller at fremlægge sin sag, skal  

 forligsmæglerne udfærdige en rapport, hvori de gør opmærksom på den  

 pågældende parts undladelse.
Artikel 45 1. Forligsmæglerne skal overholde de procedureregler,  

 som er fastsat i nærværende kodeks.
 2. De procedureregler, som findes i tillægget til  

 nærværende konvention, skal betragtes som vejledende for forligsmæglerne.  

 Disse kan efter fælles overenskomst bruge, supplere eller ændre de i  

 tillægget indeholdte regler eller udforme deres egne procedureregler i den  

 udstrækning sådanne supplerende, ændrede eller andre regler ikke strider imod  

 bestemmelserne i denne kodeks.
 3. Hvis parterne er enige om, at det eventuelt ville  

 kunne fremme en hurtig og billig afvikling af forligsmæglingen, kan de efter  

 fælles overenskomst acceptere procedureregler, som ikke strider imod  

 bestemmelserne i denne kodeks.
 4. Forligsmæglerne skal udforme deres anbefaling på  

 grundlag af enighed, eller hvis dette ikke er muligt, ved flertalsafgørelse.
5. Mæglingsforhandlingerne skal afsluttes og  

 forligsmæglernes anbefaling afgives senest 6 måneder fra den dag, på hvilken  

 forligsmæglerne blev udnævnt, dog med undtagelse af de i art. 23, stk. 4,  

 punkterne e, f og g nævnte tilfælde, for hvilke de i art. 14, stk. 1 og art.  

 16, stk. 4, nævnte tidsfrister skal gælde.
Ved aftale imellem parterne kan  

 ovennævnte frist på 6 måneder forlænges.
C.
Organisationsapparat Artikel 46 1. Seks måneder før nærværende konventions  

 ikrafttræden skal De forenede Nationers Generalsekretær, med forbehold af  

 godkendelse fra De forenede Nationers Generalforsamling, og idet han tager  

 hensyn til de kontraherende parters synspunkter, udpege en Registrator, som  

 kan bistås af så mange medarbejdere som nødvendigt, til at udføre de i art.  

 46, stk. 2, opregnede funktioner.
De forenede Nationers kontor i Geneve skal  

 stille administrative tjenesteydelser til rådighed for Registrator og dennes  

 medarbejdere.
 2. Registrator skal udføre følgende funktioner  

 eventuelt i samråd med de kontraherende parter:
a. føre en fortegnelse over medlemmerne af det internationale panel af  

 forligsmæglere og med regelmæssige mellemrum holde de kontraherende parter  

 underrettet om panelets sammensætning; b. på begæring fra interesserede parter opgive forligsmæglernes navne og  

 adresser; c. modtage og opbevare genparter af begæringer om mægling, svar,  

 anbefalinger, meddelelser om godtagelse eller afvisning heraf, samt  

 begrundelse herfor; d. på afskiberorganisationers, konferencers og regeringers begæring og  

 bekostning tilsende disse genparter af anbefalinger og begrundelser for  

 afvisning af samme, i henhold til bestemmelserne i art. 40; e. stille oplysninger af ikke-fortrolig art vedrørende afsluttede  

 mæglingssager til rådighed, uden at navngive de implicerede parter, med  

 henblik på at forberede materiale til den i art. 52 nævnte  

 revisionskonference; og f. de yderligere funktioner, der er tillagt Registrator i henhold til art.  

 26, stk. 1 c, og art. 30, stk. 2 og 3.
Afsluttende bestemmelser Artikel 47 Gennemførelse 1. Enhver kontraherende stat skal træffe sådanne  

 lovgivningsmæssige og andre foranstaltninger, som måtte være påkrævede for  

 gennemførelsen af nærværende konvention.
 2. Enhver kontraherende stat skal tilstille  

 Generalsekretæren for De forenede Nationer, som skal være depositar,  

 meddelelse om indholdet af de lovgivningsmæssige og andre foranstaltninger,  

 som den har udformet med henblik på gennemførelsen af denne konvention.
Artikel 48 Undertegnelse, ratifikation, accept, godkendelse og tiltrædelse 1. Nærværende konvention skal være åben for  

 undertegnelse fra og med den 1. juli 1974 til og med den 30. juni 1975 i De  

 forenede Nationers Hovedsæde og skal derefter være åben for tiltrædelse.
 2. Alle stater (* 1), er berettiget til at blive  

 kontraherende parter i forhold til denne konvention ved:
a. undertegnelse med forbehold om og efterfulgt af ratifikation, accept  

 eller godkendelse; eller b. undertegnelse uden forbehold med hensyn til ratifikation, accept eller  

 godkendelse; eller c. tiltrædelse.
 3. Ratifikation, accept, godkendelse eller tiltrædelse  

 skal finde sted ved deponering af et dokument herom hos depositaren.
Artikel 49 Ikrafttrædelse 1. Denne konvention træder i kraft seks måneder efter  

 den dato på hvilken mindst 24 stater, hvis samlede tonnage udgør mindst 25  

 pct. af verdenstonnagen, er blevet kontraherende parter i henhold til art.  

 48. I nærværende artikel anses »tonnage« at være den, der angives i  

 Lloyd's Register of Shipping, Statistical Tables 1973, tabel 2  

 »Verdensflåder - undersøgelse fordelt på hovedtyper« med hensyn til  

 stykgodsskibe (herunder passager-/lastskibe) og container-skibe (med fuld  

 celledeling), med undtagelse af USAs reserveflåde og de amerikanske og  

 kanadiske flåder på De Store Søer.
 2. For hver stat; som derefter ratificerer,  

 accepterer, godkender eller tiltræder denne konvention, skal den træde i  

 kraft seks måneder efter, at den pågældende stat har deponeret vedkommende  

 dokument.
 3. Enhver stat, som bliver kontraherende part i denne  

 konvention efter ikrafttrædelsen af en ændring, skal, medmindre staten giver  

 udtryk for en anden hensigt:
a. anses som kontraherende part i konventionen, således som denne er  

 ændret; og b. anses som part i den uændrede konvention i forhold til enhver part, som  

 ikke er bundet af ændringen.
Artikel 50 Opsigelse 1. Nærværende konvention kan opsiges af enhver af de  

 kontraherende parter, når som helst efter udløbet af en periode på 2 år efter  

 den dato konventionen er trådt i kraft.
 2. Opsigelse skal meddeles skriftligt til depositaren  

 og får virkning et år - eller hvis opsigelsesdokumentet anfører en længere  

 periode, da med udløbet af nævnte periode - efter den dato, på hvilken  

 depositaren modtog opsigelsen.
Artikel 51 Ændringer 1. Enhver kontraherende stat kan foreslå en eller  

 flere ændringer i nærværende konvention ved at gøre depositaren bekendt med  

 sådanne foreslåede ændringer.
Depositaren skal sende disse ændringsforslag  

 til alle de kontraherende parter til godkendelse, samt til stater, der er  

 berettigede til at blive kontraherende parter, men endnu ikke er blevet det,  

 til disses information.
2. Alle ændringsforslag, der udsendes i  

 overensstemmelse med art. 51, stk. 1, skal anses som godkendt, hvis ingen af  

 de kontraherende parter giver depositaren meddelelse om eventuelle  

 indsigelser mod det pågældende ændringsforslag inden 12 måneder efter den  

 dag, på hvilken det blev udsendt af depositaren.
Hvis en kontraherende part  

 giver meddelelse om indsigelser mod den foreslåede ændring, skal denne ikke  

 anses som godkendt og vil ikke få virkning.
 3. Hvis ingen indsigelser rejses, får ændringen  

 virkning for alle kontraherende parter seks måneder efter udløbet af den i  

 art. 51, stk. 2, nævnte 12 måneders periode.
Artikel 52 Revisionskonferencer 1. Depositaren skal sammenkalde en revisionskonference  

 5 år efter den dato, hvorpå konventionen træder i kraft, for at undersøge  

 hvordan konventionen fungerer, med særligt henblik på dens gennemførelse, og  

 for at overveje og vedtage fornødne ændringer.
 2. Fire år efter nærværende konventions  

 ikrafttrædelsesdato skal depositaren indhente udtalelser fra de stater, der  

 er berettigede til at deltage i en revisionskonference, og på basis af de  

 modtagne udtalelser udarbejde og udsende et udkast til dagsorden samt  

 ændringsforslag, som foreslås behandlet på konferencen.
 3. Yderligere revisionskonferencer skal på samme måde  

 indkaldes hvert 5. år eller når som helst efter afholdelsen af den første  

 revisionskonference, hvis det foreslås af en trediedel af konventionens  

 kontraherende parter, medmindre andet bestemmes på den første  

 revisionskonference.
 4. Hvis nærværende konvention ikke er trådt i kraft 5  

 år efter datoen for vedtagelsen af slutakten for De forenede Nationers  

 Konference af Befuldmægtigede vedrørende en Kodeks for Liniekonferencer, skal  

 De forenede Nationers Generalsekretær med forbehold af Generalforsamlingens  

 godkendelse, uanset bestemmelserne i art. 52, stk. 1, indkalde til en  

 revisionskonference på begæring af en trediedel af de stater, der er  

 berettigede til at blive kontraherende parter i denne konvention, for at  

 revidere bestemmelserne i konventionen og dens tillæg, samt overveje og  

 vedtage fornødne ændringer.
Artikel 53 Depositarens funktioner 1. Depositaren skal underrette de undertegnede og  

 tiltrædende stater om:
a. undertegnelser, ratifikationer, accepter, godkendelser og tiltrædelser  

 i overensstemmelse med art. 48; b. nærværende konventions ikrafttrædelsesdato ifølge art. 49; c. opsigelser af denne konvention ifølge art. 50; d. reservationer over for denne konvention og tilbagekaldelse af sådanne  

 reservationer; e. ordlyden af de lovgivningsmæssige og andre foranstaltninger, som hver  

 enkelt kontraherende part har truffet for at gennemføre denne konvention  

 ifølge art. 47; f. foreslåede ændringer og indsigelser mod sådanne ifølge art. 51; g. ændringers ikrafttræden ifølge art. 51, stk. 3.
2. Depositaren skal også foretage sådanne handlinger,  

 som er nødvendige i henhold til art. 52. Artikel 54 Autentiske tekster - deponering Originalen til denne konvention, hvis kinesiske, engelske, franske,  

 russiske og spanske tekster er lige autentiske, skal deponeres hos De  

 forenede Nationers Generalsekretær.
 Til bevidnelse heraf har de undertegnede behørigt befuldmægtigede af deres  

 respektive regeringer, underskrevet denne konvention på de ud for deres  

 underskrifter anførte datoer.
TILLÆG TIL KONVENTIONEN Vejledende procedureregler for international tvungen mægling Regel 1 1. Enhver part, der måtte ønske at foranstalte  

 mæglingsforhandlinger i henhold til koden, skal sende en skriftlig begæring  

 herom samt en stævning til modparten med kopi til Registrator.
 2. Stævningen skal:
a. anføre nøjagtig navn og adresse på hver enkelt af tvistens parter; b. indeholde en summarisk redegørelse for relevante kendsgerninger, de  

 omtvistede spørgsmål samt rekvirentens forslag til bilæggelse af tvisten; c. angive hvorvidt mundtlig behandling ønskes, og i så fald, og i den  

 udstrækning de allerede kendes, navn og adresse på de personer, der skal  

 afgive vidneforklaring, herunder sagkyndige vidner, for rekvirenten; d. ledsages af eventuelle dokumenter til støtte for sagen og relevante  

 aftaler og ordninger indgået af parterne, som rekvirenten måtte anse for  

 nødvendige ved fremsættelsen af påstanden; e. angive det krævede antal forligsmæglere, eventuelt med forslag til  

 udnævnelse af forligsmæglere eller navnet på den af rekvirenten i henhold til  

 art. 32, stk. 2, udpegede forligsmægler; og f. indeholde eventuelle forslag vedrørende procedureregler.
 3. Stævningen skal dateres og undertegnes af den  

 pågældende part.
Regel 2 1. Hvis indstævnte beslutter sig til at afgive et  

 svarskrift skal dette ske inden 30 dage efter den dag, på hvilken han  

 modtager stævningen, med kopi til Registrator.
 2. Svarskriftet skal:
a. indeholde en summarisk redegørelse for relevante kendsgerninger, der  

 tilbageviser påstandene i stævningen, indstævntes eventuelle forslag til  

 bilæggelse af tvisten samt eventuelle retsmidler, som han ønsker anvendt, med  

 henblik på en bilæggelse af tvisten; b. angive hvorvidt mundtlig behandling ønskes, og i så fald, og for så  

 vidt som de allerede kendes, navne og adresser på de personer, der skal  

 afgive vidneforklaring, herunder sagkyndige vidner, for indstævnte; c. ledsages af eventuelle dokumenter til støtte for sagen og relevante  

 aftaler og ordninger indgået af parterne, som indstævnte måtte anse for  

 nødvendige ved afgivelse af svarskriftet; d. angive det krævede antal forligsmæglere, eventuelt med forslag til  

 udnævnelse af forligsmæglere eller navnet på den af indstævnte i henhold til  

 art. 32, stk. 2, udpegede forligsmægler; og e. indeholde eventuelle forslag vedrørende procedureregler.
 3. Svarskriftet skal dateres og undertegnes af den  

 pågældende part.
Regel 3 1. Enhver person eller anden interesse, der ønsker at  

 deltage i mæglingsforhandlinger i henhold til art. 34, skal indsende  

 skriftlig begæring herom til tvistens parter med kopi til Registrator.
 2. Hvis deltagelse ønskes i henhold til art. 34 a,  

 skal begæringen anføre begrundelsen herfor, herunder oplysninger der  

 forlanges ifølge Regel 1, stk. 2, punkterne a, b og d.
 3. Hvis deltagelse ønskes i henhold til art. 34, punkt  

 b, skal begæringen anføre begrundelsen herfor, og hvem af de oprindelige  

 parter vedkommende ønsker at støtte.
 4. Enhver indsigelse mod en sådan parts begæring om  

 procesfællesskab skal af den, der gør indsigelse, sendes, med kopi til  

 modparten, inden 7 dage efter modtagelsen af begæringen.
 5. Hvis to eller flere mæglingsforhandlinger  

 sammenlægges skal påfølgende begæringer om tredieparts deltagelse fremsendes  

 til alle implicerede parter, og hver enkelt af disse kan gøre indsigelse  

 ifølge nærværende Regel.
Regel 4 Efter aftale mellem tvistens parter fremført af en af disse, og efter at  

 have givet parterne mulighed for at blive hørt, kan forligsmæglerne give  

 pålæg om sammenlægning eller udskillelse af alle eller nogle af de påstande,  

 der på det pågældende tidspunkt er genstand for forhandling mellem de samme  

 parter.
Regel 5 1. En part kan udskyde en forligsmægler, hvor der  

 foreligger omstændigheder, der rejser berettiget tvivl om den pågældendes  

 uafhængighed.
2. Meddelelse om udskydelse med angivelse af årsagerne  

 dertil bør gives inden forhandlingernes afslutning, og før forligsmæglerne  

 har afgivet deres anbefaling.
En sådan udskydelse skal behandles straks og  

 skal afgøres ved flertalsafgørelse blandt forligsmæglerne i første instans  

 som et foreløbigt punkt, i tilfælde hvor flere end en forligsmægler er blevet  

 udpeget.
Afgørelsen i sådanne sager er endelig.
 3. En forligsmægler, som er afgået ved døden, eller er  

 blevet inhabil eller diskvalificeret, skal omgående erstattes.
 4. Forhandlinger, der afbrydes på denne måde, skal  

 genoptages hvor de blev afbrudt, medmindre parterne aftaler eller  

 forligsmæglerne bestemmer, at en fornyet prøvelse eller fornyet afgivelse af  

 eventuelle mundtlige vidneforklaringer skal finde sted.
Regel 6 Forligsmæglerne skal selv afgøre deres egen domsmyndighed og/eller  

 kompetence i henhold til kodeks bestemmelser.
Regel 7 1. Forligsmæglerne skal modtage og behandle alle  

 skriftlige erklæringer, dokumenter, beedigede skriftlige erklæringer,  

 publikationer samt enhver form for bevismateriale, herunder mundtlige  

 vidneforklaringer, som måtte blive afgivet for dem af parterne eller på  

 disses vegne, og skal tillægge bevismaterialet en sådan betydning, som det  

 efter deres bedste skøn fortjener.
2. a.
Hver af parterne kan fremlægge for  

 forligsmæglerne alt det materiale, vedkommende anser for relevant, og skal  

 samtidig med fremlæggelsen overgive bekræftet afskrift af det pågældende  

 materiale til modparten, som skal have en rimelig mulighed for at kommentere  

 dette; b.
Forligsmæglerne skal alene afgøre, om det af parterne forelagte  

 bevismateriale er relevant og væsentligt; c.
Forligsmæglerne kan anmode parterne om at fremkomme med sådant  

 yderligere bevismateriale, som de måtte anse for nødvendigt for at nå til en  

 forståelse og afgørelse af tvisten, dog forudsat at de andre parter, hvis  

 sådant yderligere bevismateriale fremlægges, skal have rimelig mulighed for  

 at fremkomme med deres kommentarer til dette.
Regel 8 1. Når der i kodeks eller i disse regler er fastsat en  

 periode af dage for udførelsen af en given handling skal den dag, fra hvilken  

 perioden begynder, ikke medregnes, hvorimod periodens sidste dag skal  

 medregnes, dog ikke hvis dette er en lørdag, søndag eller offentlig fridag på  

 mæglingsstedet, i hvilket tilfælde den sidste dag skal være den påfølgende  

 dag.
 2. Når den fastsatte frist er mindre end 7 dage, skal  

 lørdage, søndage og offentlige fridage ikke regnes med.
Regel 9 1. Med forbehold af bestemmelserne vedrørende  

 proceduremæssige tidsfrister i kodeks, kan forligsmæglerne, efter forslag  

 fremsat af en af parterne eller ifølge aftale mellem dem, forlænge enhver  

 sådan tidsfrist, som er blevet fastsat af forligsmændene.
Regel 10 1. Forligsmæglerne fastsætter en forretningsorden  

 samt, medmindre andet aftales, dato og klokkeslet for hvert møde.
 2. Medmindre parterne aftaler andet, skal  

 forhandlingerne foregå for lukkede døre.
 3. Forligsmændene skal i særdeleshed forespørge hos  

 alle parterne, om de har yderligere bevismateriale at fremlægge, før  

 forhandlingerne erklæres for afsluttet, og dette skal protokolleres som  

 særligt punkt.
Regel 11 Forligsmægleres anbefalinger skal være skriftlige og skal indeholde:
a. en præcis angivelse af hver af parternes navn (betegnelse) og adresse; b. en beskrivelse af den metode hvorefter forligsmændene er udpeget samt  

 disses navne; c. datoer og sted for afholdelse af mæglingsforhandlingerne; d. en summarisk redegørelse for mæglingsforhandlingerne, efter mæglernes  

 skøn; e. en summarisk oversigt over de af forligsmæglerne konstaterede  

 kendsgerninger; f. en summarisk redegørelse for parternes anbringender; g. udtalelser vedrørende tvistens genstand samt begrundelserne for disse  

 udtalelser; h. forligsmæglernes underskrifter og datoen for hver underskrift; og i. en adresse, hvortil meddelelse kan gives om godtagelse eller afvisning  

 af anbefalingen.
Regel 12 Anbefalingen skal så vidt muligt indeholde en erklæring vedrørende  

 omkostninger i overensstemmelse med bestemmelserne i kodeks.
Hvis  

 anbefalingen ikke indeholder en fuldstændig erklæring vedrørende  

 omkostninger, skal forligsmæglerne snarest muligt efter anbefalingen og  

 senest 60 dage efter dennes udfærdigelse, fremkomme med en skriftlig  

 erklæring vedrørende omkostninger som bestemt i kodeks.
Regel 13 Forligsmægleres anbefalinger skal også tage hensyn til tidligere og  

 lignende sager, når som helst dette ville lette en mere ensartet  

 gennemførelse af kodeks og overholdelse af forligsmæglernes anbefalinger.
Tillæg II Resolutioner vedtaget af konferencen 1. Færdiggørelse af konferencens arbejde De Forenede Nationers Konference af Befuldmægtigede om en Kodeks for  

 Liniekonferencer, Som er sammenkaldt i henhold til Generalforsamlingens resolution  

 3035 (XXVII) af den 19. december 1972 for at behandle og vedtage en  

 konvention eller et andet multilateralt, juridisk bindende dokument om en  

 kodeks for liniekonferencer, Som enstemmigt har vedtaget et stort antal artikler i udkastet til  

 kodeks for liniekonferencer vedlagt betænkningerne fra de tre hovedkomiteer  

 under konferencen af befuldmægtigede, Som har taget til efterretning, at principperne vedrørende  

 løsningen af nogle af de grundlæggende spørgsmål forelagt De forenede  

 Nationers Konference af Befuldmægtigede om en Kodeks for Liniekonferencer af  

 konferencens formand og føjet som bilag til denne resolution blandt  

 deltagende stater i konferencen er blevet accepteret af alle udviklingslande,  

 alle de socialistiske lande i Østeuropa samt et antal udviklede lande med  

 markedsøkonomi, og som endvidere har taget til efterretning, at et antal  

 andre udviklede markedsøkonomi-lande ikke har accepteret ovennævnte  

 principper, samt at et antal andre af disse lande har forbeholdt sig deres  

 stilling på dette område, Som tager til efterretning, at alle lande, som har accepteret de i  

 foregående stykker nævnte principper, har besluttet, at disse principper skal  

 danne grundlag for det videre arbejde på de pågældende afsnit i udkastet til  

 kodeks for liniekonferencer, Som yderligere tager de synspunkter til efterretning, som er  

 udtrykt af de lande, der ikke har accepteret de ovennævnte principper, samt  

 disse landes ønske om at der skal tages hensyn til deres synspunkter i det  

 videre arbejde, 1. Tager den betydelige fremgang der er opnået i løbet af  

 konferencens første del til efterretning; 2. Tager endvidere beretningerne fra konferencens plenarmøder samt  

 fra dens tre hovedkomiteer til efterretning; 3. Mener at det vil være i alle landes bedste interesse at  

 genoptage De forenede Nationers Konference af Befuldmægtigede om en Kodeks  

 for Liniekonferencer i Geneve den 11. marts 1974 i tre uger, således at den  

 kan fuldende sit hverv; 4. Opfordrer i overensstemmelse hermed de Forenede Nationers  

 Generalsekretær og Generalsekretæren for UNCTAD til at træffe  

 foranstaltninger med henblik på en genoptagelse af konferencen af  

 befuldmægtigede; 5. Bekræfter at det store antal artikler, der er enstemmigt  

 vedtaget og indeholdt i udkastet til kodeks for liniekonferencer og føjet som  

 bilag til beretningerne fra de tre hovedkomiteer under konferencen af  

 befuldmægtigede, ikke bør behandles yderligere end ikke med henblik på  

 ændringer i ordlyden, med undtagelse af eventuelle ændringer af redaktionel  

 eller juridisk art, som måtte være nødvendige.
 6. Henleder opmærksomheden på at alle lande, der har accepteret  

 principperne vedrørende løsningen af nogle af de grundlæggende spørgsmål  

 forelagt De forenede Nationers Konference af konferencens formand, har været  

 enige om fortsat at betragte disse principper som grundlaget for det videre  

 arbejde på den genoptagne konference af befuldmægtigede og ikke at sætte  

 disse principper under debat igen, og ej heller at sætte de pågældende  

 artikler eller ændring af disse, som alle disse lande har vedtaget, og som er  

 baseret på ovennævnte principper, under fornyet debat med undtagelse af  

 eventuelle ændringer af redaktionel eller juridisk art, der måtte anses at  

 være nødvendige, eller andre redaktionelle ændringer, der anses for at være  

 nødvendige for at sikre større overensstemmelse mellem disse artiklers ordlyd  

 og de vedtagne principper.
 7. Bekræfter at alle parter i denne resolution er villige til at  

 fortsætte forhandlingerne på den genoptagne konference af befuldmægtigede fra  

 det punkt, man var nået til ved udsættelsen, med henblik på at overveje og  

 vedtage en konvention eller et andet multilateralt juridisk bindende dokument  

 om en kodeks for liniekonferencer.
 8. Opfordrer UNCTADs sekretariat til at udfærdige tekster i  

 juridisk sprog på basis af de til de af konferencens hovedkomiteer  

 udfærdigede beretninger vedhæftede tekster og at udsende disse tekster til  

 regeringerne i alle medlemsstaterne til støtte for dem i deres overvejelser i  

 god tid før genoptagelsen af konferencen af befuldmægtigede.
6. plenarmøde, den 15. december 1973 TILLÆG TIL RESOLUTION 1 Principper vedrørende løsningen af visse grundlæggende spørgsmål forelagt  

 De forenede Nationers Konference af Befuldmægtigede om en Kodeks for  

 Liniekonferencer A.
Regeringers rolle 1. På begæring af regeringer, skal konferencerne  

 forsyne disse med de nødvendige oplysninger.
 2. Regeringsrepræsentanter skal have ret til at være  

 tilstede under konsultationer, at deltage fuldt ud i drøftelserne, at  

 fremkomme med forslag, og at arbejde for at opnå enighed mellem parterne, de  

 skal derimod ikke have nogen besluttende myndighed.
 3. Regeringer skal have en lignende ret til deltagelse  

 i mæglingsforhandlinger.
B.
Markedsdeling 1. Ligeret for de nationale linier i begge ender af  

 linien.
 2. Eventuelle tredieflags-linier skal tildeles en  

 andel på 20 pct.
 3. Hvis nationale linier ikke transporterer, eller  

 ikke har mulighed for at transportere, den dem tillagte andel af ladningerne  

 - og herom skal de selv nå til en afgørelse - vender den del af deres  

 ladningsandel, som de ikke transporterer, tilbage til poolen og udloddes pro  

 rata.
 4. Nationale linier inden for en region i den ene ende  

 af linien skal have bevægelsesfrihed til indbyrdes at afpasse deres  

 respektive andele.
C.
Gennemførelse 1. Alle bestræbelser skal gøres fra parternes side for  

 at nå frem til en løsning ved hjælp af konsultationer.
 2. Når en sag ikke kan løses ved konsultation og en  

 tvist opstår, bør denne henvises til international tvungen mægling, sådanne  

 sager omfatter bl.a. spørgsmål vedrørende fragtrater, fragttillæg og  

 valutareguleringsfaktorer.
 3. Forligsmægleres anbefalinger skal, hvis de  

 godkendes af parterne, være bindende.
 4. Hvis forligsmægleres anbefalinger forkastes, skal  

 begrundelsen for dette angives udførligt i skriftlig form og offentliggøres.
5. En revisonskonference skal indkaldes efter fem år  

 for at undersøge, hvordan konventionen fungerer, med særligt henblik på  

 gennemførelsen.
Sådanne revisionskonferencer skal afholdes hvert 5. år  

 derefter.
D.
Kriterier for fastsættelse af fragtrater 1. Disse kriterier bør svare til forslaget fremsat af  

 de østeuropæiske socialistiske lande til art. 54 i koden. (* 2) 2. Den tid, der hengår fra datoen, på hvilken en  

 almindelig fragtrateforhøjelse får virkning, og den dato, på hvilken den  

 næste almindelige fragtrateforhøjelse bliver varslet, bør ikke være mindre  

 end 12 måneder.
 NB Der henvistes til forskellige gruppers ængstelse med hensyn til  

 spørgsmålet om konkurrence fra udenforstående linier, men man udtrykte håb  

 om, at dette problem ville blive løst på tilfredsstillende vis ved  

 diskussionen i den pågældende komite eller vedkommende redaktionskomite.
2. Udenforstående linier De forenede Nationers Konference af Befuldmægtigede om en Kodeks for  

 Liniekonferencer, Som har udfærdiget konventionen om en kodeks for liniekonferencer  

 med henblik på at forbedre liniekonferencesystemet, Som konstaterer, at konventionen finder anvendelse på  

 liniekonferencer og deres forhold udadtil, Beslutter at:
1. Intet i denne konvention skal fortolkes således, at  

 afskibere nægtes ret til frit at vælge mellem konferencelinier og  

 udenforstående linier, dog med forbehold af eventuelle loyalitetsordninger, 2. Udenforstående linier som konkurrerer med en  

 konference bør hylde princippet om loyal konkurrence på et kommercielt  

 grundlag, 3. For at fremme en sund udvikling inden for  

 liniefarten, bør udenforstående linier ikke forhindres i at fungere, så længe  

 de overholder kravene i paragraf 2 ovenfor.
9. plenarforsamling, den 6. april 1974 3. Lokal mægling De forenede Nationers Konference af Befuldmægtigede om en Kodeks for  

 Liniekonferencer, Som konstaterer det vigtige i bestemmelserne om konsultationer  

 samt procedurereglerne for løsning af tvister, som indeholdes i konventionen  

 om en kodeks for liniekonferencer, Som tager til efterretning, at der blev stillet forslag med  

 henblik på at indføje bestemmelser i kodeks om henvisning af visse tvister  

 til lokal mægling, 1. Opfordrer den første Revisionskonference, som måtte blive  

 indkaldt i overensstemmelse med art. 52 i konventionen, om at sætte  

 spørgsmålet om lokal mægling øverst på dagsordenen, idet man tager hensyn til  

 synspunkter udtrykt af konventionens kontraherende stater om, hvorvidt  

 manglende mulighed for lokal mægling har hindret den effektive løsning af  

 tvister, og hvis dette er tilfældet, hvilke emner der bør anses at være  

 velegnede til lokal mægling, samt hvilken procedure der bør anvendes til  

 løsningen af sådanne tvister, 2. Godkender at depositaren ved forberedelsen til  

 revisionskonferencen bør indhente synspunkter fra alle de til deltagelse i en  

 sådan revisionskonference berettigede stater, som bør anmodes om at tage  

 hensyn til de synspunkter, der fremsættes af kompetente myndigheder,  

 liniekonferencer og afskiberorganisationer.
9. plenarforsamling, den 6. april 1974 Tiltrædelsen er sket i henhold til lov om liniekonferencer nr. 174 af 28.  

 april 1982 (Lovtidende A, 1982).
 Efter at Danmark den 28. juni 1985 havde deponeret sit  

 tiltrædelsesinstrument ved FN i New York, trådte konventionen i kraft for  

 Danmark den 28. december 1985.
 Danmarks tiltrædelse omfatter ikke Færøerne og Grønland.
 Følgende andre lande er parter i konventionen, der i medfør af art. 49  

 trådte i kraft den 6. oktober 1983:
Bangladesh Barbados Benin Bulgarien Cameroun Den centralafrikanske Republik Chile Congo Costa Rica Cuba Egypten Elfenbenskysten Ethiopien Gabon Gambia Ghana Guatemala Guinea Guyana Honduras Indien Indonesien Irak Jamaica Jordan Jugoslavien De kapverdiske Øer Kenya Kina Republikken Korea Libanon Madagascar Malaysia Mali Marokko Mauritius Mexico Nederlandene Niger Nigeria Norge Pakistan Peru Philippinerne Rumænien Saudi Arabien Senegal Sierra Leone Sovjetunionen Sri Lanka Storbritannien og Nordirland (på vegne af Det forenede Kongerige, Gibraltar og Hong Kong) Sudan Sverige Tanzania Tjekkoslovakiet Togo Trinidad og Tobago Tunesien Den tyske demokratiske Republik Forbundsrepublikken Tyskland Uruguay Venezuela Zaire Udenrigsministeriet, den 7. juli 1987 Uffe Ellemann-Jensen (* 1) På det 9. plenarmøde den 6. april 1974 vedtog konferencen følgende  

 fortolkning efter anbefaling fra Tredie hovedkomite: »I overensstemmelse  

 med dens bestemmelser skal denne konvention være åben for deltagelse for alle  

 stater, og De forenede Nationers Generalsekretær skal fungere som depositar.  

 Konferencen er af den opfattelse, at Generalsekretæren ved udførelsen af sine  

 funktioner som depositar for en konvention eller et andet multilateralt  

 juridisk bindende dokument med en »All-States« klausul vil følge De  

 forenede Nationers Generalforsamlings praksis med hensyn til gennemførelsen  

 af en sådan klausul, og når det måtte være tilrådeligt, vil anmode om  

 Generalforsamlingens udtalelse før modtagelsen af en undertegnelse eller et  

 ratifikations-, accept-, godkendelses- eller tiltrædelsesinstrument.' (* 2) Om teksten til dette forslag, som senere også blev støttet af  

 77-gruppen samt Frankrig, se alternativ 1 til art. 54 i koden i »United  

 Nations Conference of Plenipotentiaries on a Code of Conduct for Liner  

 Conferences«, vol. 1, Reports and other Documents (United Nations  

 Publication, Sales No.
E.75.II.D.11) part four, sect.
I.
