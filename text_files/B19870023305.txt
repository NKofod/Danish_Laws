 I henhold til §§ 20 og 35 a i lov om styrelse af højere  

 uddannelsesinstitutioner jf. lovbekendtgørelse nr. 161 af 17. marts 1987  

 fastsættes:
 1. Valgets afholdelse.
§ 1.  Rektor drager omsorg for nedsættelse af  

 valgudvalg.
Der skal nedsættes et valgudvalg for institutionen som helhed, og  

 der kan yderligere nedsættes valgudvalg for afgrænsede dele af institutionen.
 Stk. 2.  Der skal af rektor stilles fornøden  

 administrativ bistand til rådighed for valgudvalg.
 § 2.  Konsistorium træffer bestemmelse om antallet af  

 valgudvalg og om disses sammensætning og opgaver.
 Stk. 2.  Konsistorium kan inden for rammerne af gældende  

 bestemmelser fastsætte nærmere regler om valgets afholdelse og om  

 fastsættelse af de fornødne frister eller kan helt eller delvis overlade  

 fastsættelsen heraf til valgudvalget.
 § 3.  Valgudvalget forestår valgets tilrettelæggelse  

 og afholdelse og påser, at reglerne herfor overholdes.
 Stk. 2.  Valgudvalget bekendtgør oplysninger om frister  

 og fremgangsmåde ved opslag eller i institutionens officielle meddelelsesblad  

 eller på anden hensigtsmæssig måde.
§ 4.  Valgudvalget udarbejder over de valgberettigede,  

 valglister, som skal fremlægges til eftersyn, således at indsigelse kan  

 fremsættes.
Der fastsættes frister for listernes fremlæggelse og for  

 indsigelsesperioden.
Fristerne fastsættes således, at det i passende tid før  

 udløbet af den i § 21, stk. 2, omhandlede 30-dages frist er klart, hvor mange  

 valgberettigede der er i hver valggruppe inden for hvert valgområde.
Efter  

 udløbet af indsigelsesperioden kan ingen kræve ændringer i listerne, men  

 valgudvalget skal, så længe det er praktisk muligt, berigtige egentlige fejl,  

 som man måtte blive opmærksom på.
§ 5.  Anmeldelse af kandidatopstillinger til  

 flertalsvalg og kandidatlister til forholdstalsvalg skal være valgudvalget i  

 hænde inden udløbet af en fastsat frist.
Inden 7 hverdage, bortset fra  

 lørdag, efter udløbet af fristen skal valgudvalget bekendtgøre anmeldelserne,  

 herunder navnene på stillerne.
Der fastsættes ligeledes en frist for  

 anmeldelse af liste- og valgforbund.
Denne frist kan ikke være kortere end 2  

 hverdage, bortset fra lørdag, efter bekendtgørelsen af de anmeldte lister.
 Stk. 2.  Indsigelse mod anmeldelserne skal fremsættes  

 skriftligt over for valgudvalget inden udløbet af en herfor fastsat frist.
§ 6.  Alle valg er hemmelige og skriftlige.
De kan  

 enten foregå som brevstemmevalg eller som valgbordsvalg.
 Stk. 2.  Det kan besluttes, at der forud for valget  

 udsendes valgkort til vælgerne.
§ 7.  Valgudvalget afgør, om stemmesedler er gyldige.  

 En stemmeseddel er ugyldig, 1. når det ikke med sikkerhed fremgår, hvilken  

 enkeltperson eller kandidatliste den valgberettigede har villet give sin  

 stemme, 2. når beskaffenheden af stemmesedlen giver grund til  

 at antage, at den ikke er udleveret af valgudvalget, 3. når der på stemmesedlen findes skrevet, tegnet  

 eller anbragt noget, hvorved det findes forsætligt tilkendegivet, hvem den  

 stemmende er, eller det overhovedet ved en behandling, udover den af  

 afstemningen følgende, findes forsætligt af den valgberettigede at være givet  

 stemmesedlen et særpræg, og 4. når ved brevafstemning den returkuvert, der  

 indeholder stemmesedlen, ikke er den af valgudvalget fremsendte, eller den  

 indeholder andet end stemmesedler eller er givet et særpræg.
 Stk. 2.  Såfremt der ved forholdstalsvalg kan være tvivl  

 om, hvilken kandidat en valgberettiget har ønsket at give sin stemme inden  

 for en kandidatliste, betragtes stemmen som afgivet på listen, hvis det er  

 utvivlsomt, at den pågældende har ønsket at lægge sin stemme inden for denne.
 § 8.  Er der af en valggruppe inden for et valgområde  

 ikke opstillet flere kandidater, end der skal vælges, bortfalder  

 afstemningen.
Stk. 2.  Såfremt alle de opstillede kandidater er  

 opstillet på samme liste, og opstillingen ikke er sideordnet, bortfalder  

 afstemningen ligeledes.
De opstillede kandidater betragtes da som valgt i den  

 rækkefølge, de er opført.
De ikke-valgte er suppleanter i den anførte  

 rækkefølge.
 § 9.  Hvis det ved valgets opgørelse konstateres, at  

 der i et valgområde ikke er valgt det nødvendige antal af heltidsbeskæftigede  

 lærere og videnskabelige medarbejdere eller tekniske og administrative  

 medarbejdere, foranstalter valgudvalget umiddelbart efter valgets afholdelse  

 og inden dets offentliggørelse lodtrækning mellem gruppens ikke-valgte  

 valgberettigede i valgområdet om, hvem der skal indtræde i vedkommende  

 kollegiale organ, samt om hvem der skal være suppleanter, idet valgudvalget  

 træffer bestemmelse om antallet af disse.
 § 10.  Efter valgets afholdelse bekendtgør  

 valgudvalget resultatet heraf.
 § 11.  Valgudvalget drager omsorg for, at oplysninger  

 om de væsentligste forhold vedrørende valget opbevares, herunder oplysninger  

 om:
1. Antallet af indleverede kandidatanmeldelser, 2. navnene på de opstillede, 3. oplysning om liste- og valgforbund, 4. antallet af stemmesedler, der er tilvejebragt til  

 brug for valget, 5. antallet af gyldige stemmer, 6. antallet af ugyldige stemmer med anførelse af de  

 grunde, der førte til ugyldighed, og 7. valgets endelige opgørelse.
 Stk. 2.  Efter valgets afslutning overgiver valgudvalget  

 det materiale, der er nævnt i stk. 1, til rektor.
§ 12.  En valgberettiget, som ønsker at indgive klage  

 i anledning af et afholdt valg, skal inden 6 hverdage, bortset fra lørdag,  

 efter valgresultatets bekendtgørelse indgive klagen skriftligt til  

 valgudvalget.
Hvis dette ikke mener at kunne give klageren medhold, sender  

 det klagen til rektor med sine bemærkninger.
Hvis heller ikke rektor kan give  

 klageren medhold, indsendes sagen af denne til Undervisningsministeriet,  

 Direktoratet for de Videregående Uddannelser til afgørelse.
Stk. 2.  Hvis der gives en klager medhold, og denne  

 afgørelse direkte berører andre valgberettigede, skal disse underrettes om  

 afgørelsen og om, at de kan klage herover inden 6 hverdage, bortset fra  

 lørdag, efter afsendelsen af meddelelsen.
Uanset hvilken instans der har  

 truffet afgørelsen, skal klagen indsendes til valgudvalget, der skal drage  

 omsorg for, at den videresendes til den instans, der kan ændre den trufne  

 afgørelse.
§ 13.  Er ingen klage modtaget ved fristens udløb,  

 tilintetgøres stemmesedlerne.
Er klage modtaget, må stemmesedlerne ikke  

 tilintetgøres, før sagen er endeligt afgjort.
II.
Valggrupper og valgberettigelse, valgområder og valgmåder samt valgets  

 opgørelse.
a.
Valggrupper og valgberettigelse.
 § 14.  Der foretages en opdeling i 4 valggrupper:
 1. Lærere og videnskabelige medarbejdere med afsluttet  

 eksamen fra en højere uddannelsesinstitution eller tilsvarende uddannelse,  

 der af institutionen er ansat i heltidsstillinger.
2. Eksterne lektorer.
Deltidsbeskæftigede lærere og  

 videnskabelige medarbejdere i øvrigt med afsluttet eksamen fra en højere  

 uddannelsesinstitution eller tilsvarende uddannelse, for så vidt de er ansat  

 med mindst 100 timer pr. semester.
 3. Teknisk og administrativt personale, der af  

 institutionen er ansat med en aftalt ugentlig arbejdstid på mindst 15 timer.
 4. Studerende, der er indskrevet ved institutionen med  

 henblik på et samlet uddannelsesforløb.
§ 15.  Personer, der den første i den måned, hvori der  

 udskrives valg, og tillige på det tidspunkt, hvor valget afholdes, falder ind  

 under en af de i § 14 nævnte grupper, er stemmeberettigede og valgbare, hvis  

 de er optaget på valglisten.
De stemmeberettigede og valgbare betegnes  

 nedenfor som valgberettigede.
§ 16.  Til konsistorium og de råd, der er omtalt i  

 styrelseslovens §§ 11 og 12, kan der vælges repræsentanter for alle  

 valggrupper.
Opstilles der ingen repræsentanter for valggruppe 2, besættes  

 gruppens mandater af valggruppe 1, jf. § 17.
Stk. 2.  Til studienævn vælges repræsentanter for  

 valggruppe 1 og 2 under eet.
Herudover vælges repræsentanter for valggruppe  

 4.
 Stk. 3.  Til institutråd vælges repræsentanter for  

 valggruppe 2, 3 og 4 i overensstemmelse med de herom for de enkelte  

 institutter fastsatte bestemmelser.
§ 17.  Til konsistorium og de råd, der er nævnt i  

 styrelseslovens §§ 11 og 12, vælges repræsentanter for valggruppe 1 og 3 for  

 tre år ad gangen.
Dog vælges de repræsentanter for valggruppe 1, der  

 indtræder i valggruppe 2's mandater, jf. § 16, stk. 1, kun for eet år.  

 Repræsentanter for valggruppe 2 og 4 vælges for eet år ad gangen.
 Stk. 2.  Ved valg til institutråd vælges repræsentanter  

 for valggruppe 2, 3 og 4 for de i statutten fastsatte perioder.
 Stk. 3.  Ved valg til studienævn vælges repræsentanter  

 for valggruppe 1, 2 og 4 for eet år ad gangen.
§ 18.  Valgberettigelse kan kun gøres gældende inden  

 for een valggruppe.
Personer, der opfylder betingelserne for at indgå i flere  

 valggrupper, må inden for en frist og på en måde, der fastsættes af  

 valgudvalget, meddele, inden for hvilken gruppe de vil udøve deres  

 valgberettigelse.
Afgives sådan meddelelse ikke, træffer valgudvalget  

 afgørelse.
b.
Valgområder.
 § 19.  Ved et valgområde forstås et område, inden for  

 hvilket de valgberettigede i hver valggruppe vælger deres repræsentanter til  

 et kollegialt organ.
 § 20.  Medmindre anden beslutning tages, jf. stk. 2,  

 er valgområderne de i statutten eller de i henhold til denne fastlagte  

 områder for de kollegiale organer.
 Stk. 2.  Repræsentanterne for de enkelte valggrupper i  

 konsistorium og de i styrelseslovens §§ 11 og 12 nævnte råd kan for deres  

 område, herunder for studienævn og institutråd, for det enkelte valg træffe  

 beslutning om, at valgområdet skal opdeles i mindre valgområder  

 (repræsentationsområder). Beslutningen træffes på et møde, hvortil alle  

 repræsentanter for valggruppen i det pågældende organ er indkaldt.
Stk. 3.  Beslutningen meddeles på et lovligt indvarslet  

 møde i vedkommende organ inden en herfor fastsat frist, som skal ligge mindst  

 60 dage forud for valgets afholdelse.
Valgudvalget skal umiddelbart herefter  

 underrettes om beslutningen og skal drage omsorg for, at den offentliggøres  

 senest 50 dage forud for valgets afholdelse.
§ 21.  Er der i henhold til § 20 truffet beslutning om  

 opdeling af valgområdet i flere mindre områder, kan beslutningen kræves  

 ændret af en af repræsentanterne eller et antal valgberettigede svarende til  

 en fjerdedel af antallet af valgberettigede for hvert mandat.
Valget skal i  

 så fald afholdes uden opdeling i repræsentationsområder og som  

 forholdstalsvalg, jf. §§ 23 og 24.
 Stk. 2.  Krav i henhold til stk. 1 skal senest 30 dage  

 før valgets afholdelse indgives skriftligt til rektor eller efter dennes  

 bemyndigelse til valgudvalget af enten en af repræsentanterne eller af 5  

 valgberettigede ledsaget af personlige underskrifter fra det fornødne antal  

 personer.
§ 22.  Valgberettigelse til et kollegialt organ kan  

 kun gøres gældende inden for eet valgområde.
Personer, der opfylder  

 betingelserne for at udøve valgberettigelse inden for flere områder, må inden  

 for den frist og på den måde, der er nævnt i § 18, meddele valgudvalget, hvor  

 de vil udøve valgretten.
Afgives sådan meddelelse ikke, træffer valgudvalget  

 afgørelse.
c.
Valgmåder.
§ 23.  Valg til konsistorium foregår altid som  

 forholdstalsvalg.
Til de øvrige organer foregår valget ligeledes som  

 forholdstalsvalg; dog kan repræsentanterne for de enkelte valggrupper i de i  

 styrelseslovens §§ 11 og 12 nævnte råd for deres område, herunder studienævn  

 og institutråd, træffe beslutning om, at valget skal afholdes som  

 flertalsvalg mellem enkeltpersoner med personlige suppleanter.
 Stk. 2.  Bestemmelserne i § 20, stk. 3, finder  

 tilsvarende anvendelse på beslutninger om afholdelse af flertalsvalg.
§ 24.  Uanset om der i henhold til § 23 er truffet  

 beslutning om afholdelse af flertalsvalg, afholdes valget som  

 forholdstalsvalg, hvis krav herom fremsættes af een af repræsentanterne, jf.  

 § 23, stk. 1, eller et antal valgberettigede svarende til en fjerdedel af  

 antallet af valgberettigede for hvert mandat.
Bestemmelsen i § 21, stk. 2,  

 finder tilsvarende anvendelse.
§ 25.  Den, der ønsker at opstille ved flertalsvalg,  

 skal meddele dette til valgudvalget tillige med navnet på mindst een  

 suppleant inden for en af valgudvalget fastsat frist.
Opstilles flere  

 suppleanter, skal deres rækkefølge angives.
Stk. 2.  Anmeldelserne skal foreligge skriftligt og skal  

 være underskrevet af såvel kandidater som suppleant(er), som herved med  

 bindende virkning erklærer sig villige til at modtage valg.
Anmeldelser skal  

 ligeledes være bindende underskrevet af et af konsistorium nærmere fastsat  

 antal stillere blandt de øvrige valgberettigede inden for valggruppen og  

 valgområdet.
Ingen kan være stiller for mere end een kandidat ved valg til  

 samme kollegiale organ.
 Stk. 3.  Kandidaterne kan til valgudvalget anmelde et  

 fagligt eller andet tilhørsforhold, der anføres på stemmesedlen.
 Stk. 4.  Ingen kan opstille både som kandidat og  

 suppleant ved valg til samme kollegiale organ.
§ 26.  Ved forholdstalsvalg skal kandidatlister  

 indgives til valgudvalget underskrevet af kandidaterne, som herved med  

 bindende virkning erklærer sig villige til at modtage valg.
Anmeldelserne  

 skal ligeledes være bindende underskrevet af et af konsistorium fastsat antal  

 stillere blandt de valgberettigede inden for valggruppen og valgområdet.  

 Ingen kan være stiller for mere end een kandidatliste ved valg til samme  

 kollegiale organ.
En kandidat kan være stiller for den liste, hvorpå han selv  

 er opstillet.
Stk. 2.  En liste kan indeholde færre navne end det  

 antal kandidater, der skal vælges, men bør dog så vidt muligt omfatte mere  

 end een kandidat, og det bør i det hele tilstræbes, at der er så mange  

 opstillet på en liste, at listen selv kan stille suppleanter, således at  

 antallet af suppleringsvalg, jf. § 34, begrænses mest muligt.
En liste kan  

 ikke indeholde flere navne end det dobbelte af det antal, der skal vælges.  

 Der kan dog altid opstilles indtil 10 kandidater.
 Stk. 3.  Ingen kandidat kan være opstillet på mere end  

 een liste til samme kollegiale organ.
 Stk. 4.  Såfremt det ikke direkte af listen fremgår, at  

 kandidaterne er opstillet sideordnet, betragtes de som opstillet i den  

 rækkefølge, hvori de er opført på listen.
§ 27.  Ved forholdstalsvalg kan der indgås  

 listeforbund mellem lister og valgforbund mellem lister og listeforbund og  

 mellem listeforbund.
Indgåelse af liste- og valgforbund forudsætter, at alle  

 de af listerne omfattede kandidater over for valgudvalget skriftligt har  

 tiltrådt dette.
d.
Valgets opgørelse.
§ 28.  Flertalsvalg mellem enkeltpersoner, jf. § 25,  

 opgøres således, at de kandidater, der har opnået højst stemmetal, erklæres  

 for valgte efter faldende stemmetal, indtil det antal kandidater, der skal  

 vælges, er fundet.
Såfremt to eller flere kandidater har opnået samme  

 stemmetal, og ikke begge eller alle kan erklæres for valgte, foretager  

 valgudvalgets formand i et udvalgsmøde lodtrækning mellem disse kandidater.
§ 29.  Forholdstalsvalg mellem lister opgøres således,  

 at det først bestemmes, hvor mange mandater der er tilfaldet hver  

 kandidatliste.
Har valgforbund eller listeforbund, der ikke er led i  

 valgforbund, været anmeldt, sammenlægges stemmetallene for de kandidatlister,  

 imellem hvilke valgforbund, henholdsvis listeforbund er indgået.
Det for hver  

 kandidatliste, valgforbund eller listeforbund afgivne stemmetal deles med 1,  

 2, 3, 4, 5 osv., indtil hvert stemmetal er delt så mange gange, som svarer  

 til det antal mandater, der i det højeste kan tænkes at tilfalde vedkommende  

 kandidatliste, valgforbund eller listeforbund.
Den største af de således  

 fremkomne kvotienter giver den liste eller det valgforbund eller  

 listeforbund, den er tilfaldet, ret til det første mandat, den næststørste  

 kvotient giver den liste eller det valgforbund (listeforbund), den er  

 tilfaldet, ret til mandat nr. to og så fremdeles, indtil det antal mandater,  

 der skal besættes, er fordelt mellem de forskellige kandidatlister og  

 valgforbund (listeforbund). Har flere opnået samme kvotient og kan ikke alle  

 opnå valg, fordeles det eller de resterende mandater ved lodtrækning.  

 Lodtrækningen foretages af valgudvalgets formand i et udvalgsmøde.
 Stk. 2.  Fordelingen af de mandater, som er tilfaldet et  

 valgforbunds kandidatlister og listeforbund, eller som er tilfaldet et  

 listeforbunds kandidatlister, sker efter samme regler som anført i stk. 1.
§ 30.  Ved opgørelse af, hvilke af en listes  

 kandidater der kan anses for valgte, sondres mellem listestemmer og  

 personlige stemmer.
Har vælgeren alene sat kryds ud for navnet på en kandidat  

 eller såvel ud for navnet på en kandidat som ud for listebetegnelsen for den  

 liste, denne tilhører, anses stemmeafgivelsen for personlig.
 § 31.  Såfremt det ikke af listen fremgår, at  

 kandidaterne er opstillet sideordnet, foretages opgørelsen af, hvem der er  

 valgt på listen således:
Antallet af personlige stemmer inden for hver liste sammenlægges med  

 antallet af listestemmer, og summen divideres med et tal, der er een højere  

 end det antal mandater, der er tilfaldet listen.
Det fremkomne tal forhøjes  

 til det nærmeste hele tal, og dette betegnes som fordelingstallet for den  

 pågældende liste.
Til det antal personlige stemmer, som er opnået af den som nr. et på  

 listen opførte kandidat, lægges herefter et så stort antal af listestemmerne,  

 at fordelingstallet nås.
De listestemmer, der bliver tilovers, lægges derpå  

 til de personlige stemmer, som nr. to på kandidatlisten har opnået, indtil  

 fordelingstallet nås, og på tilsvarende måde forholdes for de øvrige  

 kandidaters vedkommende i den rækkefølge, hvori deres navne er opført på  

 listen.
Når alle listestemmer på denne måde er fordelt på listens kandidater,  

 erklæres de kandidater, der har opnået fordelingstallet eller som ved  

 personlige stemmer har opnået et antal, der er lig med eller større end  

 fordelingstallet, for valgte i den rækkefølge, hvori de er opført på listen.
Stk. 2.  Opnås det ikke på denne måde at få udpeget alle  

 de medlemmer, der skal vælges, erklæres i rækkefølge efter størrelsen af de  

 opnåede stemmetal (personlige stemmer og listestemmer tilsammen) så mange af  

 listens øvrige kandidater for valgte, som endnu skal vælges for listen.
Har  

 to kandidater opnået samme stemmetal og kan kun een opnå valg, erklæres den  

 kandidat, der står først på listen, for valgt.
 Stk. 3.  De på en kandidatliste opførte kandidater, der  

 ikke har opnået valg, betragtes som suppleanter for de valgte af samme liste  

 i rækkefølge efter reglerne i stk. 2. Er kandidatlisten udtømt, tages  

 suppleanter fra eventuelle listeforbund, men ikke valgforbund, efter  

 tilsvarende regler som fastsat i stk. 2 eller, hvis vedkommende liste har  

 sideordnet opstilling, efter reglerne i § 32.
 § 32.  Er en kandidatliste anmeldt med sideordnet  

 opstilling, foretages opgørelsen af, hvem der er valgt, kun på grundlag af  

 opnåede personlige stemmer.
 Stk. 2.  Har to eller flere kandidater fået lige mange  

 stemmer, og kan de ikke begge eller alle opnå valg, afgøres rækkefølgen for  

 de pågældende ved lodtrækning, som foretages af valgudvalgets formand i et  

 udvalgsmøde.
Stk. 3.  Efter at kandidaternes indbyrdes rækkefølge  

 således er fastslået, anses kandidaterne for valgt i det antal, som listen  

 ifølge § 29 er berettiget til.
De ikke-valgte kandidater anses som  

 suppleanter efter samme opgørelsesmetode.
Er kandidatlisten udtømt, udtages  

 suppleanter efter reglen i § 31, stk. 3, sidste pkt.
§ 33.  Skal der for en kandidatliste vælges flere  

 medlemmer end det antal kandidater, der findes opført på listen, overføres  

 det eller de overskydende mandater til den kandidatliste, med hvilken den  

 udtømte liste evt. har anmeldt listeforbund.
Hvis den udtømte liste står i  

 listeforbund med flere kandidatlister, tilfalder overskydende mandater de  

 øvrige lister efter reglerne i § 29. Såfremt den udtømte kandidatliste ikke  

 står i listeforbund med andre lister, overføres overskydende mandater efter  

 tilsvarende regler til den eller de kandidatlister eller listeforbund, med  

 hvilke kandidatlisten evt. står i valgforbund.
Såfremt der er tilfaldet et  

 listeforbund flere mandater end det antal kandidater, der findes opført på de  

 til listeforbundet hørende kandidatlister, overføres det eller de  

 overskydende mandater til de listeforbund eller, de kandidatlister, med  

 hvilke det udtømte listeforbund evt. står i valgforbund, efter tilsvarende  

 regler.
Såfremt en kandidatliste, et listeforbund eller valgforbund er udtømt  

 efter ovenstående regler, overføres mandaterne til den af de øvrige  

 kandidatlister, listeforbund eller valgforbund, der har nærmest krav herpå  

 efter § 29.
III.
Suppleringsvalg.
§ 34.  Indtræder der under valgperioden vakance i et  

 kollegialt organ, og er der ikke ved det ordinære valg valgt eller udpeget et  

 tilstrækkeligt antal suppleanter til, at vedkommende kollegiale organ kan  

 være fuldtalligt, udskrives der suppleringsvalg.
Indberetning om vakance, der  

 kræver udskrivning af suppleringsvalg, skal straks indgives til rektor, der  

 drager omsorg for at valget udskrives.
 Stk. 2.  Valget kan udskrives på grundlag af den for  

 sidste ordinære valg udarbejdede valgliste, suppleret med valgberettigede,  

 der inden for en nærmere fastsat frist begærer sig optaget på listen.
 Stk. 3.  Valgområdet og valgmåden er som ved det  

 ordinære valg.
 Stk. 4.  Bekendtgørelsens bestemmelser finder i øvrigt  

 tilsvarende anvendelse.
IV.
Ikrafttræden, m.v.
 § 35.  Direktoratet for de Videregående Uddannelser  

 kan i særlige tilfælde godkende fravigelser fra bekendtgørelsen i det omfang,  

 bestemmelserne ikke er fastsat i styrelsesloven.
 Stk. 2.  Afgørelser truffet af Direktoratet for de  

 Videregående Uddannelser vedrørende denne bekendtgørelse kan ikke indbringes  

 for højere administrativ myndighed.
 § 36.  Denne bekendtgørelse træder i kraft den 1. maj  

 1987.
 Stk. 2.  Bekendtgørelse nr. 413 af 18. august 1978 om  

 regler for valg til de styrende organer ved højere uddannelsesinstitutioner  

 ophæves.
