 Vi Christian den Tiende, af Guds Naade Konge til Danmark  

 og Island, de Venders og Goters, Hertug til Slesvig, Holsten, Stormarn,  

 Ditmarsken, Lauenborg og Oldenborg, Gøre vitterligt: I Henhold til Artikel 38  

 i London-Konventionen af 31. Maj 1929 om Sikkerhed for Menneskeliv paa Søen  

 og i Medfør af § 6, 1. Stykke i Lov om Forholdsregler til Skibsfartens  

 Betryggelse af 29. Marts 1920 med senere Ændringer anordnes herved følgende:
 Føreren af ethvert Skib skal, naar der rapporteres drivende Is, som er  

 farlig for Skibet, paa eller i Nærheden af hans Kurs, om Natten gaa med  

 moderat Fart eller ændre sin Kurs saaledes, at Skibet gaar godt klar af det  

 farlige Omraade.
 Denne Anordning træder i Kraft den 1. Januar 1933.
 Hvorefter alle vedkommende sig have at rette.
 Givet paa Amalienborg, den 17. December  

 1932.
 Under Vor Kongelige Haand og Segl.
 I Kongens Navn:
Frederik, Kronprins.
(L.S.) Th.
Stauning.
