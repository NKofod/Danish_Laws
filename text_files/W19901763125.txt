 Ansøgnig om overførsel af bevilling til bevillingshavers søn, der  

 havde deltaget i virksomheden i 7 år.
Bevillingen blev ikke imødekommet De har ved brev af 24. maj 1990 - modtaget i ministeriet den 28. juni 1990  

 gennem Storkøbenahvns Hyrevognsnævn-ansøgt om overførsel af Deres faders  

 hyrekørselsbevilling nr. 1-0054 i henhold til hyrekørselslovens § 3, stk. 3.
 De har i Deres ovennævnte brev oplyst, at De fra november 1966 til 1973  

 deltog aktivt i Deres faders hyrekørselsvirksomhed, hvorefter De fik egen  

 bevilling, som De udnyttede indtil 1979. Endvidere fremgår det af Deres brev,  

 at de efter 1979 har fungeret som afløser i forskellige  

 hyrekørselsvirksomheder.
 Storkøbenhavns Hyrevognsnævn har ved fremsendelsen meddelt, at man ikke  

 derfra kan anbefale, at Deres ansøgning om bevillingsoverførsel imødekommes.
 Ministeriet skal i denne anledning meddele, at en bevilling som hovedregel  

 ikke kan overføres til andre, jf. hyrekørselslovens § 3, stk. 3. Ministeriet  

 kan dog under særlige omstændigheder gøre undtagelse herfra.
I bemærkningerne til forslaget til hyrekørselslov er det fremhævet, at der  

 kun i særlige tilfælde bør gøres undtagelse fra hovedreglen om bevillingers  

 uoverdragelighed.
Sådanne særlige omstændigheder foreligger ifølge  

 bemærkningerne f.eks. når en bevillingshavers ægtefælle har deltaget i  

 hyrekørselsvirksomheden og bevillingshaveren dør eller ægteskabet af andre  

 årsager er ophørt.
I så fald vil bevillingen kunne tillades overført.
Ved ministeriets afgørelse om tilladelse til bevillingsoverførsel skal  

 gives, lægges vægt på det tidsrum, personen hvortil bevillingen søges  

 overført, har deltaget i hyrekørselsvirksomheden.
Dette gælder såvel for  

 bevillingshaverens ægtefælle og dennes børn (livsarvinger).
I Deres tilfælde foreligger der ikke sådanne særlige omstændigheder, der  

 tilsiger, at Deres faders hyrekørselsbevilling kan tillades overført til Dem,  

 hvorfor Deres ansøgning om bevillingsoverførsel desværre ikke kan  

 imødekommes.
Efter ministeriets praksis kræves der for livsarvinger som  

 hovedregel mindst 10 års deltagelse i hyrekørselsvirksomheden.
 Ministeriet må derfor henvise Dem til at ansøge om bevilling efter de  

 almindelige regler herom i hyrekørselslovgivningen.
 Storkøbenhavns Hyrevognsnævn har modtaget kopi af nærværende brev.
