Vejledning til bekendtgørelse om  

 ændring af bekendtgørelse om overgangsydelse Direktoratet har i bekendtgørelse nr. 279 af 18. april 2000  

 ændret bekendtgørelse nr. 307 af 19. maj 1999 om  

 overgangsydelse.
Til brug herfor har direktoratet udarbejdet denne  

 vejledning.
Til § 21 Ferie med feriegodtgørelse eller løn skal  

 medføre fradrag i overgangsydelsen.
Udbetalt feriegodtgørelse  

 eller ferie med løn kan ikke opgøres inden for det fradragsfri  

 beløb, jf. § 15.
Ferie med løn - § 21, stk. 1 Hvis medlemmet i forbindelse med ansættelse afholder  

 ferie med løn, skal der ske fradrag for antallet af løntimer.  

 Det betyder, at et medlem, der afholder ferie med løn, kan få  

 udbetalt overgangsydelse for de resterende timer.
Dog finder  

 mindsteudbetalingsreglen også anvendelse i den situation.
Ferie med feriegodtgørelse - § 21,  

 stk. 2 Fradraget for ferie med feriegodtgørelse sker ved,  

 at der for hver feriedag fratrækkes 1/5 af overgangsydelsen for en uge.  

 Da ferie i henhold til ferielovens regler optjenes til afholdelse i en  

 6-dages uge, skal antallet af optjente feriedage ganges med 5/6. Afrunding  

 sker efter de almindelige afrundingsregler.
 Eksempel:
Medlemmet har før overgangen optjent 13 dages ferie med  

 feriegodtgørelse til afholdelse i en 6 dages uge.
Efter omregning og  

 afrunding foretages fradrag for 11 dage.
 Fradraget for feriegodtgørelse skal foretages  

 på det tidspunkt, hvor ferien holdes.
Ret til at få suppleret op - § 21, stk.3 Hvis feriegodtgørelsens bruttobeløb er  

 mindre end overgangsydelsen, kan der suppleres med overgangsydelse.
Det  

 betyder, at medlemmet sammenlagt får udbetalt et beløb, som  

 svarer til medlemmets sædvanlige overgangsydelse.
Særlig regel for overgangsydelsesmodtagere, der er  

 i arbejde og holder ferie med feriegodtgørelse - § 21,  

 stk. 4 Efter hovedreglen i stk. 2, skal der ske fradrag for  

 ferie med feriegodtgørelse dag for dag.
For medlemmer, der arbejder i overgangsydelsesperioden og  

 har optjent feriegodtgørelse, kan hovedreglen betyde en samlet  

 indtægtsnedgang i ferieperioden.
For at afbøde den konsekvens  

 kan medlemmets feriegodtgørelse pr. dag blive omregnet til timer.  

 Medlemmet har herefter ret til overgangsydelse den pågældende dag  

 med fradrag for de omregnede timer.
Mindsteudbetalingsreglen finder dog  

 anvendelse i den situation.
For at være omfattet af bestemmelsen skal medlemmet  

 holde ferie i et ansættelsesforhold.
Medlemmet skal dokumentere  

 ansættelsesforholdet, f.eks. med en erklæring fra arbejdsgiveren.  

 Der kan dog godt være tale om en løsere tilknytning, vikaraftale  

 mv, når ansættelsen blot kan dokumenteres.
A-kassen skal omregne feriegodtgørelsen pr. dag med  

 medlemmets timeløn i ansættelsesforholdet, og det er medlemmet,  

 der skal dokumentere timelønnens størrelse.
Det er medlemmets  

 normale timeløn i det ansættelsesforhold, ferien holdes i, der  

 skal anvendes.
Det timetal, der kommer frem ved omregningen, svarer dermed  

 ikke til medlemmets normale beskæftigelsesgrad i  

 ansættelsesforholdet.
 Eksempel på omregning.
1. Et fuldtidsforsikret medlemmet holder ferie fra en halvtidsstilling  

 og har optjent feriegodtgørelse i 5 uger med 420 kr. pr. dag.  

 Medlemmet har en timeløn på 105 kr.
Medlemmet har ret til  

 overgangsydelse for 3,4 timer pr. dag, idet feriegodtgørelsen omregnet  

 svarer til 4 timer om dagen ( 420 : 105 = 4).
 Hvis samme medlem i stedet har feriegodtgørelse på 960  

 kr. pr dag, vil medlemmet ikke have ret til overgangsydelse samtidig, idet  

 feriegodtgørelsen pr. dag omregnet med medlemmets timeløn  

 udgør et timetal på mere end 7,4 timer om dagen (960: 105 = 9,1)  

 .Medlemmet skal dermed have fradrag efter hovedreglen i stk. 2.
2. Et deltidsforsikret medlem holder ferie i et  

 ansættelsesforhold og har feriegodtgørelse på 315 kr. om  

 dagen.
Medlemmet har en timeløn på 105 kr.
Medlemmet vil have  

 ret til overgangsydelse svarende til forholdet mellem 3 timer og 2/3 af fuld  

 sædvanlig arbejdstid (315:105 = 3).
