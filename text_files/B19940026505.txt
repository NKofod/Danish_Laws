 I medfør af § 4, stk. 2, i lov om erhvervsuddannelser, jf.  

 lovbekendtgørelse nr. 789 af 28. september 1993, fastsættes:
Uddannelsen § 1.  Uddannelsens formål er, at elever gennem  

 skoleundervisning og praktikuddannelse opnår kompetence som værktøjsmager med  

 et af følgende specialer:
 Stk. 2.  Eleven vælger speciale ved indgåelse af  

 uddannelsesaftale med en virksomhed, der er godkendt som praktikvirksomhed  

 inden for det pågældende speciale.
 § 2.  Det faglige udvalg for uddannelsen, jf. § 37 i  

 erhvervsuddannelsesloven, er Det faglige udvalg for Maskiner og Værktøj.
 § 3.  For uddannelsen gælder bekendtgørelse om  

 erhvervsuddannelser (hovedbekendtgørelsen), bekendtgørelse om 1. skoleperiode  

 og bekendtgørelse om eksamensordning for erhvervsuddannelser  

 (eksamensbekendtgørelsen) samt de regler, som Undervisningsministeriet i  

 øvrigt fastsætter i medfør af erhvervsuddannelseslovens § 4, stk. 1.
 Uddannelsens varighed og struktur m.v.
 § 4.  Uddannelsen varer 4 år.
Stk. 2.  Elever, der indleder uddannelsen på skole,  

 begynder med 1. skoleperiode på 20 uger efterfulgt af 2. skoleperiode på  

 ligeledes 20 uger.
For elever, der er fyldt 18 år, kan praktikuddannelse  

 træde i stedet for 1. skoleperiode.
 Stk. 3.  For elever, der indleder uddannelsen i  

 praktikvirksomheden, træder praktikuddannelse i stedet for 1. skoleperiode.
§ 5.  Personer over 25 år kan indgå uddannelsesaftale  

 med afkortning af uddannelsestiden med normalt indtil 2/3 af den tid, den  

 pågældende forud for indgåelse af uddannelsesaftalen har gennemgået relevant  

 uddannelse eller har været beskæftiget med arbejde, som generelt er  

 sammenfaldende med det, som er fastsat for praktikuddannelsen i uddannelsen  

 med det valgte speciale, jf. bilag 1. Det faglige udvalg træffer afgørelse  

 efter indhentning af udtalelse fra skolen, jf. stk. 3. Uddannelsestiden skal  

 mindst udgøre længden af det afsluttende skoleophold.
Kursus i henhold til  

 erhvervsuddannelseslovens § 16 kan være omfattet af uddannelsesaftalen, jf.  

 lovens § 48, stk. 2.
 Stk. 2.  Udvalget kan i særlige tilfælde dispensere fra  

 alderskravet eller beskæftigelseskravet efter samråd med praktikvirksomheden.
 Stk. 3.  Det er en forudsætning, at eleven efter skolens  

 vurdering, vil kunne gennemføre skoleundervisningen, eventuelt efter § 6,  

 stk. 2, inden for den fastsatte uddannelsestid, eventuelt efter fritagelse  

 for dele af undervisningen, jf. § 7.
 Stk. 4.  Afgørelser efter denne paragraf, efter § 6,  

 stk. 2, og § 7, stk. 3, skal så vidt muligt træffes inden indgåelsen af  

 uddannelsesaftalen.
§ 6.  Skoleundervisningen varer inklusiv 1.  

 skoleperiode 75 uger.
Skoleundervisningen veksler med praktikuddannelse som  

 vist i figuren og som anført nedenfor, jf. dog stk. 2:
Stk. 2.  For elever med uddannelsesaftale efter § 5 kan  

 skolen efter samråd med det faglige udvalg tilrettelægge et særligt  

 uddannelsesforløb bestående af perioder med henholdsvis skoleundervisning og  

 praktikuddannelse.
Den samlede varighed af skoleundervisningen, inklusive  

 eventuelt kursus efter erhvervsuddannelseslovens § 16, må ikke overstige  

 varigheden af den skoleundervisning, som er anført i stk. 1. Det faglige  

 udvalg skal godkende fastsættelsen af praktikperioder.
 Stk. 3.  Uddannelsen afsluttes med eksamen  

 (svendeprøve), der gennemføres i forbindelse med den sidste skoleperiode.
Fritagelse for dele af uddannelsen § 7.  Elever, der har gennemført 2. henholdsvis 3.  

 skoleperiode i følgende uddannelser, er fritaget for 2. henholdsvis 3.  

 skoleperiode i værktøjsmageruddannelsen:
 Stk. 2.  Elever, der har gennemført 2. skoleperiode i  

 kølemontøruddannelsen, er fritaget for 2. skoleperiode i  

 værktøjsmageruddannelsen.
 Stk. 3.  Elever kan af skolen fritages for dele af  

 undervisningen på baggrund af beskæftigelse eller anden uddannelse, jf. bilag  

 1.
 Stk. 4.  Elever kan i øvrigt fritages for dele af  

 uddannelsen efter hovedbekendtgørelsen.
 Uddannelsens mål m.v.
§ 8.  Den uddannede værktøjsmager skal kunne udføre  

 alle arbejdsprocesser, der forekommer inden for det arbejdsområde, som  

 specialet retter sig imod, under iagttagelse af gældende miljø- og  

 sikkerhedsbestemmelser.
Endvidere skal den uddannede værktøjsmager kunne:
Skoleundervisningen § 9.  Undervisningen på skole skal på en  

 helhedsorienteret måde omfatte både praktisk og teoretisk undervisning med  

 henblik på at give eleven fornødne generelle og specielle kvalifikationer,  

 herunder at give eleven forudsætninger for at varetage de funktioner,  

 uddannelsen tager sigte på.
Undervisningen skal samtidig give forudsætninger  

 for udbygning af kvalifikationerne ved efter- og videreuddannelse og bidrage  

 til elevens personlige udvikling og forståelse af samfundet og dets  

 udvikling.
 § 10.  Skoleundervisningen efter 1. skoleperiode  

 omfatter grundfag, områdefag, specialefag og valgfag med følgende fordeling  

 på skoleperioder og vejledende uddannelsestid i uger:
 Stk. 2.  Mål og øvrige rammer for undervisningens  

 indhold samt vejledende uddannelsestid for de enkelte grundfag og valgfag  

 følger reglerne for disse fag.
Stk. 3.  Hvis uddannelsesforløbet er fastsat efter § 6,  

 stk. 2, tilrettelægger skolen undervisningen efter elevens forudsætninger og  

 behov, idet den vejledende uddannelsestid ifølge stk. 1 for de enkelte  

 undervisningsfag og den fastsatte fordeling af undervisningen på  

 skoleperioder fraviges i fornødent omfang under respekt af de angivne mål for  

 undervisningen.
Undervisningen skal omfatte valgfag.
 Stk. 4.  Skolen fastsætter, inden for rammerne i §§  

 11-15 i overensstemmelse med hovedbekendtgørelsen det nærmere indhold af  

 undervisningen.
2. Skoleperiode § 11.  Undervisningen i 2. skoleperiode har til  

 formål, at eleven opnår Stk. 2.  Undervisningen i områdefag (deljob) i 2.  

 skoleperiode har følgende mål og øvrige rammer for indholdet:
Termisk sammenføjning af konstruktionsdele.
Arbejdet skal fremstå uden  

 synlige fejl.
Følgende arbejdsdiscipliner indgår med de nævnte niveaukrav:
 Eleven skal kunne svejse ovenned og vælge elektroder efter  

 svejsediscipliner og materialer.
 Eleven skal kunne sammensvejse rør og tyndpladekonstruktioner.
 Eleven skal kunne udføre hårdlodning i stål- og kobbermaterialer.
 Montage med bolt- og stiftforbindelser, vurdering af slitage på  

 maskinelementer, herunder lejer/lejehuse, samt anvendelsen af smøring.  

 Følgende arbejdsdiscipliner indgår med de nævnte niveaukrav:
 Eleven skal kunne foretage montage med bolt- og stiftforbindelser,  

 herunder sikre disse i henhold til opgavespecifikation.
 Eleven vurderer slitage af maskinelementer, herunder lejer og lejehuse.  

 Eleven kan vælge korrekt smøremiddel under hensyn til maskinelementernes  

 anvendelse.
Afbildning i retvinklet projektion og isometri.
Eleven skal kunne  

 fremstille fagtegninger i henhold til DS/ISO, indeholdende målsætning, snit,  

 måleforhold og tolerancer.
Eleven skal opnå kendskab til isometrisk tegning.
 Fremstilling af mindre komplekse emner på spåntagende værktøjsmaskiner.  

 Følgende arbejdsdiscipliner indgår med de nævnte niveaukrav:
Eleven skal kunne langs- og plandreje, udbore og gevindskære i  

 stålmaterialer.
Emner fremstilles efter arbejdstegning i overensstemmelse med  

 DS/ISO arbejdsgrad IT 8.
Eleven skal kunne udføre plan- og sporfræsning i stålmaterialer.
Emner  

 fremstilles efter arbejdstegning i overensstemmelse med DS/ISO arbejdsgrad IT  

 8.
Eleven skal kunne fremstille huller ved boring og rivning.
Emner  

 fremstilles efter arbejdstegning.
 Eleven skal kunne slibe drejestål og bor, der modsvarer kravene til de  

 praktiske opgaver.
 Eleven skal kunne anvende gængse håndværktøjer ved emnefremstilling og  

 montage samt formgive emner ved bukning.
Opbygning af enkle pneumatiske styresystemer.
Følgende arbejdsdiscipliner  

 indgår med de nævnte niveaukrav:
Eleven skal kunne redegøre for forskellige typer kompressorers opbygning  

 og virkemåde.
Eleven skal kunne redegøre for luftbehandlingens betydning,  

 herunder filtrering, vandudskilning samt tågesmøring.
 Eleven skal ud fra diagrammer kunne udvælge og sammenbygge komponenter til  

 enkle styresystemer.
Opmåling af emner med mekanisk måleværktøj.
Følgende arbejdsdiscipliner  

 indgår med de nævnte niveaukrav:
Eleven skal kunne opmåle emner ved brug af skydelære,  

 mikrometermåleværktøj samt måleur.
Eleven skal vurdere de opmålte resultater  

 i relation til tegningsmål.
 Eleven skal kunne overføre mål fra arbejdstegninger til emne.
3. Skoleperiode § 12.  Undervisningen i 3. skoleperiode har til  

 formål, at eleven Stk. 2.  Undervisningen i områdefag (deljob) i 3.  

 skoleperiode har følgende mål og øvrige rammer for indholdet:
Afbildning i retvinklet projektion og isometri samt anvendelse af  

 geometriske tolerancer.
Eleven skal kunne fremstille fagtegninger i henhold  

 til DS/ISO, indeholdende målsætning, geometriske tolerancer, snit- og  

 hjælpebilleder samt videreudvikle sit kendskab til isometrisk tegning.
Fremstilling af emner på spåntagende værktøjsmaskiner.
Følgende  

 arbejdsdiscipliner indgår med de nævnte niveaukrav:
Eleven udfører langs- og plandrejning, konusdrejning, gevindskæring,  

 stikning og afstikning.
Emner fremstilles efter arbejdstegning og i henhold  

 til DS/ISO standard IT 7, tolerancer og overfladeruheder.
Eleven udfører plan- og sporfræsning, delingsfræsning, koordinatboring,  

 rundbordsarbejde, stikning.
Emner fremstilles efter arbejdstegning i  

 overensstemmelse med DS/ISO arbejdsgrad IT 8.
 Eleven skal kunne udføre plan- og rundslibning i henhold til DS/ISO.
Opbygning af pneumatiske styresystemer.
Følgende arbejdsdiscipliner indgår  

 med de nævnte niveaukrav:
 Eleven fremstiller enkle arbejdsdiagrammer i henhold til DS 106.3. Eleven  

 skal ud fra givne arbejdscykler opstille funktionsdiagrammer indeholdende  

 ventil- og signalbetegnelser til anvendelse ved fejlfindingsprocedure.
Eleven skal kunne udvælge, opstille og forbinde komponenter ud fra  

 arbejdsdiagrammer til styresystemer, indeholdende tidsstyringer, samt metoder  

 til fjernelse af spærrende impulser.
De færdige styresystemer skal være  

 funktionsdygtige.
 Eleven skal på et styresystem ved hjælp af funktionsdiagram kunne finde og  

 rette fejl.
 Eleven skal kunne sammenbygge logikkomponenter til enkle pneumatiske  

 funktioner ud fra en boolsk ligning.
Justering af almindeligt forekommende måleværktøjer, herunder vurdering  

 af slitage på tolerancedorne og gafler.
Ruhedsmålinger af overflader.  

 Følgende arbejdsdiscipliner indgår med de nævnte niveaukrav:
 Eleven foretager opmåling og justering af almindeligt forekommende  

 måleværktøjer og vurderer måleværktøjets kondition ud fra tolerancetabeller.
 Eleven skal med sinuslineal foretage vinkelmåling af emner.
 Eleven skal kunne sammenspænde måleklodser til brug for opmåling og  

 justeringsopgaver, samt kontrollere og vurdere mikrometerskruers måleflader  

 ved hjælp af planglas.
 Eleven skal ved hjælp af sammenligningslære og automatisk ruhedsmåler  

 vurdere og bedømme en overflades ruheder.
 4. Skoleperiode.
 § 13.  Undervisningen i 4. skoleperiode har til  

 formål, at eleven:
 Stk. 2.  Undervisningen i områdefag (deljob) i 4.  

 skoleperiode har følgende mål og øvrige rammer for indholdet:
Ved planlægning og gennemførelse skal eleven under vejledning kunne  

 fremstille værktøjskomponenter til et ukompliceret snitværktøj og et  

 ukompliceret støbeværktøj, herunder foretage metodevalg og udførelse af  

 arbejdsoperationer på værktøjskomponenter i legeret og ulegeret værktøjsstål,  

 samt operationsbeskrive, vælge skæredata, hjælpeudstyr, opspændingsværktøj,  

 skærende værktøjer og slibeskiver.
Værktøjsdelene bearbejdes på manuelt  

 betjente og CNC-styrede værktøjsmaskiner.
Ved CNC-styrede værktøjsmaskiner skal eleven under vejledning kunne  

 fremstille, afprøve og tilrette CNC-programmer baseret på ISO-systemet,  

 verificere grafiske værktøjsbaner og kunne overføre programmer til  

 værktøjsmaskiner ved hulstrimmel og/eller ved netoverføring.
Emnerne skal  

 fremstilles efter arbejdstegning i overensstemmelse med DS/ISO og med en  

 nøjagtighed ned til arbejdsgrad IT7, hvor andet ikke er opgivet.
Følgende  

 arbejsdiscipliner indgår med de i øvrigt nævnte niveaukrav:
 Arbejdsgrad IT 6.
 Skal overholde tegningskrav til tolerancer.
 Eleven skal kunne vælge klinger og svejse disse.
Eleven skal kunne udvælge, kontrollere og anvende opgaverelevante måle- og  

 kontrolværktøjer.
Eleven skal kunne vedligeholde og justere mindre komplekse  

 måleværktøjer til fejlfri funktion og pålidelige måleresultater.
Tilpasning og montering af værktøjskomponenter til komplette  

 funktionsduelige værktøjer.
Afprøvning af værktøjer i produktionsmaskiner,  

 herunder nødvendige justeringer, således at funktion og emner er i  

 overensstemmelse med specificerede krav.
Følgende arbejdsdiscipliner indgår  

 med de nævnte niveaukrav:
 Eleven skal under vejledning kunne tilrettelægge og udføre tilpasning og  

 montage af værktøjernes enkeltdele til komplette funktionsduelige snit-, og  

 støbeværktøjer.
 Eleven skal under vejledning kunne opstille, afprøve og justere værktøjer,  

 således at de fungerer produktionsteknisk korrekt.
5. Skoleperiode § 14.  Undervisningen i 5. skoleperiode har til  

 formål, at eleven:
 Stk. 2.  Undervisningen i områdefag (deljob) i 5.  

 skoleperiode har følgende mål og øvrige rammer for indholdet:
Eleven skal kunne planlægge og gennemføre fremstillingen af  

 værktøjskomponenter til snit-, stanse- og formværktøjer, herunder metodevalg  

 og udførelse af arbejdsoperationer på værktøjskomponenter i stål, metaller og  

 grafit, samt operationsbeskrive, vælge skæredata, hjælpeudstyr,  

 opspændingsværktøj, skærende værktøjer og slibeskiver.
Bearbejdning af  

 værktøjsdelene foregår på manuelt betjente og CNC-styrede værktøjsmaskiner.
Ved CNC-styrede værktøjsmaskiner skal eleven under vejledning kunne  

 fremstille, afprøve og tilrette CNC-programmer baseret på ISO-systemet,  

 CAD-CAM-systemet og/eller på et geometrisk programmeringssystem, verificere  

 grafiske værktøjsbaner og kunne overføre programmer til værktøjsmaskiner ved  

 hulstrimmel og/eller ved netoverføring.
Emnerne skal overholde tegningskrav  

 til dimensions-, positionsgeometri og overfladetolerancer.
Følgende  

 arbejdsdiscipliner indgår med de i øvrigt nævnte niveaukrav:
 Eleven skal kunne udføre præcisionsslibeoperationer, slibe og/eller  

 genskærpe normalt forekommende skærende værktøjer for spåntagende  

 bearbejdning.
Arbejdet skal foregå under vejledning, herunder beregning af  

 elektrodedimensioner, valg af relevant elektrodemateriale og procesoptimering  

 ved udførelse af sænkgnistoperationer i hærdet værktøjsstål Arbejdet skal foregå under vejledning, herunder valg af relevant  

 trådmateriale, klargøring til trådskæring, indgivelse af procesdata og  

 sikring af stabilt procesforløb ved værktøjsfremstilling i stål og metaller.
 Eleven skal under vejledning kunne kontrollere værktøjskomponenter ved  

 betjening af ruheds-, højde- og 3D-målemaskine.
Vedligeholdelse og reparation af såvel snit- og stanseværktøjer som  

 formværktøjer.
Følgende arbejdsdiscipliner indgår med de nævnte niveaukrav:
 Eleven skal opnå kendskab til systematisk vedligeholdelse og skal kunne  

 reparere og vedligeholde såvel snit- og stanseværktøjer, som formværktøjer.
 Eleven skal opnå kendskab til klæbemetoder og limtyper, herunder kunne  

 faststøbe værktøjskomponenter.
 Eleven kan fejlsøge og fejlrette på automationsteknisk udstyr i værktøjer  

 og produktionsudstyr.
Styring og automatik Eleven skal opnå kendskab til systematisk fejlsøgning og skal kunne  

 fejlsøge og fejlrette på værktøjers og det produktionstekniske udstyrs  

 automations- og styresystemer - enten selvstændigt eller i samarbejde med  

 andre.
Eleven skal opnå kendskab til indbygning af automations- eller  

 styringstekniske komponenter i værktøjer.
6. Skoleperiode § 15.  Undervisningen i 6. skoleperiode har til  

 formål, at eleven:
 Stk. 2.  Undervisningen i specialefag (deljob)  

 for specialet værktøjsmager, snit-/stanseværktøj, i 6. skoleperiode  

 har følgende mål og øvrige rammer for indholdet:
Eleven skal selvstændigt kunne planlægge og gennemføre fremstillingen af  

 værktøjskomponenter i de i specialet normalt forekommende materialer,  

 herunder foretage metodevalg og udføre arbejdsoperationer på  

 værktøjskomponenter, operationsbeskrive, vælge skæredata, hjælpeudstyr,  

 opspændingsværktøj, skærende værktøjer og slibeskiver.
Værktøjsdelene  

 bearbejdes på såvel manuelt betjente som CNC-styrede værktøjsmaskiner.
Ved CNC-styrede værktøjsmaskiner skal arbejdet foregå på en sådan måde, at  

 eleven opnår grundlæggende færdigheder i fremstillingen af  

 værktøjskomponenter og grundlæggende færdigheder i at fremstille, afprøve,  

 tilrette og korrigere CNC-programmer baseret på ISO-systemet,  

 CAD/CAM-systemet og/eller på et geometrisk programmeringssystem, verificere  

 grafiske værktøjsbaner og overføre programmer til værktøjsmaskiner ved  

 hulstrimmel og/eller ved netoverføring.
Emnerne skal fremstilles efter  

 detailtegninger i overensstemmelse med DS/ISO, og med en nøjagtighed ned til  

 arbejdsgrad IT7, hvor andet ikke er opgivet.
Emnerne skal overholde  

 tegningskrav til dimensions-, positionsgeometri samt overfladetolerancer.  

 Følgende arbejdsdiscipliner indgår med de i øvrigt nævnte niveaukrav:
Eleven skal kunne udføre præcisionsslibeoperationer, og slibe og/eller  

 genskærpe normalt forekommende skærende værktøjer for den spåntagende  

 bearbejdning.
Arbejdsgrad IT6.
Eleven skal opnå grundlæggende færdigheder, herunder beregning af  

 elektrodedimensioner, valg af relevant elektrodemateriale og  

 procesoptimering.
Arbejdsgrad IT6.
Herunder valg af relevant trådmateriale, klargøring til trådskæring,  

 indgivelse af procesdata og sikring af et stabilt procesforløb.
Arbejdsgrad  

 IT6.
 Emnerne skal overholde tegningskrav til tolerancer.
 Eleven skal kunne vælge klinger og svejse disse.
 Eleven skal kunne vælge rækkefølge, hjælpeudstyr, holde- og bæreværktøjer  

 samt slibemedier.
 Eleven skal selvstændigt kunne udvælge, kontrollere og anvende  

 opgaverelevante måle- og kontrolværktøjer, herunder vedligeholde og justere  

 mindre komplekse måleværktøjer til fejlfri funktion og pålidelige  

 måleresultater.
Selvstændig gennemførelse af tilpasning og montage af værktøjskomponenter  

 til komplette funktionsdygtige værktøjer.
Eleven skal kunne opstille,  

 afprøve, justere og indkøre værktøjer.
Følgende arbejdsdiscipliner indgår med  

 de i øvrigt nævnte niveaukrav:
 Eleven skal selvstændigt kunne tilrettelægge og udføre tilpasning og  

 montage af værktøjers enkeltkomponenter til komplette funktionsdygtige  

 værktøjer.
Eleven skal have opnået grundlæggende færdigheder i at opstille, afprøve,  

 justere samt indkøre værktøjer til optimal funktion.
Eleven skal have  

 kendskab til principper vedrørende det produktionstekniske udstyr, dets  

 virkemåde som en helhed, sikkerhedsudstyr samt produktionskontrolmetoder.
 Eleven skal have kendskab til klæbemetoder og limtyper, herunder kunne  

 faststøbe værktøjskomponenter.
 Stk. 3.  Undervisningen i specialefag (deljob)  

 for specialet værktøjsmager, formværktøj, i 6. skoleperiode har  

 følgende mål og øvrige rammer for indholdet:
 Som stk. 2, nr. 1, men med følgende arbejdsdiscipliner med de i øvrigt  

 nævnte niveaukrav:
Eleven skal kunne udføre præcisionsslibeoperationer, og slibe og/eller  

 genskærpe normalt forekommende skærende værktøjer for den spåntagende  

 bearbejdning.
Arbejdsgrad IT6.
Eleven skal opnå grundlæggende færdigheder, herunder beregning af  

 elektrodedimensioner, valg af relevant elektrodemateriale og  

 procesoptimering.
Arbejdsgrad IT6.
 Eleven skal kunne vælge rækkefølge, hjælpeudstyr, holde- og bæreværktøjer  

 samt slibemedier.
 Eleven skal selvstændigt kunne udvælge, kontrollere og anvende  

 opgaverelevante måle- og kontrolværktøjer, herunder vedligeholde og justere  

 mindre komplekse måleværktøjer til fejlfri funktion og pålidelige  

 måleresultater.
 Som stk. 2, nr. 2.
Praktikuddannelsen § 16.  Virksomheden skal gennemføre praktikuddannelsen  

 således, at den sammen med skoleundervisningen fører til, at eleven kan nå  

 uddannelsens mål.
 Stk. 2.  I den første praktikperiode skal eleven  

 orienteres om de arbejdsopgaver, som forekommer under uddannelsen og det  

 valgte speciale, og under instruktion beskæftiges med ukomplicerede  

 arbejdsdiscipliner.
Stk. 3.  I de praktikperioder, der følger efter 2.  

 skoleperiode, jf. §§ 18-22, skal uddannelsen i virksomheden endvidere  

 tilrettelægges således, at skoleundervisning og praktikuddannelse supplerer  

 hinanden og således, at eleven videreudvikler de færdigheder og rutiner, der  

 er gennemført i den forudgående skoleperiode, samt lærer de discipliner, som  

 alene forekommer i den enkelte praktikvirksomhed.
I praktikperioden gives  

 endvidere introduktion til discipliner, som forekommer i den følgende  

 skoleperiode.
 Stk. 4.  Det skal tilstræbes, at uddannelsen på  

 virksomheden tilrettelægges således, at der arbejdes efter stigende  

 sværhedsgrad og således, at eleven ved afslutningen af den sidste  

 praktikperiode opnår et niveau, der svarer til de krav, der stilles til en  

 færdiguddannet med det pågældende speciale.
Stk. 5.  Under praktikuddannelsen arbejdes der med de  

 normalt forekommende arbejdsopgaver inden for uddannelsen.
I øvrigt kan  

 eleven på virksomheden beskæftiges med arbejdsopgaver og discipliner, som er  

 relevante og værdifulde for uddannelsen.
 Stk. 6.  Over for eleven indskærpes nødvendigheden af,  

 at de sikkerhedsregler, der gælder i virksomheden vedrørende personlig  

 sikkerhed og sikkerhed over for udstyr, værktøj og maskiner, efterleves.
Stk. 7.  I den sidste praktikperiode arbejdes  

 selvstændigt med alle i virksomheden forekommende produktionsmaskiner samt  

 vedligeholdelses- og reparationsopgaver inden for specialet.
Eleven udøver  

 alle former for arbejdsdiscipliner og metoder og udfører arbejdet ud fra sit  

 kendskab til det gældende kvalitetsniveau.
 § 17.  Hvis uddannelsesforløbet er fastsat efter § 6,  

 stk. 2, skal praktikuddannelsen efter den enkelte skoleperiode så vidt muligt  

 omfatte de deljob og arbejdsdiscipliner, som har været omfattet af  

 skoleundervisningen, idet §§ 18-22 fraviges med hensyn til  

 praktikuddannelsens fordeling på praktikperioder.
2. praktikperiode § 18.  I praktikuddannelsen i 2. praktikperiode skal  

 eleven fremstille/udføre drejning og fræsning i emner i de forekommende  

 materialer inden for jern- og metalindustrien og udført efter almindeligt  

 anvendte toleranceområder.
Herudover skal eleven:
3. Praktikperiode § 19.  I 3. praktikperiode skal eleven videreudvikle  

 sine færdigheder i maskinel spåntagende bearbejdning, herunder drejning,  

 fræsning, pantograffræsning, boring, slibning, samt plan-, profil- og  

 rundslibning, båndsavning, og om muligt maskinfiling.
Herudover skal eleven:
4. Praktikperiode § 20.  I 4. praktikperiode skal eleven videreudvikle  

 færdigheder i efter tegning og anden dokumentation at kunne fremstille  

 værktøjsdele i såvel metaller som grafit ved maskinel/manuel spåntagende  

 bearbejdning, herunder drejning, fræsning, hulfremstilling og slibning, så  

 som plan-, rund-, profil- og koordinatslibning.
Herudover skal eleven:
5. Praktikperiode § 21.  I 5. praktikperiode for specialet  

værktøjsmager, snit-/stanseværktøj skal eleven selvstændigt, ud fra  

 arbejdstegninger og anden dokumentation, kunne planlægge og gennemføre  

 fremstilling af værktøjskomponenter i de forekommende materialer på såvel  

 manuelt betjente som CNC-styrede værktøjsmaskiner, herunder gnistmaskiner  

 samt båndsavnings- og filemaskiner, i den udstrækning de findes i  

 virksomheden.
Herudover skal eleven:
 § 22.  I 5. praktikperiode for specialet  

værktøjsmager, formværktøj, skal eleven selvstændigt, ud fra  

 arbejdstegninger og anden dokumentation, kunne planlægge og gennemføre  

 fremstilling af værktøjskomponenter i de forekommende materialer på såvel  

 manuelt betjente som CNC-styrede værktøjsmaskiner, herunder gnistmaskiner.  

 Herudover skal eleven:
Øvrige bestemmelser vedrørende praktikuddannelsen § 23.  Det lokale uddannelsesudvalg kan fastsætte  

 nærmere vejledende retningslinier om praktikuddannelsens gennemførelse for  

 skolens elever, jf. hovedbekendtgørelsen.
§ 24.  Ved afslutningen af en praktikperiode, undtagen  

 den sidste, meddeler virksomheden i en erklæring til skolen og eleven, hvilke  

 arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særligt behov med hensyn til skoleundervisning.
 Stk. 2.  Virksomheden udsteder ved praktikuddannelsens  

 afslutning en afsluttende praktikerklæring i overensstemmelse med  

 hovedbekendtgørelsen.
 Stk. 3.  Det faglige udvalg udfærdiger i  

 overensstemmelse med hovedbekendtgørelsen, blanketter til brug for de  

 erklæringer, som er nævnt i stk. 1 og 2. Skolen udleverer blanketterne til  

 virksomheden.
 Bedømmelse og uddannelsesbeviser m.v.
Uddannelsesbevis § 25.  Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence inden for uddannelsen med det valgte speciale.
 Stk. 2.  Uddannelsesbeviset udstedes, når den eksamen,  

 som er beskrevet i §§ 31-34 (svendeprøven) er bestået, skolebevis og  

 afsluttende praktikerklæring er udstedt.
 Stk. 3.  Uddannelsesbeviset, der affattes i  

 overensstemmelse med hovedbekendtgørelsen, skal angive uddannelsens  

 betegnelse, speciale og oplysning om, at 13-skalaen er benyttet, og den  

 opnåede karakter fastsat i henhold til § 33, stk. 3 og 4. Både karakterens  

 talværdi og sproglige definition påføres uddannelsesbeviset.
 Stk. 4.  Uddannelsesbeviset suppleres med følgende  

 udtryk for præstationen:
 »Særdeles tilfredsstillende udført«, når eleven har opnået 13 i  

 eksamenskarakter.
 »Meget tilfredsstillende udført«, når eleven har opnået 10 eller  

 11 i eksamenskarakter.
 »Tilfredsstillende udført«, når eleven har opnået 7, 8 eller 19  

 i eksamenskarakter.
 »Nogenlunde tilfredsstillende udført«, når eleven har opnået 6 i  

 eksamenskarakter.
 Stk. 5.  Det faglige udvalg opbevarer fortegnelse over  

 udstedte uddannelsesbeviser i 20 år.
Skolebevis § 26.  Når skoleundervisningen er gennemført, udsteder  

 skolen et skolebevis til eleven.
Skolen sender samtidig en kopi af  

 skolebeviset til praktikvirksomheden og til det faglige udvalg.
 Stk. 2.  Følgende betingelser skal være opfyldt for at  

 udstede skolebevis, jf. dog stk. 4:
 Stk. 3.  Skolebeviset skal indeholde:
 Stk. 4.  Hvis betingelsen i stk. 2, nr. 1, ikke er  

 opfyldt, men betingelsen i stk. 2, nr. 2, er opfyldt, udstedes skolebevis,  

 når skolen ud fra en samlet bedømmelse vurderer, at eleven, eventuelt efter  

 supplerende undervisning, opfylder målene for skoleundervisningen.
 Stk. 5.  Hvis skolebevis ikke kan udstedes, udsteder  

 skolen en skolevejledning, jf. § 28, stk. 3.
 Stk. 6.  Hvis en elev ophører med skoleundervisningen  

 uden at skolebevis kan udstedes, udsteder skolen bevis for den gennemgåede  

 undervisning, hvis eleven anmoder om det.
Skolens bedømmelse § 27.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven og at give grundlag for udstedelse af  

 skolevejledning samt at evaluere undervisningens indhold og metode.  

 Bedømmelsen i sidste skoleperiode skal endvidere bidrage til grundlaget for  

 udstedelse af skolebevis, jf. § 26, stk. 2, nr. 1.
Skolevejledning § 28.  Ved en skoleperiodes afslutning udsteder skolen  

 en skolevejledning til eleven og til praktikvirksomheden, jf. dog stk. 4 og  

 5.
 Stk. 2.  Skolevejledningen, der udfærdiges i  

 overensstemmelse med hovedbekendtgørelsen, skal indeholde oplysning om:
Stk. 3.  Skolevejledning for en elev, hvis  

 skoleundervisning følger § 10, stk. 3, skal endvidere indeholde oplysning om  

 den gennemførte undervisning i grundfag samt mål og indhold (herunder deljob  

 og arbejdsdiscipliner) i den gennemførte undervisning i områdefag og  

 specialefag.
Blanket til skolevejledningen udarbejdes af skolen efter samråd  

 med det lokale uddannelsesudvalg.
Stk. 4.  Efter sidste skoleperiode udsteder skolen kun  

 en skolevejledning, hvis skolebevis ikke kan udstedes.
Skolen kan dog udstede  

 en skolevejledning efter sidste skoleperiode med angivelse af elevens  

 eventuelle behov for supplerende oplæring i praktikvirksomheden.
 Stk. 5.  Hvis eleven har gennemgået 2. skoleperiode uden  

 uddannelsesaftale, udstedes skolevejledning kun til eleven.
Karakterskala § 29.  Ved karaktergivning anvendes 13-skalaen, jf.  

 eksamensbekendtgørelsen.
Afsluttende bedømmelse § 30.  Skolen afholder eksamen i grundfag, hvis det  

 følger af reglerne om disse fag.
 Stk. 2.  Endvidere afholdes afsluttende eksamen efter  

 reglerne i §§ 31-34.
 Stk. 3.  Skolen giver i øvrigt standpunktskarakterer i  

 de grundfag, som ikke afsluttes med eksamen.
 Stk. 4.  I områdefag og specialefag giver skolen ved  

 afslutningen af den sidste skoleperiode en standpunktskarakter i forhold til  

 slutmålene for undervisningen i disse fag på grundlag af en helhedsvurdering.
 Stk. 5.  For valgfag foretages bedømmelse efter reglerne  

 om disse fag.
§ 31.  I sidste skoleperiode afholdes en afsluttende  

 eksamen, der samtidig udgør en svendeprøve.
Eksamen består af en skriftlig og  

 praktisk prøve.
 Stk. 2.  Opgaverne stilles af skolen efter samråd med  

 det faglige udvalg.
 Stk. 3.  Ved indkaldelsen af elever til den  

 skoleperiode, hvori den afsluttende eksamen afholdes, sender skolen en liste  

 over de pågældende elever med angivelse af elevernes praktikvirksomheder til  

 det faglige udvalg.
 Stk. 4.  Det faglige udvalg udpeger herefter de  

 censorer, der er nævnt i stk. 5, og giver skolen meddelelse om udpegelsen.
Stk. 5.  Elevernes løsning af opgaverne bedømmes efter  

 reglerne i § 33 af en lærer, udpeget af skolen, og 2 censorer.
Censorerne  

 skal have den fornødne fagkundskab og repræsentere henholdsvis  

 arbejdsgiversiden og arbejdstagersiden i det faglige udvalg.
Censorerne skal  

 opfylde habilitetskravene i eksamensbekendtgørelsen.
§ 32.  Den skriftlige prøve (teoriopgave) for  

 specialerne værktøjsmager, snit-/stanseværktøj, og værktøjsmager, formværktøj  

 består af et antal faglige skriftlige spørgsmål inden for grundfag, områdefag  

 og specialefag.
Spørgsmålene skal besvares skriftligt uden brug af  

 hjælpemidler inden for 2 klokketimer.
 Stk. 2.  Den praktiske prøve for specialet  

 værktøjsmager, snit-/stanseværktøj, afholdes i 6. skoleperiode og består af:
 Stk. 3.  Den praktiske prøve for specialet  

 værktøjsmager, formværktøj, afholdes i 6. skoleperiode og består af:
Stk. 4.  De opgaver, der er nævnt i stk. 2 og 3,  

 fordeles på eleverne efter lodtrækning.
Værkstedshåndbog og andet skriftligt  

 materiale skal være til rådighed for eleverne under opgaven.
Prøven anses for  

 færdigudført, når eleven melder klar, og værktøj m.v. er rengjort og på  

 plads.
Stk. 5.  Læreren skal være til stede under udførelsen af  

 den praktiske prøve.
Censorerne skal være til stede under de to sidste dage  

 af prøven.
 § 33.  Ved bedømmelsen af opgavebesvarelserne ved den  

 skriftlige prøve giver læreren og de to censorer samlet en karakter.
 Stk. 2.  Ved bedømmelsen af opgaveløsningerne ved den  

 praktiske prøve, giver læreren og de to censorer samlet en karakter for  

 henholdsvis:
Stk. 3.  Eksamenskarakteren (svendeprøvekarakteren) for  

 den afsluttende eksamen fremkommer som et gennemsnit af karaktererne for den  

 skriftlige prøve og den praktiske prøve, idet hver af de 3 karakterer i den  

 praktiske prøve i beregningen tæller med vægten 3 gange vægten af den  

 skriftlige prøve.
For at bestå eksamen kræves, at eksamenskarakteren er  

 mindst 6.
Stk. 4.  Ved beregning af karakterer foretages ikke  

 afrunding.
Forinden fastsættelse af karakter efter stk. 3 foretages afrunding  

 af det endelige resultat til et helt tal efter almindelige regneregler, idet  

 karakterne 6 og 13 dog ikke kan fremkomme ved forhøjelse og karakteren 00  

 ikke ved nedrunding.
Stk. 5.  Beregningen af eksamenskarakteren  

 (svendeprøvekarakteren) foretages af det faglige udvalg.
Skolen indsender  

 oplysning om de enkelte karakterer, som er givet efter stk. 1 og 2 til det  

 faglige udvalg.
Det faglige udvalg kan udarbejde et skema til dette formål.
§ 34.  Skolen skal tilbyde elever, der ikke består den  

 afsluttende eksamen, en ny eksamen (omprøve), eventuelt efter supplerende  

 praktikuddannelse eller skoleundervisning.
Eleven kan kun deltage i eksamen 2  

 gange i alt, idet skolen efter samråd med det faglige udvalg dog kan tillade,  

 at eleven deltager i eksamen påny, hvis der foreligger ganske særlige  

 omstændigheder.
 Stk. 2.  Adgang til sygeeksamen følger  

 eksamensbekendtgørelsen.
Ikrafttrædelses- og overgangsbestemmelser § 35.  Bekendtgørelsen træder i kraft den 28. april  

 1994.
Stk. 2.  Samtidig ophæves bekendtgørelse af 11. december  

 1990 om værktøjsmageruddannelsen. (* 1) Stk. 3.  Skolen fastsætter efter samråd med det lokale  

 uddannelsesudvalg fornødne overgangsordninger for elever, der på  

 ikrafttrædelsestidspunktet er i gang med uddannelsen.
Undervisningsministeriet, den 14. april  

 1994 Ole Vig Jensen / Arne Andreasen Bekendtgørelse om værktøjsmageruddannelsen 14. april 1994 Bilag 1 Afkortning af uddannelsestid, jf. § 5, stk. 1, og fritagelse for dele af  

 skoleundervisningen m.v., jf. § 7, stk. 3 Noter til skemaet:
* Merit for det angivne fag 2: Angiver merit for 2. skoleperiode 2-3: Angiver merit for 2.-3. skoleperiode 2-(3): Angiver merit for 2 og dele af 3 skoleperiode 2-4: Angiver merit for 2.-4. skoleperiode 2-5: Angiver merit for 2.-5. skoleperiode (* 1) Bekendtgørelsen er ikke optaget i Lovtidende, jf. anordning nr. 746  

 af 8. november 1990, men forefindes i Retsinformation.
