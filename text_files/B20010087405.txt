Bekendtgørelse om forsvarets anvendelse  

 af radiofrekvenser I medfør af § 12, stk. 3, i lov nr. 394 af 10. juni 1997  

 om radiokommunikation og tildeling af radiofrekvenser fastsættes:
Anvendelsesområde § 1. Denne bekendtgørelse fastsætter  

 regler for forsvarets anvendelse af radiofrekvenser.
Vilkår for anvendelse af radiofrekvenser § 2. Forsvarets nærmere anvendelse af  

 radiofrekvenser, der i frekvensallokerings- og anvendelsesplanen er  

 anført som eksklusivt militære, skal ske i henhold til aftale  

 med Telestyrelsen.
 Stk. 2. Forsvarets anvendelse af andre end de i stk. 1  

 nævnte radiofrekvenser skal ske inden for rammerne af  

 frekvensallokerings- og anvendelsesplanen og i henhold til aftale med  

 Telestyrelsen.
 § 3. Forsvarets anvendelse af radiofrekvenser skal  

 ske så anvendelsen ikke forstyrrer andre brugere af  

 radiofrekvenser.
 § 4. Telestyrelsen fastsætter vilkår  

 for forsvarets anvendelse af radiofrekvenser.
 Stk. 2. Vilkår for forsvarets anvendelse af  

 radiofrekvenser som nævnt i stk. 1, fastsættes efter  

 nærmere drøftelser imellem Forsvarskommandoen og Telestyrelsen  

 bl.a. under hensyntagen til Danmarks forpligtelser i medfør af NATO  

 Joint Civil/Military Frequency Agreement.
 Stk. 3. Forsvarets anvendelse af radiofrekvenser skal ske  

 under overholdelse af de vilkår, som fastsættes for  

 frekvensanvendelsen efter stk. 2.
 Stk. 4. Vilkår, som nævnt i stk. 1, kan bl.a.  

 omfatte:
 1)	Krav om overholdelse af frekvensplanen og de heri fastlagte  

 nærmere regler for anvendelse af frekvenser.
 2)	Radiotekniske krav, herunder:
 a)	Maksimal sendestyrke.
 b)	Maksimal antennehøjde og antennekarakteristika.
 c)	Modulationstyper/senderens spektral-  

 bredde.
 d)	Frekvensstabilitet.
 3)	Krav begrundet i forstyrrelsesmæssige forhold.
 4)	Krav med sigte på overholdelse af nationale eller  

 internationale forpligtelser på radiofrekvensområdet, herunder  

 aftaler om international frekvenskoordinering.
 5)	Indskrænkninger vedrørende den geografiske  

 udstrækning af anvendelsesområdet for de tildelte frekvenser.
 6)	Krav med sigte på ændringer i forsvarets  

 frekvensanvendelse som følge af ændringer i andres  

 frekvensanvendelse, bl.a. under hensyntagen til den særligt lange  

 levetid af forsvarets materiel.
Indberetning af oplysninger § 5. For at bidrage til en effektiv og  

 gennemskuelig frekvensadministration skal forsvaret hvert andet år  

 forud for Telestyrelsens fastsættelse af frekvensallokerings- og  

 anvendelsesplanen, jf. § 2 i lov om radiokommunikation og tildeling af  

 radiofrekvenser, indberette forventede fremtidige ændringer i  

 forsvarets anvendelse af frekvenser til Telestyrelsen.
 Overgangsbestemmelser og ikrafttræden, m.m.
 § 6. Bekendtgørelsen træder i kraft  

 den 17. oktober 2001.
 Stk. 2. Aftaler om frekvensanvendelse indgået mellem  

 Telestyrelsen og forsvaret inden denne bekendtgørelses  

 ikrafttræden forbliver gældende efter deres indhold og omfattes  

 fremover af bestemmelserne i § 3 og § 5.
