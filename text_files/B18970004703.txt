 Vi Christian den Niende, af Guds Naade Konge til Danmark,  

 de Venders og Goters, Hertug til Slesvig, Holsten, Stormarn, Ditmarsken,  

 Lauenborg og Oldenborg, Gøre vitterligt:
 Da det ifølge Lovgivningen medfører visse Retsvirkninger i de borgerlige  

 Livsforhold, om en Person, der ved Daaben er optagen i Folkekirken, udtræder  

 af denne, men der hidtil ganske har manglet almindelige administrative Regler  

 dels for, hvorledes en saadan Person skal kunne godtgøre sin Udtrædelse, naar  

 han i de borgerlige Livsforhold vil gøre denne gældende, dels for, hvorledes  

 de borgerlige Myndigheder skulle kunne sikre sig Beviset for Personens Udgang  

 hertil, saa ville Vi som almindelige Regler i dette Forhold, der fremtidig  

 skulle kunne følges saavel af dem, der ønske at udtræde af Folkekirken, som  

 af de paagældende borgerlige Myndigheder, naar saadan Udtrædelse over for dem  

 gøres gældende, samt om slige Personers Genoptagelse i Folkekirken  

 allernaadigst have fastsat som følger:
§ 1 Naar personer, der ere døbte i Folkekirken, udtræde af denne, kunne de ved  

 at anmelde Udtrædelsen for Sognepræsten i det Sogn, hvori de bo, eller,  

 saafremt de forinden Udtrædelsen havde løst Sognebaand, for den Præst, til  

 hvem Sognebaandsløsning havde fundet Sted, begære en Attest om Udtrædelsen  

 udstedt af ham uden Betaling.
 Saavel Anmeldelsen om Udtrædelsen som Præstens Attest for, at denne har  

 fundet Sted, meddeles paa Blanketter, affattede efter Formularer, der  

 foreskrives af Ministeren for Kirke- og Undervisningsvæsenet.
 Blanketter til Anmeldelse af Udtrædelse af Folkekirken faas uden Betaling  

 hos vedkommende Præst samt i Kjøbenhavn hos Magistraten og uden for  

 Kjøbenhavn hos Underøvrighederne.
§ 2 Omfatter en Anmeldelse om Udtrædelse af Folkekirken flere Personer, maa en  

 særskilt Blanket afgives til Sognepræsten for hver enkelt, hvorhos  

 paagældende for Præsten maa godtgøre sin Ret til at gøre Anmeldelsen paa  

 andres Vegne.
§ 3 Om modtagne Anmeldelser angaende Udtrædelse af Folkekirken skal Præsten  

 gøre Tilførsel til sin Kirkebog.
Er Anmeldelsen sket til den Præst, til hvem  

 den udtraadte havde løst Sognebaand, skal denne Præst tilstille Sognepræsten  

 paa den udtraadtes hjemsted en Genpart af den meddelte Attest om Udtrædelsen  

 til Indførelse i hans Kirkebog.
Saafremt paagældende er døbt i et andet Sogn,  

 skal derhos Sognepræsten paa Hjemstedet altid give Sognepræsten paa  

 Daabstedet Meddelelse om den stedfundne Anmeldelse, for at der ogsaa her ved  

 Tilførselen til Kirkebogen om vedkommendes Daab kan tilføres en Bemærkning om  

 hans Udtrædelse af Folkekirken.
 I fremtidige Udskrifter af Kirkebogen vedrørende den paagældende Persons  

 Daab bliver denne Bemærkning at optage.
§ 4 Naar Personer, som ere døbte i Folkekirken, med Paaberaabelse af ikke  

 længer at høre til denne indgive Begæring til den borgerlige Øvrighed om at  

 maatte stedes til at indgaa borgerligt Ægteskab, og de ikke samtidig oplyse,  

 at de have opnaaet Retten til at indgaa borgerligt Ægteskab i Henhold til Lov  

 af 13de April 1851 ved Indtrædelse i andet Trossamfund, skal deres Begæring  

 være ledsaget af en af vedkommende Præst i Overensstemmelse med foranstaaende  

 Regler udstedt Attest om, at de for ham have gjort Anmeldelse om Udtrædelse  

 af Folkekirken.
§ 5 En i Overensstemmelse med foranstaaende udstedt Attest skal ligeledes  

 fordres fremlagt af de i Folkekirken døbte Personer, der, uden at være  

 indtraadte i noget andet Trossamfund, som udtraadte af Folkekirken paastaa  

 sig fritagne for at erlægge de til Folkekirken lovbefalede personlige  

 Afgifter til denne, for at det derefter af vedkommende Myndigheder kan  

 paases, at disse Afgifter afkræves dem til Skolevæsenet, saa længe de ikke  

 oplyse at være indtraadte som Medlemmer af et anerkendt Trossamfund.
 Ligesom en Person, der en Gang har fremlagt Attest for sin Udtrædelse af  

 Folkekirken, ikke oftere skal kunne afkræves saadan Attest af samme  

 Myndighed, men i de i denne Paragraf omhandlede Forhold skal behandles som  

 udtraadt af Folkekirken, indtil Anmeldelse om hans Genindtrædelse sker paa  

 den i § 6 ommeldte Maade, saaledes skulle ogsaa de Personer, der allerede  

 forinden denne Anordnings Ikrafttræden af vedkommende Myndigheder ere blevne  

 ansete og behandlede som udtraadte af Folkekirken, fremdeles uden Attest  

 anses og behandles som saadanne, saa længe de ikke anmeldes som genindtraadte  

 i Folkekirken.
§ 6 Naar i Folkekirken døbte Personer efter at være udtraadte af Folkekirken  

 ønske ved Genindtrædelse i denne paa ny at erhverve Adgang til Folkekirkens  

 Goder og til at betjenes af dennes Præster, med kirkelige Handlinger, kunne  

 de derom henvende sig til Sognepræsten i det Sogn, i hvilket de bo, eller til  

 en anden af Folkekirkens Præster, som matte være villig at at modtage dem.  

 Naar Præsten efter Forhandling med den vedkommende skønner, at Ønsket om  

 Genindtrædelsen er grundet i en alvorlig Beslutning om atter at ville høre  

 til Folkekirken, bliver han paa ny at betragte som Medlem af Folkekirken, og  

 Præsten har om Genoptagelsen at optage det fornødne i sin egen Kirkebog og at  

 gøre Meddelelse til Sognepræsten paa det Sted, hvor den vedkommende er døbt,  

 for at der ved Tilførselen til Kirkebogen om hans Daab og Udtrædelse af  

 Folkekirken kan tilføjes fornøden Bemærkning om hans Genindtrædelse i denne.  

 Saafremt Genoptagelsen i Folkekirken er foregaaet ved en anden Præst end  

 Sognepræsten paa det Sted, hvor vedkommende bor, vil der tillige være at give  

 Sognepræsten Meddelelse om Genoptagelsen, for at det fornødne herom kan  

 tilføres hans Kirkebog.
Ved eventuel Sognebaandsløsning forholdes der som i  

 Lov af 4de April 1855 foreskrevet.
 I Udskrifter af Kirkebogen vedrørende Fødsel og Daab af Personer, der  

 efter at være udtraadte af Folkekirken paa ny ere indtraadte i denne,  

 udelades enhver Bemærkning om det saaledes passerede, medmindre det af  

 paagældende udtrykkelig begæres optaget i Attesten.
Om Genindtrædelser i Folkekirken gøres der af Sognepræsten paa det Sted,  

 hvor vedkommende bor, Anmeldelse til Stedets Kommunalbestyrelse § 7 Denne Anordning træder i Kraft 1 maaned efter dens Optagelse i Lovtidende.
 Hvilket herved bekendtgøres til Efterretning og Iagttagelse for alle  

 vedkommende.
 Givet paa Amalienborg, den 22de Marts  

 1897.
 Under Vor Kongelige Haand og Segl.
 Christian R.
(L.
S.) / Bardenfleth.
