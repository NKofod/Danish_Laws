De statsanerkendte arbejdsløshedskasser Som det fremgår af § 7 i arbejdsdirektoratets bekendtgørelse nr. 860 af  

 11. december 1986 er det arbejdsløshedskassens ansvar at administrere  

 udbetaling af kursusgodtgørelse m.v. under fornøden hensyntagen til  

 sikkerheden i forbindelse med aflevering af data til postgirokontoret.
 Det betyder blandt andet, at kassen har ansvar for, at transaktionerne på  

 datamediet er ægte og korrekte.
 Det er endvidere kassens ansvar, at kun kassens eget udbetalingsmateriale  

 danner grundlag for overførslerne.
 Dette vil imidlertid ikke være til hinder for, at kassen bemyndiger et  

 servicebureau til at udføre opgaver for kassen.
Som det sikkert allerede er kassen bekendt gennem informationer fra  

 postgirokontoret, skal der - som led i nævnte sikkerhed - ved aflevering af  

 edb-medie til postgirokontoret medfølge en følgeseddel.
Denne følgeseddel  

 skal være underskrevet af 2 underskriftsberettigede personer.
I den anledning anmodes kassen om at vedlagte underskriftsblad udfyldes af  

 de for kassen relevante personer.
Disse kan blandt andet være bemyndigede  

 personer fra kassens edb-bureau.
Underskriftsbladet skal i udfyldt stand være arbejdsdirektoratet i hænde  

 senestden 30. januar 1987.' P.D.V.
 E.B.
K.
Holmbech regnskabschef Herved meddeles, at (arbejdsløshedskassens navn og adresse, evt. stempel) bemyndiger nedenstående personer til på kassens vegne ved deres  

 underskrift at indestå for rigtigheden og ægtheden af de datatransaktioner,  

 der danner grundlag for Postgirokontorets rekvisition af forskud midler på  

 kassens vegne i Danmarks Nationalbank, jfr. § 3 i Arbejdsdirektoratets  

 bekendtgørelse nr. 860 af 11. december 1986 om de statsanerkendte  

 arbejdsløshedskassers udbetaling af kursusgodtgørelse m.v. samt om tilsyn.
 Ved hver transaktion skal der underskrives af to af de nedenstående  

 personer i forening.
 Denne fuldmagt er gyldig, indtil Arbejdsdirektoratet modtager en skriftlig  

 tilbagekaldelse.
