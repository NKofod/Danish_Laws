Fremsat den 23. november 2006  

 af Lotte Thiim Bertelsen (SF),  

 Anne Baastrup (SF) og Ole Sohn (SF) Forslag til Lov  

 om ændring af lov om retssikkerhed og administration på det sociale område (Befordringsgodtgørelse  

 til medlemmer af de kommunale ældreråd) § 1 I lov om retssikkerhed og administration på det sociale område,  

 jf. lovbekendtgørelse nr. 858 af 8. august 2006, som ændret senest ved § 84 i  

 lov nr. 538 af 8. juni 2006 foretages følgende ændring:
 1.  

  

 I  

  

 § 33, stk. 2,  

  

 indsættes efter  

 »virksomhed«: », herunder befordringsgodtgørelse til rådets medlemmer«.
§ 2 Loven træder i kraft den 15. januar 2007.
Bemærkninger til lovforslaget Med lovforslaget indføres ret til befordringsgodtgørelse for  

 medlemmer af ældrerådene i forbindelse med ældrerådsarbejdet.  

 Forslagsstillerne  

 ønsker at undgå den situation, at udgifterne til transport bliver en mulig  

 barriere, der kan afholde ældre med lave indkomster, eksempelvis  

 folkepensionister,  

 fra at deltage i arbejdet i ældrerådene  en problematik, der også skal  

 ses i  

 sammenhæng med, at mange kommuner pr. 1. januar 2007 bliver væsentligt  

 større.
 Befordringsgodtgørelsen  

 ydes efter samme retningslinjer som de øvrige regler for transport- og  

 befordringsgodtgørelse  

 i staten.
Økonomiske konsekvenser Forslaget vurderes at have meget begrænsede økonomiske  

 konsekvenser for kommunerne.
Forslaget skal dog ikke belaste kommunerne  

 yderligere.
De skal derfor kompenseres via det kommunale bloktilskud, og  

 forslaget skal derfor indgå i de årlige forhandlinger mellem regering og KL.
Bemærkninger til lovforslagets enkelte bestemmelser Til § 1 Det foreslås, at der fremover ydes befordringsgodtgørelse til  

 medlemmer af ældrerådene i forbindelse med ældrerådsarbejdet.
Til § 2 Det foreslås, at loven træder i kraft den 15. januar 2007,  

 samtidig med kommunalreformen og under hensyntagen til 30-dages-fristen i  

 Folketingets forretningsorden.
Skriftlig fremsættelse Lotte Thiim Bertelsen  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til lov om  

 ændring af lov om retssikkerhed og administration på det sociale område.  

 (Befordringsgodtgørelse  

 til medlemmer af de kommunale ældreråd).
(Lovforslag nr.
L 87).
 Jeg henviser i øvrigt til de bemærkninger, der ledsager  

 lovforslaget, og anbefaler det til Tingets velvillige behandling.
Bilag 1 Lovforslaget sammenholdt med gældende lov Gældende formulering Lovforslaget § 33.  



...
 Stk. 2.  



Kommunalbestyrelsen betaler  

 udgifterne ved ældrerådets virksomhed ogstiller sekretariatsbistand til  

 rådighed, hvis rådet ønsker dette.
 1.  



I§ 33 stk. 2indsættes  

 efter »»virksomhed«: »herunder befordringsgodtgørelse til rådetsmedlemmer«.
