(Til alle amtsråd og  

 kommunalbestyrelser) I henhold til § 2 i lov nr. 268 af 6. juni 1985 om ungdomsvejledning og  

 visse uddannelsesforanstaltninger fastsættes:
 Med henblik på at bekæmpe ungdomsarbejdsløsheden kan kommuner og  

 amtskommuner efter de nedenfor angivne regler iværksætte eller yde tilskud  

 til uddannelser, kurser samt kontakt- og informationsordninger for unge.
1. Generelle retningslinier vedr. kursusaktiviteter m.v. og tilskud Kurserne skal primært være tilrettelagt for arbejdsløse under 25 år.
Der  

 bør tages særligt hensyn til de svagest stillede blandt de unge ledige,  

 herunder unge som efter undervisningspligtens ophør ikke har gennemført en  

 uddannelse.
Kurserne må aldrig blive konkurrenter til det ordinære  

 uddannelsessystem, hvor der især i erhvervsuddannelserne er fri adgang på  

 områder med gode beskæftigelsesmuligheder.
 Der bør normalt ikke stilles bestemte krav om skolekundskaber, men det  

 forudsættes, at deltagerne har en sådan baggrund, at de vil få et  

 tilstrækkeligt udbytte af undervisningen.
 Undervisningen bør sigte på at introducere unge arbejdsløse til  

 uddannelsessystemet eller til arbejdsmarkedet eller supplere en allerede  

 gennemført uddannelse.
Kurserne skal i øvrigt tilrettelægges således, at de mest muligt  

 tilgodeser de unges behov i den aktuelle situation.
Kurserne kan sigte  

 direkte på beskæftigelse, eller hensigten kan være på lidt længere sigt at  

 øge den unges muligheder samt at modvirke arbejdsløshedens virkninger.  

 Undervisningen kan ligeledes sigte mod at genopfriske, ajourføre eller  

 supplere den almene skoleuddannelse.
 Ved tilrettelæggelsen af kurserne bør man være opmærksom på mulighederne  

 for at tilvejebringe relevante tilbud ved opbygning af specielle kurser med  

 udgangspunkt i kursisternes baggrund og behov.
 Kurserne kan tilbydes i kombinationer, når sådanne kombinationskurser må  

 anses for egnet til at fremme uddannelses- og beskæftigelsesmulighederne for  

 deltagerne.
Hvor et kursus ikke afsluttes med prøve eller eksamen, skal der gives  

 deltagerne et bevis for gennemførelsen af kurset.
Såfremt en deltager  

 afbryder kurset, skal der efter anmodning fra deltageren gives dokumentation  

 for den gennemførte del af kurset.
 Kommunernes og amtskommunernes tilskud til de forskellige  

 kursusaktiviteter m.v. kan omfatte følgende udgifter:
 Iværksættelsen af kurserne og de økonomiske vilkår i forbindelse, med det  

 enkelte kursus aftales mellem amtskommunen/kommunen og den pågældende skole.  

 Hvor kurser rekvireres, jfr. nedenfor under pkt. 2 og 3, må vilkårene dog  

 fastlægges i overensstemmelse med de af undervisningsministeriet fastsatte  

 særlige regler om rekvireret/ deltagerbetalt undervisning på handelsskoler og  

 tekniske skoler.
2. Amtskommunale foranstaltninger Amtskommuner samt Københavns og Frederiksberg kommuner kan iværksætte  

 eller yde tilskud til kurser for unge arbejdsløse ved gymnasieskoler samt hf-  

 og studenterkurser.
Endvidere kan etableres kurser i henhold til loven om  

 prøveforberedende enkeltfagsundervisning m.v. for voksne, således at  

 bestemmelsen i lovens § 3, om at undervisningen skal stå åben for alle over  

 18 år, fraviges.
Amtskommunerne og Københavns og Frederiksberg kommuner kan  

 desuden rekvirere eller yde tilskud til særligt  tilrettelagte kurser for  

 unge arbejdsløse ved handelsskoler, tekniske skoler og andre skoleformer, der  

 tilbyder kurser for unge arbejdsløse.
 Ved gymnasieskoler, studenter- og hf-kurser samt prøveforberedende  

 enkeltfagskurser kan der gennemføres kurser i fag og fagområder inden for  

 gymnasiernes og hf-kursernes fagkreds.
Kurserne bør normalt have en varighed på ca. 6 måneder.
Hf-kurser vil dog  

 også kunne tilbydes som et-årige kurser.
Man henviser herom til reglerne i  

 undervisningsministeriets bekendtgørelse nr. 304 af 3. juni 1984 om højere  

 forberedelseseksamen § 12 (timetal og tilrettelæggelse) samt direktoratet for  

 gymnasieskolerne og højere forberedelseseksamen's cirkulæreskrivelse af 22.  

 februar 1985 om koncentrerede undervisningsforløb i visse fag til højere  

 forberedelseseksamen (halvårshold).
 Ved enkeltfagskurser oprettet i henhold til lov om prøveforberedende  

 enkeltfagsundervisning m.v. for voksne kan der gennemføres kurser specielt  

 for unge arbejdsløse, der fører frem til folkeskolens afgangsprøve eller  

 udvidede afgangsprøve i enkelte fag.
 Ved handelsskoler og tekniske skoler kan der gennemføres specielt  

  tilrettelagte kurser, som tager udgangspunkt i kursisternes baggrund og  

 forudsætninger samt de lokale uddannelses- og beskæftigelsesforhold.
 Kurserne for unge arbejdsløse vil evt. kunne gennemføres i koncentreret  

 form over et mindre antal uger end normalt, hvis det findes pædagogisk  

 forsvarligt.
3. Kommunale foranstaltninger 3.1. Ekstraordinære uddannelsesaktiviteter for unge arbejdsløse Kommunerne - eventuelt flere kommuner i fællesskab - kan iværksætte,  

 rekvirere eller yde tilskud til ekstraordinære kurser for unge arbejdsløse  

 samt anden bistand i tilknytning til kurserne.
 Kurserne kan bl.a. tilrettelægges i ungdomsskolen eller i tilknytning til  

 ungdomskolens normale undervisning, således at bestemmelsen i  

 fritidsundervisningslovens § 1, hvorefter ungdomsskolen er for unge mellem 14  

 og 18 år, fraviges.
 Kurserne skal være tilrettelagt med henblik på arbejdsløse under 25 år.  

 Indholdet og varigheden af kurserne fastlægges på grundlag af en konkret  

 vurdering af behovet.
Kurserne bør sigte mod en undervisning, der forbedrer deltagernes  

 muligheder for at få beskæftigelse eller forbereder til fortsat uddannelse.  

 Der kan indgås aftale med de respektive skoleformer om medvirken ved  

 gennemførelsen af dele af uddannelsesprogrammet.
Undervisning, der er  

 omfattet af lærlingeloven eller loven om de erhvervsfaglige grunduddannelser,  

 kan dog ikke udbydes som enkeltfag uden undervisningsministeriets  

 godkendelse.
Ligeledes kan undervisning, der er omfattet af lovgivningen  

 vedrørende handelsskoler og tekniske skoler, ikke gives uden  

 undervisningsministeriets godkendelse.
 Kommunerne kan endvidere rekvirere eller yde tilskud til ikke godkendte  

 kurser, eventuelt kombineret med arbejde, der er særligt tilrettelagt for  

 unge arbejdsløse på folkehøjskoler, husholdningsskoler, landbrugsskoler og  

 efterskoler samt yde tilskud til kurser for unge arbejdsløse, der etableres  

 på privat eller kommunalt initiativ i henhold til kapitel III i loven om  

 fritidsundervisning m.v. (fritidsundervisning for voksne). Tilskuddet ydes af  

 den kommune, hvori den unge er bosiddende ved ansøgning om ydelse af tilskud.
 Visitationen til kurserne forestås af kommunerne, der i fornødent omfang  

 samarbejder med kursusledelsen og arbejdsformidlingen herom.
3.2. Tilskud til elevbetalingen ved deltagelse i godkendte kurser  ved  

 folkehøjskoler, husholdningsskoler, landbrugsskoler og  efterskoler Ud over det tilskud, der sædvanligt ydes af kommunen, kan en kommune yde  

 tilskud til elevbetalingen i forbindelse med unge arbejdsløses deltagelse i  

 ethvert godkendt kursus ved folkehøjskoler, husholdningsskoler,  

 landbrugsskoler og efterskoler.
Tilskuddet ydes af den kommune, hvor den unge  

 er bosiddende ved ansøgning om ydelse af tilskud.
 Tilskuddet kan ydes unge over den undervisningspligtige alder, der er  

 arbejdsløse, eller som efter en konkret vurdering står i fare for at blive  

 arbejdsløse.
 Tilskuddet kan betinges af registrering i arbejdsformidlingen og kan  

 fastsættes ud fra en vurdering af elevens økonomiske forhold i det enkelte  

 tilfælde.
Tilskuddet til elevbetalingen kan sammen med eventuelt statstilskud og  

 sædvanligt kommunalt tilskud normalt ikke overstige den af  

 undervisningsministeriet for hvert skoleår godkendte elevstøtteramme.
Hvor  

 den enkelte unges individuelle forhold betinger det, kan kommunerne dog give  

 tilskud herudover til dækning af ekskursionsudgifter, særlige undervisnings-  

 og materialeudgifter samt befordringsudgifter.
 4. Vejledningskurser m.v.
4.1. Formål og personkreds Amtskommunerne og kommunerne kan iværksætte eller yde tilskud til  

 oprettelse af vejledningskurser eller daghøjskolekurser, der imødekommer  

 behov hos grupper af unge med særlige vanskeligheder med uddannelses- og  

 erhvervsvalg, som ikke umiddelbart kan tilgodeses af de eksisterende  

 vejledningstilbud.
 Det er formålet med kurserne at styrke motivationen og selvtilliden hos  

 deltagerne til at påbegynde uddannelse eller beskæftigelse.
Kurserne skal tilrettelægges således, at de henvender sig til grupper af  

 unge med fælles udgangspunkt og/eller fælles problemer.
Det enkelte kursus  

 skal tilrettelægges særskilt med henblik på de enkelte deltageres  

 forudsætninger og behov.
 Indholdsmæssigt kan kurserne ud over at indeholde vejledning give mulighed  

 for at erhverve færdigheder, der er nødvendige for senere gennemførelse af  

 uddannelse, eksempelvis almene kundskaber eller færdigheder inden for et  

 fagområde.
4.2. Planlægning og koordination Med henblik på at tilgodese lokale behov og muligheder bør forberedelsen  

 og gennemførelsen af vejledningskurserne ske på regionalt/lokalt plan i et  

 samarbejde mellem de implicerede myndigheder og organisationer.
Dette  

 samarbejde bør tilrettelægges i overensstemmelse med de af  

 arbejdsdirektoratet udsendte retningslinier for samarbejdet mellem  

 arbejdsformidlingen, amtskommunerne og kommunerne om indsatsen mod  

 ungdomsarbejdsløsheden, for tiden arbejdsdirektoratets cirkulære af 1. april  

 1980. Cirkulæret forventes revideret i den nærmeste fremtid.
Visitationen til vejledningskurserne forestås af amtskommunerne og  

 kommunerne, der i fornødent omfang samarbejder med kursusledelsen,  

 arbejdsformidlingen, arbejdsløshedskasser m.v. herom.
Kurserne bør især søges  

 placeret på eller i forbindelse med eksisterende uddannelsesinstitutioner.
4.3. Deltagergodtgørelse Kommuner og amtskommuner kan yde deltagerne i vejledningskurserne en  

 ugentlig godtgørelse, hvis størrelse fastsættes af undervisningsministeriet.  

 Godtgørelsen er for tiden (pr. 1. april 1986):
 Godtgørelse kan som hovedregel kun ydes til kurser af mindst 3 måneders  

 varighed og kan ikke ydes til deltagere i daghøjskolekurser.
 Det er endvidere en forudsætning for ydelse af godtgørelse, at de unge  

 ikke er berettiget til højere støtte ad anden vej.
5. Kontakt- og informationsordninger m.v. for unge Kommunerne og amtskommunerne kan iværksætte eller yde tilskud til kontakt-  

 og informationsordninger for unge, der er fyldt 19 år.
Sådanne ordninger kan tilrettelægges som en fortsættelse af den  

 ungdomsvejledning, der i henhold til § 1 i loven om ungdomsvejledning og  

 visse uddannelsesforanstaltninger skal tilbydes unge i 2 år efter, at de er  

 udskrevet af folkeskolen, dog mindst til de fylder 19 år.
Man henviser herom  

 til undervisningsministeriets bekendtgørelse nr. 292 af 2. juni 1986 om  

 ungdomsvejledning samt undervisningsministeriets cirkulære af 9. juni 1986 om  

 ungdomsvejledning.
 Kontakt- og informationsordninger kan etableres som et rådgivnings- og  

 informationskontor eller som et mødested eventuelt i tilknytning til andre  

 foranstaltninger.
 Etablering og drift bør ske i samarbejde med lokale uddannelses- og  

 arbejdsmarkedsinstitutioner.
 Samarbejdet bør tilrettelægges i overensstemmelse med de af  

 arbejdsdirektoratet udsendte retningslinier for samarbejdet mellem  

 arbejdsformidlingen, amtskommunerne og kommunerne om indsatsen mod  

 ungdomsarbejdsløsheden, jfr. f.t. arbejdsdirektoratets cirkulære af 1. april  

 1980.
 Formålet er at skabe kontakt til unge, som er særligt udsatte for ledighed  

 samt at informere, vejlede og bistå disse unge i fornødent omfang med hensyn  

 til uddannelses- og beskæftigelsesforhold, herunder ekstraordinære  

 foranstaltninger.
 Kontakt- og informationsordninger kan tilrettelægges af to eller flere  

 kommuner i fællesskab.
 Der bør normalt knyttes mindst en person med vejledningsmæssig eller  

 pædagogisk baggrund til ordningen.
 I forbindelse med kontakt- og informationsordningerne skal der gives  

 tilbud om vejledning og bistand i samarbejde med arbejdsformidling,  

 uddannelsessteder og social- og sundhedsforvaltning.  

 Arbejdsformidlingskontorer og uddannelsessteder bør medvirke ved  

 fremskaffelse af relevant materiale til brug for kontakt- og  

 informationsvirksomheden.
6. Anvendelse af beskæftigelsesmidler Kommuners og amtskommuners udgifter til de i dette cirkulære omhandlede  

 foranstaltninger kan i regnskabsåret 1986 finansieres af de midler,  

 kommunerne i henhold til § 26, stk. 1, i lov nr. 293 af 21. juni 1985 om  

 beskæftigelsesmuligheder for unge afsætter til bekæmpelse af  

 ungdomsarbejdsløsheden i kommuner og amtskommuner.
For så vidt angår udgifter  

 til kursusaktiviteter m.v., hvortil der i henhold til gældende lovgivning  

 ydes kommunalt tilskud, kan dog kun medregnes udgifter, der er afholdt udover  

 det lovpligtige tilskud.
7. Ikrafttrædelse Cirkulæret har virkning fra 1. august 1986 og afløser  

 undervisningsministeriets cirkulære af 1. oktober 1983 om uddannelsesmæssige  

 foranstaltninger mod ungdomsarbejdsløsheden i kommuner og amtskommuner.
 Undervisningsministeriet, den 28. juli  

 1986.
