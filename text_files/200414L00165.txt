Betænkning afgivet af Kulturudvalget den 1. december 2004 Betænkning over Forslag  

 til lov om ændring af radio- og fjernsynsloven (Politiske reklamer og forlængelse af programtilladelser) [af  

 kulturministeren (Brian Mikkelsen)] 1. Ændringsforslag Socialdemokratiets medlemmer af udvalget har stillet 1  

 ændringsforslag til lovforslaget.
2. Udvalgsarbejdet Lovforslaget blev fremsat den 20. oktober 2004 og var til 1.  

 behandling den 28. oktober 2004. Lovforslaget blev efter 1. behandling  

 henvist  

 til behandling i Kulturudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i  

 høring, og kulturministeren sendte den 2. september 2004 dette udkast til  

 udvalget, jf. alm. del  bilag 689 (2003-04). Den 22. oktober 2004  

 sendte kulturministeren  

 de indkomne høringssvar samt et notat herom til udvalget.
Spørgsmål Spørgsmål nr.
S 711 og kulturministerens svar herpå er optrykt  

 som bilag 2 til betænkningen.
3. Indstillinger og politiske bemærkninger Et  

  

 mindretal  

  

 i  

 udvalget (V, DF og KF) indstiller lovforslaget til  

  

 vedtagelse uændret.
Mindretallet vil stemme imod det stillede  

 ændringsforslag.
Et  

  

 andet mindretal  

  

 i  

 udvalget (S, SF og EL) indstiller lovforslaget til  

  

 vedtagelse  

  

 med det stillede ændringsforslag.
Hvis det stillede  

 ændringsforslag ikke vedtages ved 2. behandling, vil mindretallet stemme  

 hverken  

 for eller imod lovforslaget ved 3. behandling.
Socialdemokratiets medlemmer af udvalget er grundlæggende enige  

 i lovforslagets intention om at skærpe den gældende lovgivning om politiske  

 reklamer i dansk fjernsyn.
I forlængelse af det seneste medieforlig indgik  

 regeringen og Dansk Folkeparti en aftale om en svækkelse af de eksisterende  

 regler på området  en svækkelse af en sådan betydning, at regeringen i  

 foråret  

 2003 besluttede at vende tilbage til den tidligere retstilstand.
Det  

 fremsatte  

 lovforslag indeholder imidlertid ikke den skærpelse, regeringen på et  

 tidligere  

 tidspunkt har bebudet, faktisk det modsatte.
Vedtages dette lovforslag, vil  

 det  

 være tilladt for såvel økonomiske interessegrupper som religiøse anskuelser  

 at  

 reklamere i dansk fjernsyn, såfremt reklamen udsendes uden for den foreslåede  

 reklamefrie periode.
Denne svækkelse af reglerne for reklamering i dansk fjernsyn kan  

 Socialdemokratiet ikke støtte.
Socialdemokratiet finder det problematisk for  

 et  

 levende demokrati, at stærke økonomiske interesser på denne måde vinder  

 afgørende fortrin i forhold til de fleste andre interessegrupper.
De  

 elektroniske  

 medier er stærke medier til formidling, og de skal selvfølgelig bruges, men  

 ikke misbruges.
På denne baggrund stilles ændringsforslag nr. 1. Såfremt det  

 foreliggende ændringsforslag findes i strid med f.eks. den europæiske  

 menneskerettighedskonvention,  

 bør der indgås en bred politisk aftale om at formulere et reelt alternativ  

 til  

 det fremsatte lovforslag  et alternativ, der ikke indeholder den af  

 regeringen  

 foreslåede svækkelse.
SFs medlem af udvalget mener, det er vigtigt, at også  

 økonomiske interessegrupper omfattes af den restriktion for reklamer, som  

 ligger i ændringsforslaget. Økonomiske interessegrupper vil sagtens kunne øve  

 den politiske indflydelse via reklamer, som det ellers er lovforslagets  

 intention at undgå.
Skulle ændringsforslaget vise sig at være i strid med den  

 europæiske  

 menneskerettighedskonvention, kan man efterfølgende være nødt til at ændre  

 bestemmelsen, men hvis det ikke er tilfældet, mener SF, det er vigtigt, at  

 økonomiske interessegrupper bliver medtaget.
Et  

  

 tredje mindretal  

  

 i  

 udvalget (RV og KD) indstiller lovforslaget til  

  

 vedtagelse  

  

 med det stillede ændringsforslag.
Hvis det stillede  

 ændringsforslag ikke vedtages ved 2. behandling, vil mindretallet alligevel  

 stemme  

 for lovforslaget ved 3. behandling.
 Det oprindelige forslag er ikke optimalt i forhold til at sikre  

 sig mod politiske reklamer i tv, men det er et skridt i den rigtige retning.  

 Mindretallet opfordrer derfor til at tage loven op til revision efter et  

 stykke  

 tid  eventuelt efter et år, hvor der forinden også vil være  

 afholdt folketingsvalg  

  i lyset af de mellemliggende erfaringer.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er optrykt i  

 betænkningen.
Der gøres opmærksom på, at et flertal eller et mindretal i  

 udvalget ikke altid vil afspejle et flertal/mindretal ved afstemning i  

 Folketingssalen.
4. Ændringsforslag med bemærkninger Ændringsforslag Af  

 	  

 et  

  

 mindretal  

  

 (S), tiltrådt af et  

  

 mindretal  

  

 (SF, RV, KD og EL):
Til § 1 1)  

  

 I det under  

  

 nr. 1  

  

 foreslåede  

  

 §  

 76, st  

 k. 3,  

  

 indsættes efter »reklamer for«  

 ordene: »økonomiske interessegrupper, religiøse- og politiske anskuelser,«.
[Skærpelse af reglerne om forbud mod reklamer i fjernsyn] Bemærkninger Til nr. 1 Ændringsforslaget skærper lovforslagets bestemmelser om  

 politiske reklamer i dansk fjernsyn.
I forlængelse af det seneste medieforlig  

 indgik regeringen og Dansk Folkeparti en aftale om en svækkelse af de  

 eksisterende regler på området, og ændringsforslaget har til hensigt at vende  

 tilbage til den tidligere retstilstand, så det hverken er tilladt for  

 økonomiske interessegrupper eller for religiøse anskuelser at reklamere i  

 dansk  

 fjernsyn, såfremt reklamen udsendes uden for den foreslåede reklamefrie  

 periode.
 Såfremt ændringsforslaget findes i strid med f.eks. den europæiske  

 menneskerettighedskonvention, bør der indgås en bred politisk aftale om at  

 formulere et reelt alternativ til det fremsatte lovforslag.
Kim Andersen (V)  

  

  fmd.  

  

 Ester Larsen (V)   

 Leif Mikkelsen (V)   

 Preben Rudiengaard (V)   

 Louise Frevert (DF)  

  

  nfmd.  

  

 Poul Nødgaard (DF)   

 Carina Christensen (KF)   

 Charlotte Dyremose (KF)   

 Bodil Kornbek (KD)   

 Jette Bergenholz Bautrup (S)   

 Jytte Andersen (S)   

 Jytte Wittrock (S)   

 Mette Frederiksen (S)   

 Poul Qvist Jørgensen (S)   

 Ole Sohn (SF)   

 Naser Khader (RV)   

 Søren Søndergaard (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale parti (V) 54 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 3 * Heraf  

 1 medlem valgt på Færøerne Bilag 1 Oversigt over bilag vedrørende L 38 Bilagsnr.
Titel 1 Høringssvar og kommenteret høringsnotat, fra  

 kulturministeren 2 Udkast til tidsplan for udvalgets behandling af  

 lovforslaget 3 Orientering om regulering af adgangen til at udsende  

 politiske reklamer i fjernsyn, fra kulturministeren 4 Godkendt tidsplan for udvalgets behandling af lovforslaget 5 Svar på spm.
S 711, om det vil være tilladt at reklamere  

 for økonomiske interessegrupper, fra kulturministeren 6 1. udkast til betænkning Bilag 2 Spørgsmål nr.
S 711 og ministerens svar herpå Spørgsmålet og ministerens svar herpå er optrykt efter ønske  

 fra S.
 Spørgsmål  

 nr.  


  

 S 711 til kulturministeren (Brian Mikkelsen) 9/11 2004 af Mette  

 Frederiksen (S).
Spørgsmål nr.
S 711:
 Vil ministeren i forlængelse af orientering om regulering af  

 adgangen til at udsende politiske reklamer i fjernsyn, L 38, bilag 3,  

 redegøre  

 for, hvorvidt det med vedtagelsen af L 38 vil være tilladt at reklamere for  

 økonomiske interessegrupper, såfremt disse ikke er  

 arbejdsgiverorganisationer,  

 fagforeninger, religiøse bevægelser, politiske partier, politiske bevægelser,  

 valgte medlemmer til politiske forsamlinger samt opstillede kandidater til  

 politiske forsamlinger og reklameringen finder sted uden for perioden fra  

 tidspunktet for udskrivelse af valg til politiske forsamlinger eller  

 folkeafstemninger  

 og indtil afholdelsen af valget eller afstemningen.
 Svar:
 Radio- og fjernsynsloven indeholder en række begrænsninger af,  

 hvilke reklamer der kan udsendes i fjernsyn.
 Efter lovens § 76, stk. 1, gælder, at der ikke må udsendes  

 reklamer for tobaksprodukter eller for varer, der fortrinsvis benyttes i  

 forbindelse med tobaksrygning, jf. lov om forbud mod tobaksreklame m.v.
 Der må endvidere efter lovens § 76, stk. 2, ikke udsendes  

 reklamer for lægemidler og sundhedsydelser efter reglerne i lov om lægemidler  

 og lov om reklamering for sundhedsydelser.
 I forslaget til ændring af radio- og fjernsynslovens § 76, stk.  

 3 foreslås det, at der i fjernsyn ikke må udsendes reklamer for  

 arbejdsgiverorganisationer, fagforeninger, religiøse bevægelser, politiske  

 partier, politiske bevægelser samt valgte medlemmer eller opstillede  

 kandidater  

 til politiske forsamlinger.
I forslaget til ændring af radio- og fjernsynslovens § 76  

 foreslås det endvidere, at der indsættes et nyt stykke 4, hvorefter der i  

 fjernsyn ikke må udsendes reklamer for politiske budskaber i perioden fra  

 tidspunktet  

 for udskrivelse af valg til politiske forsamlinger eller folkeafstemninger og  

 indtil afholdelsen af valget eller afstemningen.
Er dato for valget eller  

 afstemningen bekendtgjort tidligere end 3 måneder før afholdelsen, indtræder  

 den reklamefri periode først 3 måneder før afholdelsen af valget eller  

 afstemningen.
 I det omfang reklamer for økonomiske interessegrupper ikke er i  

 strid med disse regler, kan de udsendes i henhold til radio- og  

 fjernsynsloven.
