 1.0. Farvandsvæsenet uvedkommende, herunder familiemedlemmer, må ikke  

 transp orteres i Farvandsvæsenets vognpark.
 2.0. Alle tjenestevogne (minus fast udlån) har garageplads på Holmen under  

 Forsyningstjenestens omsorg, dersom andet ikke er aftalt med  

 Forsyningstjenesten.
 3.0. Tjenestevogne rekvireres ved brug af blanketten  

 »Rekvisition/indberetning til Forsyningstjenesten« - rekvirering  

 foretages så vidt muligt i god tid forud for brugstidspunktet.
 I undtagelsestilfælde kan rekvireres pr. telefon: 541313, lokal 2798.
4.0. Efter modtagelse af rekvisition kontaktes rekvirent af  

 Forsyningstjenesten, hvorvidt tjenestevogn er disponibel i den ønskede  

 periode, 5.0. Ved rekvirering af tjenestevogne oplyses om dato og tidligste  

 klokkeslet for afhentning og dato og seneste klokkeslet for aflevering.  

 Endvidere oplyses kørselsformål og kørselsrute, således at der i videst  

 muligt omfang kan etableres samkørsel.
 6.0. Tjenestevogne afhentes ved og afleveres til Forsyningstjenesten af  

 bruger.
 7.0. Ved afhentning udleveres nøgler samt kørebog indeholdende  

 benzinchecks, køresedler, uheldsrapport, fejlmeldingsblanket samt  

 instruktionsbog.
 Inden udlevering af en tjenestevogn er vognen blevet tjekket for olie,  

 vand, lys, m.v., og såfremt det er muligt, vil vognen være rengjort.
 Det påhviler dog altid bruger at kontrollere køretøjet før brugen, idet  

 det er føreren af vognen, der jfr. færdselsloven er ansvarlig for køretøjet.
 Det påhviler endvidere føreren af vognen at notere på køresedlen samt  

 fejlmeldingsblanketten om evt. skader eller defekter på køretøjet ved  

 overtagelsen.
 8.0. Bruger skal daglig udfylde køreseddel med angivelse af rute  

 (hovedpunkter) og km.
 9.0. Påfyldning af benzin noteres på køreseddel med angivelse af  

 kilometerstand ved påfyldningen.
 Opståede fejl eller uregelmæssigheder ved motor, styretøj eller andet  

 noteres på køreseddel og fejlmeldingsblanket.
 10.0. I alle tjenestevogne forefindes isskraber, ekstra sprinklervæske  

 samt i handskerummet ekstra sikringer og elpærer, ligesom forbindskasse  

 forefindes i handskerummet.
 Såfremt der bruges af disse ekstra beholdninger, (nødbeholdninger), skal  

 dette noteres på køresedlen samt på fejlmeldingsblanket.
 11.0. I tilfælde af færdselsuheld eller anden skade udfyldes uheldsrapport  

 jfr. cirkulære af 23 DEC 1980 - cirkulæret forefindes i kørebogen.
 Ved personskade eller større materiel skade skal politirapport  

 foranlediges optaget.
 12.0. Ved parkering/henstillen af køretøj, også selvom køretøjet anbringes  

 i garage, fjernes tændingsnøglen jfr. færdselsloven, og køretøjet aflåses.
13. 0. Ved aflevering af tjenestevogne til  

 Forsyningstjenesten afleveres nøgler samt kørekort med indhold.
Ved  

 afleveringen skal den pågældende tjenestevogns benzintank være mindst halvt  

 fyldt.
 14.0. Tjenestevogne i faste udlån renholdes af bruger eller ved dennes  

 foranstaltning.
 15.1. Lasttjenestevogne med Forsyningstjenestens chauffør har som  

 primæropgave daglig kørsel for Farvandsdirektoratet/Farvandsvæsenet.
 16.1 For lasttjenestevogne gælder tilsvarende bestemmelser som nævnt for  

 persontjenestevogne vedr. punkterne 1.0., 2.0., 8.0., 9.0., 10.0., 11.0., og  

 12.0.
 17.1. Lasttjenestevogne med chauffør rekvireres til transportopgaver efter  

 samme regler som nævnt for persontjenestevogne under pkt. 3.0.
 18.2. Privatvogne må ikke henstilles i Forsyningstjenestens garageanlæg.
 19.2. Vask og reparation m.v. af privatvogne er forbudt på  

 Forsyningstjenestens område.
