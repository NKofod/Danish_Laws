OKTOBER 1984 Trykt oktober 1985 1. Cirkulærets indhold I nærværende cirkulære nr. 29 indgår følgende delcirkulærer:
2. Gyldighed Cirkulæret gælder for udstyr, der tilsluttes det offentlige alarmsystem.
Delcirkulærerne udkommer og rettes individuelt.
Der udkommer en ny udgave  

 af denne del af cirkulæret, hver gang et delcirkulære udkommer eller  

 revideres.
3. Betingelser for udstedelse af tilladelse for  

 tilslutning af fjernovervågningsudstyr til det offentlige alarmsystem Fjernovervågningsudstyr, som ikke leveres og fejlrettes af  

 teleadministrationerne, kan på de af teleadministrationerne angivne vilkår  

 tilsluttes en abonnentinstallation i det offentlige alarmsystem.
Tilslutning  

 må kun ske, hvis tilladelse er givet af en af teleadministrationerne.
 Teleadministrationerne er i dette cirkulære en sammenfattende betegnelse  

 for:
Kjøbenhavns Telefon Aktieselskab Nørregade 21, 1199 København K Jydsk Telefon-Aktieselskab Sletvej 30, 8310 Tranbjerg J.
Fyns Kommunale Telefonselskab Klingenberg 16, 5100 Odense Post- og Telegrafvæsenet Abonnentteknisk Tjeneste Telegade 2, 2630 Tåstrup Tilladelsen gives på følgende betingelser:
 1. Udstyret skal opfylde bestemmelser i cirkulære nr.  

 29, »Tilslutning af fjernovervågningsudstyr til det offentlige  

 alarmsystem« i det omfang, disse krav vedrører egenskaber og forhold ved  

 det pågældende udstyr.
 2. Et eksemplar af udstyret skal, hvis  

 teleadministrationerne skønner det nødvendigt, stilles til rådighed for  

 undersøgelse hos en af teleadministrationerne.
3. Der skal leveres fyldestgørende beskrivelse,  

 specifikation, strømskema og monteringstegninger samt brugsanvisning for  

 udstyret.
Hvis tilladelse gives, leveres yderligere indtil 10 eksemplarer af  

 nævnte dokumentation til teleadministrationerne.
Beskrivelsen skal forklare  

 alle udstyrets funktioner og med henvisning til strømskema detaljeret  

 redegøre for disse.
Specifikationen skal i det mindste omfatte de egenskaber, for hvilke der i  

 cirkulære nr. 29 er angivet værdier og tolerancer, som vedrører udstyret.
Der  

 skal vedlægges en målerapport fra et laboratorium eller institut, der er  

 anerkendt af de danske teleadministrationer, herunder teleadministrationernes  

 egne laboratorier.
Målerapporten skal med angivelse af målemetoder og  

 måleresultater bekræfte, at cirkulære nr. 29 er opfyldt.
4. Udstyret skal være mærket tydeligt med fabrikat,  

 typebetegnelse og fabrikationsnummer.
Udstyr, der tilsluttes  

 stærkstrømsnettet, skal være udført i overensstemmelse med  

 stærkstrømsreglementets forskrifter og skal være D-mærket eller registreret  

 hos DEMKO, for så vidt det kræves ifølge danske love og bestemmelser.
 5. Alle fjernovervågningsudstyr af en tilladt type  

 skal med hensyn til funktion, strømskema, komponenter og alle andre forhold  

 nøje svare til det af teleadministrationerne kontrollerede eksemplar med  

 samme typebetegnelse. Ændringer i det tilladte udstyr skal forelægges for og  

 accepteres af teleadministrationerne og kan efter teleadministrationernes  

 skøn medføre såvel ny typebetegnelse som ny undersøgelse og kontrol af  

 udstyret.
 Såfremt der i et udstyr konstateres afvigelser fra det kontrollerede  

 eksemplar med samme typebetegnelse, kan tilladelsen af denne type udstyr  

 inddrages, hvis afvigelserne ikke accepteres af teleadministrationerne.
 6. Leverandøren af et fjernovervågningsudstyr er  

 forpligtet til at give brugeren en klar og tydelig brugsanvisning for  

 anvendelsen af udstyret samt angive, hvor det i tilfælde af fejl kan fås  

 fejlrettet.
 7. Ved udstedelse af tilladelsen for tilslutning af  

 fjernovervågningsudstyr til det offentlige alarmsystem påtager  

 teleadministrationerne sig intet ansvar for udstyrets funktion og kvalitet,  

 men sikrer sig alene i rimeligt omfang mod forstyrrelser og ulemper.
 Teleadministrationerne forbeholder sig ret til at ændre den  

 transmissions-, signalerings- og centraltekniske funktion af teleanlæggene  

 med tilknyttede abonnentinstallationer, og de påtager sig ved sådanne  

 ændringer intet ansvar for, at tilsluttet fjernovervågningsudstyr fortsat er  

 anvendeligt.
 8. Dersom et fjernovervågningsudstyr ved anvendelsen  

 giver anledning til unødige fejlmeldinger eller til forstyrrelser eller  

 ulemper for driften af teleanlæggene, kan tilladelsen af denne type udstyr  

 inddrages, indtil de nødvendige ændringer er accepteret af  

 teleadministrationerne.
 9. Tilladt fjernovervågningsudstyr skal af  

 leverandøren på et synligt sted forsynes med et tilladelsesskilt, som i hvert  

 enkelt tilfælde købes hos den udstedende teleadministration, og som har  

 påtrykt teksten:
 10. Oplysning om eventuelle afgifter for prøvning fås  

 fra vedkommende teleadministration.
4. Generel beskrivelse af det offentlige alarmsystem Det offentlige alarmsystem modtager alarmer fra en abonnent og  

 videresender alarmer til en given vagtcentral.
Tilsvarende kan styringer  

 sendes fra en vagtcentral til en given abonnent.
Alarmtransmissionssystemet baserer sig på et koncept for  

 pakkefordelingsnet.
Netopbygningen er vist forenklet nedenfor:
 Alarmterminalen indeholder filtre og transmissionsudstyr for 8 kHz,  

 styrelogik for protokolafvikling mod AMUX og mod grænsesnit for  

 abonnentudstyr AU.
 Overvågning af abonnentlinien sker ved, at AMUX periodevis sender en  

 forespørgsel til alarmterminalen, som herefter kvitterer.
 I alarmsituationen sendes alarmen som kvittering.
 Netgruppecenter og terminalstation er knuder i pakkefordelingsnettet.  

 Distriktscenter er teleadministrationernes centrale element i alarmsystemet.  

 Herfra styres enhver ændring i systemet (oprettelser, nedtagning osv.).  

 Tillige modtages oplysning om enhver aktivitet i alarmsystemet i form af  

 log-meddelelser m.v..
 De i alarmsystemet indgående komponenter er autonome, således at de kan  

 udveksle alarmer og styringer, også selv om distriktscenteret er ude af  

 drift.
