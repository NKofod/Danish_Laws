 Resume (udarbejdet af Socialministeriet) Da godtgørelse for varigt men  

 eller erstatning for tab af erhvervsevne efter arbejdsskadeforsikringsloven  

 oversteg beløbene herfor i medfør af erstatningsansvarsloven, var der ikke  

 noget krav efter erstatningsansvarsloven og derfor heller ikke et  

 forretningskrav efter denne lov.
 Erstatning uden for kontraktforhold 3212.1. og 43.2.
 Skadelidte ved arbejdsulykke havde ikke haft krav, der kunne kræves  

 forrentet efter erstatningsansvarslovens § 16.
Af anke 3. afd.
B. 1010/1992 -A ApS.
Christiansfeld (lrs.
Per Markussen,  

 København) mod S (adv.
Ulrik Rasmussen, København) - fremgik, at indstævnte,  

 der den 30. januar 1990 var kommet til skade under sit arbejde hos  

 appellanten, havde påstået denne dømt til betaling af en erstatning på  

 102.419,55 kr. med nærmere angivne renter.
Beløbet udgjorde erstatning for  

 tabt arbejdsfortjeneste, godtgørelse for svie og smerte samt refusion af  

 udgifter i perioden fra ulykken til 23. maj 1991. Appellanten, der ikke havde  

 haft indvendinger mod den beløbsmæssige opgørelse af kravet, havde påstået  

 frifindelse, subsidiært mod betaling af et mindre beløb.
Til støtte for den  

 principale påstand var det gjort gældende, at der havde været tale om et  

 hændeligt uheld, og til støtte for den subsidiære påstand, at  

 stationærtidspunktet havde været den 31. oktober 1990.
 Ved Haderslev civilrets dom 13. maj 1992 blev indstævntes påstand i det  

 hele taget til følge.
V.L.D. 2. september 1993 (Inger Nørgaard, Ulrik Jensen, Chr.
Notlevsen  

 (kst.)). (* 1) - - For landsretten har appellanten, A Aps, påstået frifindelse,  

 subsidiært frifindelse mod betaling af et mindre beløb.
 Indstævnte, S, har efter sin endelige påstand påstået appellanten dømt til  

 betaling af 204.271,33 kr. med tillæg af sædvanlig procesrente af 25.590 kr.  

 fra den 30. januar 1990 at regne, af 41.710,48 kr. fra den 17. oktober 1990  

 at regne, af 348 kr. fra den 20. februar 1991 at regne og af 34.771,07 kr.  

 fra den 12. juni 1991 at regne, alt til betaling sker.
 Indstævntes påstand fremkommer således:
Appellanten har ikke protesteret imod, at indstævntes påstand om  

 resterstatning tages under pådømmelse af landsretten. - - Til støtte for sin påstand om tilkendelse af resterstatningen har  

 indstævnte anført, at bestemmelsen i erstatningsansvarslovens § 16 skal ses i  

 sammenhæng med lovens § 15, stk. 3, idet forrentningen indtil  

 udbetalingstidspunktet skal kompensere for, at erstatning og godtgørelse i  

 modsætning til ydelser efter arbejdsskadeforsikringsloven fastsættes på  

 grundlag af de beløb, der var gældende på skadestidspunktet.
Renter til  

 udbetalingstidspunktet i henhold til erstatningsansvarslovens § 16 må derfor  

 indgå i det krav, der efter den daværende bestemmelse i  

 arbejdsskadeforsikringslovens § 55, nu § 59, skal nedsættes med beløb, der  

 udbetales efter denne lov, idet udligningen må foretages i beløb, der begge  

 er ajourførte til udligningstidspunktet.
I modsat fald vil den omstændighed,  

 at en tilskadekommet er omfattet af arbejds- skadeforsikringslovens  

 bestemmelser, i strid med formålet med denne lov kunne føre til en ringere  

 dækning.
Også ordlyden af arbejdsskadeforsikringslovens § 55 må føre til  

 dette resultat, idet »krav« i denne bestemmelse efter naturlig  

 forståelse må omfatte de renter, skadelidte efter erstatningsansvarsloven har  

 krav på.
Til støtte for sin påstand om frifindelse vedrørende kravet om  

 resterstatning har appellanten anført, at ydelser efter  

 arbejdsskadeforsikringsloven fastsættes, som om skaden var indtruffet på  

 afgørelsens tidspunkt.
Skadelidte er som følge heraf blevet kompenseret for  

 et forsinket udbetalingstidspunkt, således at der kun bliver tale om  

 forrentning af godtgørelse efter erstatningsansvarsloven, hvis denne  

 godtgørelse i sig selv overstiger godtgørelsen efter  

 arbejdsskadeforsikringsloven.
I modsat fald vil skadelidtes krav blive  

 reguleret efter begge love således, at skadelidte kan vælge udbetaling i  

 henhold til den reguleringsmåde, der i det konkrete tilfælde fører til det  

 for ham gunstigste resultat.
Også reglen om, at udligning af  

 godtgørelsesbeløb skal ske »post for post« må indebære, at der kun  

 kan blive tale om forrentning, hvis der fortsat består et krav, efter at  

 udligningen har fundet sted.
 Landsretten udtaler:
 Af de grunde, som er anført af civilretten, tiltrædes det, at appellanten  

 er fundet erstatningsansvarlig for den skade, indstævnte har pådraget sig, og  

 at tilstanden er anset for værende stationær fra den 23. maj 1991.
Efter arbejdsskadeforsikringslovens § 55, nu § 59, nedsættes skadelidtes  

 krav mod den erstatningsansvarlige i det omfang, et forsikringsselskab er  

 pligtig at betale erstatning efter arbejdsskadeforsikringsloven.
Da  

 appellantens forsikringsselskab efter arbejdsulykken har været pligtig at yde  

 indstævnte godtgørelse for men og erhvervsevnetab med beløb, der overstiger  

 godtgørelserne herfor i medfør af er- statningsansvarslovens bestemmelser,  

 har indstævnte ikke haft krav efter erstatningsansvarsloven, der kan kræves  

 forrentet i medfør af lovens § 16.
Landsretten tager derfor appellantens påstand om frifindelse for  

 indstævntes krav på resterstatning til følge og stadfæster herefter dommen. -  

 - Ingen af parterne skal betale sagsomkostninger for landsretten til den  

 anden part.
 (* 1) Gengives i uddrag.
