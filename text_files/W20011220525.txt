 Hovedaktionær, udlodningsbeskatning.
 A klager for indkomståret 1992 over, at skatteankenævnet har  

 anset overførsel af pengebeløb til søsterselskab,  

 1.870.000 kr., for skattepligtig udlodning til ham (hovedaktionær).
Det fremgår af sagen, at klageren i 1992 ejede hele aktiekapitalen i  

 B A/S, der beskæftigede sig med køling og ventilation inden for  

 slagteri- og kødforædlingsbranchen.
I 1992 havde B A/S  

 opnået en meget stærk markedsposition og god indtjening og  

 ønskede angiveligt af konkurrencemæssige årsager at  

 sløre virksomhedens indtjening.
B A/S henvendte sig som følge  

 heraf til revisor C og anmodede ham om at fremkomme med en plan til  

 sløring af indtjeningen.
Revisoren foreslog, at B A/S skulle indkøbe underskudsselskaber,  

 hvorefter der skulle overføres omsætning fra B A/S til  

 underskudsselskaberne.
Dette skulle kunne sløre indtjeningen og  

 samtidig muliggøre en udnyttelse af underskudsselskabets  

 skattemæssige underskud til udligning af B A/S' skattepligtige  

 indkomst.
Ved købsaftale af 3. september 1992 erhvervede klageren hele  

 aktiekapitalen i D A/S for 540.000 kr.  D ApS var den 18. juni 1991  

 trådt i likvidation, og selskabet havde på dette tidspunkt  

 fremførselsberettigede skattemæssige underskud på i alt  

 1.859.467 kr.
En del af underskuddet, 1.762.961 kr., hidrørte fra  

 skatteåret 1989/1990 og skulle således være udnyttet senest  

 i skatteåret 1994/1995. Ifølge købsaftalen var det  

 skattemæssige underskud sammensat som følger:
1992 1.762.961 kr.
1993 62.687 kr.
1994 33.819 kr.
1995 123.102 kr.
I alt 1.982.569 kr.
 På en ekstraordinær generalforsamling i D A/S den 28.  

 september 1992 blev likvidationsbeslutningen ophævet.
Fra oktober 1992 til 31. december 1992 har D A/S ifølge  

 årsregnskabet haft en omsætning på 1.870.000 kr.
I samme  

 periode er der ikke afholdt udgifter til løn eller andre  

 sædvanlige driftsomkostninger.
Selskabet ejede endvidere ikke inventar  

 eller driftsmidler.
Omsætningen blev realiseret ved, at B A/S  

 overførte 1.870.000 kr. til D A/S uden at modtage nogen modydelse  

 herfor.
Beløbet blev indtægtsført i D A/S' skatteregnskab  

 for skatteåret 1993/1994.
Den kommunale skatteforvaltning har nedsat D A/S' indkomst med 1.870.000  

 kr., idet B A/S er anset som rette indkomstmodtager heraf.
Overførslen  

 af 1.870.000 kr. til D A/S er herefter anset som en skattepligtig udlodning til klageren, og D A/S'  

 indkomst er for samme indkomstår forhøjet med 1.870.000 kr., der  

 er anset at udgøre et skattepligtigt tilskud fra klageren.
Ved dom af  

 2. november 1998 har Vestre Landsret fastslået, at det af D A/S  

 modtagne beløb skal indkomstbeskattes hos D A/S.
Skatteankenævnet har stadfæstet forvaltningens  

 afgørelse, hvorefter overførslen af  1.870.000 kr. er  

 bedømt som udlodning til klageren.
Der er herved bl.a. henvist til, at  

 der absolut ingen forretningsmæssig begrundelse har været for de  

 foretagne dispositioner vedrørende overførsel af  

 omsætning fra et selskab til et andet.
Der er bl.a. henvist til TfS  

 1999.728 H, Skat 1988.480 LSR og TfS 1999.950 H.
Den af klageren  

 påberåbte afgørelse, TfS 2000.235 LSR, er anset for  

 så konkret begrundet, at den efter nævnets opfattelse ikke kan  

 få afgørende betydning i denne sag.
Endvidere beror  

 overførslen af omsætningen fra B A/S til D A/S ikke på  

 samhandelsaftaler mellem de to selskaber, men alene på dispositioner  

 truffet af klageren som eneaktionær.
Klagerens repræsentant har påstået  

 skatteansættelsen for indkomståret 1992 nedsat med 1.870.000 kr.  

 Til støtte for påstanden er det gjort gældende, at der  

 ikke er hjemmel til den af skatteankenævnet foretagne maskerede  

 udlodning til klageren.
Der er herved bl.a. henvist til TfS 2000.325 LSR,  

 hvor et selskab blev begunstiget på bekostning af et andet selskab, men  

 maskeret udlodning i forhold til aktionærkredsen kunne alene ske i det  

 omfang, der var forskel på aktionærkredsen.
Såfremt der er  

 forskel på aktionærkredsen i de to selskaber, kan der alene ske  

 maskeret udlodning til aktionærerne i det selskab, som lider et tab, af  

 et beløb svarende til den begunstigelse, som de øvrige  

 aktionærer i det begunstigede selskab måtte få.
Da klageren  

 var 100 % ejer af såvel B A/S som D A/S, er der ikke grundlag for  

 udlodningsbeskatning af klageren.
 Landsskatteretten skal udtale.
På tidspunktet for overførslen af 1.870.000 kr. fra B A/S til  

 D A/S var klageren ejer af hele aktiekapitalen i begge selskaber.
Det  

 overførte beløb er medgået ved opgørelsen af den  

 skattepligtige indkomst for såvel B A/S som D A/S.
Herefter finder  

 Landsskatteretten ikke, at klageren har realiseret en økonomisk fordel  

 i forbindelse med overførslen, der kan anses som en udlodning i  

 medfør af ligningsloven § 16 A.
Klagerens udbytteindkomst for  

 indkomståret 1992 nedsættes til 0.
