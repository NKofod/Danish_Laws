 I henhold til § 12, stk. 2, i værnepligtsloven, jf.
 lovbekendtgørelse nr. 190 af 2. april 1993, fastsættes:
§ 1.  Værnepligtnævnets formand drager omsorg for  

 sagernes forberedelse.
Ved behandling af de i § 4, stk. 1, i lov om  

 værnepligtens opfylder ved bistandsarbejde i udviklingslande nævnte sager  

 tilkalder formanden den af Ministeriet for udviklingsbistand beskikkede  

 tilforordnede.
 Stk. 2.  Indenrigsministeriet udpeger en sekretær for  

 nævnet.
 § 2.  Nævnet er beslutningsdygtigt, når formanden og 4  

 andre medlemmer er til stede, deraf mindst eet af de af Folketinget  

 indstillede medlemmer.
Stk. 2.  Er et medlem forhindret, indkaldes den  

 pågældendes stedfortræder.
Er formanden forhindret, kan nævnets møde dog  

 ledes af det af Justitsministeriet indstillede medlem eller dennes  

 stedfortræder.
§ 3.  Nævnet udøver sin virksomhed i møder.
Formanden  

 kan dog bestemme, at en sag skal afgøres ved skriftlig votering.
Stk. 2.  Afgørelser træffes ved stemmeflerhed.
Ved  

 stemmelighed gør formandens stemme udslaget.
Stk. 3.  Afgørelserne indføres i en protokol, der efter  

 hvert møde underskrives af de tilstedeværende medlemmer.
Et medlem kan kræve  

 tilført protokollen en kort begrundelse for sit standpunkt eller bemærkning  

 om afvigende standpunkt.
 § 4.  Den værnepligtige eller en repræsentant for  

 denne kan overvære behandlingen af den pågældende sag bortset fra  

 rådslagningen og afstemningen.
 § 5.  Formanden kan annullere en indkaldelsesordre  

 eller stille den i bero, når nævnets afgørelse først kan foreligge efter det  

 tidspunkt, hvor den værnepligtige skal møde til tjeneste.
 Stk. 2.  Formanden kan bemyndige sekretæren til på sine  

 vegne at træffe de i stk. 1 nævnte beslutninger.
 § 6.  Nævnet underretter inden 8 dage ved anbefalet  

 brev den værnepligtige om den trufne afgørelse.
 § 7.  Bekendtgørelsen træder i kraft den 1. februar  

 1994.
 Stk. 2.  Bekendtgørelse nr. 567 af 15. december 1980 af  

 forretningsorden for Værnepligtsnævnet ophæves.
