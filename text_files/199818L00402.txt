Ændringsforslag stillet den 23. april  

 1999 Ændringsforslag til 3. behandling af Forslag til lov om ændring af selskabsskatteloven og  

 lov om skattefri virksomhedsomdannelse (Fusion, selskabsstiftelse og virksomhedsomdannelse med  

 skattemæssigt tilbagevirkende kraft) Af	skatteministeren:
Til § 2 1) Paragraffen affattes således:
» I lov om skattefri virksomhedsomdannelse, jf.  

 lovbekendtgørelse nr. 727 af 4. september 1995, som ændret ved §  

 23 i lov nr. 1219 af 27. december 1996, § 35 i lov nr. 1223 af 27. december  

 1996, § 19 i lov nr. 166 af 24. marts 1999 og § 1 i det af Folketinget den  

 27. april 1999 vedtagne forslag til lov om ændring af lov om skattefri  

 virksomhedsomdannelse, virksomhedsskatteloven, personskatteloven og  

 fusionsskatteloven. (Lempelse af betingelserne for omdannelse af virksomheder  

 med flere ejere samt indførelse af krav om fuldt vederlag i aktier  

 eller anparter m.v.), foretages følgende ændringer:
 1. I § 2, stk. 1, nr. 6, indsættes efter »dato«: », og at ejeren senest 1 måned efter omdannelsen  

 indsender genpart til den skatteansættende myndighed af de dokumenter,  

 der i selskabslovgivningen er foreskrevet udarbejdet i forbindelse hermed,  

 den i § 2, stk. 3, nævnte opgørelse, en opgørelse over  

 anskaffelsessummen for aktierne eller anparterne opgjort efter § 4, stk. 2 og  

 3, samt dokumentation for, at selskabet er anmeldt  til registrering i  

 Erhvervs- og Selskabsstyrelsen, eller at overdragelsen til et allerede  

 registreret selskab har fundet sted, jf. § 1, stk. 2«.
2. § 4, stk. 5, 1. pkt., ophæves.« Bemærkninger Til nr. 1 Der er tale om rent tekniske ændringer, der skyldes,  

 at lovforslaget om ændring af lov om skattefri virksomhedsomdannelse,  

 virksomhedsskatteloven, personskatteloven og fusionsskatteloven (L 147),  

 forventes vedtaget inden 3. behandling af lovforslaget om ændring af  

 selskabsskatteloven og lov om skattefri virksomhedsomdannelse (L 189). L 147  

 indebærer bl.a., at de gældende bestemmelser, hvortil der  

 henvises i L 189, ændrer betegnelse.
 I § 2, nr. 1, i L 189 foreslås der gennemført  

 ændringer i § 2, stk. 1, litra d, i lov om skattefri  

 virksomhedsomdannelse, der efter vedtagelsen af L 147 bliver til § 2, stk. 1,  

 nr. 6. Ændringsforslaget retter op herpå.
 I den tekst, der foreslås indsat i forlængelse  

 af § 2, stk. 1, litra d, der bliver § 2, stk. 1, nr. 6, er det endvidere  

 nødvendigt at ændre henvisningen til § 4, stk. 2-4, til: » § 4, stk. 2 og 3,«, da  

 vedtagelsen af L 147 indebærer, at § 4, stk. 2 og 3, i den  

 gældende lov slås sammen til et stykke.
 Ændringsforslaget medfører, at der efter  

 ordet »aktierne«  

 indføjes »eller anparterne«, da den øvrige tekst i lov om skattefri  

 virksomhedsomdannelse, som formuleret ved L 147, konsekvent nævner  

 såvel aktier som anparter.
Med vedtagelsen af L 147 indsættes der i § 2, stk.  

 3, i lov om skattefri virksomhedsomdannelse en bestemmelse om, at der skal  

 udarbejdes en opgørelse over, hvorledes den beregnede skat af den  

 samlede skattepligtige fortjeneste, som ville være konstateret ved et  

 sædvanligt salg, jf. § 4, stk. 2, 3. pkt., kan henføres til de  

 enkelte ejere.
Denne opgørelse skal ifølge en bestemmelse, der  

 med L 147 indsættes i § 4, stk. 6, 1. pkt., som i øvrigt bliver  

 stk. 5, 1. pkt., indsendes sammen med de andre dokumenter, der i forvejen er  

 nævnt i § 4, stk. 6, 1. pkt.
I lovforslag nr.
L 189 foreslås det at ophæve  

 § 4, stk. 6, 1. pkt., og lade kravet om indsendelse af dokumenter  

 fremgå af § 2, stk. 1, litra d, der nu bliver § 2, stk. 1, nr. 6. Det  

 er derfor nødvendigt ligeledes at lade kravet om indsendelse af  

 opgørelsen efter § 2, stk. 3, fremgå af § 2, stk. 1, nr. 6,  

 hvorfor  § 2, nr. 1, i L 189 foreslås ændret i overensstemmelse  

 hermed.
 Endelig foreslås bestemmelsen om at ophæve §  

 4, stk. 6, 1. pkt., ændret, således at der henvises til § 4, stk.  

 5, 1. pkt., som er den relevante bestemmelse efter vedtagelsen af L 147.
