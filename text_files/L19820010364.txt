 I henhold til kgl. resolution af 7. april 1982, og efter at folketinget  

 den 2. april 1982 havde meddelt sit samtykke dertil, har Danmark ratificeret  

 en i Bruxelles den 10. december 1981 udfærdiget protokol om Spaniens  

 tiltrædelse af Den nordatlantiske Traktat.
Protokollen har følgende ordlyd: PROTOKOL om Spaniens tiltrædelse af Den nordatlantiske Traktat Deltagerne i Den nordatlantiske Traktat, undertegnet i Washington den 4.  

 april 1949, som er forvisset om, at Kongeriget Spaniens tiltrædelse af denne traktat  

 vil forøge det nordatlantiske områdes sikkerhed, er enige om følgende:
Artikel I Ved nærværende protokols ikrafttræden skal Den nordatlantiske Traktats  

 Organisations Generalsekretær på alle deltagernes vegne overbringe Kongeriget  

 Spaniens regering en opfordring til at tiltræde Den nordatlantiske Traktat.
I  

 henhold til traktatens artikel 10 bliver Kongeriget Spanien deltager på  

 datoen for deponeringen af sit tiltrædelsesinstrument hos Amerikas forenede  

 Staters regering.
Artikel II Nærværende protokol træder i kraft, når hver af deltagerne i Den  

 nordatlantiske Traktat har meddelt Amerikas forenede Staters regering sin  

 godkendelse deraf.
Amerikas forenede Staters regering skal underrette  

 samtlige deltagere i Den nordatlantiske Traktat om datoen for modtagelsen af  

 enhver sådan meddelelse og om datoen for nærværende protokols ikrafttræden.
Artikel III Nærværende protokol, hvis engelske og franske tekst har samme gyldighed,  

 skal deponeres i Amerikas forenede Staters regerings arkiv.
Behørigt  

 bekræftede genparter deraf skal af nævnte regering sendes til samtlige  

 deltagerlandes regeringer.
 Til bekræftelse heraf har de nedenfor anførte befuldmægtigede undertegnet  

 nærværende protokol.
 Åbnet for undertegnelse i Bruxelles den 10. december 1981.
For kongeriget Belgien:
Charles F.
Nothomb For Canada:
Mark MacGuigan For kongeriget Danmark:
Anker Svart For Frankrig:
C.
Cheysson For forbundsrepublikken Tyskland:
Hans-Dietrich Genscher For Grækenland:
Yiannis Haralambopoulos For Island:
Henrik Sv.
Bjornsson For Italien:
Emilio Colombo For Storhertugdømmet Luxembourg:
Flesch For kongeriget Nederlandene:
M. v.d.
Stoel For kongeriget Norge:
Svenn Stray For Portugal:
Andre Concalves Pereira For republikken Tyrkiet:
Ilter Turkmen For Det forenede Kongerige Storbritannien og Nordirland:
Carrington For Amerikas forenede Stater:
A.
M.
Haig, jr.
Danmarks ratifikationsinstrument deponeredes den 20. april  

 1982 hos Amerikas forenede Staters regering.
Protokollen trådte i medfør af  

 artikel II i kraft den 29. maj 1982 for Danmark og følgende andre lande:  

 Amerikas forenede Stater, Belgien, Canada, Frankrig, Grækenland, Island,  

 Italien, Luxembourg, Nederlandene, Norge, Portugal, Det forenede Kongerige  

 Storbritannien og Nordirland, Tyrkiet og Forbundsrepublikken Tyskland.
I  

 henhold til protokollens artikel I har Den nordatlantiske Traktats  

 Organisations generalsekretær på samtlige deltagerlandes vegne derefter  

 opfordret Kongeriget Spaniens regering til at tiltræde Den nordatlantiske  

 Traktat.
Kongeriget Spanien har den 30. maj 1982 deponeret sit  

 tiltrædelsesinstrument hos Amerikas forenede Staters regering og er herefter  

 i henhold til artikel 10 i Den nordatlantiske Traktat samme dag blevet  

 deltager i traktaten.
