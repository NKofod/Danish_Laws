 I medfør af § 10, stk. 2,og § 19 i lov nr. 239 af 6. juni 1985 om skibes  

 besætning, senest ændret ved lov nr. 407 af 1. juli 1988, fastsættes:
 1.1. I lastskibe under 20 tons, bortset fra fiskeskibe, i indenrigs fart  

 med en maskinydelse på mellem 100-749 kW skal maskinbesætningen, såfremt der  

 ikke særskilt er fastsat en besætning, jf. pkt. 2, mindst bestå af en person  

 med duelighedsbevis i motorpasning.
 1.2. Den i pkt. 1.1 nævnte person kan samtidig gøre tjeneste i anden  

 stilling om bord.
 2. Findes det i enkelte tilfælde nødvendigt detaljeret  

 at fastsætte besætningen i et sådant skib, vil dette ske i skrivelse direkte  

 til skibets ejer.
 3. Med bøde straffes den, der overtræder pkt. 1.1.
 4. Besætningsfastsættelsen træder i kraft den 15.  

 september 1988.
 4.2. Besætningsfastsættelse nr. 1. af 12. marts 1987 ophæves.
 Søfartsstyrelsen, den 22. august 1988.
