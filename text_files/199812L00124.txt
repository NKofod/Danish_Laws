Fremsat den 2. december 1998 af  

 skatteministeren (Ole Stavad) Forslag til Lov om ændring af lov om  

 stempelafgift samt lov om stempelafgift (Forlængelse af den midlertidige  

 forhøjelse af pantebrevsstempel for ejerboliger og fritidshuse  

 mv.) § 1 I lov om stempelafgift, jf. lovbekendtgørelse nr. 591 af 11. august  

 1998, foretages følgende ændringer:
 1. I § 21 indsættes som stk. 5 og 6:
 »Stk. 5. Betales afgiftstilsvaret ikke rettidigt af de i  

 stk. 1 nævnte særlige stempelmærkeforhandlere eller af  

 de i stk. 3 nævnte virksomheder, der har tilladelse til selv at  

 stemple dokumenter, skal der betales 1,3 pct. i månedlig rente, for  

 hver påbegyndt måned fra den 1. i den måned, i hvilken  

 beløbet skal betales, dog mindst 50 kr.
Stk. 6. Der skal betales et gebyr på 65 kr. for  

 erindringsskrivelser vedrørende betaling af afgift.« 2. I § 57 A indsættes efter stk. 2 som nyt  

 stykke:
»Stk. 3. Der stemples efter § 57, når dokumentet  

 udstedes i forbindelse med en efter-levende ægtefælles  

 erhvervelse af den afdøde ægtefælles andel af ejerbolig  

 eller fritidshus.
Der stemples på samme måde efter § 57,  

 såfremt det udstedte dokument er vedtægter for en ejerforening,  

 og vedtægten tinglyses til sikkerhed for gæld til  

 ejerforeningen.« Stk. 3- 6 bliver herefter stk. 4 - 7.
 3. I § 57, stk. 4, der bliver stk. 5, ændres  

 »stk. 3« til »stk. 4«.
 4. § 77 affattes således:
»§ 77. Dokumenter om udlæg af  

 formuegoder i dødsboer er stempelfri, hvis boet udleveres til  

 behandling af bobestyrer, og dokumenterne udstedes inden 24 måneder fra  

 dødsdagen.
Er boet udleveret til arvingerne til privat skifte uden  

 bobestyrer eller til forenklet privat skifte, er dokumenter om udlæg af  

 formuegoder ligeledes stempelfri, hvis dokumenterne udstedes inden 15  

 måneder fra dødsdagen.
Det samme gælder dokumenter om  

 overdragelse af formuegoder til en lodtager i boet eller en legatar.  

 Dokumenter, som modtageren af formuegodet udsteder til boet, lodtagere i boet  

 eller legatarer til gennemførelse af udlægget eller  

 overdragelsen, er stempelfri.
Når særlige omstændigheder  

 taler derfor, kan skatteministeren fritage dokumentet for stempelafgift,  

 uanset at det er udstedt efter fristens udløb.« § 2 I lov nr. 804 af 24. oktober 1997 om ændring af lov om stempelafgift  

 foretages følgende ændring:
 1. I § 2 ophæves stk. 2 og i stedet  

 indsættes som nye stykker:
 »Stk. 2. Loven har virkning for dokumenter, hvis stempelpligt  

 indtræder i perioden fra og med den 23. oktober til og med den 30.  

 november 1999.
Stk. 3. Transport af pantebreve, der er udstedt i perioden fra  

 og med den 23. oktober 1997 til og med den 30. november 1999, og som er  

 stemplet med 5 pct. efter stempelafgiftslovens § 57 A, stemples med 5  

 pct, så længe den midlertidige forhøjelse er  

 gældende, dvs. til og med den 30. november 1999. Transport af  

 pantebreve, der er udstedt i perioden fra og med 23. oktober 1997 og til og  

 med 30. november 1999, og som er stemplet med 1,5 pct. som følge af  

 fritagelse efter § 57 A, stk. 2 eller stk. 3, stemples med 1,5  

 pct.
Transport af pantebreve, der er udstedt før den 23. oktober 1997,  

 stemples med 1,5 pct.« § 3 Stk. 1. Loven træder i kraft dagen efter  

 bekendtgørelsen i Lovtidende, jf. dog stk. 2-5.
 Stk. 2. Lovens § 1, nr. 1, har virkning for afregning af  

 afgift, der forfalder den 1. januar 1999 eller senere.
 Stk. 3. Lovens § 1, nr. 2-3, har virkning for dokumenter,  

 hvis stempelpligt indtræder i perioden fra den 1. januar 1999 til den  

 1. december 1999.
 Stk. 4. Lovens § 1, nr. 4, har virkning fra den 1. januar  

 1997 for boer, der behandles efter dødsboskifteloven.
 Stk. 5. Lovens § 2 træder i kraft dagen efter  

 bekendtgørelsen i Lovtidende.
Bemærkninger til lovforslaget Almindelige bemærkninger Der er behov for at dæmpe aktiviteten på  

 bygge- og anlægsområdet.
Der er fortsat en større risiko  

 for flaskehalsproblemer i byggeriet end i andre erhverv, uanset at  

 boligpriserne har vist et vist fald i efteråret og at  

 boliginvesteringerne er svagt vigende som følge af pinsepakken.
Et  

 mindre fald i aktiviteten fra det nuværende meget høje niveau er  

 imidlertid stadig ensbetydende med en meget høj aktivitet.
Flere  

 virksomheder har således tilkendegivet, at deres produktion  

 begrænses af mangel på kvalificeret arbejdskraft.
Der er derfor  

 behov for finanspolitiske initiativer til at normalisere forholdene i  

 byggesektoren.
Det foreslås derfor som led i i aftalen om  

 Finansloven for 1999 mellem Regeringen, Venstre, Det Konservative Folkeparti,  

 Centrum-Demokraterne og Kristeligt Folkeparti at videreføre den  

 midlertidige forhøjelse af stempelafgiften på i alt 5 pct. for  

 pantebreve i ejerboliger og fritidshuse.
Den midlertidige forhøjelse  

 skulle være ophørt ved udgangen af 1998. Forlængelsen  

 foreslås at vare indtil den 1. december 1999.
Herudover er der behov for at afhjælpe nogle  

 situationer, hvor den forhøjede afgift har givet utilsigtede  

 virkninger ved dødsboskifte og fællesudgifter.
Der er endvidere  

 behov for nogle mindre justeringer, når stempelafgiftsloven i  

 øvrigt skal fortsætte uændret i 1999.
Provenumæssige konsekvenser Ved gennemførelsen af den midlertidige  

 forhøjelse af stempelafgiften på tillægslån i  

 ejerboliger blev det anslået, at merprovenuet ville andrage ca. 250  

 mill. kr. på årsbasis.
Det vurderes med stor usikkerhed at  

 merprovenuet bliver større, måske op mod 350 - 400 mill. kr.  

 Merprovenuet ved en forlængelse af forhøjelsen må på  

 helårsbasis antages at blive mindre, da en del personer må  

 antages at have optaget tillægslån for at sikre sig den lave  

 rente trods de forhøjede stempelomkostninger.
Det skønnes med  

 stor usikkerhed, at merprovenuet ved forlængelsen indtil den 1.  

 december 1999 vil andrage ca 300 mill. kr.
Administrative forhold Forslaget om at videreføre den forhøjede  

 stempelafgift på pantebreve skønnes at medføre et  

 begrænset merarbejde for tinglysningskontorerne og kommunerne.
Erhvervsadministrative og erhvervsøkonomiske  

 konsekvenser Forslaget om den forhøjede stempelafgift på  

 pantebreve vil ikke få nævneværdige konsekvenser for  

 erhvervslivet.
Pant i erhvervsejendomme og i de såkaldt »blandede  

 ejendomme« friholdes fortsat for stempelforhøjelsen.
Forholdet til miljøretten Forslaget indebærer ingen konsekvenser for  

 miljøet.
Forholdet til EU-retten Forslaget indeholder ingen EU-retlige aspekter.
Vurdering af konsekvenser af lovforslag Positive konsekvenser/mindreudgifter (hvis ja, angiv omfang) Negative konsekvenser/merudgifter (hvis ja, angiv omfang) Økonomiske konsekvenser for stat, kommuner og   

 amtskommuner Finansårsvirkning:
Merprovenu ca. 300 mill. kr. i 1999 Nej Administrative konsekvenser for stat, kommuner og  

 amtskommuner Nej Ja Merarbejde for tinglysningskontorer og kommuner.
Økonomiske konsekvenser for erhvervslivet Ingen Ingen Administrative konsekvenser for erhvervslivet Ingen Ja Erklæringer om stempel Miljømæssige konsekvenser Ingen Ingen Administrative konsekvenser for borgerne Ingen Ja Erklæringer om stempel Forholdet til EU-retten Ingen Bemærkninger til de enkelte  

 bestemmelser Til § 1 Med lovforslaget forlænges den midlertidige  

 forhøjelse af pantebrevsstemplet indtil den 1. december 1999. De  

 gældende regler er, at alle pantebreve i fast ejendom generelt stemples  

 med 1,5 pct.
Fra den 23. oktober 1997 og indtil 1. december 1998 er satsen  

 forhøjet med 3,5 pct. til i alt 5 pct. for pantebreve i ejerboliger og  

 fritidshuse.
Dog er de pantebreve fritaget for forhøjelsen, som er  

 udstedt i forbindelse med finansiering af køb af ejendommen efter § 57  

 A, stk. 2, eller til finansiering af en nybygning, tilbygning eller ombygning  

 af ejerboligen, hvortil der kræves byggetilladelse efter § 57 A, stk.  

 4.
Efter de gældende regler er det i det  

 væsentlige nybyggeriet, der er fritaget for den forhøjede  

 afgift, medens langt de fleste tilbygninger og ombygninger omfattes af  

 forhøjelsen.
Det er derfor muligt at dæmpe den økonomiske  

 aktivitet i byggesektoren ved at forlænge den forhøjede afgift.  

 Eksempelvis er tilbygninger af visse udestuer og ombygninger af  

 køkkener og badeværelser omfattet af den forhøjede afgift  

 da der ikke skal søges byggetilladelse til disse byggearbejder, men  

 alene foretages en anmeldelse heraf til bygningsmyndighederne.
Den midlertidige forhøjelse af afgiften på 5  

 pct. gælder i princippet alle dokumenter, hvorved der stiftes underpant  

 i ejerboliger eller fritidshuse.
Uanset baggrunden for indgrebet, er det ikke  

 låneformålet med det underliggende lån, men  

 ejendomskategorien, der er afgørende for, om dokumentet er omfattet af  

 den forhøjede stempelafgift.
 Der er behov for at justere den gældende  

 fritagelsesbestemmelse i § 57 A, stk. 2. Det gælder ved  

 ejerskifte i forbindelse med dødsboskifte og ved sikkerhed for  

 fællesudgifter.
Fritagelsesbestemmelsen i § 57 A, stk. 2, 2.  

 pkt. gælder kun skifte i levende live mellem ægtefæller.  

 Ifølge 2. pkt. er dokumenter til finansiering af boslodskrav som led i  

 separation eller skilsmisse stempelpligtige efter § 57. Bestemmelsen i  

 2. pkt. er indsat under 2. behandling af lovforslag L 12 1997-98 for at  

 ligestille den ægtefælle, der udtager ejerboligen, med den anden  

 ægtefælle, der køber en ny ejerbolig.
Den omfatter  

 også dokumenter, der udstedes til andre end ægtefællerne,  

 f.eks. et realkreditinstitut. § 57 A, stk. 2, 2. pkt. udgør  

 derved en særbestemmelse i forhold til § 75 og § 77, der kun  

 omhandler fritagelse for stempelafgift til dokumenter, der udstedes til  

 lodtagere i boer.
Ved lovforslagets § 1, nr. 2, rettes der op på  

 denne forskel ved skifte ved død i denne situation.
Den forhøjede stempelafgift gælder også  

 en ejerforenings vedtægter om sikkerhed i hver enkelt ejerlejlighed for  

 gæld til ejerforeningen, når vedtægterne tinglyses  

 pantstiftende i ejerboligen.
Det er en følge af, at  

 fritagelsesbestemmelsen i § 57 A, stk. 2, 1. pkt. kun gælder  

 dokumenter, der stifter pant til sikkerhed for en aktuel gæld i  

 forbindelse med berigtigelse af købesummen ved ejerskifte.
Fritagelsen  

 omfatter herefter ikke pant til sikkerhed for fremtidig gæld i  

 forbindelse med betaling af fællesudgifter.
Ved lovforslagets § 1,  

 nr. 2, frafaldes kravet om en aktuel gæld, men kun i den situation,  

 hvor det er vedtægterne, der tinglyses pantstiftende.
Tinglyses der  

 eksempelvis et ejerpantebrev til sikkerhed, betales den forhøjede  

 afgift.
 Der er endvidere behov for en justering af § 21 i den  

 gældende stempellov, så stempelloven svarer til de øvrige  

 afgiftslove for så vidt angår renter og gebyrer, jf. forslaget  

 under § 1, nr. 1. Betalingstidspunktet er reguleret i Vilkår og  

 regler for afregning af stempelafgift samt Vejledning om salg m.v. af  

 stempelmærker og stempelpapir (private  

 stempelmærkeforhandlere).
Der er endelig behov for en justering af § 77 i den  

 gældende stempellov.
Den nuværende formulering af § 77 er  

 blevet utidssvarende og det gælder også tiden før  

 ændring af dødsboskifteloven.
Det har således ikke  

 været tidspunktet for indsendelse af arveanmeldelsen, men fristen for  

 rettidig indsendelse af boopgørelsen, der har været  

 afgørende for stempelfriheden.
Denne tidsfrist har i praksis  

 været regnet 15 måneder fra dødsdagen ved privat skifte.  

 Der har ikke været en tidsfrist ved offentligt skifte.
Efter  

 skiftereformen kan et bo, der er udleveret til forenklet privat skifte, anses  

 for afsluttet ved udleveringen.
I relation til en række processuelle og  

 materielle regler i dødsboskifteloven anses et sådant bo  

 først for afsluttet på 15-måneders dagen for  

 dødsfaldet, og der er bør derfor være stempelfrihed for  

 dokumenter, der er udstedt inden 15 måneder fra dødsdagen for et  

 bo, der er udleveret til forenklet privat skifte.
Skifte ved bobestyrer er et  

 udvidet privat skifte, hvor skæringsdagen er 2- årsdagen efter  

 dødsfaldet.
Der gælder fortsat ikke tidsfrister for  

 stempelfrihed for dokumenter, der udstedes af boer, der behandles som  

 offentligt skiftede boer ved skifteretten eller ved executor efter de  

 tidligere skifteregler, jf. forslaget under § 1, nr. 4.
Til § 2 Det foreslås, at forlængelsen af den  

 midlertidig forhøjede stempelafgift skal have virkning fra den 1.  

 januar 1999 og indtil den 1. december 1999.
Dokumenter om overdragelse af de i § 57 og § 57 A  

 nævnte pantebreve mv. stemples efter reglerne for stiftelse af nyt  

 retsforhold vedrørende den ret, der overdrages efter § 72, stk. 1.  

 Transport af pantebreve, der i forbindelse med udstedelsen er stemplet med 5  

 pct. efter stempelafgiftslovens § 57 A, stemples derfor med 5 pct., så  

 længe den midlertidige forhøjelse er gældende, dvs. til og  

 med den 30. november 1999. Transport af pantebreve, der i forbindelse med  

 udgivelsen er stemplet med 1,5 pct. som følge af fritagelse efter § 57  

 A, stk. 2-4, stemples med 1,5 pct.
Det er således hensigten med  

 forslaget at tage hensyn til det stempel, der er anvendt til det tidligere  

 oprettede dokument, og det skal herefter betragtes som stemplet efter § 57 A.  

 Transport af pantebreve, der er udstedt før den 23. oktober 1997,  

 stemples derfor med 1,5 pct.
Ved bestemmelsen i § 2, stk. 3 er der tale om en  

 præcisering af, hvad der allerede er gældende.
Til § 3 Det foreslås, at bestemmelsen i § 3, stk. 4, skal  

 have virkning fra den 1. januar 1997 for boer, hvor dødsfaldet er  

 indtrådt efter 1. januar 1997, eller begæring om skifte af  

 uskiftet bo er indgivet efter 1. januar 1997. Er dødsfaldet  

 indtrådt inden 1. januar 1997, eller indgives begæring om skifte  

 af uskiftet bo før den 1. januar 1997 anvendes de hidtil  

 gældende regler.
Ved at sætte fristen til 15 måneder  

 også for boer, der skiftes som forenklet privat skifte, der efter de  

 hidtil gældende regler ellers var udelukket fra stempelfriheden,  

 medmindre dokumenterne blev udstedt samtidig med udleveringen af boet, er der  

 tale om en begunstigende bestemmelse.
Bilag I dette bilag er (med mindre skrift) Gældende formulering Lovforslaget § 1 I lov om stempelafgift, jf.  

 lovbekendtgørelse nr. 591 af 11. august 1998, foretages  

 følgende ændringer:
 1.
 »Stk. 5.
 Stk. 6.
 § 57 A.
 2.
»Stk. 3. Der stemples efter § 57, når dokumentet  

 udstedes i forbindelse med en efter-levende ægtefælles  

 erhvervelse af den afdøde ægtefælles andel af ejerbolig  

 eller fritidshus.
Der stemples på samme måde efter § 57,  

 såfremt det udstedte dokument er vedtægter for en ejerforening,  

 og vedtægten tinglyses til sikkerhed for fremtidig gæld til  

 ejerforeningen i forbindelse med erhvervelse af ejerboligen.« Stk. 2 Stk. 3. Udstedes dokumentet til sikkerhed for lån  

 til finansiering af en nybygning, tilbygning eller ombygning af ejerboligen,  

 og kræver dette byggetilladelse, stemples dog efter § 57.
 Stk. 4. Skatteministeren kan fastsætte regler for  

 påtegning på dokumenter og anden dokumentation som betingelse  

 for, at dokumentet ikke omfattes af stk. 1, og kan herunder  

 fastsætte regler for kommunens påtegning vedrørende  

 betingelserne i stk. 1 og 3.
 Stk. 3- 6 bliver herefter stk. 4 - 7.
 3. I § 57, stk. 4, der bliver stk. 5, ændres  

 »stk. 3« til »stk. 4«.
 Stk. 5.
 Stk. 6.
 4.
 § 77.
Stk. 2. Bestemmelsen i stk. 1 finder tilsvarende  

 anvendelse i dødsboer, der er udleveret til arvingerne til privat  

 skifte, hvis dokumenterne udstedes inden udløbet af fristen for  

 indgivelse af arveanmeldelsen.
Når særlige omstændigheder  

 taler derfor, kan skatteministeren fritage dokumentet for stempelafgift,  

 uanset at det er udstedt efter fristens udløb.
»§ 77. Dokumenter om udlæg af formuegoder i  

 dødsboer er stempelfri, hvis boet udleveres til behandling af  

 bobestyrer, og dokumenterne udstedes inden 24 måneder fra  

 dødsdagen.
Er boet udleveret til arvingerne til privat skifte uden  

 bobestyrer eller til forenklet privat skifte, er dokumenter om udlæg af  

 formuegoder ligeledes stempelfri, hvis dokumenterne udstedes inden 15  

 måneder fra dødsdagen.
Det samme gælder dokumenter om  

 overdragelse af formuegoder til en lodtager i boet eller en legatar.  

 Dokumenter, som modtageren af formuegodet udsteder til boet, lodtagere i boet  

 eller legatarer til gennemførelse af udlægget eller  

 overdragelsen, er stempelfri.
Når særlige omstændigheder  

 taler derfor, kan skatteministeren fritage dokumentet for stempelafgift,  

 uanset at det er udstedt efter fristens udløb.« § 2 I lov nr. 804 af 24. oktober 1997 om  

 ændring af lov om stempelafgift foretages følgende  

 ændring:
 § 2.
 Stk. 2. Loven har virkning for dokumenter, hvis stempelpligt  

 indtræder i perioden fra og med den 23. oktober 1997 til og med den 31.  

 december 1998.
 1.
 »Stk. 2.
 Stk. 3.
