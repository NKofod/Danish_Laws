 I medfør af § 9, stk. 1, nr. 9, 2. pkt., § 9, stk. 6, § 49, stk. 7, og §  

 50, stk. 10, i lov nr. 381 af 10. juni 1997 om byfornyelse og § 65 i lov om  

 byfornyelse og boligforbedring, jf. lovbekendtgørelse nr. 820 af 15.  

 september 1994, som ændret ved § 1 i lov nr. 1048 af 11. december 1996,  

 fastsættes:
Sammenligningsleje efter lov om byfornyelse § 1.  Den sammenligningsleje, der er nævnt i § 49,  

 stk. 1, i lov om byfornyelse, fastsættes for 1998 som angivet i bilaget.
 Stk. 2.  Har lejeren overtaget pligten til at  

 vedligeholde med tapet, hvidtning og maling, nedsættes sammenligningslejen  

 med det beløb, der er nævnt i § 22 i lov om leje.
Stk. 3.  Sammenligningslejen reguleres hvert år pr. 1.  

 januar efter det af Danmarks Statistik beregnede nettoprisindeks for  

 september måned i det foregående år.
Den sammenligningsleje, der er anført i  

 bilaget, svarer til indekset for september 1997 (311,7). Ved reguleringen  

 afrundes til nærmeste 5 kr.
 Stk. 4.  Kommunernes indplacering i kommunegrupper sker  

 på grundlag af indbyggertallet pr. 1. oktober i året forud for den seneste  

 regulering af sammenligningslejen.
 § 2.  Ved lejefastsættelsen anvendes den  

 sammenligningsleje, der er gældende på skæringsdagen for arbejdernes  

 færdiggørelse.
Maksimal leje efter lov om byfornyelse og boligforbedring § 3.  Ved afgørelsen af, om lejen overstiger lejen i  

 nyt alment boligbyggeri i området, jf. § 60, stk. 3, 2. pkt., i lov om  

 byfornyelse og boligforbedring, anvendes den i §§ 1-2 fastsatte  

 sammenligningsleje.
Fornyet vurdering af lejeforhøjelsen på grundlag af en syns- og  

 skønsrapport § 4.  Såfremt en beboelseslejer anmoder om  

 huslejenævnets stillingtagen efter § 50, stk. 7, i lov om byfornyelse, skal  

 nævnet alene tage stilling til, om den opnåede kvalitet væsentligt afviger  

 fra den kvalitet, der med rimelighed kunne forventes i henhold til  

 udbudsmaterialet og de hertil hørende støtteberettigede udgifter, som fremgår  

 af det af kommunalbestyrelsen godkendte tilbud.
Stk. 2.  Ved indbringelse af en sag for huslejenævnet  

 efter stk. 1, skal lejeren forelægge en syns- og skønsrapport, som  

 sammenligner projektmateriale og hertil hørende støtteberettigede udgifter  

 med det opnåede resultat med hensyn til kvalitet og pris.
Rapporten skal være  

 udarbejdet af en af nævnet udpeget uvildig syns- og skønsmand.
Nævnet kan kun  

 optage sagen til behandling, såfremt det i rapporten konkluderes, at der er  

 en væsentlig forskel mellem den forventede og den faktisk opnåede kvalitet.
 § 5.  Indbringelse efter § 4 skal ske senest 6 uger  

 efter, at det endelige krav om lejeforhøjelse er modtaget.
 § 6.  I kommuner, hvor der ikke er nedsat huslejenævn,  

 indbringes sager efter § 4 for byfornyelsesnævnet.
Beregning af istandsat areal ved bygningsfornyelse § 7.  Ved opgørelsen af de samlede udgifter til  

 ombygning og istandsættelse pr. m2 istandsat areal, jf. § 9, stk. 4, 1. pkt.,  

 i lov om byfornyelse, anvendes bruttoetagearealet opgjort efter reglerne i  

 BBR-instruksen.
 Stk. 2.  Ved opgørelsen medregnes det samlede  

 bruttoetageareal for de boliger i bygningen, der ombygges eller istandsættes.
Opførelse af nybyggeri af boliger efter lov om byfornyelse § 8.  Nybyggeri af boliger efter § 9, stk. 1, nr. 9, i  

 lov om byfornyelse, kan kun ske, hvis udgifterne til ombygning og  

 istandsættelse af de nedrevne bygninger efter kommunalbestyrelsens skøn ville  

 overstige et beløb pr. m2 bruttoetageareal på 9.000 kr. i hovedstadsområdet  

 og 8.100 kr. i det øvrige land.
Stk. 2.  Beløbene reguleres hvert år pr. 1. januar efter  

 det af Danmarks Statistik beregnede nettoprisindeks for september måned i det  

 foregående år.
De beløb, der er anført i stk. 1, svarer til indekset for  

 september 1997 (311,7). Ved reguleringen afrundes til nærmeste 100 kr.
 Stk. 3.  Udgifterne til ombygning og istandsættelse af  

 de nedrevne bygninger opgøres for hver enkelt ejendom for sig.
 Stk. 4.  Bruttoetagearealet opgøres efter reglerne i  

 BBR-instruksen.
§ 9.  Ved nybyggeri af boliger efter § 9, stk. 1, nr.  

 9, i lov om byfornyelse skal der foretages totaløkonomiske vurderinger.
Som  

 grundlag herfor kan anvendes den totaløkonomimodel, der er udarbejdet af  

 Boligministeriet.
 Stk. 2.  De totaløkonomiske vurderinger samt et  

 driftsbudget skal indsendes til kommunalbestyrelsen sammen med projektet.
Ikrafttræden § 10.  Bekendtgørelsen træder i kraft den 1. april  

 1998.
 Stk. 2.  Bestemmelsen i §§ 1-3 har virkning for  

 ejendomme med skæringsdag for arbejdernes færdiggørelse pr. 1. januar 1998  

 eller senere.
Boligministeriet, den 13. marts 1998 p.m.v.
 e.b.
