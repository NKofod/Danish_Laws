 Ret til dagpenge til selvstændig erhvervsdrivende, idet der på  

 sygemeldingstidspunktet forelå årsopgørelse for det seneste regnskabsår,  

 uanset at selvangivelse var indgivet for sent.
 SAGSFREMSTILLING:
 Kommunen traf afgørelse om, at der ikke var ret til dagpenge fra den 3.  

 april 1992, idet selvangivelse for indkomståret 1990 ikke var indsendt  

 rettidigt.
 Den selvstændige erhvervsdrivende, der ikke var forsikret i henhold til  

 dagpengelovens § 20, har indgivet selvangivelse for 1990 den 6. august 1991.
 Selvangivelsen for 1990 skulle have været kommunen i hænde den 1. juli  

 1991, og der var ikke søgt skriftlig udsættelse af indsendelsen.
 Uanset at selvangivelsen var indgivet for sent, forelå der en årsopgørelse  

 ved sygdommens indtræden.
 AFGØRELSE:
 Den selvstændige erhvervsdrivende havde ret til dagpenge fra kommunen fra  

 den 3. april 1992, idet der på sygemeldingstidspunktet forelå årsopgørelse  

 for det seneste regnskabsår.
 Som dokumentation for arbejdsfortjenesten anvendes skattevæsenets  

 årsopgørelse for det seneste regnskabsår på grundlag af indgivet  

 selvangivelse, jf. dagpengelovens § 10, stk. 5 og Socialministeriets  

 bekendtgørelse nr. 688 af 11. oktober 1991, § 36, stk. 2.
 Dagpengeudvalget ændrede således kommunens afgørelse.
