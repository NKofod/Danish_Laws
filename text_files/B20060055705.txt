Bekendtgørelse om uddannelsen til professionsbachelor i tv-  

 og medietilrettelæggelse I medfør af § 5, stk. 1-3, og § 11, stk. 2 og 3, i lov nr.  

 481 af 31. maj 2000 om mellemlange videregående uddannelser, fastsættes:
Kapitel 1 Uddannelsens formål, varighed og betegnelse § 1.  

  

 Formålet med uddannelsen er at kvalificere de studerende til at udvikle,  

 tilrettelægge og markedsføre tv- og medieprojekter i virksomheder, der  

 arbejder  

 med medier, samt give forudsætninger for at kunne fortsætte i  

 kompetencegivende  

 videreuddannelse.
Stk. 2.  

  

 De studerende  

 skal kvalificere sig til at kunne 1)  

 	  

 arbejde kreativt,  

 innovativt og analytisk med tv- og medieproduktioner og anvende dette ved  

 planlægning af projekter inden for dette område, 2)  

 	  

 beherske forskellige  

 digitale medieteknologier og kunne implementere disse i praktiske  

 medieprojekter  

 og 3)  

 	  

 styre juridiske,  

 økonomiske og markedsføringsmæssige aspekter af tv- og medieproduktioner.
§ 2.  

  

 Uddannelsen foregår ved institutioner, der af Undervisningsministeriet er  

 godkendt til at udbyde uddannelsen.
Institutionen er ansvarlig for  

 uddannelsen  

 i sin helhed, hvilket indebærer ansvar for indhold, sammenhæng og  

 koordinering  

 af uddannelsens teori og praktik.
Stk. 2.  

  

 Uddannelsen er  

 normeret til 4 studenterårsværk, svarende til 240 ECTS-point.
Et  

 studenterårsværk  

 er en fuldtidsstuderendes arbejde i 1 år og svarer til 60 point i European  

 Credit Transfer System (ECTS-point). Hvert semester varer 18-24 uger.
Stk. 3.  

  

 Uddannelsen skal  

 være afsluttet senest 8 år efter studiestart.
Institutionen kan, hvor der  

 foreligger  

 usædvanlige forhold, dispensere herfra.
 § 3.  

  

 Uddannelsen giver ret til betegnelsen professionsbachelor i tv- og  

 medietilrettelæggelse.  

 Betegnelsen på engelsk er Bachelor of TV and Media Management.
Kapitel 2 Uddannelsens tilrettelæggelse og indhold § 4.  

  

 Uddannelsen tilrettelægges således, at teoretisk og praktisk uddannelse  

 kombineres i en vekselvirkning med stigende sværhedsgrad og kompleksitet  

 gennem  

 forløbet.
 Stk. 2.  

  

 I uddannelsens  

 teoretiske dele og praktikdele indgår undervisningsformer og læringsmiljøer,  

 der udvikler de studerendes selvstændighed, samarbejdsevne, refleksion og  

 evne  

 til at skabe faglig fornyelse.
Stk. 3.  

  

 Praktikken er  

 placeret som en samlet praktikperiode i 4., 5. og 6. semester.
Praktikken kan  

 gennemføres på op til 3 praktiksteder.
 § 5.  

  

 Nationale og internationale forskningsresultater, der er relevante for  

 uddannelsen, integreres i størst muligt omfang i undervisningen.
§ 6.  

  

 I  

 uddannelsen indgår, i det omfang det er relevant for det pågældende  

 fagområde,  

 undervisning i miljømæssige problemstillinger og i samspillet mellem  

 forskellige kulturformer.
Uddannelsen skal endvidere bidrage til at fremme de  

 studerendes personlige udvikling samt bidrage til at udvikle deres interesse  

 for og evne til aktiv medvirken i et demokratisk samfund.
 § 7.  

  

 Uddannelsen omfatter følgende fagområder:
 1)  

 	  

 Indholdsproduktion,  

 svarende til 60 ECTS-point, jf. stk. 2.
 2)  

 	  

 Projektledelse, økonomi  

 og jura, svarende til 30 ECTS-point, jf. stk. 3.
 3)  

 	  

 Kommunikation og  

 markedsføring, svarende til 15 ECTS-point, jf. stk. 4.
 4)  

 	  

 Kreativitet og  

 konceptudvikling, svarende til 15 ECTS-point, jf. stk. 5.
 5)  

 	  

 Medieteknologi,  

 svarende til 15 ECTS-point, jf. stk. 6.
 6)  

 	  

 Praktik, svarende til  

 90 ECTS-point, jf. § 8.
 7)  

 	  

 Bachelorprojekt,  

 svarende til 15 ECTS-point, jf. § 9.
 Stk. 2.  

  

 Målet med fagområdet  

 indholdsproduktion er, at den studerende erhverver sig kompetencer inden for  

 udvikling, produktion og tilrettelæggelse af indhold til medier.
 Stk. 3.  

  

 Målet for  

 fagområdet projektledelse, økonomi og jura er, at den studerende erhverver  

 sig  

 kompetencer inden for ledelse af medieprojekter og produktioner og får  

 indsigt  

 i økonomiske og juridiske problemstillinger, der gør sig gældende inden for  

 medietilrettelæggelse.
 Stk. 4.  

  

 Målet med  

 fagområdet kommunikation og markedsføring er, at den studerende erhverver sig  

 kompetencer i problemstillinger dels inden for kommunikationsteori og  

 processer, dels i relation til afsætningsøkonomi og marketing af  

 medieprodukter.
 Stk. 5.  

  

 Målet med  

 fagområdet kreativitet og konceptudvikling er, at den studerende erhverver  

 sig  

 kompetencer i problemstillinger inden for konceptudvikling, kreativitet og  

 innovation.
 Stk. 6.  

  

 Målet med  

 fagområdet medieteknologi er, at den studerende erhverver sig kompetencer  

 inden  

 for en række teknologiske felter og derved bliver i stand til at udvikle  

 medieprojekter i relation til forskellige teknologier.
§ 8.  

  

 Målet med praktikken er at skabe sammenhæng mellem teoretisk og praktisk  

 kundskab og derved sikre en professionsbasering og praksisnærhed.
Praktikken  

 tilrettelægges med progression fra det observerende til det reflekterende og  

 selvstændigt udøvende i forbindelse med træning af grundlæggende kompetencer  

 inden for uddannelsens faglige område.
Stk. 2.  

  

 Praktikken, der  

 er lønnet, jf. dog stk. 3, foregår på praktiksteder, der er godkendt af  

 institutionen.  

 Det påhviler institutionen at sikre, at praktikstedet forud for hver  

 praktikperiode udarbejder en beskrivelse af praktikforløbet.
Beskrivelsen  

 skal  

 godkendes af institutionen.
Stk. 3.  

  

 Praktikken kan  

 være ulønnet, hvis den gennemføres i udlandet, eller der ikke kan findes en  

 lønnet praktikplads.
Ulønnet praktik kan dog for den enkelte studerende højst  

 anvendes i et omfang af 6 sammenhængende måneder.
 Stk. 4.  

  

 Praktikstedet  

 afgiver en udtalelse som dokumentation for den studerendes gennemførelse af  

 den  

 del af praktikforløbet, som er gennemført ved det pågældende praktiksted.
 Stk. 5.  

  

 Nærmere regler  

 om praktikken, herunder om kriterier for godkendelse af praktiksteder og om  

 de  

 studerendes deltagelses- og mødepligt i praktikken, fastsættes i  

 studieordningen.
 § 9.  

  

 Målet med bachelorprojektet er, at den studerende gennem selvstændigt arbejde  

 tilegner sig særlig indsigt i et afgrænset emne eller problem, der er  

 centralt  

 i forhold til uddannelsens mål.
 Stk. 2.  

  

 I projektet  

 behandles med anvendelse af videnskabelig metode og inddragelse af erfaringer  

 fra praktik en selvvalgt problemstilling, der skal godkendes af  

 institutionen.
 § 10.  

  

 Den studerende har pligt til at deltage i  

 uddannelsen, som den tilrettelægges af institutionen efter denne  

 bekendtgørelse.
 Stk. 2.  

  

 I studieordningen fastsættes regler om, hvordan den studerende skal  

 opfylde deltagelsespligten efter stk. 1. Det skal af disse regler fremgå, til  

 hvilke dele af uddannelsen der er mødepligt, samt hvilke virkninger der  

 eventuelt knytter sig til manglende overholdelse af deltagelses- og  

 mødepligten.
Kapitel 3 Eksamen og bedømmelse § 11.  

  

 Uddannelsen indeholder som minimum 7 prøver.
Prøverne skal bestås hver for  

 sig.
Stk. 2.  

  

 1 prøve placeres  

 inden udgangen af 2. semester og 1 prøve i relation til den gennemførte  

 praktik  

 placeres efter den samlede praktik.
Den eksterne prøve i bachelorprojektet  

 placeres i 8. semester.
Placeringen af de øvrige prøver fastsættes i  

 studieordningen.
Stk. 3.  

  

 Bachelorprojektet bedømmes ved en mundtlig prøve.
Der gives en samlet  

 karakter  

 for det skriftlige arbejde og præstationen ved prøven.
Prøven er individuel.
 Stk. 4.  

  

 For at kunne  

 indstille sig til prøven i relation til den gennemførte praktik skal den  

 studerende have gennemført praktikken.
 Stk. 5.  

  

 For at kunne  

 indstille sig til prøve i bachelorprojektet skal den studerende have bestået  

 prøven  

 i relation til den gennemførte praktik samt have bestået øvrige prøver.
 Stk. 6.  

  

 For prøver og eksamen  

 gælder i øvrigt reglerne i bekendtgørelse om prøver og eksamen i  

 erhvervsrettede  

 uddannelser (eksamensbekendtgørelsen) og bekendtgørelse om karakterskala og  

 anden bedømmelse (karakterskalabekendtgørelsen).
Kapitel 4 Studieordningen § 12.  

  

 Institutionen fastsætter inden for bekendtgørelsens rammer nærmere regler for  

 uddannelsen i en studieordning.
 Stk. 2.  

  

 Studieordningen  

 skal indeholde regler om:
 1)  

 	  

 Undervisnings- og  

 arbejdsformer, jf. § 4, stk. 2.
 2)  

 	  

 Mål for samt indhold  

 og tidsmæssigt omfang af de enkelte fag samt fagenes placering i  

 studieforløbet.  

 Omfanget af fagene fastsættes i ECTS-point, jf. § 7.
 3)  

 	  

 Mål for samt indhold,  

 vilkår, tidsmæssigt omfang, placering og tilrettelæggelse af praktikken, jf.  

 § 4,  

 stk. 3, og § 8.
 4)  

 	  

 Godkendelse af  

 praktiksteder og de studerendes deltagelses- og mødepligt til praktikken, jf.  

 §  

 8, stk. 5.
 5)  

 	  

 Udarbejdelse af  

 bachelorprojekt, jf. § 9.
 6)  

 	  

 Deltagelses- og  

 mødepligt i uddannelsen samt virkninger ved manglende overholdelse, jf. § 10,  

 stk. 2.
 7)  

 	  

 Bedømmelse af de  

 enkelte fag og af praktikken, jf. § 11.
 8)  

 	  

 Overgangsregler, jf.  

 § 13, stk. 2.
 9)  

 	  

 Merit, jf. § 15.
 Stk. 3.  

  

 Ud over regler  

 fastsat i henhold til denne bekendtgørelse indeholder studieordningen regler  

 fastsat i henhold til eksamensbekendtgørelsen.
 Stk. 4.  

  

 Det skal af  

 studieordningen fremgå, at institutionen, hvor det er begrundet i usædvanlige  

 forhold, kan dispensere fra regler i studieordningen, der alene er fastsat af  

 institutionen.
§ 13.  

  

 Ved udarbejdelsen af studieordningen deltager en repræsentant for de  

 studerende  

 og en repræsentant for praktikstederne.
Ved væsentlige ændringer af  

 studieordningen  

 tager institutionen kontakt til aftagerrepræsentanter og indhenter en  

 udtalelse  

 fra censorformandskabet, jf. eksamensbekendtgørelsen.
 Stk. 2.  

  

 Studieordningen,  

 herunder væsentlige ændringer i denne, træder i kraft ved et studieårs  

 begyndelse  

 og skal indeholde overgangsregler.
Stk. 3.  

  

 Censorformandskabet skal orienteres om studieordningen og væsentlige  

 ændringer  

 heri.
Gældende studieordninger skal være tilgængelige på institutionens  

 hjemmeside.
Kapitel 5 Andre regler § 14.  

  

 Skift til samme uddannelse ved en anden institution kan først ske efter 1.  

 studieår, og efter at 1. eksterne prøve er bestået.
Institutionen kan  

 dispensere herfra, hvis der foreligger usædvanlige forhold.
 § 15.  

  

 Beståede uddannelseselementer ved en institution, der udbyder uddannelsen  

 efter  

 denne bekendtgørelse, ækvivalerer de tilsvarende uddannelseselementer ved de  

 andre institutioner, der udbyder uddannelsen.
Stk. 2.  

  

 Institutionen  

 kan herudover i hvert enkelt tilfælde eller ved regler i studieordningen  

 godkende,  

 at gennemførte uddannelseselementer fra en anden dansk eller udenlandsk  

 videregående uddannelse, der er bestået efter reglerne herom, træder i stedet  

 for uddannelseselementer eller dele heraf, der er omfattet af denne  

 bekendtgørelse.
Afgørelsen træffes på grundlag af en faglig vurdering af  

 ækvivalensen mellem de berørte uddannelsesdele.
 § 16.  

  

 Undervisningsministeriet kan godkende fravigelse af bekendtgørelsen som led i  

 forsøg.
 § 17.  

  

 Undervisningsministeriet træffer afgørelse om at dispensere fra  

 bekendtgørelsen, når det er begrundet i usædvanlige forhold.
§ 18.  

  

 Institutionens afgørelser i henhold til bekendtgørelsen kan indbringes for  

 Undervisningsministeriet af den, afgørelsen angår, når klagen vedrører  

 retlige  

 spørgsmål.
Klagen indgives til institutionen, som videresender klagen til  

 ministeriet ledsaget af en udtalelse.
Institutionen giver klageren lejlighed  

 til inden for en frist på mindst 1 uge at kommentere udtalelsen.
Kommentaren  

 medsendes til ministeriet.
 Stk. 2.  

  

 Fristen for at  

 indgive klage efter stk. 1 er 2 uger fra den dag, afgørelsen er meddelt  

 klageren.
Kapitel 6 Ikrafttrædelse § 19.  

  

 Bekendtgørelsen træder i kraft den 1. august 2006.
