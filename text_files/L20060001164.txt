Bekendtgørelse  

 om overenskomst af 21. december 2005  

  

 med Irak om konsolidering af gæld Den 21. december 2005 undertegnedes i Paris en  

 overenskomst mellem Irak og Danmark om konsolidering af Iraks gæld til den  

 danske stat.
Overenskomsten er i overensstemmelse med retningslinjerne i den  

 multilaterale aftale, hvorom der opnåedes enighed under de multilaterale  

 forhandlinger i Paris den 21. november 2004.
80% af gælden eftergives, mens 20% omlægges.
Aftalen vedrører alle  

 garanterede eksportkreditter udstedt før 22. maj 2003 af Danmarks  

 Erhvervsfond  

 til Irak, idet der dog ikke er udstedt officielle danske kreditter til Irak i  

 perioden 6. august 1990 til 22. maj 2003.
 Gælden omlægges over tre faser.  

 I  

 den første fase eftergives 30% af gælden pr. 31/12-2004 inkl. påløbne renter.  

 Restgælden udgør herefter 70%. Afdrag på hovedstolen indledes ikke i første  

 fase.
I den anden fase bringes gældsreduktionen op på 60% af  

 hovedstolen.
Restgælden omlægges over 23 år indledt med 6 års afdragsfri  

 periode.
Renter kapitaliseres.
Den anden fase forventes afsluttet senest ved  

 udgangen af 2008.
 I den tredje og sidste fase ydes den sidste del af  

 gældsreduktionen, hvorved den samlede gældsreduktion bringes op på 80%.  

 Indledningen af denne fase forudsætter en vellykket gennemførelse af  

 IMF-arrangementet.  

 Betaling af restgælden finder sted som aftalt under den anden fase med tillæg  

 af de kapitaliserede renter.
 Renten  

 fastsættes for kreditter i  

 henholdsvis DKK, USD og EURO til 0,5% p.a. over 6-måneders henholdsvis CIBOR  

 (Copenhagen Interbank Offered Rate), LIBOR (London Interbank Offered Rate) og  

 EURIBOR (Interbankraten for EURO i Bruxelles).
