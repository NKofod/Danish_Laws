Bekendtgørelse om begrænsning af  

 kriminalforsorgens pligt til at udarbejde planer for strafudståelsen og  

 tiden efter løsladelsen I medfør af § 31, stk. 3, i lov nr. 432 af 31. maj 2000 om  

 fuldbyrdelse af straf m.v. fastsættes:
 § 1. Pligten for kriminalforsorgens institutioner  

 efter straffuldbyrdelseslovens § 31, stk. 2, 1. pkt., til at udarbejde en  

 plan for strafudståelsen og tiden efter løsladelsen gælder  

 ikke i forhold til indsatte, der udstår fængselsstraf i 60 dage  

 eller derunder.
Stk. 2. Uanset bestemmelsen i stk. 1 skal der dog  

 udarbejdes en plan for strafudståelsen og tiden efter  

 løsladelsen, hvis ganske særlige omstændigheder taler for  

 det, herunder når 1)	den indsatte er under 18 år, 2)	den indsatte er under 26 år og har en anden etnisk baggrund  

 end dansk, 3)	den indsatte efter løsladelsen ikke skønnes at  

 være sikret passende ophold, 4)	den indsatte efter løsladelsen ikke skønnes at  

 være sikret passende underhold, eller 5)	den indsatte har forsørgelsespligt over for børn, som  

 de sociale myndigheder som følge af strafudståelsen har tilbudt  

 hjælpeforanstaltninger.
 § 2. Den i § 1, stk. 1, nævnte pligt  

 gælder tillige ikke i forhold til indsatte, der har fået  

 foretaget afkortning i den idømte fængselsstraf i medfør  

 af straffelovens § 86, og hvor den resterende straffetid er under 60  

 dage.
 Stk. 2. Hvis den indsatte kan løslades på  

 prøve i medfør af straffelovens § 38, stk. 1, eller hvis der  

 foreligger forhold som nævnt i § 1, stk. 2, skal der dog udarbejdes en  

 plan for strafudståelsen og tiden efter løsladelsen.
 § 3. I forhold til varetægtsarrestanter, der  

 i medfør af retsplejelovens § 777 anbringes i en institution for  

 personer, der udstår fængselsstraf eller forvaring, finder  

 straffuldbyrdelseslovens § 31, stk. 2, 1. pkt., alene anvendelse med hensyn  

 til udarbejdelse af en plan for opholdet i institutionen.
 § 4. Bekendtgørelsen træder i kraft den 1. juli  

 2001.
