Bekendtgørelse  

 om lovvalg mv. ved penge- og realkreditinstitutters samt udstedere af  

 elektroniske penges betalingsstandsning, tvangsakkord, tvangsopløsning eller  

 konkurs  

1) I medfør af § 248 i lov om finansiel virksomhed, jf.  

 lovbekendtgørelse nr. 1268 af 19. december 2003 fastsættes:
Kapitel 1 Anvendelsesområde § 1.  

  

 Bekendtgørelsen  

 regulerer spørgsmål om lovvalg mv. i tilfælde af  

 indledning af betalingsstandsning,  

 tvangsakkord, tvangsopløsning og konkurs mod penge- og realkreditinstitutter  

 samt  

 udstedere af elektroniske penge, og deres filialer, der er oprettet i et  

 andet  

 land inden for Den Europæiske Union eller i et land, som Fællesskabet har  

 indgået aftale med på det finansielle område end det, hvor penge- og  

 realkreditinstituttet samt udstederen af elektroniske penge har sit  

 vedtægtsmæssige  

 hjemsted, og for filialer af et kreditinstitut med vedtægtsmæssigt hjemsted i  

 et land uden for Den Europæiske Union, som Fællesskabet ikke har indgået  

 aftale  

 med på det finansielle område, såfremt det pågældende kreditinstitut har  

 filialer i mindst to af medlemsstaterne.
 § 2.  

  

 Kapitel 2-3 og 5-6 i denne  

 bekendtgørelse finder anvendelse på penge- og realkreditinstitutter samt  

 udstedere af elektroniske penge og filialer heraf i lande inden for Den  

 Europæiske Union eller lande, som Fællesskabet har indgået aftale med på det  

 finansielle område.
 Stk. 2.  

  

 Kapitel 4  

 finder anvendelse på filialer af kreditinstitutter med hjemsted i et land  

 uden  

 for Den Europæiske Union eller lande, som Fællesskabet har indgået aftale med  

 på det finansielle område, hvis kreditinstituttet udover filialen her i  

 landet  

 har mindst en filial i et andet land inden for Den Europæiske Union eller  

 lande, som Fællesskabet har indgået aftale med på det finansielle område.
 Stk. 3.  

  

 Kapitel 5 finder  

 anvendelse på kreditinstitutter fra andre lande inden for Den Europæiske  

 Union  

 eller lande, som Fællesskabet har indgået aftale med på det finansielle  

 område  

 og filialer heraf.
Kapitel 2 Generelle bestemmelser § 3.  

  

 Betalingsstandsning, tvangsakkord, tvangsopløsning  

 og konkurs gennemføres efter lovgivningen i det land, hvor penge- og  

 realkreditinstituttet samt udstederen af elektroniske penge har sit  

 vedtægtsmæssige hjemsted, medmindre andet er fastsat i denne bekendtgørelse,  

 jf. kapitel 6.
 Stk. 2.  

  

 Ved betalingsstandsning,  

 tvangsakkord, tvangsopløsning og konkurs af penge- og realkreditinstitutter  

 samt udstedere af elektroniske penge med vedtægtsmæssigt hjemsted i Danmark  

 finder reglerne i kapitel 3 anvendelse.
 Stk. 3.  

  

 Har et  

 penge- og realkreditinstitut eller en udsteder af elektroniske penge ikke  

 vedtægtsmæssigt hjemsted i Danmark finder reglerne i kapitel 4 og 5  

 anvendelse  

 ved betalingsstandsning, tvangsakkord, tvangsopløsning og konkurs, medmindre  

 andet er fastsat i denne bekendtgørelse, jf. kapitel 6.
Kapitel 3 Underretning, anmeldelse af fordringer og offentliggørelse § 4.  

  

 Anmeldelse om betalingsstandsning, begæring om åbning af forhandling  

 om tvangsakkord, anmodning om tvangsopløsning eller begæring om konkurs af  

 penge- og realkreditinstitutter samt udstedere af elektroniske penge, og  

 filialer heraf i lande inden for Den Europæiske Union eller lande, som  

 Fællesskabet har indgået aftale med på det finansielle område, skal indgives  

 til en skifteret her i landet i overensstemmelse med konkursloven.
 § 5.  

  

 Ved anmeldelse om betalingsstandsning i et penge- eller  

 realkreditinstitut eller hos en udsteder af elektroniske penge, når  

 forhandling  

 om tvangsakkord for et penge- eller realkreditinstitut eller for en udsteder  

 af  

 elektroniske penge åbnes, når et penge- eller realkreditinstitut eller en  

 udsteder  

 af elektroniske penge underlægges tvangsopløsning eller når der afsiges  

 konkursdekret over et penge- eller realkreditinstitut eller en udsteder af  

 elektroniske penge, og penge- eller realkreditinstituttet eller udstederen af  

 elektroniske penge har filialer i andre lande inden for Den Europæiske Union  

 eller lande, som Fællesskabet har indgået aftale med på det finansielle  

 område,  

 skal skifteretten straks underrette  

 Finanstilsynet.  

 Finanstilsynet  

 underretter tilsynsmyndigheden i værtslandet  

 herom.
Stk. 2.  

  

 Ved  

 anmeldelse om betalingsstandsning i forhold til en filial her i landet af et  

 kreditinstitut med hjemsted i et land inden for Den Europæiske Union eller  

 lande, som Fællesskabet har indgået aftale med på det finansielle område,  

 skal  

 skifteretten straks underrette Finanstilsynet.
Finanstilsynet underretter  

 tilsynsmyndigheden i hjemlandet herom.
 § 6.  

  

 Hvis anmeldelse af en betalingsstandsning vil kunne berøre tredjemands  

 rettigheder i et værtsland, skal skifteretten straks lade et uddrag af  

 afgørelsen bekendtgøre i De Europæiske Fællesskabers Tidende samt i to  

 landsdækkende dagblade i hvert værtsland.
 Stk. 2.  

  

 Uddraget af  

 afgørelsen skal på de berørte landes officielle sprog som minimum indeholde  

 oplysning om:
1)  

 	  

 formål og retsgrundlag for  

 betalingsstandsningen, 2)  

 	  

 klagefrister, herunder datoen for fristernes  

 udløb, 3)  

 	  

 navn og adresse på den landsret, til hvilken  

 skifterettens afgørelser kan kæres, samt 4)  

 	  

 navn og adresse på det beskikkede tilsyn.
 § 7.  

  

 Ved åbning af forhandling om tvangsakkord, beslutning om  

 tvangsopløsning eller afsigelse af konkursdekret skal skifteretten straks  

 sørge  

 for at afgørelsen herom bekendtgøres ved offentliggørelse af et uddrag af  

 afgørelsen i De Europæiske Fællesskabers Tidende og i mindst to landsdækkende  

 dagblade i hvert værtsland.
 Stk. 2.  

  

 Uddraget af  

 afgørelsen skal på hjemlandets officielle sprog som minimum indeholde  

 oplysning  

 om:
1)  

 	  

 formål og retsgrundlag for afgørelsen, 2)  

 	  

 klagefrister, herunder datoen for fristernes  

 udløb, 3)  

 	  

 navn og adresse på den landsret, til hvilken  

 skifterettens afgørelser kan kæres, samt 4)  

 	  

 navn og adresse på tillidsmændene, likvidator  

 eller kurator Stk. 3.  

  

 Til  

 underretningen benyttes en formular på alle Den Europæiske Unions officielle  

 sprog med overskriften »Opfordring til anmeldelse af fordringer.
Angivne  

 frister skal overholdes.« § 8.  

  

 Når  

 en betalingsstandsning, tvangsakkord, tvangsopløsning eller konkurs er  

 indledt,  

 skal det beskikkede tilsyn for skyldneren, tillidsmændene, likvidator eller  

 kurator straks og individuelt underrette de kendte kreditorer, som har deres  

 sædvanlige bopæl, deres hjemsted eller deres vedtægtsmæssige hjemsted i et  

 andet land inden for Den Europæiske Union eller lande, som Fællesskabet har  

 indgået aftale med på det finansielle område, herom.
 Stk. 2.  

  

 Underretningen efter stk. 1 skal navnlig indeholde oplysninger om:
1)  

 	  

 frister, 2)  

 	  

 sanktioner, hvis fristerne ikke overholdes, 3)  

 	  

 hvortil fordringer skal anmeldes og 4)  

 	  

 om kreditorer med privilegerede krav eller  

 separatiststilling eller anden fortrinsret skal anmelde deres fordring.
Stk. 3.  

  

 Til  

 underretningen benyttes en formular på alle Den Europæiske Unions officielle  

 sprog med overskriften »Opfordring til anmeldelse af fordringer.
Angivne  

 frister skal overholdes.« § 9.  

  

 Kreditorer, der har deres sædvanlige bopæl, hjemsted eller  

 vedtægtsmæssige hjemsted i et andet land inden for Den Europæiske Union eller  

 lande, som Fællesskabet har indgået aftale med på det finansielle område, har  

 ret til at anmelde deres fordringer skriftligt.
 Stk. 2.  

  

 Fordringer  

 fra kreditorer nævnt i stk. 1 skal behandles på samme måde og med samme rang  

 som tilsvarende fordringer, der kan anmeldes af kreditorer, der har deres  

 sædvanlige bopæl, hjemsted eller vedtægtsmæssige hjemsted her i landet.
 Stk. 3.  

  

 Kreditor  

 skal sende en genpart af eventuel dokumentation for fordringen og anføre  

 fordringens  

 art, hvornår den er opstået, dens størrelse, samt om kreditor påberåber sig,  

 at  

 der er tale om en privilegeret fordring, en separatiststilling, et  

 ejendomsforbehold eller anden fortrinsret, og hvilke formuegenstande denne  

 sikkerhed omfatter.
Stk. 4.  

  

 Anmeldelse  

 af fordringer efter stk. 1 kan finde sted på det officielle eller de  

 officielle  

 sprog i det land, hvor kreditor har sin sædvanlige bopæl, hjemsted eller  

 vedtægtsmæssige hjemsted.
Anmeldelse skal dog være forsynet med overskriften  

 »Anmeldelse  

 af fordring« på dansk.
Der kan endvidere kræves en oversættelse af  

 anmeldelsen  

 til dansk.
§ 10.  

  

 Udpegelse af det beskikkede tilsyn for skyldneren, tillidsmænd,  

 likvidator eller kurator godtgøres ved en bekræftet genpart af den afgørelse,  

 hvorved det beskikkede tilsyn, tillidsmændene, likvidator eller kurator er  

 udpeget, eller ved enhver anden attest udstedt af skifteretten.
Der kan  

 kræves  

 en oversættelse til det eller et af de officielle sprog i det land inden for  

 Den Europæiske Union eller lande, som Fællesskabet har indgået aftale med på  

 det finansielle område, på hvis område det beskikkede tilsyn for skyldneren,  

 tillidsmændene, likvidator eller kurator ønsker at handle.
 Stk. 2.  

  

 Det  

 beskikkede tilsyn for skyldneren, tillidsmændene, likvidator og kurator er  

 bemyndiget til i samtlige lande inden for Den Europæiske Union eller lande,  

 som  

 Fællesskabet har indgået aftale med på det finansielle område, at udøve alle  

 de  

 beføjelser det beskikkede tilsyn, tillidsmændene, likvidator eller kurator er  

 bemyndiget til at udøve her i landet, jf. dog stk. 3. Udøvelsen af  

 beføjelserne  

 skal ske under iagttagelse af lovgivningen i de lande, på hvis område de  

 ønsker  

 at handle.
 Stk. 3.  

  

 Det  

 beskikkede tilsyn for skyldneren, tillidsmændene, likvidator og kurators  

 beføjelser omfatter ikke anvendelse af tvangsmidler eller ret til at afgøre  

 voldgiftsspørgsmål eller bilægge tvister.
 § 11.  

  

 Det beskikkede tilsyn for skyldneren, tillidsmændene, likvidator eller  

 kurator skal få en betalingsstandsning, tvangsakkord, tvangsopløsning eller  

 konkurs noteret i tingbogen, handelsregisteret og ethvert andet relevant  

 offentligt register, der føres i de andre lande inden for Den Europæiske  

 Union  

 og lande, som Fællesskabet har indgået aftale med på det finansielle område.
Kapitel 4 Filialer af kreditinstitutter fra tredjelande § 12.  

  

 Når der indgives en anmeldelse om  

 betalingsstandsning med virkning for en filial af et kreditinstitut, når  

 forhandling om tvangsakkord med virkning for en filial af et kreditinstitut  

 åbnes, når et kreditinstitut underlægges tvangsopløsning med virkning for en  

 filial, eller når der afsiges konkursdekret med virkning for en filial af et  

 kreditinstitut, skal skifteretten straks underrette  

 Finanstilsynet.  

 Finanstilsynet  

 underretter  

 tilsynsmyndighederne i de øvrige lande inden for Den Europæiske Union eller  

 lande, som Fællesskabet har indgået aftale med på det finansielle område,  

 hvor  

 det pågældende kreditinstitut har filialer, herom.
Kapitel 5 Kreditinstitutter med vedtægtsmæssigt hjemsted  

 uden for Danmark § 13.  

  

 Afgørelser truffet af udenlandske domstole eller myndigheder  

 vedrørende likvidationsprocedurer eller saneringsforanstaltninger, jf.  

 likvidationsdirektivet for kreditinstitutter artikel 2, mod kreditinstitutter  

 fra  

 andre lande inden for Den Europæiske Union eller lande, som Fællesskabet har  

 indgået aftale med på det finansielle område, og filialer heraf, har bindende  

 virkning og kan fuldbyrdes her i landet, såfremt de har sådanne virkninger i  

 den stat, hvor afgørelsen er truffet.
Stk. 2.  

  

 I tilfælde  

 af likvidationsprocedurer eller saneringsforanstaltninger, jf.  

 likvidationsdirektivet  

 for kreditinstitutter artikel 2, mod kreditinstitutter fra andre lande inden  

 for Den Europæiske Union eller lande, som Fællesskabet har indgået aftale med  

 på det finansielle område og filialer heraf, som efter stk. 1, har virkning  

 her  

 i landet, skal likvidator og administrator, jf. likvidationsdirektivet for  

 kreditinstitutter artikel 2, kunne udøve samme beføjelser, som tilkommer det  

 efter lovgivningen i den stat, hvor likvidator og administrator, jf.  

 likvidationsdirektivet for kreditinstitutter artikel 2, er udpeget.
Udøvelsen  

 af beføjelserne skal ske under iagttagelse af dansk lovgivning.
 Stk. 3.  

  

 Likvidators  

 og administrators, jf. likvidationsdirektivet for kreditinstitutter artikel  

 2,  

 beføjelser omfatter ikke anvendelse af tvangsmidler, eksempelvis pålægning af  

 oplysningspligt eller adgang til at kræve at måtte undersøge  

 forretningslokaler  

 mv., eller ret til at afgøre voldgiftsspørgsmål eller bilægge tvister.
Kapitel 6 Lovvalg § 14.  

  

 Virkningerne af betalingsstandsning, tvangsakkord, tvangsopløsning  

 eller konkurs på:
1)  

 	  

 arbejdsaftaler og arbejdsforhold afgøres  

 efter lovgivningen i den medlemsstat, hvis lovgivning finder anvendelse på  

 arbejdsaftalen  

 eller arbejdsforholdet, 2)  

 	  

 aftaler, der giver  

 brugs- eller købsret til fast ejendom, afgøres efter lovgivningen i den  

 medlemsstat,  

 hvor den faste ejendom er beliggende og 3)  

 	  

 rettighederne over fast ejendom, et skib  

 eller et luftfartøj, som kræves noteret i et offentligt register, afgøres  

 efter  

 lovgivningen i den medlemsstat, hvor registeret føres.
 Stk. 2.  

  

 Det er  

 lovgivningen i den medlemsstat, hvor den faste ejendom er beliggende, som  

 afgør,  

 om der er tale om fast ejendom  

 eller løsøre, jf. stk. 1, nr. 2 og 3.
 § 15.  

  

 En betalingsstandsning, tvangsakkord, tvangsopløsning eller konkurs  

 berører ikke en kreditors eller en tredjemands rettigheder over fysiske eller  

 immaterielle formuegoder, herunder løsøre eller fast ejendom, som tilhører  

 penge- eller realkreditinstituttet eller udstederen af elektroniske penge, og  

 som på tidspunktet for betalingsstandsningen, tvangsakkorden,  

 tvangsopløsningen  

 eller konkursens indledning befinder sig i eller er noteret i et offentligt  

 register på en anden medlemsstats område og kan gøres gældende overfor  

 tredjemand.
 § 16.  

  

 En  

 betalingsstandsning, tvangsakkord, tvangsopløsning eller konkurs berører ikke  

 en sælgers rettigheder i henhold til et ejendomsforbehold, når det  

 formuegode,  

 hvori der er taget ejendomsforbehold, på tidspunktet for  

 betalingsstandsningen,  

 tvangsakkorden, tvangsopløsningen eller konkursens indledning befinder sig i  

 en  

 anden medlemsstat end den, hvor betalingsstandsningen, tvangsakkorden,  

 tvangsopløsningen eller konkursen er indledt.
 Stk. 2.  

  

 En betalingsstandsning,  

 tvangsakkord, tvangsopløsning eller konkurs berettiger ikke til ophævelse  

 eller  

 annullering af et salg af et aktiv, der er leveret, og forhindrer ikke  

 køberen  

 i at erhverve ejendomsretten til aktivet, når dette på tidspunktet for  

 betalingsstandsningen, tvangsakkorden, tvangsopløsningen eller konkursens  

 indledning befinder sig i en anden medlemsstat end den, hvor  

 betalingsstandsningen, tvangsakkorden, tvangsopløsningen eller konkursen er  

 indledt.
 § 17.  

  

 Betalingsstandsning, tvangsakkord, tvangsopløsning eller konkurs  

 berører ikke en kreditors ret til at kræve sin fordring modregnet i penge-  

 eller realkreditinstituttets eller udstederen af elektroniske penges  

 fordring,  

 når den lovgivning, der gælder for instituttets fordring, tillader en sådan  

 modregning.
 § 18.  

  

 Håndhævelsen af ejendomsrettigheder over instrumenter, som omhandlet i  

 afsnit B i bilaget til direktiv om investeringsservice i forbindelse med  

 værdipapirer  

2) ,  

 eller af andre rettigheder over sådanne instrumenter, hvis eksistens eller  

 overførsel forudsætter notering i et register, på en konto eller i en  

 værdipapircentral, der føres af eller er beliggende i en medlemsstat, afgøres  

 efter lovgivningen i den medlemsstat, hvori det register, den konto eller den  

 værdipapircentral, som indeholder notering af disse rettigheder, føres eller  

 er  

 beliggende.
 § 19.  

  

 Aftaler om netting afgøres efter den lovgivning, som finder anvendelse  

 på disse aftaler.
 § 20.  

  

 Genkøbsaftaler afgøres efter  

 den lovgivning, som finder anvendelse på disse aftaler, jf. dog § 18.
 § 21.  

  

 Uanset § 15 afgøres virkningerne af betalingsstandsning, tvangsakkord,  

 tvangsopløsning eller konkurs for de rettigheder og forpligtelser, som  

 henholdsvis tilkommer og påhviler deltagerne i et reguleret marked, som  

 defineret i direktiv om investeringsservice i forbindelse med værdipapirer  

3) ,  

 efter den lovgivning, som finder anvendelse på de pågældende transaktioner,  

 jf.  

 dog § 18.
§ 22.  

  

 Omstødelse af retshandler, der er til skade for alle kreditorer, skal  

 ikke afgøres efter dansk ret, når den, der har nydt godt af retshandlen kan  

 godtgøre, at 1)  

 	  

 retshandlen er omfattet af en anden  

 medlemsstats lovgivning, og 2)  

 	  

 denne lovgivning på ingen måde giver mulighed  

 for at anfægte retshandlen i det pågældende tilfælde.
§ 23.  

  

 Hvis et penge- eller realkreditinstitut eller en udsteder af  

 elektroniske penge, ved en retshandel indgået efter anmeldelsen af en  

 betalingsstandsning, åbning af forhandling om tvangsakkord, beslutning om  

 tvangsopløsning eller afsigelse af konkursdekret, mod modydelse afhænder 1)  

 	  

 fast ejendom, 2)  

 	  

 et skib eller et luftfartøj, som kræves  

 noteret i et offentligt register, eller 3)  

 	  

 instrumenter som  

 omhandlet i afsnit B i bilaget til direktiv om investeringsservice i  

 forbindelse med værdipapirer  

4)  

  eller rettigheder  

 over sådanne instrumenter, hvis eksistens eller overførsel forudsætter  

 notering  

 i et register, på en konto eller i en værdipapircentral, der indehaves af  

 eller  

 er beliggende i en medlemsstat, afgøres retshandlens  

 gyldighed  

 efter lovgivningen i den medlemsstat, på hvis område den faste ejendom  

 befinder  

 sig, eller hvor registeret, kontoen eller værdipapircentralen føres.
 § 24.  

  

 Virkningerne af betalingsstandsning, tvangsakkord, tvangsopløsning  

 eller konkurs for en verserende retssag om et aktiv eller en rettighed i  

 bomassen afgøres efter lovgivningen i den medlemsstat, hvor retssagen  

 verserer.
Kapitel 7 Ikrafttræden § 25.  

  

 Bekendtgørelsen træder i kraft den 27. juni 2004.
 § 26.  

  

 Bekendtgørelsen gælder ikke for Færøerne og Grønland.
Økonomi- og Erhvervsministeriet, den 24.  

 juni 2004 Bendt Bendtsen /Henrik Bjerre-Nielsen 1)  

 Bekendtgørelsen indeholder bestemmelser, der gennemfører Europa-Parlamentets  

 og  

 Rådets direktiv af 4. april 2001 om sanering og likvidation af  

 kreditinstitutter, 2001/24/EF, EF-Tidende L 125, s. 15.  

 (Likvidationsdirektivet  

 for kreditinstitutter) 2)  

 På tidspunktet for bekendtgørelsens udstedelse Rådets direktiv 93/22/EØF af  

 10.  

 maj 1993 om investeringsservice i forbindelse med værdipapirer, 93/22/EØF,  

 EF-Tidende L 141, s. 27-46.
 3)  

 På tidspunktet for bekendtgørelsens udstedelse Rådets direktiv 93/22/EØF af  

 10.  

 maj 1993 om investeringsservice i forbindelse med værdipapirer, 93/22/EØF,  

 EF-Tidende L 141, s. 27-46.
 4)  

 På tidspunktet for bekendtgørelsens udstedelse Rådets direktiv 93/22/EØF af  

 10.  

 maj 1993 om investeringsservice i forbindelse med værdipapirer, 93/22/EØF,  

 EF-Tidende L 141, s. 27-46.
