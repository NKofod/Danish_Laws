Bekendtgørelse om uddannelsen til  

 tilsynstekniker inden for  

 kødkontrol I medfør af § 2, stk. 9, og § 18, stk. 2 i lov  

 om åben uddannelse (erhvervsrettet voksenuddannelse) m.v., jf.  

 lovbekendtgørelse nr. 861 af 2. september 2000, fastsættes:
Kapitel 1 Formål, udbud og adgangskrav § 1. Formålet med uddannelsen er at  

 sætte deltagerne i stand til under tilsyn af embedsdyrlægen og  

 under dennes ansvar at varetage særlige kontrolopgaver på  

 slagterier og andre kød- og kødvarevirksomheder, jf.  

 Fødevaredirektoratets bekendtgørelse om fersk kød  

 m.v.
§ 2. Undervisningsministeriet godkender, hvilke  

 skoler der kan udbyde uddannelsen.
En godkendelse kan tilbagekaldes.
 § 3. Adgang til uddannelsen har personer med en  

 erhvervsuddannelse som slagter, pølsemager, tarmrenser eller  

 tilsvarende niveau inden for levnedsmiddelbranchen eller 3 års relevant  

 beskæftigelse inden for kødbranchen.
 Stk. 2. Det er en forudsætning for at gennemføre  

 uddannelsen, at der foreligger en praktikaftale mellem deltagerne og en  

 virksomhed og den stedlige veterinærkontrol.
Kapitel 2 Uddannelsens struktur, varighed og indhold samt  

 undervisningens tilrettelæggelse § 4. Uddannelsen er en erhvervsrettet  

 deltidsuddannelse, der kan tilrettelægges på heltid i  

 overensstemmelse med bestemmelserne i lov om åben uddannelse.
 § 5. Uddannelsen har et omfang, der svarer til 21  

 ugers fuldtidsuddannelse, hvoraf de 7 uger er praktik.
 Stk. 2. Skolen fastsætter retningslinier for  

 praktikken.
 § 6. Uddannelsens teoretiske del omfatter  

 følgende hovedelementer, der vægtes som følger:
1)	Anatomi og fysiologi 16 pct.
2)	Mikrobiologi og hygiejne 16 pct.
3)	Sygdomslære 18 pct.
4)	Epidemiologi 3 pct.
5)	Parasitologi 3 pct.
6)	Lovgivning 10 pct.
7)	Kødteknologi 7 pct.
8)	Virksomhedens indretning og produktionshygiejne 4 pct.
9)	Dyrebeskyttelse og transport 1 pct.
10)	Kødkontrol 22 pct.
 Stk. 2. De enkelte hovedelementer, delmål og  

 indlæringsdybde beskrives i en fagplan, som udarbejdes af skolen inden  

 for rammerne af stk. 1 og den beskrivelse af mål for de enkelte  

 fag, som fremgår af bilag 1.
Kapitel 3 Lærerkvalifikationer § 7. Skolen påser, at lærerne har de  

 fornødne faglige og pædagogiske kvalifikationer for at varetage  

 undervisningen, herunder relevant og aktuel erhvervserfaring.
Kapitel 4 Eksamen og bedømmelse § 8. Uddannelsen afsluttes med følgende  

 prøver:
1)	Én mundtlig prøve i anatomi og fysiologi.  

 Prøven varer 20 minutter.
Der er forberedelsestid af samme  

 varighed.
 2)	Én skriftlig prøve i mikrobiologi og hygiejne.  

 Prøven varer 4 timer, og der er ingen hjælpemidler tilladt.
3)	Én skriftlig prøve i lovgivning og  

 kødteknologi.
Prøven varer 4 timer, og alle hjælpemidler  

 er tilladt.
4)	Én kombineret praktisk og skriftlig prøve i  

 sygdomslære og kødkontrol.
Prøven varer 45 minutter.  

 Inden prøven fremlægges et sortiment af patologiske  

 præparater.
Ved besvarelsen af den skriftlige del af prøven skal  

 eksaminanden dokumentere evne til at bedømme præparaterne i  

 henhold til den gældende lovgivning om kødkontrol.
Der er ingen  

 hjæpemidler tilladt.
 Stk. 2. For afholdelse af prøverne gælder i  

 øvrigt bekendtgørelse om eksamensordning på  

 erhvervsskolerne mv. og bekendtgørelse om karakterskala og anden  

 bedømmelse.
Kapitel 5 Andre regler § 9. Undervisningsministeren kan fravige reglerne  

 i bekendtgørelsen, når det findes begrundet i usædvanlige  

 forhold eller som led i tidsbegrænsede forsøg.
 Stk. 2. Hvis ikke andet følger af denne  

 bekendtgørelse, gælder reglerne i bekendtgørelse om  

 åben uddannelse.
Kapitel 6 Klage- og ikrafttrædelsesregler § 10. Klager over skolens afgørelser efter  

 denne bekendtgørelse kan for så vidt angår retlige  

 spørgsmål indbringes for Undervisningsministeriet af den, som  

 klagen vedrører.
Stk. 2. Klagen indgives skriftligt til skolen senest 2 uger  

 efter, at afgørelsen er meddelt den pågældende.
Skolen  

 videresender klagen til ministeriet ledsaget af skolens udtalelse.
Skolen  

 giver inden for en frist af 1 uge klageren lejlighed til at kommentere  

 skolens udtalelse.
Kommentarerne medsendes til ministereriet.
Skolen skal  

 give ministeriet de nødvendige oplysninger til behandling af  

 sagen.
 § 11. Bekendtgørelsen træder i kraft  

 den 19. januar 2001.
Undervisningsministeriet, den 8. januar  

 2001 P.M.V.Ivan SørensenStyrelseschef /Lone Basse Januar 2001 Bilag 1 Bekendtgørelse om uddannelsen til tilsynstekniker inden for  

 kødkontrol Målbeskrivelse for uddannelsen Anatomi og fysiologi Målet med undervisningen er, at deltagerne  

 får -	viden om slagtedyrenes normale anatomi, således at de er i  

 stand til at vurdere, om en foreliggende slagtekrop med organer fremviser  

 normal tilstand -	forståelse af organernes normale funktion, således at de  

 kan forstå de forandringer, der opstår ved fejlfunktion -	viden om vævslære og forskellige organer og  

 organsystemers opbygning.
 Undervisningen omfatter:
Vævslære Hudsystemet Skeletsystemet Muskelsystemet Kredsløbssystemet Åndedrætssystemet Fordøjelsessystemet Nyrerne Forplantningsorganerne Nervesystemet.
Mikrobiologi og hygiejne Målet med undervisningen er, at deltagerne erhverver  

 en grundviden om mikroorganismer, deres livsbetingelser og livsytringer, om  

 deres forekomst og betydning - specielt deres betydning som  

 sygdomsårsag og som årsag til fordærvelse af levnedsmidler.  

 Der lægges især vægt på, at deltagerne opnår  

 viden om, hvordan mikroorganismer udøver skadelig virkning.
 Undervisningen omfatter:
Almindelig mikrobiologi Speciel mikrobiologi Sygdomsfremkaldende bakterier Levnedsmiddelforgiftende bakterier Levnedsmiddelkontrol Hygiejnebegrebet Personlig hygiejne Produktionshygiejne Hygiejnekontrol.
Sygdomslære Målet med undervisningen er, at deltagerne  

 opnår -	elementær viden om sygdomsårsager og sygdomsforløb  

 og de heraf opståede sygelige forandringer -	forståelse af sammenhængen mellem sygdomsforløbet  

 og den kødkontrolmæssige bedømmelse, så  

 slagtekroppe og organer med sygelige forandringer kan frasorteres på et  

 korrekt fagligt grundlag -	kendskab til de patologiske tilstande, som har betydning for  

 kødkontrollen med særligt sigte mod danske forhold -	en sådan indsigt i sygdommene, at de kan påpege sygdommen  

 og gøre rede for de sygelige forandringers betydning for den  

 kødkontrolmæssige vurdering.
 Undervisningen omfatter:
Sygdomsbegrebet Almentilstanden Infektion Inflammation (betændelse) Forgiftning Abnorm lugt, smag, farve Svulstsygdomme Tuberkulose/mycobakteriose.
 Lidelser i:
Centralnervesystemet Hjerte og kar Øvre luftveje Lunge og lungehinde Mundhule og tunge Formaver og løbe, ventrikel Tarme Bughinde Lever Urinveje, herunder nyre, nyrebækken og  

 blære Milt Kønsorganer, herunder lidelser i den drægtige  

 bør Knogler Muskulatur Hud Bindevæv Led og seneskeder Klove og hove.
Epidemiologi Målet med undervisningen er, at deltagerne  

 opnår -	viden om de sygdomsfremkaldende mikroorganismers og andre  

 sygdomsdeterminanters placering i den almindelige økologi samt i disse  

 faktorers betydning for frekvensen af sygdomsforandringer hos  

 slagtedyrene -	viden om mekanismerne ved epidemiske sygdommes udbredelse i og mellem  

 husdyrsbesætningerne og herunder de miljømæssige faktorers  

 disponerende og medvirkende betydning -	forståelse af anvendelsen af kødkontrollens registrering  

 af patologiske forandringer hos slagtedyrene i den organiserede  

 sundhedstjeneste.
Parasitologi Målet med undervisningen er, at deltagerne erhverver  

 kendskab til de parasitter, som har væsentlig interesse for  

 kødkontrollen i Danmark, herunder parasitværtsforholdet, som det  

 forholder sig for de omhandlende parasitter.
 Undervisningen omfatter parasitternes:
Udseende Formering Patologiske forandringer i værtsdyret Forekomst og udbredelse Fund ved kødkontrollen.
Lovgivning Målet med undervisningen er, at deltagerne erhverver  

 indblik i de dele af lovgivningen, som har betydning for udøvelse af  

 kødkontrol og for tilsynet med de autoriserede slagterier og andre  

 kød- og kødvarevirksomheder.
 Undervisningen omfatter lovgivningen om:
Udførsel af kød og kødprodukter Kød til hjemmemarked Mærkning af færdigpakket kød Transport af kød Virksomhedens egenkontrol.
Kødteknologi Målet med undervisningen er, at deltagerne erhverver  

 viden om kødets sammensætning og i de behandlingsmetoder, der  

 bringes i anvendelse under kødets og kødprodukternes  

 tilvirkning og omsætning.
 Undervisningen omfatter:
1.	Kødets sammensætning 2.	Indvirkning på kødets holdbarhed og kvalitet  

 ved:
-	Køling -	Frysning -	Saltning -	Tørring -	Varmebehandling -	Røgning -	Bestråling -	Anvendelse af hjælpestoffer -	Emballering.
Virksomhedernes indretning og produktionshygiejne Målet med undervisningen er, at deltagerne erhverver  

 viden om de gældende regler for indretning og drift af de autoriserede  

 slagterier og andre autoriserede kød- og kødvarevirksomheder,  

 herunder også betydningen af god produktionshygiejne.
 Undervisningen omfatter:
De gældende regler for indretning og drift af de autoriserede  

 slagterier og andre autoriserede kød- og  

 kødvarevirksomheder De hygiejniske forskrifter for driften af de autoriserede virksomheder Forskrifterne for rengøring, desinfektion og  

 rengøringskontrol.
Dyrebeskyttelse og -transport Målet med undervisningen er, at deltagerne  

 opnår viden om de gældende bestemmelser.
 Undervisningen omfatter reglerne om:
Dyrebeskyttelse Transport Bedøvelse Slagtning.
Kødkontrol Målet med undervisningen er, at deltagerne erhverver  

 et sådant kendskab til reglerne og disses baggrund, at de på de  

 autoriserede slagterier (»det røde kød«) kan foretage en  

 vurdering af slagtekroppe og organer og selvstændigt frasortere  

 sygeligt forandrede dele samt vurdere, hvordan forelagte emner skal  

 indplaceres i den instruktoriske sammenhæng.
