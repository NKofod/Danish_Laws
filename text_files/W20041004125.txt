Klage  

 over læsion af nerve (n. accessorius) ved operation for svulst på halsen Nævnet fandt grundlag for at kritisere overlægen for  

 hans kontrol af patienten efter operationen af svulsten på hendes hals.  

 Nævnet  

 fandt derimod ikke grundlag for at kritisere overlægen for hans operation med  

 fjernelse af svulsten.
Nævnet lagde vægt på, at der var indikation for  

 operationen, men at det henset til det videre forløb må antages, at det  

 drejede  

 sig om en nerveknude i den nerve (nervus accessorius), hvis funktion det  

 blandt  

 andet er at løfte skulderen.
Nævnet oplyste, at det under en operation ofte  

 ikke vil være muligt at afgøre, om det drejer sig om en sådan nerveknude, og  

 at  

 fjernelse af en sådan knude altid vil medføre en lammelse af nerven.
Nævnet  

 fandt, at lægen ved kontrollen en uge senere, hvor han fjernede stingene og  

 fandt, at såret var reaktionsløst, burde have undersøgt, om fjernelse af  

 nerveknuden havde medført nerveskade, idet den efterfølgende  

 mikroskopidiagnose  

 af knuden indikerede, at der kunne være sket nerveskader.
