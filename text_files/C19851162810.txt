(til politiet) § 2  i den nye våbenbekendtgørelse, der træder i kraft  

 den 1. januar 1986, indeholder bl.a. følgende bestemmelse:
»Politiet meddeler dog tilladelser til genopladning af ammunition til  

 privat brug, herunder fremstilling af de nødvendige projektiler.« Denne nye bestemmelse bygger på en indstilling fra justitsministeriets  

 arbejdsgruppe vedrørende våbenlovgivningen, der efter anmodning fra  

 justitsministeriet har vurderet, om - og i bekræftende fald på hvilke vilkår  

 - der bør kunne gives private tilladelse til ikke-erhvervsmæssig genopladning  

 af ammunition.
 Justitsministeriet skal herefter meddele:
 Med henblik på at opnå en ensartet administration af denne ordning,  

 således at det sikres, at privatpersoner kun kan erhverve krudt, når de har  

 en rimelig interesse heri, fastsætter justitsministeriet, at ansøgninger fra  

 private om tilladelse til genopladning af ammunition, herunder til  

 fremstilling af de nødvendige projektiler, og til indkøb og oplagring af det  

 dertil fornødne krudt, skal behandles efter følgende nærmere retningslinier:
1. Tilladelse må kun meddeles til medlemmer af  

 skytteforeninger eller til personer, der er i besiddelse af gyldigt jagttegn, 2. tilladelse må kun meddeles til personer, der har  

 gennemgået et af justitsministeriet godkendt kursus om genopladning, 3. tilladelsen skal være personlig og udelukke adgang  

 til erhvervsmæssig omsætning af den genopladede ammunition.
4. tilladelsen skal betinges af, at vilkårene i bilag  

 I og II til denne cirkulæreskrivelse overholdes, 5. tilladelsen giver adgang til indkøb af røgsvagt  

 krudt.
Der skal ved hvert indkøb ske afstempling på tilladelsen med angivelse  

 af købsdato og kvantum, 6. tilladelsen skal begrænses til et maksimalt oplag  

 af 1 kg røgsvagt krudt, 7. tilladelsen skal betinges af, at politiet til  

 enhver tid har adgang til kontrol af udstyr, krudtoplag samt  

 arbejdslokaliteter, og 8. tilladelsen skal efter sit indhold til enhver tid  

 kunne tilbagekaldes.
 I tvivlstilfælde forelægges sagerne for justitsministeriet.
 Det skal vedrørende vilkår nr. 2 bemærkes, at justitsministeriet samtidig  

 hermed har godkendt kurser i genopladning, som planlægges afholdt af hhv.  

 Dansk Skytte Union og Foreningen af Danske Våbenhandlere.
 Det skal endelig tilføjes, at tilladelser til erhvervsmæssig fremstilling  

 af ammunition m.v. som hidtil meddeles af justitsministeriet.
Erik Ninn-Hansen /Fr.
Chr.
Schydt Bilag I Vilkår for opbevaring af røgsvagt krudt og fænghætter til anvendelse ved  

 genopladning af patroner.
Bilag I 1. Oplag af indtil 1 kg røgsvagt krudt.
 1.1 Oplag skal ske i et tørt lokale, hvori der ikke forekommer store  

 temperatursvingninger.
 1.2 Eventuel opvarmning skal ske enten med vand- eller lavtryksdamp fra  

 ildsted udenfor oplagsrummet eller med elektriske radiatorer med afskærmet  

 glødespiral.
 1.3 Røgsvagt krudt må ikke udsættes for højere temperatur end 25 grader og  

 skal opbevares mindst 2 m fra skorsten, radiator eller anden varmekilde.
1.4 Røgsvagt krudt skal opbevares i forsvarligt aflåst skab eller solid  

 kasse fastboltet til væg.
Opbevaringsskab/kasse skal altid holdes aflåst, når  

 der ikke indsættes eller udtages krudt.
 1.5 På den indvendige side af opbevaringsskabets dør/kassens låg opsættes  

 tydeligt og holdbart skilt med forbud mod tobaksrygning og brug af åben ild.  

 Skiltet skal være udført i overensstemmelse med Dansk Standard =DS= 734.
 1.6 I opbevaringsskab/kasse må kun opbevares røgsvagt krudt.
 1.7 Røgsvagt krudt skal opbevares i krudtfabrikkens originalemballage.
 1.8 Anbrudt emballage skal lukkes forsvarligt, før den atter placeres i  

 skab/kasse.
 1.9 Defekt emballage skal omgående tømmes og indholdet pakkes om i anden  

 originalemballage eller tilsvarende emballage.
1.10 Opbevaringskasse/skab skal altid holdes rent og ryddeligt.
Eventuelt  

 krudtspild skal omgående fjernes og tilintetgøres på forsvarlig måde.
1.11 Emballagen skal være tydeligt mærket med leveringsdato.
Krudt, der er  

 mere end 3 år gammelt, må ikke findes i oplaget.
 2. Oplag af indtil 2000 stk. fænghætter.
 2.1 Opbevaring skal ske i originalemballage.
 2.2 Opbevaring skal ske i solid, aflåset kasse eller skuffe, hvori intet  

 andet opbevares.
 2.3 Opbevaringssteder for krudt og fænghætter skal have en indbyrdes  

 afstand på mindst 1,5 m.
Bilag II Vilkår for genopladning af patroner med røgsvagt krudt.
 1. Almene krav.
 1.1 Genopladning må kun udføres af indehaveren af  

 genopladningstilladelsen.
 1.2 I arbejdslokalet må ikke forefindes brandfarlige væsker og let  

 antændelige stoffer.
1.3 I arbejdslokalet er tobaksrygning og brug af åben ild forbudt under  

 genopladningsprocessen.
Dette tilkendegives ved skiltning udført i  

 overnesstemmelse med Dansk Standard =DS= 734.
 1.4 I arbejdsrummet skal der være en fri loftshøjde på mindst 1,5 m over  

 arbejdsbordet.
Loftsbeklædningen skal være klasse 1, jfr.
BR 82, bilag 4. Arbejdspladsen  

 skal have en afstand af mindst 2 m til gardiner og lign.
 Den elektriske installation skal i indtil 1,5 m højde over arbejdsbord og  

 i indtil 2 m afstand fra arbejdsplads udføres efter stærkstrømsreglementets  

 bestemmelser for sprængstofrum.
1.5 Arbejdsrummet skal være forsynet med et velegnet arbejsdbord med  

 linoliumsbelagt bordplade uden fuger.
Eventuelt kan der arbejdes ved en  

 speciel udformet arbejdsbakke forsynet med linoliumsbelægning og høje  

 fejelister.
 Vinyl- eller anden plastikbeklædning må ikke anvendes på grund af faren  

 for statisk elektricitet.
 1.6 Arbejdsrummet skal altid holdes rent og ryddeligt.
 1.7 Arbejdsrummet, arbejdsbord og værktøjer skal rengøres omhyggeligt ved  

 arbejdets afslutning.
 2. Genopladning.
 2.1 Der må ikke tages mere krudt i arbejde ad gangen end ladeautomaten kan  

 rumme.
 2.2 Arbejdsbordet skal holdes frit for andet end det nødvendige materiel.
 2.3 Der må ikke findes løse fænghætter på arbejdsbordet sammen med  

 krudtet.
 2.4 Patronhylsteret skal før fyldningen undersøges for eventuelle defekter  

 og må kun benyttes, når det er fuldstændigt fejlfrit.
 2.5 Eventuelt spild skal omgående fjernes og destrueres på forsvarlig  

 måde.
 2.6 Ved arbejdets ophør skal eventuelt overskydende krudt og fænghætter  

 lægges tilbage i de respektive oplag.
