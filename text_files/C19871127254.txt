 1- Den 3. november 1986 ratificerede Danmark Wienerkonventionen af 8.  

 november 1968 om vejtrafik.
 Konventionen træder for Danmarks vedkommende i kraft den 3. november 1987,  

 og den ophæver og erstatter Pariserkonventionen af 2. april 1926(jf.  

 bekendtgørelse nr. 241 af 9. august 1930, Lovtidende A) og  

 Færdselskonventionen af 19. september 1949 (jf. bekendtgørelse af 2. marts  

 1956, Lovtidende C).
Wienerkonventionen træder dog kun i stedet for de to nævnte konventioner i  

 forhold til de lande, der ligeledes har ratificeret Wienerkonventionen.  

 Færdselskonventionen af 19. september 1949 vil således fortsat være gældende  

 i forhold til en række lande, herunder følgende vesteuropæiske stater:  

 Belgien, Grækenland, Holland, Irland, Italien, Portugal, Spanien og  

 Storbritanien.
Pariserkonventionen af 24. april 1926 vil fortsat være  

 gældende i forhold til Schweiz.
 2. Efter Færdselskonventionen fra 1949 og  

 Wienerkonventionen fra 1968 stilles der ikke deltagerlandene imellem krav om  

 internationalt kørecertifikat, idet det er tilstrækkeligt, at der medbringes  

 en registreringsattest.
I forhold til de lande, der kun har ratificeret konventionen fra 1926, er  

 der derimod ikke sket nogen ændring.
Disse lande vil fortsat kunne forlange,  

 at danske køretøjer medbringer internationalt kørecertifikat.
3. Danmarks ratifikation af Wienerkonventionen fra  

 1968 har nødvendiggjort en ændring af bekendtgørelse nr. 42 af 2. marts 1956  

 om udenlandske køretøjer og udenlandske førere af motorkøretøjer.
Denne  

 bekendtgørelse er afløst af bekendtgørelse nr. 504 af 22. juli 1987 om  

 udenlandske køretøjers adgang til Danmark, der er trådt i kraft den 1. august  

 1987.
 Det anneks 5 om tekniske krav vedrørende motorkøretøjer og  

 påhængskøretøjer, der nævnes i bekendtgørelsens § 1, stk. 2, vedlægges som  

 bilag.
 4. Efter den nævnte bekendtgørelses § 16, stk. 1,  

 foregår kontrollen med, at udenlandske køretøjer ved grænsepassagen og under  

 kørsel i Danmark overholder forskrifterne i bekendtgørelsen, som  

 stikprøvekontrol, jf. dog bestemmelsens stk. 2, stk. 3 og stk. 4.
 Forsikringskontrol skal imidlertid ikke finde sted af køretøjer  

 indregistreret i de lande, der er nævnt i bekendtgørelsens § 2, stk. 2, jf.  

 dog bilag 3 til bekendtgørelsen.
 Dansk Forening for International Motorkøretøjsforsikring, Amaliegade 10,  

 1236 København, tlf. (01) 13 75 55, står i alle tilfælde som forsikringsgiver  

 her i landet med hensyn til de nævnte udenlandske motordrevne køretøjer,  

 påhængskøretøjer hertil samt knallerter.
Ved rapportoptagelser i anledning af færdselsuheld, hvor udenlandske  

 køretøjer af den nævnte art er impliceret, og hvor der er opstået skade,  

 påhviler det fortsat politiet - uanset skadens størrelse - at sikre sig  

 oplysning om køretøjets forsikringsforhold.
Føreren bør derfor udspørges, om  

 der medføres grønt kort, forsikringspolice, præmiekvittering eller andet  

 skriftligt materiale, der kan tjene til identifikation af forsikringen.
I  

 bekræftende fald bør der så vidt muligt vedlægges sagen en kopi, men ellers  

 bør dokumentets litrabetegnelse og nummer anføres i rapporten.
Det samme  

 gælder navnet på det udstedende forsikringsselskab eller forsikringsbureau  

 (for så vidt angår grønne kort det i kortets rubrik 8 anførte). Hvis der ikke  

 medføres dokumentation af den nævnte art, skal navn og adresse på køretøjets  

 forsikringsselskab oplyses og angives så udførligt som muligt i rapporten.  

 Hvis føreren ikke kan give de nævnte oplysninger, må dette anføres i  

 rapporten.
 Udenlandske knallertførere har ikke pligt til at medbringe  

 præmiekvittering, hvis føreren har bopæl i et land, der er tilknyttet  

 ordningen, eller hvis køretøjet er registreret i et sådant land.
 5. Følgende cirkulæreskrivelser ophæves:
 - Justitsministeriets cirkulæreskrivelse af 2. marts 1956 om Danmarks  

 ratifikation af den internationale færdselskonvention.
 - Justitsministeriets cirkulæreskrivelse af 22. maj 1973 om udenlandske  

 køretøjers kørsel i Danmark.
 - Justitsministeriets cirkulæreskrivelse af 11. april 1985 vedrørende  

 visse køretøjsdimensioner.
 - Justitsministeriets cirkulæreskrivelse af 1. juli 1986 om udvidelse af  

 den »supplerende overenskomst« i tilslutning til  

 grøntkortordningen.
P.
M.
V.
E.
B.
Hans-Viggo Jensen Bilag 1 Wienerkonventionen af 8. november 1968 Anneks 5 Tekniske krav vedrørende motorkøretøjer og påhængskøretøjer 1. Kontraherende parter som i overensstemmelse med  

 artikel 1 (n) i denne konvention har erklæret, at de ønsker at betragte  

 tre-hjulede køretøjer med en egenvægt på højest 400 kg. (900 lb) som  

 motorcykler, skal lade sådanne køretøjer være underkastet enten de i dette  

 anneks for motorcykler eller de for de øvrige motorkøretøjer fastsatte  

 regler.
 2. I dette anneks gælder betegnelsen  

 »påhængskøretøj« kun sådant påhængskøretøj, der er konstrueret til  

 at kobles til et motorkøretøj.
 3. Udover hvad der måtte følge af bestemmelserne i  

 artikel 3, paragraf 2 (a), i denne konvention, kan en kontraherende part  

 fastsætte regler, der supplerer, eller som er strengere end bestemmelserne i  

 dette anneks, for motorkøretøjer, som den registrerer, og påhængskøretøjer,  

 som den tillader anvendt på vejene i henhold til sin nationale lovgivning.
Bremsning 4. I dette kapitel betyder:
A.
Bremsning af motorkøretøjer med undtagelse af motorcykler 5. Ethvert motorkøretøj med undtagelse af en  

 motorcykel skal have bremser, som er nemme at betjene for føreren, når han  

 sidder i kørestilling.
Disse bremser skal kunne udføre følgende tre  

 funktioner:
 6. Med forbehold af bestemmelserne i paragraf 5 i  

 dette anneks kan de anordninger, der tilvejebringer de tre bremsefunktioner  

 (driftsbremse, sekundærbremse og standbremse), have dele til fælles;  

 kombinering af betjeningsorganer kan kun tillades på betingelse af, at der  

 forefindes mindst to separate betjeningsorganer.
 7. Driftsbremsen skal virke på alle køretøjets hjul;  

 for køretøjer med mere end to aksler kan det dog tillades, at hjulene hørende  

 til en enkelt aksel ikke kan afbremses.
 8. Sekundærbremsen (nødbremsen) skal kunne virke på  

 mindst et hjul på hver side af køretøjets længdesymmetriplan; det samme krav  

 gælder standbremsen.
 9. Driftsbremsen og standbremsen skal virke på  

 bremseflader, der er fast forbundet med hjulene ved hjælp af tilstrækkelig  

 stærke komponenter.
 10. Ingen bremseflade må kunne skilles fra hjulene.  

 For visse bremseflader kan sådan adskillelse dog tillades på vilkår, at:
B.
Bremsning af påhængskøretøjer 11. Foruden hvad der måtte følge af bestemmelserne i  

 paragraf 17 (c) i dette anneks gælder, at ethvert påhængskøretøj, med  

 undtagelse af et let påhængskøretøj, skal have bremser som følgende:
 12. De anordninger, der tilvejebringer de to  

 bremsefunktioner (driftsbremsning og standbremsning), kan have dele til  

 fælles.
 13. Driftsbremsen skal virke på alle påhængskøretøjets  

 hjul.
 14. Driftsbremsen skal kunne aktiveres ved hjælp af  

 det trækkende køretøjs driftsbremsebetjeningsorgan; for så vidt  

 påhængskøretøjets tilladte totalvægt ikke overstiger 3,500 kg (7,700 lb), kan  

 bremserne dog tillades indrettet således, at de, når påhængskøretøjet er i  

 bevægelse, kun aktiveres ved, at påhængskøretøjets nærmer sig til det  

 trækkende køretøj (påløbsbremsning).
 15. Driftsbremsen og standbremsen skal virke på  

 bremseflader, der er fast forbundet med hjulene ved hjælp af tilstrækkelig  

 stærke komponemter.
16. Bremseanordningerne skal være således indrettet,  

 at påhængskøretøjet standses automatisk, hvis trækkoblingen svigter, medens  

 påhængskøretøjet er i bevægelse.
Dette krav skal dog ikke gælde  

 påhængskøretøjer, der kun har en aksel eller to aksler med en indbyrdes  

 afstand på mindre end 1 meter (40 inc.), forudsat at den tilladte totalvægt  

 ikke overstiger 1,500 kg (3,300 lb), og forudsat at de, sættevogne undtagne,  

 foruden den almindelige trækkobling er udstyret med en sekundær trækanordning  

 af den art, der er nævnt i paragraf 58 i dette anneks.
C.
Bremsning af vogntog 17. Udover de i afsnit A og B i dette kapitel nævnte  

 bestemmelser, der gælder enkeltkøretøjer (motorkøretøjer og  

 påhængskøretøjer), skal følgende bestemmelser være gældende for vogntog  

 sammensat af sådanne enkeltkøretøjer:
D.
Bremsning af motorcykel 18. (a) Enhver motorcykel skal være udstyret med to  

 bremser, hvoraf den ene skal virke mindst på baghjulet eller baghjulene og  

 den anden mindst på forhjulet eller forhjulene; hvis motorcyklen er udstyret  

 med sidevogn, kræves der ikke bremse på sidevognens hjul.
De nævnte  

 bremseanordninger skal kunne bremse og standse motorcyklen på en sikker,  

 hurtig og effektiv måde under alle belæsningsforhold og på enhver op- eller  

 nedadgående vejhældning, hvor køretøjet måtte bevæge sig.
Lygter og refleksanordninger 19. I dette kapitel betyder:
»Fjernlys«  det køretøjslys, der anvendes til at belyse  

 vejbanen en lang strækning foran køretøjet; »Nærlys«  det køretøjslys, der anvendes til at belyse  

 vejbanen foran køretøjet uden at forårsage unødig blænding eller ulempe for  

 mødende førere og andre vejfarende; »For-positions(side)-lys«  det køretøjslys, der anvendes  

 til at markere nærværelsen og bredden af køretøjet, når det ses forfra; »Bag-positions(side)-lys«  det køretøjslys, der anvendes  

 til at markere nærværelsen og bredden af køretøjet, når det ses bagfra; »Stoplys«  det køretøjslys, der anvendes til over for  

 andre vejfarende bag køretøjet at markere, at føreren aktiverer  

 driftsbremsen; »Tågelys«  det køretøjslys, der anvendes til at forbedre  

 belysningen af vejbanen i tilfælde af tåge, snefald, kraftig regn eller  

 støvskyer; »Baklys«  det køretøjslys, der anvendes til at belyse  

 vejbanen bag køretøjet og advare andre vejfarende om, at køretøjet bakker  

 eller skal til at bakke; »Retningsviserblinklys«  det køretøjslys, der anvendes  

 til over for andre vejfarende at markere, at føreren agter at skifte  

 bevægelsesretning til højre eller venstre; »Refleksanordning«  en anordning, der anvendes til at  

 markere tilstedeværelsen af et køretøj ved at tilbagekaste lys, der kommer  

 fra en lyskilde uden forbindelse med samme køretøj, idet iagttageren er  

 placeret nær ved denne lyskilde; »Lysende flade«  den synlige overflade, hvorfra lys  

 udsendes, og for refleksanordninger den synlige overflade, hvorfra lys  

 tilbagekastes.
 20. Farverne for de i dette kapitel omtalte lys skal  

 så vidt mulig t være i overensstemmelse med de i tillægget til dette anneks  

 givne definitioner.
21. Med undtagelse af motorcykler skal ethvert  

 motorkøretøj, der kan opnå en hastighed af over 40 km (25 miles) i timen på  

 vandret vej, fortil være udstyret med et lige antal fjernlys af hvid eller  

 gullig farve, der kan belyse vejen tilstrækkeligt om natten i klart vejr  

 mindst 100 m (325 feet) foran køretøjet.
De ydre kanter af fjernlysenes  

 lysende flade må i intet tilfælde være nærmere ved køretøjets yderste  

 sidekant end de ydre kanter af nærlysenes lysende flade.
22. Med undtagelse af motorcykler skal ethvert  

 motorkøretøj, der kan opnå en hastighed af over 10 km (6 miles) i timen på  

 vandret vej, fortil være udstyret med to nærlys af hvid eller gullig farve,  

 der kan belyse vejen tilstrækkeligt om natten i klart vejr mindst 40 m (130  

 feet) foran køretøjet.
På hver side må det punkt af den lysende flade, der er  

 længst fra køretøjets længdesymmetriplan, ikke være mere end 0,40 m (16 inc.)  

 fra køretøjets yderste sidekant.
Et motorkøretøj må ikke være udstyret med  

 mere end to nærlys.
Nærlys skal være indstillet således, at de opfylder  

 definitionen i paragraf 19 i dette anneks.
23. Ethvert motorkøretøj, bortset fra tohjulet  

 motorcykel uden sidevogn, skal fortil være forsynet med to hvide  

 for-positions (side)-lys; dog kan gullig farve tillades anvendt for  

 for-positions (side)-lys, der er indbygget i fjernlys eller nærlys, der  

 udsender gulligt lys.
Når alene disse for-positions (side)-lys er tændt, skal  

 de være synlige om natten i klart vejr i en afstand af mindst 300 m (1000  

 feet) uden at forårsage unødig blænding eller ulempe for andre vejfarende.
På  

 hver side må det punkt af den lysende flade, der er længst fra køretøjets  

 længdesymmetriplan, ikke være mere end 0,40 m (16 inc.) fra køretøjets  

 yderste sidekant.
24, (A) Ethvert motorkøretøj, bortset fra to-hjulet motorcykel uden  

 sidevogn, skal bagtil være udstyret med et lige antal røde bag-positions  

 (side)-lys, der er synlige om natten i klart vejr i en afstand af mindst 300  

 m (1000 feet) uden at forårsage unødig blænding eller ulempe for andre  

 vejfarende.
På hver side må det punkt af den lysende flade, der er længst fra  

 køretøjets længdesymmetriplan, ikke være mere end 0,40 m (16 inc.) fra  

 køretøjets yderste sidekant.
 25. Ethvert motorkøretøj eller påhængskøretøj, der  

 bærer registreringsnummer bagtil, skal være udstyret med en anordning til  

 belysning af dette nummer, således at nummeret, når det belyses af  

 anordningen, er læseligt bagfra på en afstand af 20 m (65 feet) om natten i  

 klart vejr, når køretøjet holder stille; enhver kontraherende part kan dog  

 reducere denne mindste læselighedsafstand om natten i samme forhold, for så  

 vidt angår samme køretøjer, for hvilke den har reduceret den mindste  

 læselighedsafstand om dagen i overensstemmelse med paragraf 2 i anneks 2 til  

 denne konvention.
 26. Det elektriske ledningssystem på alle  

 motorkøretøjer (incl. motorcykler) og på alle vogntog bestående af et  

 motorkøretøj og et eller flere påhængskøretøjer skal være således indrettet,  

 at fjernlys, nærlys, tågelys og for-positions (side)-lys for motorkøretøjet  

 samt den belysningsanordning, som er nævnt i paragraf 25 ovenfor, ikke kan  

 tændes, medmindre de bageste bag-positions (side)-lys på motorkøretøjet eller  

 vogntoget tændes samtidigt.
Denne bestemmelse skal dog ikke gælde fjernlys eller nærlys, når de  

 anvendes til at give det i artikel 33, paragraf 5, i denne konvention nævnte  

 lys-advarselssignal.
Det elektriske ledningssystem skal endvidere være  

 således indrettet, at et motorkøretøjs for-positions (side)-lys altid er  

 tændt, når nærlys, fjernlys eller tågelys er tændt.
27. Ethvert motorkøretøj, bortset fra tohjulet  

 motorcykel uden sidevogn, skal bagtil være udstyret med mindst to røde  

 refleksanordninger, der ikke må være trekantede.
På hver side må den ydre  

 kant af den lysende flade, der er længst fra køretøjets længdesymmetriplan,  

 ikke være mere end 0,40 m (16 inc.) fra køretøjets yderste sidekant.  

 Refleksanordningerne skal for føreren af et køretøj være synlige om natten i  

 klart vejr i en afstand af mindst 150 m (500 feet), når de belyses af hans  

 køretøjs fjernlys.
28. Ethvert påhængskøretøj skal bagtil være udstyret  

 med mindst to røde refleksanordninger.
Disse refleksanordninger skal have  

 form af en ligesidet trekant, der vender en spids opad og har en side  

 liggende vandret, og hvis sider er mindst 0,15 m (6 inc.) og højst 0,20 m (8  

 inc.) lange.
Intet signallys må være anbragt indeni trekanten.
Disse  

 refleksanordninger skal opfylde synlighedskravene anført i paragraf 27  

 ovenfor.
På hver side må den ydre kant af den lysende flade, der er længst  

 fra påhængskøretøjets længdesymmetriplan, ikke være mere end 0,40 m (16 inc.)  

 fra påhængskøretøjets yderste sidekant.
Dog kan påhængskøretøjer med en  

 maksimalbredde på højst 0,80 m (32 inc.), som trækkes af to-hjulet motorcykel  

 uden sidevogn, tillades udstyret med kun en refleksanordning.
29. Ethvert påhængskøretøj skal fortil være udstyret  

 med mindst to hvide refleksanordninger, der ikke må være trekantede.
Disse  

 refleksanordninger skal opfylde de i paragraf 27 ovenfor anførte krav om  

 anbringelse og synlighed.
30. Et påhængskøretøj skal, når dets bredde overstiger  

 1,60 m (5 feet 4 inc.), fortil være udstyret med to hvide for-positions  

 (side)-lys.
De pågældende lys skal være anbragt så nær ved påhængskøretøjets  

 yderste sidekant som muligt og skal i alle tilfælde sidde sådan, at den ydre  

 kant af den lysende flade, der er fjernest fra påhængskøretøjets  

 længdesymmetriplan, ikke ligger mere end 0,15 m (6 inc.) fra disse  

 sidekanter.
 31. Med undtagelse af to-hjulede motorcykler med eller  

 uden sidevogn skal ethvert motorkøretøj, der kan opnå en hastighed af over 25  

 km (15 miles) i timen på vandret vej, bagtil være udstyret med to røde  

 stoplys, hvis lysstyrke er væsentlig højere end bag-positions (side)-lysenes.  

 Den samme bestemmelse gælder for ethvert påhængskøretøj, der er bagest i et  

 vogntog, dog skal stoplys ikke kræves på små påhængskøretøjer, hvis  

 dimensioner er sådan, at det trækkende køretøjs stoplys forbliver synlige.
 32. Med det forbehold, at kontraherende parter har  

 mulighed for at gøre undtagelse fra alle eller nogle af de nedenstående  

 forpligtelser, for så vidt angår knallerter, såfremt man i overensstemmelse  

 med artikel 54, paragraf 2, i konventionen har erklæret at ville anse disse  

 som motorcykler, gælder følgende:
33. Enhver to-hjulet motorcykel uden sidevogn kan  

 fortil udstyres med et eller to for-positions (side)-lys, der opfylder de i  

 paragraf 23 ovenfor anførte betingelser om farve og synlighed.
Hvis en sådan  

 motorcykel har to for-positions (side)-lys, skal disse lys være anbragt så  

 tæt ved hinanden som muligt.
En to-hjulet motorcykel uden sidevogn må ikke  

 være udstyret med mere end to for-positions (side)-lys.
 34. Enhver to-hjulet motorcykel uden sidevogn skal  

 bagtil være udstyret med et bag-positions (side)-lys, der opfylder de i  

 paragraf 24 (a) ovenfor anførte betingelser om farve og synlighed.
 35. Enhver to-hjulet motorcykel uden sidevogn skal  

 bagtil være udstyret med en refleksanordning, der opfylder de i paragraf 27  

 ovenfor anførte betingelser om farve og synlighed.
 36. Med det forbehold at kontraherende parter, som i  

 overensstemmelse med artikel 54, paragraf 2, har erklæret at ville anse  

 knallerter som motorcykler, kan undtage knallerter med eller uden sidevogne  

 fra følgende forpligtelser, skal to-hjulet motorcykel med eller uden sidevogn  

 være udstyret med et stoplys svarende til de paragraf 31 ovenfor anførte  

 bestemmelser.
37. Uden at det berører bestemmelserne med hensyn til  

 lys og anordninger foreskrevet for to-hjulede motorcykler uden sidevogn, skal  

 enhver sidevogn fastgjort til en to-hjulet motorcykel fortil være udstyret  

 med et for-positions (side)-lys, der opfylder de i paragraf 23 ovenfor  

 anførte betingelser om farve og synlighed, bagtil med et bag-positions  

 (side)-lys, der opfylder de i paragraf 24 (a) ovenfor anførte betingelser om  

 farve og synlighed og med en refleksanordning, der opfylder de i paragraf 27  

 ovenfor anførte betingelser om farve og synlighed.
Det elektriske  

 ledningssystem skal være således indrettet, at sidevognens for-positions  

 (side)-lys og bag-positions (side)-lys tændes samtidig med motorcyklens  

 bagpositions (side)-lys.
En sidevogn kan i alle tilfælde udstyres med et  

 fjernlys eller et nærlys.
38. Motorkøretøjer, der er udstyret med 3 hjul  

 placeret symmetrisk i forhold til køretøjets længdesymmetriplan, og som anses  

 som motorcykler i henhold til artikel 1 (n) i konventionen, skal være  

 udstyret med de anordninger, der er foreskrevet i paragrafferne 21, 22, 23,  

 24 (a), 27 og 31 ovenfor.
For så vidt maksimalbredden for et sådant køretøj  

 ikke overstiger 1,30 m (4 feet 3 inc.), er et enkelt fjernlys og et enkelt  

 nærlys dog tilstrækkeligt.
Bestemmelserne vedrørende den lysende flades  

 afstand fra køretøjets ydre sidekant er ikke gældende i sidstnævnte tilfælde.
39. Ethvert motorkøretøj, bortset fra et køretøj, hvor  

 føreren kan angive retningsændringer ved armsignaler, der er synlige i alle  

 retninger for andre vejfarende, skal være udstyret med faste  

 retningsviserblinklys med ravfarvede blink, anbragt på køretøjet i et lige  

 antal og synlige ved dag og nat for vejfarende, for hvilke køretøjets  

 bevægelser får betydning.
Lysenes blinkfrekvens skal være 90 blink pr. minut  

 med en tolerance på plus minus 30.
 40. Hvis et motorkøretøj, bortset fra to-hjulet  

 motorcykel med eller uden sidevogn, er udstyret med tågelys, skal dette bestå  

 af to lys af hvidt eller gullig farve anbragt således, at intet punkt af  

 deres lysende flade ligger over det højeste punkt af nærlysenes lysende flade  

 og således, at det punkt af den lysende flade, der er længst fra køretøjets  

 længdesymmetriplan, ikke er mere end 0,40 m (16 inc.) fra køretøjets yderste  

 sidekant.
41. Intet baklys må forårsage unødig blænding eller  

 ulempe for andre vejfarende.
Hvis et motorkøretøj er udstyret med baklys,  

 skal dette udsende hvidt, ravfarvet eller gulligt lys.
Betjeningsanordningen  

 skal være sådan indrettet, at baklyset kun kan tændes, når bakgearet er  

 indkoblet.
 42. Et motorkøretøj og et påhængskøretøj må ikke være  

 udstyret med andre blinkende lys end retningsviserblinklys, medmindre det  

 gælder lys, som i overensstemmelse med de kontraherende parters nationale  

 lovgivning anvendes til at markere køretøjer eller vogntog, der ikke har  

 pligt til at iagttage de almindelige færdselsregler, eller hvis  

 tilstedeværelse på vejen gør det nødvendigt for andre vejfarende at tage  

 særlige forholdsregler, herunder specielt køretøjer under udrykning,  

 køretøjskonvojer, køretøjer af særlig størrelse samt køretøjer eller  

 materiel, der anvendes til konstruktion eller vedligeholdelse af vejene.  

 Kontreherende parter kan dog tillade eller kræve, at visse lys, med  

 undtagelse af sådanne der udsender rødt lys, er sådan indrettet, at alle  

 eller nogle af dem kan afgive et blinksignal for at vise, at køretøjet for  

 øjeblikket udgør en særlig fare.
 43. Ved anvendelsen af bestemmelserne i dette anneks  

 gælder:
44. Lys, der på et givet køretøj har samme funktion,  

 og som vender i samme retning, skal have den samme farve.
Lys og  

 refleksanordninger i et lige antal skal være anbragt symmetrisk i forhold til  

 køretøjets længdesymmetriplan, på nær hvad angår køretøjer, der har en  

 asymmetrisk ydre form.
Lysstyrken fra lysene i hvert par skal med tilnærmelse  

 være den samme.
 45. Lys af forskellig art samt lys og  

 refleksanordninger kan, i det omfang andre paragraffer i dette kapitel  

 tillader det, grupperes eller indbygges i samme armatur, forudsat at disse  

 lys og refleksanordninger i øvrigt opfylder de for dem hver især gældende  

 bestemmelser i dette anneks.
Andre krav Styreapparat 46. Ethvert motorkøretøj skal være udstyret med et  

 stærkt styreapparat, som tillader føreren let, hurtig og sikkert at ændre  

 køretøjets bevægelsesretning.
Førespejl (bakspejl) 47. Ethvert motorkøretøj, bortset fra to-hjulet motorcykel med eller uden  

 sidevogn, skal være udstyret med et eller flere førerspejle (bakspejle);  

 antallet, dimensionerne og anbringelsen af disse spejle skal være sådan, at  

 føreren er i stand til at se trafikken bag sit køretøj.
Lydsignalapparat 48. Ethvert motorkøretøj skal være udstyret med mindst  

 et lydsignalapparat af tilstrækkelig styrke.
Lyden udsendt af signalapparatet  

 skal være kontinuert og ensartet, men ikke skingrende.
Udrykningskøretøjer og  

 køretøjer til erhvervsmæssig personbefordring kan have yderligere  

 lydsignalapparater, som ikke er underkastet disse krav.
Vindskærmsvisker 49. Ethvert motorkøretøj, som har en vindskærm af  

 sådanne dimensioner og form, at føreren normalt ikke kan se vejbanen forude  

 fra førersædet undtagen gennem den gennemsigtige del af vindskærmen, skal  

 være udstyret med mindst en effektiv og stærkt bygget vindskærmsvisker, der  

 er anbragt på et hensigtsmæssigt sted, og som fungerer uden at kræve stadig  

 medvirken fra førerens side.
Vindskærmsvasker 50. Ethvert motorkøretøj, for hvilket der kræves  

 mindst een vindskærmsvisker, skal tillige være udstyret med en  

 vindskærmsvasker.
Vindskærm og vinduer 51. På alle motorkøretøjer og på alle påhængskøretøjer  

 skal:
Bakanordning 52. Ethvert motorkøretøj, skal være udstyret med en  

 bakanordning, der betjenes fra førerens plads.
Denne anordning er dog ikke  

 obligatorisk på motorcykler eller på motorkøretøjer med tre hjul arrangeret  

 symmetrisk i forhold til køretøjets længdesymmetriplan, medmindre disses  

 tilladte totalvægt overstiger 400 kg (900 lb).
Udstødsdæmper 53. Enhver forbrændingsmotor, der anvendes til at  

 fremdrive et motorkøretøj, skal være udstyret med en effektiv udstødsdæmper;  

 anordningen skal være af en sådan art, at den ikke kan gøres uvirksom af  

 føreren fra førersødet.
Hjulbeklædning 54. Hjul på motorkøretøjer og deres påhængskøretøjer  

 skal være udstyret med luftgummiringe, hvis tilstand er sådan, at  

 sikkerhedshensyn, herunder vedhæftningsevne også på våd vej, er tilgodeset.  

 Denne bestemmelse skal dog ikke hindre kontraherende parter i at godkende  

 anden hjulbeklædning, der giver tilsvarende eller bedre virkning end  

 luftgummiringe.
Fartmåler 55. Ethvert motorkøretøj, der kan opnå en hastighed af  

 over 40 km (25 miles) i timen på vandret vej, skal være udstyret med en  

 fartmåler; kontraherende parter kan undtage visse katagorier af motorcykler  

 og andre lette køretøjer fra dette krav.
Advarselsanordning, der skal medføres i motorkøretøjer 56. Den advarselsanordning, der nævnes i artikel 23,  

 paragraf 5, og i paragraf 6 i anneks 1 i denne konvention, skal være enten:
Tyverisikring 57. Ethvert køretøj skal være udstyret med en  

 tyverisikring, ved hjælp af hvilken en af køretøjets væsentlige bestanddele  

 kan sættes ud af funktion eller blokeres, når køretøjet er parkeret.
Trækanordning for lette påhængskøretøjer 58. Påhængskøretøjer, herfra undtaget sættevogne, der  

 ikke er udstyret med den i paragraf 16 i dette anneks nævnte automatiske  

 bremseanordning, skal foruden den normale trækkobling være udstyret med en  

 sekundær trækordning (kæde, wire etc.), der i tilfældeaf brud på den normale  

 trækkobling kan forhindre trækstangen i at komme i berøring med jorden, og  

 som kan opretholde en vis form for styring af påhængskøretøjet.
Almindelige bestemmelser 59. (a) Et motorkøretøjs mekaniske dele og udstyr må  

 ikke, i det omfang det er muligt at undgå, give anledning til fare for ild  

 eller eksplosion; ej heller må de forårsage overdreven udsendelse af  

 skadelige luftarter, tæt røg, lugte eller støj.
Undtagelser 60. Til indenrigsformål kan de kontraherende parter  

 tillade undtagelser fra bestemmelserne i dette anneks hvad angår:
 61. De kontraherende parter kan tillige tillade  

 undtagelser fra bestemmelserne i dette anneks med hensyn til køretøjer, som  

 de registrerer, og som kan indgå i international trafik:
Overgangsbestemmelser 62. Motorkøretøjer, der er registreret første gang,  

 samt påhængskøretøjer, der er taget i brug på en kontraherende parts  

 territorium før denne konventions ikrafttræden eller i løbet af to år efter  

 denne ikrafttræden, skal ikke være underkastet bestemmelserne i dette anneks,  

 såfremt de opfylder kravene i afsnit I, II og III i anneks 6 til  

 færdselskonventionen fra 1949.
Tillæg Definition af farvefiltre for opnåelse af de i annekset omtalte farver  

 (Tri-kromatiske koordinater) Rød Til kontrolmåling af disse filtres kolorimetriske karakteristika skal  

 anvendes en hvid lyskilde ved en farvetemperatur på 2854 grader K (svarende  

 til normlys A som fastsat af CIE, den internationale kommission for  

 belysning.
 (* 1) I disse tilfælde er der vedtaget grænser afvigendefra de af CIE  

 anbefalede, idet tilførselsspændingen ved lampepolerne for de omhandlede  

 lygter kan variere i meget betydelig grad.
(* 2) Vedrørende de signalanordninger på motorkøretøjer, hvor farven  

 hidtil almindeligvis har været betegnet som »orange« eller  

 »orange-gul«.
Værdierne svarer til en afgrænset del af den  

 »gule« zone i CIE's farvetrekant.
(* 3) Vedrører kun lygter til nær- og fjernlys.
Hvad specielt angår  

 tågelygter skal farveselektiviteten anses for tilfredsstillende, såfremt  

 renhedsfaktoren ikke er under 0.820, grænsen mod hvid y større eller lig - x+  

 0.966 bliver i dette tilfælde y større eller lig -x + 0.940 og y = 0.440.
