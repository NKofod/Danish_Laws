 Bekendtgørelse om genoptagelse efter  

 slettelse på grund af svig m.v.
 I medfør af § 87, stk. 8, og § 87 a, stk. 4, i lov om  

 arbejdsløshedsforsikring m.v., jf. lovbekendtgørelse nr. 587 af  

 10. august 1998, fastsættes efter forhandling med  

 Landsarbejdsrådet:
Personkreds § 1. Et tidligere medlem af en a-kasse (medlem),  

 der er slettet på grund af svig, jf. lovens § 87, stk. 1, eller  

 på grund af misligholdelse af betalingspligt over for a-kassen, jf.  

 lovens § 86, stk. 3, og som ønsker at blive genoptaget, er  

 omfattet af §§ 3-6 i denne bekendtgørelse.
 § 2. Et medlem, der er slettet på grund af  

 svig, jf. lovens § 87 a, stk. 1, eller på grund af misligholdelse  

 af betalingspligt overfor Direktoratet for Arbejdsløshedsforsikringen  

 (DfA), og som ønsker at blive genoptaget, er omfattet af § 7 i denne  

 bekendtgørelse.
Generelle betingelser for genoptagelse § 3. Lovens krav for optagelse skal være  

 opfyldt, før der kan gives tilladelse til genoptagelse.
Stk. 2. Ingen kan genoptages, før hele gælden til  

 a-kassen er indfriet, eller der er indgået et skriftligt, frivilligt  

 forlig med a-kassen om afvikling af gælden.
Forliget skal ud over  

 uberettigede ydelser også omfatte renter og omkostninger ved  

 inddrivelsen.
Gælden skal være afviklet, inden medlemmet bliver  

 folkepensionist.
 Stk. 3. Giver gælden mulighed for at få skat  

 tilbage, er det et krav for genoptagelse, at a-kassen får fuldmagt til  

 at ændre skatteansættelsen for de berørte år og  

 transport på overskydende skat.
Tilladelse til genoptagelse § 4. A-kassen kan give tilladelse til  

 genoptagelse, hvis betingelserne i stk. 2-7 er opfyldt.
 Stk. 2. A-kassen kan give tilladelse til genoptagelse, hvis  

 medlemmet fuldt ud har betalt gælden til a-kassen.
Stk. 3. Hvis medlemmet fortsat har gæld til a-kassen, er  

 det en betingelse, at medlemmet har indgået et skriftligt, frivilligt  

 forlig med a-kassen.
Det er videre en betingelse, at gælden på  

 optagelsestidspunktet højst udgør 20 x dagpengenes  

 højeste beløb for en uge, jf. lovens § 47. Endelig er det en  

 betingelse, at gælden kan afvikles inden for de tidsrammer, der er  

 nævnt i stk. 4-6.
 Stk. 4. Hvis gælden på optagelsestidspunktet  

 højst er 10 x dagpengenes højeste beløb for en uge, jf.  

 lovens § 47, skal gælden kunne afvikles inden for 3 år.
 Stk. 5. Hvis gælden på optagelsestidspunktet  

 højst er 15 x dagpengenes højeste beløb for en uge, jf.  

 lovens § 47, skal gælden kunne afvikles inden for 4 år.
 Stk. 6. Hvis gælden på optagelsestidspunktet er  

 mere end 15 x dagpengenes højeste beløb for en uge, jf. lovens  

 § 47, skal gælden kunne afvikles inden for 5 år.
 Stk. 7. Afviklingsperioden efter stk. 4-6 regnes fra det  

 tidspunkt, hvor medlemmet genoptages.
Stk. 8. Hvis gældens størrelse overstiger  

 grænsen i stk. 3, kan DfA efter indstilling fra a-kassen give  

 tilladelse til genoptagelse.
Hvis medlemmet ikke kan afvikle gælden  

 inden for de tidsrammer, der fremgår af stk. 4-6, kan DfA efter  

 indstilling fra a-kassen i særlige tilfælde give tilladelse til  

 genoptagelse.
Tidspunkt for genoptagelse § 5. Genoptagelse kan tidligst ske fra det  

 tidspunkt, hvor a-kassen har modtaget medlemmets skriftlige ansøgning  

 om genoptagelse.
 Stk. 2. Hvis medlemmet har indgået et skriftligt,  

 frivilligt forlig med a-kassen, kan genoptagelsen tidligst ske fra det  

 tidspunkt, hvor a-kassen både har modtaget medlemmets ansøgning,  

 og medlemmet har underskrevet forliget.
Misligholdelse af forlig § 6. Hvis medlemmet ikke overholder det  

 indgåede forlig, skal a-kassen forelægge sagen for DfA, om  

 medlemmet skal slettes som medlem af a-kassen, jf. lovens § 86,  

 stk. 3.
 Stk. 2. A-kassen har pligt til at forelægge sagen,  

 når medlemmet har overskredet betalingsfristen med mere end 3 uger.
 Stk. 3. En eventuel slettelse efter lovens § 86, stk. 3,  

 har virkning fra det tidspunkt, hvor medlemmet misligholder sin  

 betalingsforpligtelse.
Dagpenge modtaget med urette under ophold i et  

 EØS-land § 7. Et medlem, som er omfattet af § 2, kan  

 genoptages som nyt medlem i en a-kasse, hvis betingelserne i stk. 2-4 er  

 opfyldt.
 Stk. 2. Lovens almindelige betingelser for optagelse skal  

 være opfyldt på genoptagelsestidspunktet.
Stk. 3. Genoptagelsen er videre betinget af, 1)	at de med urette modtagne dagpenge efter artikel 69 i forordning  

 (EØF) nr. 1408/71, med tillæg af eventuelle renter og  

 omkostninger, er tilbagebetalt fuldt ud af medlemmet, eller 2)	at medlemmet har indgået et skriftligt, frivilligt forlig med  

 DfA om afvikling af gælden, hvorefter gælden kan afvikles inden  

 for højst 3 år.
 Stk. 4. Tilladelse til genoptagelse kan efter en indstilling  

 fra a-kassen gives af DfA.
 Stk. 5. Hvis medlemmet ikke overholder det indgåede  

 forlig, kan DfA beslutte, at medlemmet skal slettes som medlem af  

 a-kassen.
 Stk. 6. En eventuel slettelse efter stk. 5 har  

 virkning fra det tidspunkt, hvor medlemmet misligholder sin  

 betalingsforpligtelse.
 Ikrafttræden m.v.
 § 8. Bekendtgørelsen træder i kraft  

 den 7. juni 1999. Bekendtgørelsen har virkning for sager, hvor  

 ansøgningen om genoptagelse er modtaget i a-kassen den 7. juni 1999  

 eller senere.
 Stk. 2. Samtidig ophæves bekendtgørelse nr. 1208  

 af 29. december 1993 om genoptagelse som nyt medlem af en  

 arbejdsløshedskasse efter slettelse på grund af svig m.v. og  

 bekendtgørelse nr. 1134 af 22. december 1997 om ændring af  

 bekendtgørelse om genoptagelse som nyt medlem af en  

 arbejdsløshedskasse efter slettelse på grund af svig m.v.
 § 9. Der udarbejdes en vejledning til  

 bekendtgørelsen.
