(Til alle lærerseminarier) I uddannelsesbekendtgørelsens § 26, stk. 3 åbnes der mulighed for at  

 studerende, der har gennemført et af læreren godkendt studieforløb i de fag,  

 hvor der ikke er nærmere regler for prøvens udformning, kan indstille sig til  

 en prøve, der tager sit udgangspunkt i et arbejdsresultat.
 Denne bestemmelse er nærmere udformet i cirkulæreskrivelse af 20.  

 september 1982, hvoraf det fremgår, at prøveformen kan anvendes ved eksamen i  

 pædagogik, psykologi, kristendomskundskab (synopsiseksamen) samt i  

 fællesfaget samfundsfag, hvor der dog er tale om to skriftlige oplæg, hvorfor  

 der er tilføjet en  supplerende vejledning for samfundsfag. (se side 4).
Ved synopsis forstås her en sammenfattende oversigt over et område inden  

 for faget, som den studerende i særlig grad har bearbejdet, og som skal danne  

 udgangspunkt for eksaminationen.
Emnet skal rumme problemstillinger, der kan  

 sættes i forhold til fagets indhold i øvrigt, som det er beskrevet i  

 bekendtgørelsen og i redegørelsen for eksamensstoffet.
 Udarbejdelsen af en synopsis indebærer en række studiemæssige aktiviteter,  

 som vil kunne fremme den studerendes faglige og personlige udvikling (jfr.  

 bekendtgørelsens § 1):
 Herved lægges tillige op til en række samarbejdssituationer, såvel mellem  

 lærere og studerende som mellem de studerende indbyrdes.
Der foreligger ikke nogen nødvendig sammenhæng mellem synopsiseksamen og  

 formen for det tidligere studieforløb.
Studiet kan have været præget af  

 samtaleforelæsninger, vekslende med øvelser og gruppedrøftelser, eller det  

 kan helt eller delvis have bestået i projektarbejde, kombineret med  

 undervisningstilbud.
De hidtidige erfaringer med synopsiseksamen går entydigt  

 ud på, at denne eksamensform stiller betydelige studiemæssige krav, som bedst  

 kan honoreres, når det lykkes at etablere et effektivt samspil mellem de  

 studerendes selvstændige arbejdsindsats og lærernes støtte og vejledning.
 Studieforløbet.
Det er vigtigt, at den/de studerende på et tidligt tidspunkt kommer ind i  

 grundige overvejelser med hensyn til valg af emne og arbejdsforløb, og  

 forslag herom skal forelægges læreren til godkendelse senest ved  

 eksamenssemesterets begyndelse.
Dette vil nødvendiggøre, at den/de studerende  

 allerede i det foregående semester har været inde i overvejelser herom, især  

 hvis det drejer sig om gruppeeksamen, hvor flere studerende skal nå til  

 enighed om studieforløbet.
Lærerens godkendelse af studieforløbet finder sted på et tidspunkt, hvor  

 den/de studerende er kommet i gang med udarbejdelse af arbejdspapirer og har  

 haft lejlighed til at konsultere læreren med henblik på de indledende  

 studieproblemer og på det videre forløb.
Godkendelsen er baseret på tre  

 kriterier: Konsultationer, arbejdspapirer og emneudformning, der alle er så  

 tilpas eksakte, at de kan bruges som redskaber for lærerens godkendelse.
Det  

 er vigtigt, at der har været ført samtaler af faglig og studiemæssig  

 karakter.
Med hensyn til godkendelsen er det kontaktens kvalitet, der tæller, og  

 ikke antallet af konsultationer.
Det er også et vigtigt kriterium, at den/de  

 studerende har så meget samling på stoffet, at det kan struktureres i  

 relation til det valgte emne, og at de kan afstikke retningslinier og give  

 forslag til litteratur for det videre studieforløb.
I den sidste del af eksamenssemestret må der kræves en stigende grad af  

 selvstændigt studium frem til den endelige udformning af det skriftlige  

 oplæg, som foregår, på den/de studerendes eget ansvar.
Lærerens medvirken i  

 denne fase er således klart defineret som en konsultativ funktion, og man kan  

 i nogen grad undgå, at læreren bliver anbragt i en uheldig dobbeltrolle som  

 vejleder og eksaminator/bedømmer.
 Det skriftlige oplæg.
Det skriftlige oplæg skal danne udgangspunkt for eksaminationen.
Det er  

 derfor vigtigt, at det ikke fremtræder som nogle spredte og usystematiske  

 betragtninger, men at det har en vis struktur.
Det skal ikke udformes som en  

 større afhandling, og et omfang på 5-8 maskinskrevne A4 sider (excl. bilag)  

 må anses for passende.
 Synopsen bør almindeligvis rumme:
en begrundelse for emnevalget, en beskrivelse af studieforløbet, herunder evt. en omtale af praktiske  

 studier, materialeindsamling etc., en beskrivelse af emneområdet, herunder problemformuleringer vedrørende  

 såvel emnet som dets relationer til faget i øvrigt, en fortegnelse over anvendt litteratur, bilag m.v., evt. opdelt i:
 Eksamen.
Prøven er mundtlig.
Den former sig som en samtale, og vurderingen  

 foretages alene på grundlag heraf.
Som ved enhver eksamen er det et  

 væsentligt bedømmelseskriterium, i hvilken grad den studerendes indsats er  

 præget af begrundede vurderinger og fortrolighed med fagets problemer.
Da det skriftlige oplæg vedrører et større problemfelt, kan det af rent  

 tidsmæssige grunde ikke forventes, at det i sit fulde omfang kan gøres til  

 genstand for samtale.
Under eksaminationen kan såvel den/de studerende som  

 eksaminator og censor fremdrage dele af oplægget til nærmere drøftelse,  

 herunder hvilke faglige metoder, centrale begreber og lignende emnet kan  

 relateres til.
 Supplerende vejledning for samfundsfag.
Det fremgår af cirkulærskrivelse af 20. september 1982 punkt 2, at  

 arbejdsresultatet i samfundsfag er to skriftlige oplæg.
Dette giver anledning  

 til følgende supplerende vejledning vedrørende samfundsfag:
 De skriftlige oplægs omfang.
 Hvert af de to skriftlige oplæg har et omfang på normalt 3 - 5  

 maskinskrevne A4 sider, eksklusiv eventuelle bilag.
 Valg af skriftligt oplæg.
Der foretages lodtrækning mellem de to skriftlige oplæg.
Lodtrækning kan  

 ske forud for selve prøvens afholdelse.
Resultatet af lodtrækningen meddeles  

 den studerende umiddelbart før eksamens begyndelse.
 Emneforslag og skitse til arbejdsforløb.
 Den studerende skal senest ved eksamenssemestrets begyndelse forelægge  

 forslag til det ene af de to emner med tilhørende skitse til arbejdsforløb  

 til lærerens godkendelse.
 Forslag til det andet emne og skitse til arbejdsforløb hertil forelægges  

 til lærerens godkendelse senest 15. marts, henholdsvis 1. oktober.
 Godkendelse af studieforløbet.
 Lærerens godkendelse af den studerendes studieforløb finder sted 15.  

 marts, henholdsvis den 1. oktober, med baggrund i den studerendes  

 studieforløb knyttende sig primært til det første emne.
 Hvad angår gruppeeksamensformen, som er nærmere beskrevet i  

 cirkulæreskrivelse af 20. september 1982, skal der her kun gøres en enkelt  

 bemærkning, som vedrører pkt. 4.
Det er gruppens opgave at foreslå, hvorledes den har tænkt sig  

 eksaminationsforløbet.
Det er eksaminators og censors ret at ændre ved dette  

 forslag, såfremt det skønnes hensigtsmæssigt, specielt med henblik på  

 indsatsen fra den enkelte eksaminand.
 I øvrigt henvises til:
 Rapport om forsøg med gruppeeksamen i læreruddannelsen 1977-1981 (med  

 bilag), som er udsendt i januar 1982.
