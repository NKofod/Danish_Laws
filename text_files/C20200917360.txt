Vejledning om ansøgning om støtte fra ansøgningspuljen til ungekrisecenter Ansøgningsfrist den 26. maj 2020 kl. 12.00 INDHOLDSFORTEGNELSE 1 Indledning 2 Ansøgningspuljens formål 3 Ansøgerkreds 4 Målgruppe 5 Baggrund om ansøgningspuljen 6 Forventede resultater 7 Indhold i projektet 8 Projektperiode 9 Tildelingskriterier og vurdering 10 Tilskudsberettigede udgifter 11 Ikke tilskudsberettigede udgifter 12 Udarbejdelse af budget 13 Ansøgningsfrist og -procedure 14 Statsstøtte 15 Bilagsoversigt 1 Indledning Som led i aftale om udmøntning af reserven til foranstaltninger på social-, sundheds og arbejdsmarkedsområdet for 2020-2023 er der afsat i alt 15.520.000 kr. til en ansøgningspulje til ungekrisecenter i perioden 2020 til 2023. Midlerne er afsat på finansloven for 2020 på § 15.26.19.20., og er fordelt på følgende måde: 2020: 3,104 mio. kr., 2021: 4,171 mio. kr., 2022: 4,365 mio. kr. og 2023: 3,880 mio. kr.
2 Ansøgningspuljens formål Ansøgningspuljens formål er at støtte et forsøg med etablering og drift af et ungekrisecenter drevet af en eller flere private eller frivillige organisationer, hvor børn og unge under 18 år i akut krise eller kriselignende tilstand og med akut brug for hjælp og støtte kan henvende sig direkte fra gaden for at få rådgivning og vejledning i trygge rammer.
 Ungekrisecenteret skal således give børn og unge et sted, hvor de kan gå direkte ind fra gaden og få rådgivning og vejledning, når de oplever at være i krise f.eks. på grund af omsorgssvigt, overgreb eller mistrivsel, uden først at skulle henvende sig til kommunen og uden nødvendigvis at inddrage deres forældre først.
 Den enkelte organisation kan ikke søge om støtte til etablering og drift af mere end et ungekrisecenter.
 Der kan søges om midler fra ansøgningspuljen, selvom etableringen af ungekrisecenteret er påbegyndt.
3 Ansøgerkreds Ansøgningspuljens ansøgerkreds er private og frivillige organisationer, som har indgået en samarbejdsaftale med en eller flere kommuner af en vis volumen om etableringen af et ungekrisecenter.
Organisationen behøver ikke både være privat og frivillig.
 Det forventes, at én organisation kan modtage støtte.
 Rammer for samarbejdsaftalen er nærmere beskrevet i vejledningens afsnit 9, ad 3) Organisatoriske krav og i bilaget skabelon til samarbejdsaftalen.
4 Målgruppe Målgruppen for ansøgningspuljen er børn og unge under 18 år i krise eller kriselignende tilstand.
 Det kan både være børn og unge, som er anbragte, og/eller børn og unge, som bor hjemme.
5 Baggrund om ansøgningspuljen Der er i dag en gruppe af unge, som oplever at være i krise, fx på grund af omsorgssvigt, overgreb eller mistrivsel derhjemme, og som er i fare for at ende med at sove på gaden, i parker eller på sofaen hos venner og bekendte.
Derfor er der afsat midler til at støtte et forsøg med etablering og drift af et ungekrisecenter, drevet af en eller flere private eller frivillige organisationer, der har indgået en samarbejdsaftale med en eller flere kommuner om etableringen af et sådant center.
Midlerne udmøntes gennem en ansøgningspulje.
Formålet er at afdække, om et sådant initiativ kan hjælpe til at nå nogle unge, som ikke nås i dag, inden de ender på gaden.
6 Forventede resultater De forventede resultater for de støttede projekter er, at private og frivillige organisationer etablerer kontakt til børn og unge under 18 år i krise og kriselignende situationer og yder akut rådgivning og vejledning i trygge rammer.
Det forventes, at ungekrisecentret skaber en tryg og tillidsfuld ramme for barnet og den unge, hvor ungekrisecentret varetager barnet eller den unges tarv, inddrager og lytter til barnet eller den unge, der søger hjælp.
Det forventes, at ungekrisecentret støtter op om barnet eller den unge, som oplever at blive inddraget og hjulpet videre.
7 Indhold i projektet Ungekrisecenteret skal først og fremmest være et rådgivningstilbud for personlige henvendelser og skal levere rådgivning og vejledning i trygge rammer til målgruppen.
Derudover skal der være mulighed for, at unge i alderen 14 til 17 år kan overnatte på stedet i akutte situationer i en kortere periode.
Endelig kan ungekrisecenteret også aftale med kommuner, at tilskuddet bruges som et børnevenligt og trygt fysisk sted (ungebase) for f.eks. afholdelse af samvær mellem anbragte børn og forældre eller netværk.
 Centeret kan åbne med rådgivnings- og vejledningsdelen, inden overnatningsfunktionen er på plads, idet det kræver en godkendelse af Socialtilsynet som anbringelsessted.
 Kravene til ungekrisecenteret gennemgås i vejledningens afsnit 9.
Midler Der kan søges om støtte fra ansøgningspuljen til udvikling og drift af ungekrisecentret, herunder etablering af overnatningspladser, rammer for samvær og samarbejde med kommunale myndigheder samt til personale og drift af aktiviteter og rådgivningstilbud.
 For en nærmere beskrivelse af tilskudsberettigede udgifter se vejledningens afsnit 10-11.
Erfaringsopsamling Socialstyrelsen gennemfører en mindre erfaringsopsamling, som bl.a. skal belyse antallet af brugere og deres karakteristika mv. samt belyse sammenhænge med øvrige tilbud.
Tilskudsmodtager skal afrapportere løbende på antal brugere af tilbuddet, deres karakteristik mv.
Som udgangspunkt for erfaringsopsamlingen benyttes data fra rapporter, som tilskudsmodtager indsender til Socialstyrelsen.
Derudover skal tilskudsmodtager levere data til en afgrænset dataindsamling ved projektperiodens udløb.
8 Projektperiode Midlerne anvendes i perioden 1.  august 2020 til 31. december 2023.
9 Tildelingskriterier og vurdering Ansøgningen vurderes på baggrund af, om tildelingskriterierne er opfyldt, og om der er sammenhæng mellem disse, jf. tabel 1. De enkelte vurderingsområder uddybes nedenfor efter den skematiske oversigt.
Tabel 1: Vurdering og tildelingskriterier Når ansøgningsskemaet udfyldes, skal ansøger beskrive nedenstående:
 Ad 1) Formål, målgruppe og målsætninger:
 Det vil blive vurderet, om projektets formål og målgruppe ligger inden for ansøgningspuljens formål og målgruppe.
Til brug for vurderingen skal det beskrives, hvordan projektet har til formål at støtte et forsøg med etablering og drift af et ungekrisecenter drevet af en eller flere private eller frivillige organisationer, hvor børn og unge under 18 år i akut krise eller kriselignende tilstand og med akut brug for hjælp og støtte kan henvende sig direkte fra gaden for at få rådgivning og vejledning i trygge rammer.
Det er vigtigt, at det sandsynliggøres, at projektet medvirker til at fremme ansøgningspuljens formål.
Projektets målgruppe skal beskrives kort og præcist.
Beskrivelsen skal indeholde følgende oplysninger:
  Hvem indgår i målgruppen? Det skal beskrives, hvad der kendetegner de borgere, som indgår i målgruppen.
  Hvor mange fra målgruppen forventes at benytte ungekrisecentret? Det er vigtigt, at der gives et realistisk bud.
  Hvordan vil antal deltagere fra målgruppen i projektet blive opgjort? Det skal beskrives, hvordan antallet deltagere optælles.
  Hvordan vil man etablere kontakt til målgruppen? Det kan f.eks. beskrives, hvordan kendskab til tilbuddet udbredes.
 Det skal overvejes, om der er særlige kønsmæssige, aldersmæssige, handicap, etniske eller andre perspektiver, der skal tages højde for i projektet.
I så fald skal det beskrives.
 Det vil endvidere blive vurderet, om ansøger har opstillet konkrete målsætninger på borgerniveau og organisatorisk niveau, og om målsætningerne har sammenhæng med de forventede resultater for ansøgningspuljen, som er opstillet i vejledningens afsnit 6.
Til brug for vurderingen skal der opstilles klare og præcise målsætninger på borgerniveau og organisatorisk niveau.
Målsætninger på borgerniveau og organisatorisk niveau skal afspejle de konkrete resultater eller forandringer, som projektet forventes at opnå i relation til borgerne/organiseringen, og det er således ikke tilstrækkeligt kun at opstille mål med fokus på gennemførelse af aktiviteter.
 Et eksempel på en målsætning på borgerniveau niveau er, at: 75 pct. af målgruppen oplever en tryg ramme, hvor de får relevant hjælp og støtte af kompetente voksne og bliver hjulpet videre.
Ad 2) Faglige krav Det vil blive vurderet, om ansøgningspuljens faglige krav til ungekrisecenteret er opfyldt.
Åben, anonym rådgivning og vejledning Ungekrisecentret skal være et fysisk sted med gratis rådgivningstilbud for personlige henvendelser, som skal levere rådgivning og vejledning i trygge rammer for børn og unge i krise eller i kriselignende situationer.
 Til brug for vurderingen skal ungekrisecenteret opgaver, aktiviteter og ansvarsområder være fyldestgørende beskrevet, herunder tilbud til målgruppen.
 Det skal endvidere beskrives, hvordan det sikres, at børnene og de unge kan henvende sig anonymt til centret, samt hvordan rådgivning og vejledning tilpasses deres behov.
 Centeret kan åbne med rådgivnings- og vejledningsdelen, inden overnatningsfunktionen er på plads, idet det kræver en godkendelse af Socialtilsynet som anbringelsessted.
Sengepladser Der skal være mulighed for, at unge i alderen 14 til 17 år kan overnatte på stedet i akutte situationer i en kortere periode.
Den unge kan opholde sig på centret i op til 5 dage med mulighed for forlængelse i op til yderligere 2 dage, hvis der konkret viser sig behov for det, f.eks. hvis de ekstra dage er det, der skal til for, at den unge kan vende godt hjem igen, eller hjælpes godt videre.
 Til brug for vurderingen skal det beskrives:
 Hvor mange sengepladser, der forventes etableret  Hvilke forudsætninger, der skal være, før centret kan tilbyde den enkelte en sengeplads  Hvordan der differentieres mellem målgruppen, hvis der fx er flere i behov, end der er sengepladser ledige og lignende.
For at etablere sengepladser skal Socialtilsynet godkende ungekrisecentret som anbringelsessted, og de gældende regler for anbringelsessteder finder dermed anvendelse herunder tilsyn.
Godkendelsen fra Socialtilsynet skal være opnået og forelagt for Socialstyrelsen, inden ibrugtagning af sengepladsfunktionen.
Der skal vedlægges en tidsplan for godkendelsen, se hertil vejledningens afsnit 9, ad 5) Sammenhæng med en beskrivelse af den samlede tidsplan, der skal udarbejdes.
I Socialstyrelsens Kvalitetsmodel for socialtilsyn, gennemgås de temaer, kriterier og indikatorer, der er forudsat godkendelse af sociale tilbud.
Dokumentet er vedlagt som bilag til vejledningen til orientering.
 Det skal tilkendegives i ansøgningen, at organisationen er indforstået med, at sengepladserne alene kan anvendes med samtykke fra forældremyndighedsindehaver, medmindre der er truffet afgørelse om akut anbringelse af et barn på 14 år eller derover.
Børnebase Ungekrisecentret kan aftale med en eller flere kommuner, at det bruges som et børnevenligt, trygt, fysisk sted for fx afholdelse af samvær mellem anbragte børn og forældre eller netværk.
Det er frivilligt om centeret ønsker at etablere og tilbyde sådanne rammer til afholdelse af samvær.
 Hvis ungekrisecenteret ønsker at etablere en sådan børnebase, skal denne beskrives.
Ad 3) Organisatoriske krav Det vil blive vurderet, om ansøgningspuljens organisatoriske krav til ungekrisecenteret er opfyldt.
Personale Der skal blandt personalet på ungekrisecentret være børnefagligt uddannet personale til stede dagligt.
Det vil sige, at der skal være børnefagligt uddannet personale til stede døgnet rundt og således ikke kun i dagstimerne.
Børnefagligt uddannet personale kan være frivillige eller personale, der har fået den nødvendige opkvalificering.
Til brug for vurderingen skal personalets faglige baggrund beskrives.
Derudover skal det personale, eller de frivillige, som skal forestå rådgivning og vejledning af børn og unge på ungekrisecentret, have dokumenteret erfaring og kompetencer i forhold til at arbejde med målgruppen.
Til brug for vurderingen skal det beskrives, hvilken erfaring og kompetencer det påtænkes, at personalet eller de frivillige, der skal forestå rådgivning og vejledning har.
De komplekse problemstillinger, som målgruppen kan udvise fx omsorgssvigt, fysisk vold, psykisk vold og/eller seksuelle overgreb, forudsætter en medarbejdersammensætning, der er rustet til at kunne håndtere akutte, komplekse problemstillinger.
Tilbuddet skal dog ikke yde decideret behandling.
Samarbejde med myndigheder Det er et krav, at der indgås en samarbejdsaftale med en eller flere kommuner af en vis volumen om etableringen af ungekrisecenteret.
Der skal vedlægges en tilkendegivelse fra mindst en kommune på direktionsniveau om samarbejde om etableringen af ungekrisecenteret til ansøgningen.
Hvis der opnås tilskud, skal der indsendes en samarbejdsaftale i underskrevet stand af begge parter.
Samarbejdsaftalen skal beskrive rammerne for samarbejdet, opgaver og ansvarsområder.
Rammerne for samarbejdsaftalen fremgår af bilag 1 skabelon til samarbejdsaftalen.
 Det skal tilkendegives i ansøgningen, at organisationen er indforstået med, at:
 Ungekrisecenteret skal være et supplement til de eksisterende rådgivnings- og støttemuligheder i kommunen til at hjælpe udsatte børn og unge.
Det er fortsat kommuners ansvar at give hjælp og støtte til udsatte børn og unge, men ungekrisecenteret vil kunne udgøre et pusterum for børn og unge i krise, fx. for børn og unge, der har akut behov for at komme væk fra hjemmet eller deres anbringelsessted.
  Ungekrisecentret må ikke yde egentlig behandling, og derfor forudsættes det, at centret hjælper unge, der har komplekse problemstillinger f.eks. omsorgssvigt, fysisk vold, psykisk vold og/eller seksuelle overgrab, med at få hjælp fra den kommunale socialforvaltning.
 Ungekrisecentret skal lave retningslinjer for samarbejdet med kommunale myndigheder, psykiatri/sundhedsvæsen og politi.
Retningslinjerne skal være udarbejdet, inden ungekrisecenteret åbner.
Retningslinjerne skal indeholde en beskrivelse af, hvornår barnet sendes videre i systemet.
 Placering mv.
Ungekrisecentret skal være centralt placeret i en by af en vis volumen for at sikre let tilgængelighed og adgang for målgruppen og for at sikre, at centret når så bredt ud til målgruppen som muligt.
Til brug for vurderingen skal det beskrives, hvor det påtænkes, at ungekrisecenteret skal placeres.
 Det skal tilkendegives i ansøgningen, at organisationen er indforstået med, at:
  Ungekrisecenteret skal have døgnåbent.
 Ungekrisecenteret skal være gratis for børn og unge at benytte.
Det er dog kun i de tilfælde hvor der ikke foreligger en afgørelse om anbringelse fra kommunen, at overnatningen vil være gratis for forældrene.
Det vil sige, at udgifter til overnatning, hvor barnet eller den unge er anbragt, skal dækkes af kommunen.
Erfaringsopsamling Det skal tilkendegives i ansøgningen, at organisationen vil forpligte sig til, at:
  afrapportere løbende på antal brugere af tilbuddet, deres karakteristika mv. til brug for en samlet erfaringsopsamling af forsøget.
  samarbejde med den eksterne leverandør om den afsluttende erfaringsopsamling og kortlægning.
 Der henvises til beskrivelsen af erfaringsopsamlingen i vejledningens afsnit 7.
Bemærk i øvrigt Det skal oplyses, hvis der er en økonomisk interesse mellem ansøger og projektets samarbejdspartnere.
Dette vil eksempelvis være tilfældet, hvis der er personsammenfald mellem projektets medarbejdere og leverandører.
 Ad 4) Budget:
 Det vil blive vurderet, hvorvidt der er sammenhæng mellem de beskrevne aktiviteter og de udgiftstyper, som fremgår af budgettet.
 Den enkelte organisation kan ikke søge om støtte til etablering og drift af mere end et ungekrisecenter.
Det er vigtigt, at budgettet er i overensstemmelse med fordelingen af midlerne på finansloven.
Det vil sige, at der maksimalt kan budgetteres med henholdsvis 3,104 mio. kr. i 2020, 4,171 mio. kr. i 2021, 4,365 mio. kr. i 2022 og 3,880 mio. kr. i 2023.
Budgettet må kun indeholde tilskudsberettigede og nødvendige udgifter, som direkte kan henføres til det konkrete projekts gennemførsel.
Der må således ikke budgetteres med udgifter, som ikke direkte kan henføres til det konkrete projekt, eller udgifter, der ikke kan gives tilskud til.
 Bemærk, at udgifter til overnatning, hvor barnet eller den unge er anbragt, skal dækkes af kommunen.
Budgettet skal indtastes i Excel-dokumentet Budgetskema, som ligger på ansøgningspuljens side på Socialstyrelsens hjemmeside.
Ved indsendelse af ansøgningen vedhæftes budgetskemaet.
 Læs mere om krav til budgettet m.m. i vejledningens afsnit 10-12.
Ad 5) Sammenhæng Det vil blive vurderet, om der er sammenhæng mellem projektets formål, målgruppe, målsætninger, aktiviteter, budget mm.
 Vurderingen foretages på baggrund af ansøgers samlede beskrivelse af projektet under ovenstående tildelingskriterier samt udarbejdet tidsplan.
Tidsplan Ansøger skal udarbejde og tilrettelægge en realistisk tids- og procesplan for etablering af ungekrisecentret, herunder en realistisk plan for, hvornår tilbuddet vil være tilgængeligt for målgruppen.
Det skal angives, om nogle aktiviteter tidsmæssigt skal placeres før andre, og om der er særlige kritiske betingelser, der skal være opfyldt, før planen fortsætter.
 Ansøger skal i tidsplanen anskueliggøre, hvornår tilbuddet om rådgivning og vejledning vil være tilgængeligt for målgruppen.
I forhold til sengepladsfunktionen skal tidspunktet for forventet godkendelse fra Socialtilsynet oplyses, og hvornår sengepladser vil være tilgængelig for målgruppen.
Der vedlægges til orientering et bilag med den af Socialstyrelsen udarbejdede Kvalitetsmodel for socialtilsyn, som gennemgår de temaer, kriterier og indikatorer, der er forudsat godkendelse af sociale tilbud.
 Ansøger kan tage kontakt til socialtilsynet ift. processen frem til godkendelse af tilbuddet, inden ansøgningsfristen så tidsplanen giver et så realistisk billede af, om godkendelse vil kunne opnås og processen frem til endelig godkendelse.
I tidsplanen skal endvidere beskrives tilbuddets øvrige aktiviteter og indsatser.
Tidsplanen skal give et overskueligt billede af, hvornår de enkelte aktiviteter i tilbuddet vil være tilgængelige for målgruppen.
10 Tilskudsberettigede udgifter Ansøger skal udvise sparsommelighed ved fastlæggelse af niveauerne i budgetposterne.
Projektets udgifter skal anføres under specifikke budgetposter i budgettet.
Af nedenstående oversigt fremgår, hvilke udgifter der er tilskudsberettigede i forhold til tilskud fra ansøgningspuljen:
1. Lønudgifter, der afholdes i forbindelse med udvikling og drift af ungekrisecenteret.
Lønudgifter skal budgetteres med antal timer og sats pr. time.
Lønudgifter må ikke inkluderes under andre budgetposter.
Lønniveauet må ikke være højere end det, der er aftalt i overenskomster for arbejdet på området.
Yderligere information kan fås ved henvendelse til de relevante fagforeninger.
Hvis området ikke er dækket af en overenskomst, må lønniveauet ikke være højere end det, der er aftalt i de statslige overenskomster for lignende arbejde.
 2. Udgifter til honorarer til konsulenter.
 3. Udgifter til revisor.
 4. Lovpligtige forsikringer, herunder arbejdsskadeforsikringer.
5. Udgifter til transport i egen bil.
Transportudgiften skal beregnes på baggrund af statens lave takst pr. km., jf.
Moderniseringsstyrelsens Cirkulære om satsregulering for tjenesterejser.
Udgifterne skal budgetteres med antal kilometer og takst pr. km.
 6. Udgifter til offentlig transport.
 7. Udgifter til aktiviteter til målgruppen herunder rådgivning.
 8. Udgifter til udvikling og drift af ungekrisecentret herunder etablering af overnatningspladser, rammer for samvær og samarbejde med kommunale myndigheder, drift af aktiviteter og rådgivningstilbud samt udgifter til Socialtilsynet.
9. Udgifter til specifikke uddannelses- og kursusaktiviteter af begrænset omfang 10. Udgifter til formidling.
 11. Udgifter til lokaler herunder indgåelse af lejemål og mindre udgifter til ombygning og renovering.
12. Udgifter til kontorhold (f.eks. mindre kontorartikler, porto mv.) 13. Udgifter til materielanskaffelser.
14. Andre relevante udgifter til projektets gennemførelse.
Relevansen beskrives i en note til budgettet.
11 Ikke tilskudsberettigede udgifter Af nedenstående oversigt fremgår, hvilke udgifter der ikke kan dækkes gennem tilskud fra ansøgningspuljen:
 1. Køb af fast ejendom.
 2. Anlægsudgifter (f.eks. større ombygning og renovering).
 3. Dækning af underskud eller anden gæld.
 4. Støtte til enkeltpersoners underhold.
 5. Aktiviteter, der fuldt ud er finansieret fra anden side.
6. Generelle uddannelses- og kursusaktiviteter 7. Aktiviteter eller tilsvarende til personer uden lovligt ophold.
 8. Projekter forankret i udlandet samt Grønland og Færøerne.
12 Udarbejdelse af budget Budgettet skal være realistisk, sparsommeligt og leve op til de krav, der er til udgiftstyper og niveauer.
 Budgettet skal udarbejdes på en sådan måde, at det udgør en fyldestgørende og sandfærdig beskrivelse af projektets forventede udgifter i forhold til det ansøgte projekt.
 Det er vigtigt, at følgende oplysninger angives i budgettet:
 Projektets titel  Ansøgers identifikation (CVR-nummer)  Ansøgers navn og adresse Krav til budgettet Udgifter skal specificeres i budgettet.
Udgifter kan ikke samles i overordnede budgetposter som overhead, administrationsbidrag og diverse.
Der kan ikke budgetteres med uforudsete udgifter.
Det skal også være udgifter, som afholdes, når der er modtaget tilskud.
Kun i særlige tilfælde kan der ydes tilskud til udgifter, som er afholdt, før der blev ydet tilskud, hvis udgifterne har en klar tilknytning til projektet.
Periodiserede budgetter Udgifterne skal periodiseres, således at udgiften budgetteres i den måned, den forventes afholdt.
Hvis der f.eks. er en ansat projektleder i projektet, opgøres lønnen, som den afholdes, én gang om måneden.
Gennemsnitstal kan således ikke anvendes.
Enhedspriser Alle udgiftsposter skal så vidt muligt udspecificeres i antal enheder og pris pr. enhed.
Hvis projektet f.eks. indebærer afholdelse af to konferencer inden for det samme projektår, og hver af konferencerne koster 100.000 kr., anføres to enheder á 100.000 kr. i den eller de måneder, hvor konferencerne og dermed udgifterne forventes afholdt.
Noter til budgettet Ved behov skal der udarbejdes forklarende noter til de udgiftsposter, som anføres i budgettet.
Hvis en af budgetposterne f.eks. er Seminar, kan noten indeholde oplysninger om forventet antal deltagere, seminarets varighed (antal dage, med eller uden overnatning), pris pr. deltager, honorar til oplægsholder mv.
Noten skal således dels klarlægge indholdet af den enkelte aktivitet og dels klarlægge forudsætningerne for udgiftens størrelse.
13 Ansøgningsfrist og -procedure Ansøgningsfristen er den 26. maj 2020 kl. 12.00. Efter dette tidspunkt kan ansøgninger ikke længere fremsendes.
 Det forventes, at ansøgerne får svar på ansøgningen i juni.
 Spørgsmål om ansøgningspuljen kan stilles til Lise Emilie Berendt i Socialstyrelsen via lber@socialstyrelsen.dk.
 Tekniske spørgsmål om ansøgningsprocessen kan sendes til portal@socialstyrelsen.dk.
Ansøgningen skal udarbejdes i det medfølgende ansøgningsskema i Word og indsendes i PDF-format via den digitale løsning, som Socialstyrelsen stiller til rådighed på www.socialstyrelsen.dk.
For yderligere information om ansøgningsprocessen henvises til vejledningen herom på socialstyrelsens hjemmeside.
Der sendes en kvittering, når Socialstyrelsen har modtaget ansøgningen.
Bilag til ansøgningen Der foretages en vurdering af projektet ud fra oplysningerne i ansøgningen og budgettet, herunder evt. budgetnoter.
Bilag til ansøgningen indgår alene i vurderingen, såfremt det fremgår af ansøgningsvejledningen, at ansøger skal eller kan indsende specifikke bilag. Øvrige bilag, som fremsendes, vil således ikke indgå i sagsbehandlingen.
 Utilstrækkelige oplysninger i ansøgningen eller anden manglende medvirken kan føre til, at sagen afgøres på det foreliggende grundlag.
Tekniske problemer i forbindelse med indsendelse af ansøgning Hvis der opleves it-tekniske problemer i forbindelse med indsendelse af ansøgning til puljen, skal Tilskudsforvaltning kontaktes via telefon eller via mail (portal@socialstyrelsen.dk) inden ansøgningsfristens udløb samt kunne fremvise dokumentation for det it-tekniske problem, for at ansøgningen kan komme i betragtning.
 I særlige tilfælde, hvor Tilskudsforvaltning kontaktes efter fristens udløb med it-tekniske problemer, skal ansøger indsende dokumentation for, at ansøgningen er forsøgt indsendt rettidigt inden ansøgningsfristens udløb samt dokumentation for, at ansøger har haft it-tekniske problemer (som minimum i form af et screen dump af fejlmeddelelsen med synlig dato og klokkeslæt). Henvendelser, som modtages senere end 48 timer efter ansøgningsfristen, vil ikke komme i betragtning.
14 Statsstøtte EU-retten indeholder et generelt forbud mod statsstøtte, jf. artikel 107, stk. 1, i Traktat om Den Europæiske Unions Funktionsmåde.
Det betyder, at tilskud fra en ansøgningspulje kan være uforenelig med EU-retten, hvis støtten gives til et projekt, der indeholder en økonomisk aktivitet, fx i form af et produkt eller en ydelse, hvor støtten fordrejer eller truer med at fordreje konkurrencen på et marked, og hvor støtten potentielt kan påvirke samhandlen i det indre marked.
Socialstyrelsen foretager alene en overordnet vurdering af, om projekter, der lever op til ansøgningspuljens tildelingskriterier og indstilles til støtte, er i overensstemmelse med de EU-retlige statsstøtteregler.
Vurderingen foretages på baggrund af de oplysninger, der fremgår af den indsendte ansøgning.
Den enkelte tilskudsmodtager skal således være opmærksom på, at tilskuddet anvendes i overensstemmelse med de EU-retlige statsstøtteregler.
 For yderligere information om de EU-retlige statsstøtteregler henvises til Erhvervsministeriets hjemmeside: http://em.dk/arbejdsomraader/erhvervsregulering-og-internationale-forhold.
