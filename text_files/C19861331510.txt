 Til samtlige eksportautoriserede slagterier og dyrlægerne ved disse.
 Veterinærdirektoratet har fået forelagt spørgsmålet om slagteridyrlægers  

 afgivelse af attester til private til brug i handels- og erstatningssager.
 Efter forelæggelse af spørgsmålet for landbrugsministeriet meddeles, at  

 sådanne attester, der ikke måtte være rekvireret af retten eller være led i  

 en retligt udmeldt syn og skøn eller vidneforklaring og lignende, ikke kan  

 anses for tjenstligt arbejde.
 De kontrollerende dyrlæger vil i sådanne tilfælde uden for normal  

 arbejdstid kunne udfærdige attesterne som privat arbejde.
 For så vidt angår attester, der afgives til politiet til brug i  

 dyreværnssager, henvises til veterinærdirektoratets cirkulæreskrivelse af 15.  

 november 1983.
 P.V.V.
