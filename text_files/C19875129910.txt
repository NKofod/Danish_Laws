 Der er over for Justitsministeriet rejst spørgsmål om størrelsen af det  

 vederlag, som auktionsholdere beregner sig i forbindelse med tvangsauktioner  

 over løsøre.
 I den anledning skal Justitsministeriet anmode om, at fogeden ved  

 henvisning af løsøre til en auktionsleder med henblik på salg på  

 tvangsauktion, jfr. § 2, stk. 1, i lov om offentlig auktion ved  

 auktionsledere, jfr. lovbekendtgørelse nr. 191 af 9. april 1986, stiller  

 betingelse om, at omkostningerne ved salget ikke overstiger det, der er  

 sædvanligt ved salg af de samme genstande på frivillig auktion.
 Justitsministeriet henleder i den forbindelse opmærksomheden på, at  

 Foreningen af Auktionsledere i Danmark i skrivelse af 25. marts 1987 har  

 anmodet foreningens medlemmer om, at omkostningerne ved salg af biler ikke  

 overstiger 10% af budsummen, dog mindst 200 kr og højst 2.000 kr. med tillæg  

 af særlige omkostninger, som afhentning, krav om speciel annoncering m.v.
ERIK NINN-HANSEN /Walsted Hansen Cirkulærskrivelse til samtlige fogedretter.
