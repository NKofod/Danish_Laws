Nr LSF 271 Forslag til Lov om ændring af lov om social bistand (Ændring af reglerne i  

 § 58 om støtte til særligt personlige hjælpemidler) Fremsat af socialministeren (Karen Jespersen) den 22. maj 1996 Vedtaget ved tredjebehandling den 31. maj 1996 Lov nr. 497 af 12/06/1996 § 1 I lov om social bistand, jf. lovbekendtgørelse nr. 110 af 26. februar  

 1996, som senest ændret ved lov nr. 405 af 22. maj 1996, foretages følgende  

 ændringer:
 1. Efter § 58, stk. 1, indsættes som nye stykker:
»Stk. 2. Kommunalbestyrelsen kan bestemme, at et hjælpemiddel  

 skal leveres af bestemte leverandører.
I forbindelse med kommunens indgåelse  

 af leverandøraftaler skal repræsentanter for brugerne inddrages ved  

 udarbejdelse af kravspecifikationerne.
Stk. 3. For særligt personlige hjælpemidler kan brugeren, såfremt  

 den pågældende ønsker at benytte en anden leverandør end den af kommunen  

 valgte, vælge selv at indkøbe hjælpemidlet og få udgifterne hertil refunderet  

 af kommunen, dog højst med et beløb svarende til den pris, kommunen kunne  

 have erhvervet hjælpemidlet til hos sin leverandør.
Har kommunen ikke indgået  

 leverandøraftale, kan borgeren frit vælge leverandør.
Ved særligt personlige  

 hjælpemidler forstås ortopædisk fodtøj, arm- og benproteser, tandproteser,  

 støttekorsetter og bandager m.v., parykker, brystproteser, stomihjælpemidler  

 og kropsbårne synshjælpemidler til personer med et varigt synshandicap eller  

 medicinsk-optisk definerede varige øjenlidelser.« Stk. 2-12 bliver herefter stk. 4-14.
 2. I § 58, stk. 3, der bliver stk. 5, ændres i 4.  

 pkt. »stk. 4« til: »stk. 6«.
 3. I § 58, stk. 4, der bliver stk. 6, i § 58, stk. 8  

 , der bliver stk. 10, i § 58, stk. 10 , der bliver stk. 12, og i §  

 58, stk. 12 , der bliver stk. 14, ændres »stk. 3« til:  

 »stk. 5«.
 4. I § 58, stk. 6, der bliver stk. 8, og i § 58, stk.  

 7 , der bliver stk. 9, ændres »stk. 3-5« til: »stk.  

 5-7«.
§ 2 Stk. 1. Loven træder i kraft den 1. januar 1997, jf. dog stk. 2.
 Stk. 2. Bestemmelsen i § 58, stk. 3, som affattet ved denne lovs §  

 1, nr. 1, har ikke virkning for hjælpemidler, der er omfattet af en  

 leverandøraftale som nævnt i § 58, stk. 2, som affattet ved denne lovs § 1,  

 nr. 1, såfremt aftalen er indgået eller der er foretaget udbud før den 22.  

 maj 1996.
§ 3 Forslag om revision af denne lov fremsættes for Folketinget senest i  

 folketingsåret 1999-2000.
Oprindeligt fremsat forslag § 1 I lov om social bistand, jf. lovbekendtgørelse nr. 110 af 26. februar  

 1996, som senest ændret ved lov nr. 344 af 6. maj 1996, foretages følgende  

 ændringer:
 1. Efter § 58, stk. 1, indsættes som nyt stykke:
»Stk. 2 Kommunalbestyrelsen kan bestemme, at et hjælpemiddel  

 skal leveres af bestemte leverandører.
I forbindelse med kommunens indgåelse  

 af leverandøraftaler skal repræsentanter for brugerne inddrages ved  

 udarbejdelse af kravspecifikationerne.
Stk. 3. For særligt personlige hjælpemidler kan brugeren, såfremt  

 pågældende ønsker at benytte en anden leverandør end den af kommunen valgte,  

 vælge selv at indkøbe hjælpemidlet og få udgifterne hertil refunderet af  

 kommunen, dog højst med et beløb svarende til den pris kommunen kunne have  

 erhvervet hjælpemidlet til hos sin leverandør.
Har kommunen ikke indgået  

 leverandøraftale, kan borgeren frit vælge leverandør.
Ved særligt personlige  

 hjælpemidler forstås ortopædisk fodtøj, arm- og benproteser, tandproteser,  

 støttekorsetter og bandager m.v., parykker, brystproteser, stomihjælpemidler  

 og kropsbårne synshjælpemidler til personer med et varigt synshandicap eller  

 medicinsk-optisk definerede varige øjenlidelser.« 2. § 58, stk. 2-12, bliver herefter stk. 4-14.
 3. I § 58, stk. 4, der bliver stk. 6, i § 58, stk. 8  

 , der bliver stk. 10, i § 58, stk. 10 , der bliver stk. 12, og i §  

 58, stk. 12 , der bliver stk. 14, ændres »stk. 3« til:  

 »stk. 5«.
 4. I § 58, stk. 6, der bliver stk. 8, og i § 58, stk.  

 7 , der bliver stk. 9, ændres »stk. 3-5« til: »stk.  

 5-7«.
§ 2 Loven træder i kraft den 1. januar 1997.
 Stk. 2. Bestemmelsen i § 58, stk. 3, som affattet ved denne lovs §  

 1, nr. 1, har ikke virkning for hjælpemidler, der er omfattet af en  

 leverandøraftale som nævnt i § 58, stk. 2, som affattet ved denne lovs § 1,  

 nr. 1, såfremt aftalen er indgået før den 22. maj 1996.
§ 3 Forslag om revision af denne lov fremsættes for Folketinget senest i  

 folketingsåret 1998-1999.
Bemærkninger til lovforslaget Almindelige bemærkninger Med udgangspunkt i Folketingets Socialudvalgs beretning af 15. maj 1996 om  

 brugernes fri leverandørvalg ved anskaffelse af særligt personlige  

 hjælpemidler foreslås i nærværende lovforslag en model for ydelse af særligt  

 personlige hjælpemidler.
Lovforslaget tilsigter at sikre brugerne af de i forslaget anførte særligt  

 personlige hjælpemidler mulighed for selv at vælge leverandør, samtidig med  

 at kommunernes mulighed for at indgå leverandøraftaler opretholdes.
I de  

 tilfælde, hvor brugeren af særligt personlige hjælpemidler vælger en anden  

 leverandør end den leverandør kommunen har indgået aftale med, kan brugeren  

 få refunderet et beløb svarende til den udgift kommunen ville have haft ved  

 at købe hjælpemidlet hos sin egen leverandør.
Hvis kommunen ikke har indgået  

 en leverandøraftale, har brugeren frit leverandørvalg.
 Formålet er endvidere at sikre brugerne indflydelse på, hvilke krav  

 kommunerne skal stille til indholdet i leverandøraftaler, herunder krav til  

 f.eks. kvalitet, forsyningssikkerhed, forhandlernet m.v.
 Særligt for så vidt angår ortopædisk fodtøj bemærkes, at det er hensigten,  

 at kommunen fortsat alene skal yde støtte til udgifter, der ligger udover,  

 hvad almindelige sko koster, jf. bekendtgørelse nr. 303 af 10. juni 1988 §  

 13, stk. 2.
 Det forudsættes, at socialministeren i medfør af den nugældende § 58, stk.  

 2, efter forslaget § 58, stk. 4, - for så vidt angår de særligt personlige  

 hjælpemidler - kan fastsætte regler om udskiftningsintervaller og  

 reparationsudgifter, herunder i hvilket omfang brugeren selv skal betale  

 reparationsudgifter for hjælpemidler som pågældende selv indkøber.
Økonomiske og administrative konsekvenser Lovforslaget skønnes at indebære årlige merudgifter på ca. 76 mill. kr i  

 forhold til en situation med kommunal licitation uden mulighed for  

 kompenseret frit valg for brugeren.
Skønnet er behæftet med betydelig  

 usikkerhed, da det er umuligt at forudsige mulighederne for kommunale  

 prisaftaler.
Der er i skønnet ikke taget højde for de mulige merudgifter som  

 følge af øget administration.
 For kommunerne vil der, især i en overgangsperiode, i forbindelse med  

 inddragelse af repræsentanter for brugerne i udarbejdelsen af  

 kravspecifikationerne, være en øget administrativ belastning.
Endvidere vil der for kommunerne, i de tilfælde hvor en bruger vælger at  

 få refunderet et beløb, være en øget administrativ belastning, idet kommunen  

 i samarbejde med leverandøren skal foretage en konkret beregning af, hvad det  

 pågældende hjælpemiddel ville have kostet hos kommunens leverandør.
Dette må  

 forventes at medføre merudgifter for kommunen.
 Det skal bemærkes, at nærværende lovforslag ikke har været forhandlet med  

 de kommunale parter.
 Kompensationen til (amts)-kommunerne vil efter DUT-reglerne tage  

 udgangspunkt i den aktuelle udnyttelse af muligheden for at indgå  

 leverandøraftaler.
Erhvervs- og miljømæssige konsekvenser Forslaget kan ikke udelukkes at have erhvervsmæssige konsekvenser, særlig  

 for så vidt angår antallet af hjælpemiddelleverandører.
 Forslaget skønnes ikke at have miljømæssige konsekvenser.
Forhold til EU-retten I de tilfælde, hvor kommunens indkøb af hjælpemidler overstiger den i EU's  

 direktiv om vareindkøb fastsatte tærskelværdi, vil kommunen være forpligtet  

 til at foretage EU-udbud.
Bemærkninger til lovforslagets enkelte bestemmelser Til § 1 Første punktum i stk. 2 svarer til § 4, stk. 2, i  

 hjælpemiddelbekendtgørelsen (bekendtgørelse nr. 303 af 10. juni 1988) og  

 fastslår, at kommunerne kan sikre hjælpemiddelforsyningen ved at indgå  

 aftaler med leverandører.
I andet punktum stk. 2 pålægges det kommunerne at inddrage repræsentanter  

 for brugerne i forbindelse med udarbejdelse af kravene til f.eks. kvalitet af  

 hjælpemidler, forsyningssikkerhed, forhandlernet m.v. ved kommunens indgåelse  

 af aftale med leverandører.
Der tilsigtes herved, at brugerrepræsentanterne i  

 forbindelse med udarbejdelsen af krav til leverandøraftaler inddrages på en  

 sådan måde, at der opnås mulighed for reel indflydelse, men der tilsigtes  

 ikke at give brugerrepræsentanterne en egentlig vetoret, der kan blokere for  

 kommunens indgåelse af aftale med leverandører.
I stk. 3 defineres de særligt personlige hjælpemidler, for hvilke der skal  

 være mulighed for brugeren til selv at vælge leverandør.
Har kommunen indgået  

 leverandøraftale har brugeren alligevel mulighed for selv at indkøbe sit  

 hjælpemiddel hos en leverandør efter eget valg.
I disse tilfælde kan brugeren  

 få refunderet det beløb kommunen ville kunne have anskaffet det pågældende  

 hjælpemiddel til i medfør af leverandøraftalen.
Brugeren kan dog højst få  

 refunderet det beløb som pågældende har betalt for hjælpemidlet.
 I de kommuner, hvor der ikke er indgået leverandøraftale, ydes støtten til  

 anskaffelse af de særligt personlige hjælpemidler efter regning, dvs.  

 brugeren kan selv vælge leverandør.
 Nr. 2-4 er konsekvensrettelser.
Til § 2 Efter forslaget får bestemmelsen, der giver brugere af særligt personlige  

 hjælpemidler ret til selv at vælge leverandør, først virkning, efterhånden  

 som de eksisterende leverandøraftaler eller aftaler i medfør af igangværende  

 udbud udløber.
Det afgørende for om aftaler i medfør af igangværende udbud er  

 omfattet af bestemmelsen er, om der er udsendt udbudsmateriale forinden den  

 22. maj 1996, og at der i øvrigt ikke foretages væsentlige ændringer i  

 udbudsmaterialet.
Forslaget om en overgangsordning skyldes, at det i folketingsåret  

 1994-1995, som led i Folketingets behandling af beslutningsforslag nr.
B 28  

 om sikring af indflydelse for modtagere efter bistandslovens § 58 af  

 hjælpemidler af personlig art, blev overvejet midlertidigt at gennemføre en  

 ordning, som svarer til den ordning, der foreslås gennemført ved nærværende  

 lovforslag.
Justitsministeriet udtalte i den forbindelse, at det ikke kunne  

 udelukkes, at der efter omstændighederne ville kunne være tale om et  

 ekspropriativt indgreb.
Vurderingen heraf måtte ifølge Justitsministeriet  

 bero på en konkret fortolkning af det enkelte kontraktsforhold.
 Endvidere taler almindelige lovtekniske hensyn for ikke gennem lovgivning,  

 at gribe ind i bestående kontraktsretlige forhold.
 Socialministeriet har ikke præcise oplysninger om aftalevilkårene i de  

 eksisterende leverandøraftaler, herunder hvor lange perioder aftalerne  

 omfatter, men det vurderes, at der generelt ikke indgås aftaler, der rækker  

 ud over 2-4 år.
Til § 3 I medfør af denne bestemmelse forpligter regeringen sig til senest i  

 folketingsåret 1998-1999 at fremsætte forslag til en evt. revision af denne  

 lov.
Efter 2. behandling den 28. maj 1996 § 1 I lov om social bistand, jf. lovbekendtgørelse nr. 110 af 26. februar  

 1996, som senest ændret ved lov nr. 405 af 22. maj 1996, foretages følgende  

 ændringer:
 1. Efter § 58, stk. 1, indsættes som nye stykker:
»Stk. 2 Kommunalbestyrelsen kan bestemme, at et hjælpemiddel  

 skal leveres af bestemte leverandører.
I forbindelse med kommunens indgåelse  

 af leverandøraftaler skal repræsentanter for brugerne inddrages ved  

 udarbejdelse af kravspecifikationerne.
Stk. 3. For særligt personlige hjælpemidler kan brugeren, såfremt  

 den pågældende ønsker at benytte en anden leverandør end den af kommunen  

 valgte, vælge selv at indkøbe hjælpemidlet og få udgifterne hertil refunderet  

 af kommunen, dog højst med et beløb svarende til den pris kommunen kunne have  

 erhvervet hjælpemidlet til hos sin leverandør.
Har kommunen ikke indgået  

 leverandøraftale, kan borgeren frit vælge leverandør.
Ved særligt personlige  

 hjælpemidler forstås ortopædisk fodtøj, arm- og benproteser, tandproteser,  

 støttekorsetter og bandager m.v., parykker, brystproteser, stomihjælpemidler  

 og kropsbårne synshjælpemidler til personer med et varigt synshandicap eller  

 medicinsk-optisk definerede varige øjenlidelser.« Stk. 2-12 bliver herefter stk. 4-14.
 2. I § 58, stk. 4, der bliver stk. 6, i § 58, stk. 8  

 , der bliver stk. 10, i § 58, stk. 10 , der bliver stk. 12, og i §  

 58, stk. 12 , der bliver stk. 14, ændres »stk. 3« til:  

 »stk. 5«.
 3. I § 58, stk. 6, der bliver stk. 8, og i § 58, stk.  

 7 , der bliver stk. 9, ændres »stk. 3-5« til: »stk.  

 5-7«.
§ 2 Stk. 1. Loven træder i kraft den 1. januar 1997.
 Stk. 2. Bestemmelsen i § 58, stk. 3, som affattet ved denne lovs §  

 1, nr. 1, har ikke virkning for hjælpemidler, der er omfattet af en  

 leverandøraftale som nævnt i § 58, stk. 2, som affattet ved denne lovs § 1,  

 nr. 1, såfremt aftalen er indgået før den 22. maj 1996.
§ 3 Forslag om revision af denne lov fremsættes for Folketinget senest i  

 folketingsåret 1999-2000.
Ændringsforslag Af socialministeren:
 Til § 1 1) Efter nr. 1 indsættes som nyt nummer:
»01. I § 58, stk. 3, der bliver stk. 5, ændres i 4.  

 pkt. »stk. 4« til: »stk. 6«.' Til § 2 2) Stk. 1 affattes således:
»Stk. 1. Loven træder i kraft den 1. januar 1997, jf. dog  

 stk. 2.« 3) I stk. 2 indsættes efter »indgået« ordene:  

 »eller der er foretaget udbud«.
Bemærkninger Til nr. 1 Ændringen er en konsekvensrettelse.
 Til nr. 2 Ændringen er af lovteknisk karakter.
 Til nr. 3 Ændringen er en tydeliggørelse af bestemmelsen.
Ændringsforslag Af Bruno Jerup (EL):
 Til § 1 4) I det under nr. 1 foreslåede § 58, stk. 3, 3.  

 pkt., indsættes efter »arm- og benproteser,» ordene:  

 »individuelt tilpassede kørestole,».
Bemærkninger Til nr. 4 Formålet med ændringsforslaget er at lade individuelt tilpassede  

 kørestole være omfattet af definitionen af særligt personlige hjælpemidler.
En kørestol er ikke bare en stol med fire hjul, men et højteknologisk  

 udviklet hjælpemiddel, som tilpasses den enkelte handicappedes behov.
Såfremt  

 det ønskes at sikre kommunens ejendomsret til kørestolen, vil der være  

 mulighed for kommunen for at lave en ordning med ejendomsforbeholdserklæring.
