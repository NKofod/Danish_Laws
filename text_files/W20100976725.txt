Ophævelse af strakspåbud om fastsættelse af MAL-kode Resumé Ved et tilsynsbesøg konstaterede Arbejdstilsynet, at en køler blev påført en mørk tyk blanding med pensel.
Arbejdet foregik under en stor emhætte og ved brug af personlige værnemidler, herunder åndedrætsværn.
Ifølge sikkerhedsdatabladet var produktet mærket »giftigt« og »farligt for miljøet« og indeholder bly.
Produktet havde ikke en MAL - kode.
 På grundlag af det observerede og oplyste gav Arbejdstilsynet virksomheden et strakspåbud, idet Arbejdstilsynet vurderede, at der var tale om en overfladebehandling omfattet af reglerne om kodenummererede produkter, og at der er fare for sikkerhed og sundhed hos ansatte, der arbejder med den brugsklare blanding, idet der ikke er fastsat MAL - kode for den brugsklare blanding.
 Virksomheden oplyste i klagen, at produktet ikke anvendes som overfladebelægning, men er et forarbejde som led i at overfladen påføres en fortinning, hvorved produktet ikke er et kodenummereret produkt.
 Arbejdsmiljøklagenævnet fandt ikke, at Arbejdstilsynet på det grundlag kunne give et strakspåbud om at skulle fastsætte MAL - kode for produktet og annullerede strakspåbuddet på grund af hjemmelsmangel.
 Arbejdsmiljøklagenævnet lagde vægt på, at der var tale om en brugsklar blanding af et produkt med en tyktflydende konsistens, som med pensel blev påført overfladen, som forarbejde før overfladen fortinnes, hvorved produktet ikke i sig selv udgør en overfladebelægning, men et forarbejde til fortinning, som ikke er omfattet af reglerne om arbejde med kodenummererede produkter.
Reglerne om fastsættelse af kodenumre omfatter produkter, der efter reglerne om arbejde med kodenummererede produkter, skal være forsynet med et kodenummer.
Disse regler omfatter bl.a. malevarer eller malevarelignende overfladebelægninger og produkter, der bruges ved klargøring og afslutning heraf.
 Nævnet fandt, at produktet ikke hører ind under reglerne om arbejde med kodenummererede produkter, da produktet ikke i sig selv er en overfladebelægning og ikke anvendes som forarbejde til en overfladebelægning med en malevare eller et malevarelignende produkt.
 Arbejdsmiljøklagenævnet har på møde den 26. oktober 2010 behandlet virksomhedens klage over Arbejdstilsynets afgørelse af 6. november 2008. Arbejdstilsynet gav i afgørelsen påbud om, at virksomheden skulle fastsætte mal-kode for Fryolux Paint anvendt i afdeling 3101, og at påbuddet skulle efterkommes straks.
Nævnet traf følgende A F G Ø R E L S E Arbejdsmiljøklagenævnet er ikke enig med Arbejdstilsynet i, at [navn udeladt] straks skal fastsætte mal-kode for Fryolux Paint anvendt i afdeling 3101.
 Arbejdsmiljøklagenævnet annullerer derfor Arbejdstilsynets afgørelse af 6. november 2008.
B E G R U N D E L S E Klagenævnet lægger herved vægt på, at der er tale om en brugsklar blanding af produktet Fryolux Paint med en tyktflydende konsistens, som med pensel blev påført overfladen, som forarbejde før overfladen fortinnes.
 Klagenævnet lægger desuden vægt på, at produktet ikke i sig selv udgør en overfladebelægning, men et forarbejde til fortinning, som ikke er omfattet af reglerne om arbejde med kodenummererede produkter.
 Reglerne om fastsættelse af kodenumre omfatter produkter, der efter reglerne om arbejde med kodenummererede produkter, skal være forsynet med et kodenummer.
 Reglerne om arbejde med kodenummererede produkter omfatter arbejde med de i bekendtgørelsens bilag 1 nævnte produkter.
 Af bilag 1 til bekendtgørelse om arbejde med kodenummererede produkter fremgår, at de produkter, der er omfattet af bekendtgørelsen er:
1. malevarer, herunder autolakker, og malevarelignende overfladebelægninger, fx acrylatgulve, 2. lime (klæbemidler), herunder organiske opløsningsmidler, der anvendes til sammenføjning:
a) ved bygningsarbejde, b) i autobranchen, på karosserier og flydele, 3. udfyldningsmidler, herunder fugemidler, tætnings- og spartelmasser samt kit til:
a) bygningsarbejde, b) i autobranchen, på karosserier og flydele, 4. trykfarver, serigrafifarver og andre produkter, der anvendes til grafiske trykprocesser, 5. fortyndingsmidler, der anvendes til ovennævnte produkter, 6. produkter, der bruges ved klargøring og afslutning ved arbejde med ovennævnte produkter, herunder affedtningsmidler, afvaskemidler og farvefjernere.
Arbejdsmiljøklagenævnet anser ikke produktet Fryolux Paint T 1333 for at være, Ad 1) en malevare eller malevarelignende overfladebelægning Ad 2) lim Ad 3) udfyldningsmiddel Ad 4) trykfarve eller lignende Ad 5) fortyndingsmiddel Ad 6) produkter, der bruges ved klargøring og afslutning ved arbejde med ovennævnte produkter Dermed er produktet ikke omfattet af reglerne i bekendtgørelse om arbejde med kodenummererede produkter.
 Nævnet finder derfor, at påbuddet skal ophæves på grund af hjemmelsmangel.
R E G L E R Arbejdsmiljøklagenævnet har ved afgørelsen benyttet følgende regler:
Om arbejde med kodenummererede produkter  § 48, stk. 1, i lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 1395 af 27. december 2008  § 1, og bilag 1, i Arbejdstilsynets bekendtgørelse nr. 302 af 13. maj 1993 om arbejde med kodenummererede produkter  § 1, i Arbejdstilsynets bekendtgørelse nr. 301 af 13. maj 1993 om fastsættelse af kodenumre.
Om Arbejdstilsynets hjemmel til at give påbud, herunder strakspåbud  § 77, stk. 1, i lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 1395 af 27. december 2008.
 Reglerne kan læses på de følgende sider.
O P L Y S N I N G E R N E I S A G E N Sagen er afgjort på grundlag af de dokumenter, som klagenævnet har modtaget fra Arbejdstilsynet.
På klagenævnets vegne [navn udeladt] fuldmægtig Kopi til:
[Adressat udeladt] Arbejdstilsynet Regler Lov om arbejdsmiljø, jf. lovbekendtgørelse nr. 268 af 18. marts 2005 med de ændringer, der følger af lov nr. 1395 af 27. december 2008 Kapitel 8 Stoffer og materialer § 48. Stoffer og materialer med egenskaber, der kan være farlige for eller i øvrigt forringe sikkerhed eller sundhed, må kun fremstilles og anvendes ved arbejdsprocesser og -metoder, der effektivt sikrer de beskæftigede mod ulykker og sygdomme.
 Stk. 2. Anerkendte normer eller standarder, som har sikkerheds- eller sundhedsmæssig betydning, skal følges.
 .....
Kapitel 13 Arbejdstilsynet § 77. Arbejdstilsynet kan træffe afgørelse om forhold, der strider mod loven eller mod regler eller afgørelser i medfør af loven, og kan herunder påbyde, at forholdene bringes i orden straks eller inden en frist.
 Stk. 2.
Arbejdstilsynets bekendtgørelse nr. 301 af 13. maj 1993 om fastsættelse af kodenumre Område § 1. Bekendtgørelsen omfatter produkter, der ifølge § 1, jf. § 4 i bekendtgørelse nr. 302 af 13. maj 1993 om arbejde med kodenummererede produkter, skal være forsynet med et kodenummer.
 .....
Arbejdstilsynets bekendtgørelse nr. 302 af 13. maj 1993 om arbejde med kodenummererede produkter I henhold til § 17, stk. 3, § 35, stk. 1, § 39, stk. 1, nr. 1, og stk. 2, § 41, stk. 1, nr. 2, § 49, § 49 c, stk. 1, § 57 og § 84 i lov om arbejdsmiljø, jf. lovbekendtgørelse nr. 646 af 18. december 1985, som ændret ved lov nr. 220 af 22. april 1987, lov nr. 380 af 13. juni 1990, lov nr. 373 af 20. maj 1992, lov nr. 474 af 24. juni 1992 og efter lov nr. 177 af 14. april 1993, samt efter bemyndigelse i henhold til lovens § 73, fastsættes:
Kapitel 1 Område og definitioner § 1. Bekendtgørelsen omfatter arbejde med de i bekendtgørelsens bilag 1 nævnte produkter, samt klargøring og afslutning i forbindelse med disse arbejder.
 Stk. 2.
 § 3. Ved et kodenummer for et produkt forstås i denne bekendtgørelse en kode bestående af to tal forbundet med en bindestreg.
Stk. 2. Tallet før bindestregen angiver de sikkerhedsforanstaltninger, der mindst skal træffes mod indånding af dampe fra produktets indhold af flygtige bestanddele, herunder organiske opløsningsmidler.
Tallet efter bindestregen angiver de sikkerhedsforanstaltninger, der mindst skal træffes mod kontakt med produktet på hud, i øjne og i luftveje eller mod indtagelse.
Bilag 1 Produkter, jf. § 1 1) malevarer, herunder autolakker, og malevarelignende overfladebelægninger, fx acrylatgulve, 2) lime (klæbemidler), herunder organiske opløsningsmidler, der anvendes til sammenføjning:
a) ved bygningsarbejde, b) i autobranchen, på karosserier og flydele, 3) udfyldningsmidler, herunder fugemidler, tætnings- og spartelmasser samt kit til:
a) bygningsarbejde, b) i autobranchen, på karosserier og flydele, 4) trykfarver, serigrafifarver og andre produkter, der anvendes til grafiske trykprocesser, 5) fortyndingsmidler, der anvendes til ovennævnte produkter, 6) produkter, der bruges ved klargøring og afslutning ved arbejde med ovennævnte produkter, herunder affedtningsmidler, afvaskemidler og farvefjernere.
