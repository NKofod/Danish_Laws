 I medfør af § 154, stk. 4, i lov om aktieselskaber, jf.
lovbekendtgørelse nr. 572 af 24. juni 1994, § 124, stk. 4, i lov om anpartsselskaber, jf. lovbekendtgørelse nr. 573 af 24. juni 1994, §§ 72 og 203 a i lov om forsikringsvirksomhed, jf. lovbekendtgørelse nr.
630 af 5. juli 1994, § 68, stk. 1, i lov om tilsyn med firmapensionskasser, jf. lovbekendtgørelse nr. 670 af 19. august 1993, § 6, stk. 5, i lov om banker og sparekasser m.v., jf.
lovbekendtgørelse nr. 261 af 12. april 1994, § 4, stk. 2, i lov om investeringsforeninger, jf. lovbekendtgørelse nr. 85 af 12. februar 1990, § 4, stk. 5, i lov om visse spare- og udlånsvirksomheder m.v., jf. lovbekendtgørelse nr. 580 af 23. juni 1992, § 1, stk. 2, i lov nr. 217 af 5. april 1989 om administrationen af Det Europæiske Fællesskabs forordninger om indførelse af europæiske økonomiske firmagrupper, og § 64, stk. 1, i lov om visse selskabers aflæggelse af årsregnskab m.v., jf. lovbekendtgørelse nr. 574 af 24. juni 1994, fastsættes:
Gebyrer for anmeldelser § 1.  For anmeldelse af nye virksomheder betales 3.000  

 kr., for anpartsselskaber dog 2.300 kr.
 § 2.  For anmeldelse af en eller flere ændringer i  

 allerede registrerede forhold betales 1.075 kr. pr. anmeldelse, jf. dog § 6,  

 stk. 2.
 Stk. 2.  Vedrører ændringsanmeldelsen genoptagelse af et  

 aktieselskabs eller et anpartsselskabs drift, betales 6.000 kr. pr.  

 anmeldelse, når Erhvervs- og Selskabsstyrelsen har anmodet skifteretten om at  

 opløse selskabet i medfør af aktieselskabsslovens § 117 eller  

 anpartsselskabslovens § 86.
 § 3.  For anmeldelse af filialer,  

 forretningsafdelinger af udenlandske virksomheder og forretningssteder af  

 europæiske økonomiske firmagrupper med hjemsted i et andet EF-land betales  

 1.700 kr.
§ 4.  Gebyret i henhold til §§ 1-3 skal indbetales  

 sammen med anmeldelsen.
En anmeldelse behandles ikke, før gebyret er  

 indbetalt.
Gebyrer for elektronisk registrering § 5.  For on-line registrering i styrelsens EDB-system  

 af ændringer vedrørende aktieselskaber og anpartsselskaber betales 300 kr.
 Stk. 2.  On-line registrering af ændring af revisor,  

 regnskabsår eller hjemsted er gebyrfri.
Årligt gebyr § 6.  For indsendelse og bekendtgørelse af  

 årsregnskaber m.v. betales et årligt gebyr på 620 kr. for aktieselskaber og  

 490 kr. for anpartsselskaber.
 Stk. 2.  Anmeldelse om ændring af regnskabsår, revisor,  

 navn, binavn eller hjemsted dækkes af det i stk. 1 nævnte gebyr.
Stk. 3.  Gebyret forfalder ved modtagelsen af særskilt  

 opkrævning.
Selskaber, der er under opløsning på det tidspunkt, hvor der  

 udsendes opkrævning, skal ikke betale gebyr.
Ikrafttrædelsesbestemmelser § 7.  Bekendtgørelsen træder i kraft den 1. januar  

 1995. Dog træder § 6 i kraft den 1. december 1994.
 Stk. 2.  Bekendtgørelse nr. 963 af 13. december 1993  

 ophæves.
