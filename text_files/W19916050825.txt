Ankenævnet stadfæstede Patentdirektoratets afgørelse, hvorefter patent  

 på »fremgangsmåde til tidsstyring af frigørelsen af aktive stoffer fra  

 midler med indhold deraf, navnlig farmaceutiske præparater« blev anset  

 for at være en art videnskabelig teori, der iflg.
Patentlovens § 1, stk. 2,  

 ikke anses for en oprindelse.
 Ankenævnet udtalte, at ansøgningen fandtes at vedrøre en praktisk  

 foranstaltning, som ikke indeholdt noget opfinderisk ejendommeligt.
År 1991, den 22. april afsagde Patentankenævnet (Grønning-Nielsen, Hans  

 Chr.
Thomasen, Frank, Arne Holm, Laubst) følgende Den 25. juni 1982 indleverede klageren en ansøgning om patent på  

 »fremgangsmåde til tidsstyring af frigørelsen af aktive stoffer fra  

 midler med indhold deraf, navnlig farmaceutiske præparater«.
 Ansøgningens krav lød således:
 »1. Fremgangsmåde til tidsstyring af frigivelsen af aktivt materiale  

 fra et middel eller en sammensætning indeholdende aktivt materiale med  

 henblik på forsinket frigivelse af dette ved tilsætning af en hydrofil  

 polymer, kendetegnet ved , at frigørelseshastigheden indstilles ved  

 hjælp af den tilsatte hydrofile polymers viskositet, idet  

 frigivelseshastigheden forøges med stigende viskositet.
 2. Fremgangsmåde ifølge krav 1, kendetegnet ved , at den hydrofile  

 polymer er methylcellulose og/eller carboxymethylcellulose.
 3. Fremgangsmåde ifølge krav 1 eller 2, kendetegnet ved , at den  

 anvendte hydrofile polymer har en viskositet fra 0,02 til 40 Pa.s.
 4. Fremgangsmåde ifølge ethvert af de foregående krav, kendetegnet  

 ved , at viskositeten indstilles ved at blande hydrofile polymere med  

 forskellige viskositeter til opnåelse af en viskositetsværdi, som ligger  

 mellem disse viskositeter.
5. Fremgangsmåde ifølge krav 1 til tidsstyring af frigørelsen af aktivt  

 materiale fra et protaheret aktivt materialeholdigt middel,  kendetegnet  

 ved , at den gennemføres i det væsentlige som generelt beskrevet i  

 ovenstående beskrivelse og som specifikt vist i eksemplerne.« Patentdirektoratet udtalte i skrivelse af 2. maj 1986:
» 1. Fra US patentskrift nr. 3.590.117, de især spalte 1, lini 29-52,  

 og spalte 2, linie 23-27, kendes en fremgangsmåde til tidsstyring af  

 frigivelse af aktivt materiale fra et middel, f.eks. forsinket frigivelse ved  

 tilsætning af en hydrofil polymer.
F.eks. anvender man 3-6% guargummi med en  

 viskositet på 2000-3500 cps. (2-5, 5 pa.s) (1% opløsning i vand ved 25 grader  

 C) i forbindelse med almindelig kendte fyldstoffer af lignende art, som de i  

 ansøgningen anvendte.
 I Chemical Abstract Bind 79, (1973) side 25, nr. 61534 e, sidste sætning  

 oplyses, at frigivelseshastigheden af et aktivt middel er afhængig af  

 viskositeten af et makromolekule f.eks. methylcellulose på en sådan måde, at  

 den største resorption findes ved lavest viskositet.
 Det ses ikke rettere end at frigørelseshastigheden også i US-patentskrift  

 nr. 3.590.117 forøges med stigende viskositet af den hydrofile polymer.
 Krav 1 skønnes derfor ikke at omhandle en patenterbar opfindelse.
 2. De i krav 2-3 fremhævede ejendommeligheder er kendte fra  

 US-patentskrift nr. 3.133.683 og DE offentliggørelsesskrift nr. 1.492.019,  

 hvorfor disse 2 krav heller ikke skønnes at angå en patenterbar opfindelse.
 De i krav 4 fremhævede ejendommeligheder er kendte fra US patentskrift nr.  

 4.259.314, de især spalte 3, linie 16-59, idet man her blander hydrofile  

 polymerer med forskellige viskositetsgrader.
 Krav 4 skønnes derfor heller ikke at omhandle noget patenterbart.
 Krav 5 er intetsigende og må derfor udgå.
 3. Hvis De, på trods af ovenstående fortsat mener, at ansøgningen  

 indeholder noget patenterbart, må opfindelsen forklares tydeligere over for  

 US-patentskrift nr. 3.590.117, og det må endvidere sandsynliggøres med  

 sammenligningseksempler med denne kendte teknik, at man opnår det i  

 ansøgningen fremhævede.
Det skal yderligere bemærkes, at der kun er vist eksempler med  

 methylcellulose og carboxymethylcellulose, og hvor det aktive middel er et  

 lægemiddel.« Direktoratets betænkning af 2. maj 1986 besvarede klageren således i  

 skrivelse af 29. oktober 1986:
»De af direktoratet fremdragne skrifter, jf.
USA-patentskrift nr.  

 3.590.117 og C.A., 79 , 61534 e (1973), der er omtalt i betænkningens første  

 afsnit, ses ikke at kunne stille sig hindrende i vejen for en patentering af  

 ansøgernes fremgangsmåde, der i de nye krav er defineret på samme måde som i  

 det tilsvarende europæiske patentskrift nr. 0.068.446 (det oprindelige krav 5  

 er frafaldet).
I USA-patentskrift nr. 3.590.117 beskrives fremstillingen af specielle  

 pastiller indeholdende visse gummiarter.
Patentskriftet udsiger imidlertid  

 intet som helst om reguleret frigivelse af aktive stoffer ved tilsætning af  

 hydrofile polymere med forskellige viskositetsværdier.
Patentskriftet angiver  

 blot, at tilsætningen af gummiarter med høje viskositeter giver anledning til  

 dannelse af en pastil, der vil afflages (»flake-off«) ved  

 anvendelse i mængder tilstrækkelige til opnåelse af en lang opløsningstid, og  

 det angives på den anden side, at hydroxypropyl-methylcellulose med lav  

 viskositet danner ekstremt viskost spyt og et uønsket overfyldnings- eller  

 kvalmefremkaldende respons.
Hverken »flake-off« - effekten eller  

 dannelsen af viskost spyt har noget at gøre med den kontrollerede frigivelse,  

 som opnås ved fremgangsmåden ifølge den foreliggende opfindelse.
 USA-patentskrift nr. 3.590.117 har altså intet med opfindelsen at gøre, og  

 der ses ikke at være nogen rimelig grund til at indlevere resultater af  

 sammenligningsforsøg i relation til dette skrift (jf. betænkningens pkt. 3).
Modholdet C.A., 79, 61534 e (1973) tjener faktisk til direkte  

 understøtning af ansøgernes fremgangsmådes opfindelseshøjde, fordi der i  

 dette modhold er tale om nøjagtigt det modsatte, nemlig at  

 lægemiddelresorptionen er størst ved den laveste viskositet.
Ansøgerne  

 (opfinderne) har således overvundet en fordom, hvilket normalt understøtter  

 patenterbarheden og også gør det i dette tilfælde.
 EPO har således fundet opfindelsen patenterbar og C.A.-modholdet  

 irrelevant (jf. modholdslisten på det europæiske patentskrifts forside). En  

 kopi af EP-PS 0.068.446 vedlægges til direktoratets orientering.
 Med hensyn til de opretholdte underkrav (krav 2, 3 og 4) synes  

 direktoratet at overse, at disse krav er afhængige krav, hvorfor det forhold,  

 at foranstaltningerne ifølge disse krav måtte være i  sig selv kendte  

 foranstaltninger, ikke kan berettige til en konklusion som den, direktoratet  

 synes at ville drage.
Som nævnt har den foreliggende opfindelse intet at gøre med det, der  

 fremgår af USA-patentskrift nr. 3.590.117, eftersom dette skrift omhandler  

 pastiller, der skal tygges; ansøgernes eksempler viser derimod, at  

 frigivelsen af aktive bestanddele i retarderede tabletter kan reguleres ved  

 anvendelse af additiver med forskellige viskositeter.
Dette betyder, at  

 ifølge opfindelsen anvendes de viskose additiver ikke som retarderende  

 midler, men kun til opnåelse af en reguleret frigivelse fra tabletter, der er  

 retarderet med gængse retarderende midler, f.eks. stearinsyre og hydrogeneret  

 ricinusolie, eller ved anvendelse af fremgangsmåden ifølge ansøgning nr.  

 2783/81.
Med hensyn til eksempeldækningen i den foreliggende ansøgning bemærkes, at  

 det må anses for tilstrækkeligt, at eksemplerne illustrerer anvendelsen af de  

 normalt foretrukne viskose midler; det er åbenbart, at andre midler med  

 lignende viskositetsområde ligeledes kan anvendes med godt resultat.' Klageren indleverede samtidig følgende nye krav:
 »1. Fremgangsmåde til tidsstyring af frigivelsen af aktivt materiale  

 fra et middel eller en sammensætning indeholdende aktivt materiale, især et  

 lægemiddel, med henblik på forsinket frigivelse af dette ved tilsætning af  

 hydrofile polymere,  kendetegnet ved , at den med stigende viskositet  

 af den tilsatte hydrofile polymer stigende frigivelseshastighed fastlægges  

 empirisk, og at den ønskede frigivelseskarakteristik indstilles ved hjælp af  

 de fastlagte værdier.
 2. Fremgangsmåde ifølge krav 1, kendetegnet ved , at der som  

 hydrofil polymer tilsættes methylcellulose og/eller carboxymethylcellulose.
 3. Fremgangsmåde ifølge krav 1 og 2, kendetegnet ved , at den  

 anvendte hydrofile polymer har en viskositet fra 0,02 til 40 Pa.S.
4. Fremgangsmåde ifølge krav 1-3,  kendetegnet ved , at  

 viskositeten indstilles ved at blande hydrofile polymere med forskellige  

 viskositetsgrader til opnåelse af en viskositetsværdi, som ligger mellem  

 disse viskositetsgrader.« Direktoratet fremførte herefter ved skrivelse af 7. oktober 1987  

 yderligere følgende indvendinger mod patenterbarheden:
 »1. Det fremgår ikke af kravene, hvad der ønskes beskyttet ved  

 patent.
 Kravene kendetegner således ikke en fremgangsmåde til fremstilling af et  

 bestemt produkt.
 Der er heller ikke tale om tidsstyring af frigivelsen af et bestemt  

 middel, men om en art regel for, hvorledes man under anvendelse af  

 forskellige produkter opnår forskellig frigiørelseshastighed, altså en art  

 videnskabelig teori, der ifølge patentlovens § 1, stk. 2, ikke anses for en  

 opfindelse.
 2. Den teoretiske erkendelse af den forsinkede afgivelsessammenhæng med  

 den såkaldte viskositetsgrad (eller måske snarere fabrikantens typeangivelse)  

 er ikke overført til en konkret fremgangsmåde, der er patenterbar.
3. Der er ingen sandsynliggørelse af, at andre hydrofile polymere end CMC  

 udviser den anførte relation mellem frigørelseshastighed og viskositet.
I  

 øvrigt er det heller ikke klart, om det netop er viskositeten, der er  

 afgørende, eller om det er en grundegenskab, der også påvirker viskositeten.  

 Der er tilsyneladende afprøvet et antal typer CMC (ifølge beskrivelsens side  

 4 i henhold til fabrikantens typespecificering) og konstateret 1) i hvilken  

 retning stigende typeangivelser påvirker frigivelsen og 2), at blanding af 2  

 typer giver resultater, der svarer til en mellemliggende type. 1) vil vise  

 sig efter to eller ganske få forsøg, og 2) er ikke overraskende, men  

 forventeligt.
4. Tilsætning af hydrofile polymere, herunder CMC til farmaceutiske  

 præparater for at opnå reguleret frigivelse af den aktive forbindelse er  

 kendt, se US-patentskrift nr. 3.065.143, og der foreligger også artikler om  

 virkningsmekanismen, se f.eks.
Journal of Pharmaceutical Sciences, vol 55,  

 No. 9, September 1966 Huber m.fl. »Utilization of Hydrophilic Gums for  

 the Control of Drug Release from Tablet Formulations I Disintegration and  

 Pharmaceutical Sciences, vol 70, No 6, June 1981 SHAH m.fl.  

 »Carboxymethylcellulose: Effect of Degree of Polymerization and  

 Substituion on Tablet Disintegration and Dissolution« side 611-613.
 Der kendes derfor fremgangsmåder, hvor der er opstået konkrete ønskede  

 frigørelseshastigheder med konkrete hydrofile produkter.
 5. Ansøgningen skønnes af ovennævnte grunde fortsat ikke at omhandle en  

 patenterbar opfindelse'.
 Klageren indleverede derefter ved skrivelse af 7. april 1988 følgende nye  

 krav:
 » 1. Fremgangsmåde til tidsstyring af frigivelsen af aktive stoffer  

 fra ved hjælp af dårligt opløselige hjælpestoffer retarderede præparater af  

 aktive stoffer, især lægemidler, kendetegnet ved , at man tilsætter  

 hydrofile polymere i en mængde på fra 0,1 til 10 vægtprocent, og at den med  

 stigende viskositetetstrin af de tilsatte hydrofile polymere stigende  

 frigivelseshastighed fastlægges empirisk, og at den ønskede  

 frigivelseskarakteristik indstilles ved hjælp af de fastlagte værdier.
 2. Fremgangsmåde ifølge krav 1, kendetegnet ved , at der som  

 hydrofil polymer tilsættes methylcellulose og/eller carboxymethylcellulose.
 3. Fremgangsmåde ifølge krav 1 og 2, kendetegnet ved , at den  

 anvendte hydrofile polymer har en viskositet fra 0,02 til 40 Pa.S.
4. Fremgangsmåde ifølge krav 1-3, kendetegnet ved , at viskositeten  

 indstilles ved at blande hydrofile polymere med forskellige viskositetsgrader  

 til opnåelse af en viskositetsværdi, som ligger mellem disse  

 viskositetsgrader.« I skrivelsen anførte klageren bl.a.:
 »Såfremt direktoratet med de to første sætninger i betænkningens pkt.  

 1 vil hævde, at krav (fremgangsmåde), der ikke kendetegner en fremgangsmåde  

 til fremstilling af et bestemt produkt, ikke kan godkendes, må vi protestere;  

 der er f.eks. intet til hinder for at beskytte en fremgangsmåde til  

 bestemmelsen af koncentrationen af en forbindelse i et eller andet materiale,  

 uagtet en sådan fremgangsmåde ikke tjener til fremstilling af noget produkt.
Direktoratet anfører endvidere, at der ikke er tale om tidsstyring af  

 frigivelsen af et bestemt middel, men om en art videnskabelig teori, idet det  

 hævdes, at ansøgernes teoretiske erkendelse ikke er overført til en konkret  

 fremgangsmåde, der er patenterbar.
Vi kan ikke tiltræde dette synspunkt.
Det  

 kan ikke være til skade for ansøgerne, at de søger beskyttelse for en  

 fremgangsmåde til tidsstyring af frigivelsen af aktive stoffer fra ved hjælp  

 af dårligt opløselige hjælpestoffer retarderede præparater af aktive stoffer,  

 især lægemidler, og ikke blot frigivelsen af et bestemt stof fra et bestemt  

 præparat.
Opfindelsen har helt enkelt bred, almen anvendelighed på det  

 omhandlede område, og det ny krav giver tydeligt fagmanden anvisning på,  

 hvorledes tidsstyringen af frigivelsen af aktivt stof fra præparater af den i  

 kravets indledning angivne art skal udføres, nemlig ved, at man tilsætter  

 hydrofile polymere i en mængde på fra 0,10 til 10 vægtprocent, og at den med  

 stigende viskositetstrin af de tilsatte hydrofile polymere stigende  

 frigivelseshastighed fastlægges empirisk, og at man derefter indstiller den  

 ønskede frigivelseskarakteristik ved hjælp af de fastlagte værdier.
Når det  

 desuden tages i betragtning, at det i beskrivelsen er udførligt angivet,  

 hvorledes man i praksis i forskellige tilfælde konkret udfører  

 fremgangsmåden, må enhver tvivl om dens principielle patenterbarhed være  

 ophævet, jf. i øvrigt også, at man ved EPO ikke har været i tvivl om, at der  

 foreligger en fremgangsmåde af patenterbar karakter.
Direktoratet har anført, at det ikke er sandsynliggjort, at andre  

 hydrofile polymere end CMC udviser den anførte relation imellem  

 frigørelseshastighed og viskositet.
Til godtgørelse af, at også andre  

 hydrofile polymere med CMC kan anvendes, vedlægger vi en fotokopi af et  

 engelsksproget supplerende eksempel 3, i henhold til hvilket der anvendes en  

 anden type cellulose, nemlig Methocel K 100 M og Methycel K 100; der er tale  

 om en ikke-inogen hydroxypropylmethylcellulose - i modsætning til CMC.  

 Herefter skulle yderligere eksempler på anvendelsen af hydrofile polymere  

 være overflødige, men såfremt direktoratet mod forventning alligevel vil  

 insistere på flere eksempler, må ansøgerne i alt fald tilstås en rimelig  

 frist hertil.
Med hensyn til det under pkt. 4 i betænkningen fremdragne materiale  

 bemærker vi følgende: Såvel US-PS 3.065.143 som de to artikler i Journal of  

 Pharmaceutical Sciences omhandler anvendelsen af hydrofile polymere som  

 sådanne som bindemidler, desintegrationsmidler og retarderingsmidler. Årsagen  

 til virkningen som retarderingsmidler er de polymeres opkvældningsevne  

 (»swelling capacity«) i tarmsaften og deres derpå følgende dannelse  

 af slimagtige barrierer.
I modsætning hertil har ansøgerne fundet, at man kan  

 regulere frigivelsen af f.eks. et lægemiddel på retarderet form ved hjælp af  

 hydrofile polymere, jf. det ny krav 1. Vi kan i øvrigt oplyse, at der i den  

 tilsvarende sag ved EPO (EP-PS 0.068.446) fremkom en indsigelse, og vi  

 vedlægger til orientering kopi af indsigelsesbegrundelsen (med kopi af det  

 fremdragne), kopi af ansøgernes imødegåelse (med nyt krav 1) samt kopi af  

 EPO's skrivelse af 10. november 1987 med nyt krav 1. Dette krav og krav 1,  

 der svarer nøje til krav 1 i de hermed fremsendte nye patentkrav, vil efter  

 det for os oplyste blive godkendt af EPO, jf. også EPO's skrivelse af 10.  

 november 1987.
Vi må mene, at de nye krav, specielt det ny krav 1, sammenholdt med det  

 ovenfor anførte og det supplerende eksempel 3, bør kunne godkendes i  

 forbindelse med en passende suppleret (eksempel 3) og tilpasset beskrivelse.' Direktoratet afslog ved skrivelse af 30. november 1988 ansøgningen med  

 følgende begrundelse:
»1. Vi må fastholde, at det ikke er klart, hvad der er beskyttet af  

 ansøgningens krav.
Det er derfor ikke muligt for trediemand at se, hvad en  

 eneret måtte omfatte.
 Det, der angives at være nyt, er at vælge det såkaldte viskositetstrin som  

 udgangspunkt for en empirisk fastlæggelse af frigivelseshastigheden og at  

 indstille frigivelseskarakteristikken ved hjælp af fastlagte værdier.
Viskositeten er, som De selv anfører i beskrivelsen, en af de parametre  

 som fabrikanten vælger som typebetegnelse for hydrofile polymere.
Man kan ved  

 at vælge en anden parameter, f.eks. polymerisationsgraden, eller en anden  

 typeangivelse, som udgangspunkt for den empiriske fastlæggelse, nå frem til  

 helt samme valg af typen.
2. Den teoretiske erkendelse af den forsinkede afgivelse er en opdagelse,  

 der ikke anses for en oprindelse.
Vi mener stadig, at opstillingen af en  

 regel for, hvorledes man under anvendelse af forskellige produkter opnår  

 forskellig frigivelseshastighed, er en art videnskabelig teori, der ifølge  

 patentlovens § 1, stk. 2 ikke anses for en opfindelse.
 3. Den tredie grund er, at tilsætning af hydrofile polymere til  

 farmaceutiske præparater for bl.a. at opnå reguleret frigivelse er kendt, jf.  

 US-patentskrift nr. 3065143 og de to artikler i Journal of Pharmaceutical  

 Sciences (se vort brev af 7. oktober 1987, punkt 4).
Det fremgår af NH SHAH m.fl. »Carboxymethylcellulose: Effect of  

 Degree of Polymerisation and Subsitution on Tablet Disintegration and  

 Dissolution«, at højere viskositet (polymerisationsgrad) giver højere  

 opløsningshastighed altså hurtigere frigivelse, se tabel II og figur 3. De  

 mængder hydrofile polymere, der omtales i forsøgene ligger klart mellem 0,1  

 og 10 vægtprocent, se side 612, venstre spalt.
Det er derfor kendt at anvende  

 hydrofile polymere i en mængde, der ligger indenfor de grænser, der nu er  

 angivet i krav 1. Det er også kendt, at viskositeten (polymerisationsgraden)  

 af den hydrofile polymer har indflydelse på frigivelsen.
Det må anses for  

 nærliggende for en fagmand at udnytte denne viden til at interpolere sig frem  

 til den rigtige type hydrofile polymer eller polymerblanding på basis af  

 forsøg, hvis fagmanden da ikke med det samme opnår den ønskede frigivelse på  

 basis af sin erfaring.' Denne afgørelse har klageren ved skrivelse af 30. januar 1989 indbragt for  

 Patentankenævnet.
 I skrivelse fremsendt den 6. april 1989 har klageren nedlagt påstand om,  

 at den påklagede afgørelse omstødes, således at ansøgningen optages til  

 fortsat behandling principalt på grundlag af kravene af 7. april 1988,  

 subsidiært på grundlag af følgende krav:
 »1. Fremgangsmåde til fremstilling af præparatformer af aktive  

 stoffer med tidsstyret frigivelse ud fra præparater af aktive stoffer med  

 forhalet frigivelse, især lægemiddelpræparater, kendetegnet ved , at  

 der til de sidstnævnte præparater sættes hydrofile polymere med en viskositet  

 i området fra 0,02 til 40 Pa.s og i en mængde på fra 0,1 til 10 vægtprocent,  

 hvorhos frigivelseshastigheden forøges med stigende viskositet.
 2. Fremgangsmåde ifølge krav, 1, kendetegnet ved , at der som de(n)  

 hydrofile polymer(e) tilsættes methylcellulose og/eller  

 carboxymethylcellulose.
 3. Fremgangsmåde ifølge krav 1 eller 2, kendetegnet ved , at der  

 tilsættes en blanding af forskellige hydrofile polymere med forskellige  

 viskositeter.
4. Fremgangsmåde ifølge ethvert af de foregående krav, kendetegnet  

 ved , at der tilsættes carboxymethylcellulose i en mængde på fra 0,5 til  

 3 vætprocent.« Klageren har bl.a. anført:
 »I forhold til krav 1 af 7. april 1988 er det subsidiære krav 1 i  

 indledningen præciseret til at angive, at der er tale om en fremgangsmåde til  

 fremstilling af præparatformer af aktive stoffer med tidsstyret frigivelse ud  

 fra præparater af aktive stoffer med forhalet frigivelse, og i det subsidiære  

 krav 1's kendetegnende del er det præciseret, at der til præparaterne sættes  

 de omhandlede hydrofile polymere (0,1-10 vægtprocent) med en viskositet i  

 området fra 0,02 til 40 Pa.s; endelig er det i det subsidiære krav 1 til slut  

 for god ordens skyld angivet, jf. krav 1 af 7. april 1988, at  

 frigivelseshastigheden forøges med stigende viskositet.
 Som ankebegrundelse har klageren videre skrevet følgende:
 »Direktoratets første afslagsgrund er den, at det ikke er klart, hvad  

 der er beskyttet af ansøgningens krav, idet det anføres, at det ikke er  

 muligt for trediemand at se, hvad en eneret måtte omfatte.
 Det turde være evident, at den ansøgte eneret i henhold til det principale  

 krav 1 omfatter en fremgangsmåde af den i kravets indledning angivne art, ved  

 hvilken man foretager en tilsætning til de retarderede præparater af  

 hydrofile polymere i en mængde på fra 0,1 til 10 vægtprocent, hvorpå den med  

 stigende viskositet af de tilsatte polymere stigende frigivelseshastighed  

 fastlægges empirisk (dvs. simpelthen ved enkle forsøg), hvorefter man på  

 grundlag af resultaterne indstiller den ønskede frigivelæseskarakteristik.
 Heri ligger intet uklart, idet en gennemsnitsfagmand, som naturligvis også  

 forudsættes at have læse beskrivelsen, uden videre vil være klar over, hvad  

 der er beskyttet, nemlig de tekniske handlinger,  der fremgår af kravet.
 Med hensyn til den anden afslagsgrund (at ansøgningen omhandler en art  

 videnskabelig teori, der ikke anses for patenterbar), må vi henvise til vore  

 bemærkninger i vor svarskrivelse af 7. april 1988, side 1, linie 6, f.n. til  

 side 2, linie 22.
Direktoratets tredie afslagsgrund bygger på det, der er kendt fra  

 USA-patentskrift nr. 4.065.143 samt fra Journal of Pharm.
Sci.,  55, No. 9,  

 Sept. 1966, side 974-976 og fra Journal of Pharm.
Sci., 70, No. 6, Juni 1981,  

 side 611-613.
Vi henviser i denne forbindelse til vore bemærkninger på side 3 i  

 svarskrivelsen af 7. april 198, og specielt med hensyn til artiklen af N.H.  

 Shah et al., hvortil direktoratet henviser i enkeltheder i afslagsskrivelsen  

 (J.
Pharm.
Sci., 70, No. 6, June 1981, side 611-613), skal opmærksomheden  

 henledes på, at der i denne artikel er tale om anvendelse af  

 højpolymeriserede typer CMC-Na til desintegrering af tabletter (såkaldte  

 »Sprengmittel«), jf. artiklens »Abstract«.
Det bemærkes  

 desuden, at artiklen bl.a. indeholder følgende angivelser:
 Side 611, venstre spalte, næstsidste afsnit:
»The viscosity of CMC-Na dispersions increases as the molecular  

 weight increases and thus is used as a measure of the degree of  

 polymerization.« Side 611, højre spalte, første hele afsnit:
»CMC-Na with a low sodium content and a degree of substituion below  

 0.2 was reported to be a suitable tablet disintegrant.« Side 611, højre spalte, andet hele afsnit:
»The present study evaluated the effect of various grades of CMC-Na  

 and the disintegration and dissolution rates of a sulfamethoxazole  

 tablet.« Side 612, venstre spalte, »Manufacture of Tablets«:
 Ifølge tabellen anvendes Mg-stearat, og det angives nedenfor, at »The  

 granualtion was lubricated with Mg-stearate by blending the mixture for 5  

 min.«.
 Side 612, højre spalte, »Results and Discussion«:
»The results clearly show that the highly polymerized grades of  

 CMC-Na are good disintegrating agents.
The disintegration properties were  

 significantly influenced by the degree of substitution«.
 Se også fig. 2 og fig. 3 nederst side 612.
 Side 613, venstre spalte, under tabel III:
 ».... CMC-Na with a degree of substitution of 1.2 and a low degree of  

 polymerizatyion would be a poor disintegrating agent«. - og i næste  

 afsnit:
 »The preferred disintegrant has a high degree of polymerization  

 together with a low degree of substitution«. - og i næste afsnit:
 »Those with a higher degree of substitution, such as 0.9 or 1.2, are  

 poor disintegrants (fig. 2)». - og to afsnit senere:
 »Thus, low viscosity CMS's with degree of substitution values of 0.4,  

 0.7, 0.9 and 1.2 are poor disintegrating agents«.
Hvad kunne fagmanden på ansøgningens prioritetstidspunkt udlede af det  

 ovennævnte modhold? Han kunne, jf. bl.a. de ovenstående citater, udelukkende  

 udlede den oplysning, at CMC kun kan anvendes som »disintegrant«  

 (dvs. »sprængmiddel«; tysk: »Sprengmittel«), når dette  

 CMC har en tilstrækkelig høj polymerisationsgrad.
At dette er den rent  

 faktisk af forfatterne til modholdet angivne tekniske lære fremgår bl.a.  

 deraf, at der for anvendeligheden som sprængmidler er angivet en nedre  

 viskositetsgrænse alt efter substitutionsgraden (se side 613, højre spalte,  

 tabel IV og pkt. 6).
Det angives der bl.a., at vandige dispersioner af CMC-Na med en  

 substitutionsgrad på 0,4 skal have en viskositet på mere end 150 cps for at  

 have gode sprængmiddelegenskaber.
Fagmanden får således at vide, at den  

 farmaceutiske anvendelighed af de i artiklen omhandlede præparater kun er til  

 stede over en bestemt polymerisationsgrad, eftersom der under denne  

 grænseværdi ikke længere opnås sprængmiddelegenskaber.
 Dette er den kendte teknik, der fremgår af det nævnte modhold intet andet,  

 og det synes, som om direktoratet har anvendt en utilladelig ex post  

 facto-betragtning, som har ført til, at den kendte teknik er blevet udlagt i  

 lyset af den foreliggende opfindelses lære.
I nærværende tilfælde kunne fagmanden på ingen måde sætte de kendte  

 sprængmiddelegenskaber i forbindelse med farmaceutiske retard-præparater,  

 eftersom der her i al almindelighed er tale om forhold, der udelukker  

 hinanden.
Enten tilstræber farmaceuten fremstillingen af en tablet, der  

 hurtigst muligt desintegreres, til opnåelse af en høj, momentan tilførsel af  

 virksomt stof eller legemet, eller han benytter retarderings teknikken med  

 det formål at opnå en ensartet frigørelse af virksomt stof over længere  

 tidsrum.
På prioritetsdatoen forelå der således en betydelig  

 »tankebarriere« for fagmanden, en barriere med  

 quasi-fordomskarakter, og som ikke kunne overvindes uden en opfinderisk  

 indsats; dette førte derpå til, at man ved hjælp af den foreliggende  

 opfindelse også kunne udnytte sådanne viskositetsområder til det omhandlede  

 farmaceutiske formål, som ifølge modholdet blev udelukket som uanvendelige.
 Det ses herefter, at det nævnte modhold intet angiver eller antyder om en  

 fremgangsmåde af den i krav 1 angivne art med de i den kendetegnende del  

 angivne tekniske handlinger.
Med hensyn til den anden artikel i J.
Pharm.
Sci. og USA-patentskriftet  

 henviser vi til vor påvisning af disse modholds irrelevans i vor  

 svarskrivelse af 7. april 1988 (side 3) samt i øvrigt til vor svarskrivelse  

 af 29. oktober 1986, jf. navnlig vor påvisning af, at C.A., 79, 6153 e (1973)  

 angiver det stik modsatte af opfindelsen, nemlig at lægemiddelresorptionen er  

 størst ved den laveste viskositet; dette er en klar  fordom,  som understreger  

 patenterbarheden af ansøgernes opfindelse.' Endvidere har klageren fremført:
»I den tilsvarende EP-sag blev der i sin tid nedlagt indsigelse (se  

 vor svarskrivelse af 7. april 1988 med bilag), men EP-patentet (nr.  

 0.068.446) blev opretholdt i lidt ændret form.
En kopi af EP-patentskriftet  

 (»Neue Europaische Patentschrift«) vedlægges.
 Det ses, at man ved EPO, hvor praksis i alt væsentligt svarer til dansk  

 praksis, har godkendt et sæt krav, der i alt væsentligt svarer til vort  

 principale kravsæt.
 I USA har den til nærværende ansøgning svarende ansøgning ført til US-PS  

 4.608.248, jf. vedlagte kopi.
 I Finland (ans. nr. 82.2276) har man godkendt et sæt krav i alt væsentligt  

 svarende til de principale krav.
 Den ungarske ansøgning (nr. 2074)82)) har ført til patent med krav, der  

 nærmest svarer til kravene ifølge vor subsidiære påstand.
 Endvidere kan det oplyses, at der svarende til nærværende ansøgning er  

 meddelt følgende patenter:
Det er bemærkelsesværdigt, at det danske Patentdirektorat øjensynligt er  

 det eneste, der har hævdet, at det ikke er klart, hvad der er beskyttet af  

 ansøgningens krav, ligesom det danske direktorat  også er det eneste, der har  

 hævdet, at ansøgernes opfindelse er en art videnskabelig teori, der ikke  

 anses for en patenterbar opfindelse! Med hensyn til direktoratets tredie afslagsgrund (»manglende  

 opfindelseshøjde; modhold«) er det også påfaldende, at man navnlig ved  

 EPO, i Finland og USA har anerkendt opfindelsen som patenterbar på baggrund  

 af i det væsentlige den samme kendte teknik, som direktoratet støtter sig  

 til.
Sammenfattende må det fremhæves, at samtlige modhold, både her i landet og  

 i andre lande, kun angiver, at højpolymere stoffer egner sig godt som  

 sprængmidler eller retarderingsmidler.
Modholdene angiver ingen for fagmanden  

 anvendelig vejledning vedrørende en viskositetsafhængig styringsmekanisme i  

 forbindelse med tungtopløselige retard-præparater.
Anvendelsen af hydrofile  

 polymere til viskositetsstyring af den langsomme frigivelse af et virksomt  

 stof fra et retardlægemiddelpræparat er intetsteds forbeskrevet og er altså  

 ny.
Ansøgernes  nye  angivelser af tekniske handlinger (se  

 kravsættene) adskiller sig også ~ væsentligt fra det kendte, eftersom de  

 fundne relationer mellem frigivelseshastighed fra retardpræparater og  

 viskositet af tilsatte hydrofile polymere ikke kan udledes af den kendte  

 anvendelse af polymere opkvældningsstoffer som sprængmidler.
Fremgangsmåden ifølge opfindelsen - såvel ifølge de principale som de  

 subsidiære krav - er ny og adskiller sig væsentligt fra det kendte.
Kravene  

 angiver tydeligt, hvad der ønsket beskyttet, og det er fejlagtigt at stemple  

 opfindelsen som en ikke-patenterbar videnskabelig teori'.
 Sagen har været behandlet på Ankenævnets møde den 13. februar 1991.
For klageren mødte Dr.
R.
Tesch, Godeche Aktiengesellschaft, og  

 civilingeniør Gunnar Lind, som forelagde sagen under henvisning til den  

 skriftlige klagebegrundelse, der nærmere blev uddybet.
 Nævnet skal udtale:
 Idet ansøgningen findes at vedrøre en praktisk foranstaltning, som ikke  

 indeholder noget opfinderisk ejendommeligt bestemmes:
