Bekendtgørelse om ændring af bekendtgørelse om medielicens § 1 I bekendtgørelse nr. 1580 af 27. december 2014 om medielicens, som ændret ved bekendtgørelse nr. 1029 af 1. september 2015, bekendtgørelse nr. 770 af 21. juni 2016, bekendtgørelse nr. 923 af 30. juni 2017 og bekendtgørelse nr. 1230 af 25. oktober 2018, foretages følgende ændringer:
 1. Indledningen affattes således:
»I medfør af § 69, stk. 2 og 3, § 69 a, stk. 2, § 69 b, stk. 4 og § 70 i lov om radio- og fjernsynsvirksomhed, jf. lovbekendtgørelse nr. 248 af 16. marts 2019, og efter forhandling med social- og indenrigsministeren og tilslutning fra Folketingets Finansudvalg, fastsættes:« 2. § 2, stk. 1, affattes således:
»Medielicens udgør i 2019 halvårligt 963,50 kr. inkl. moms, svarende til 160,58 kr. inkl. moms månedligt.
Medielicens udgør i 2020 halvårligt 676,50 kr. inkl. moms svarende til 112,75 kr. inkl. moms månedligt.« 3. § 29 affattes således:
»§ 29. Medielicens, jf. § 2, stk. 1, er fastsat af kulturministeren og tiltrådt af Finansudvalget, jf. akt nr. 20 af 21. november 2019.« § 2 Bekendtgørelsen træder i kraft den 1. december 2019.
