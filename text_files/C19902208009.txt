(Til alle amtsråd og  

 kommunalbestyrelser) § 1.  Til ansatte i folkeskolens tjeneste gives ved  

 25, 40 og 50 års tjeneste et gratiale i overensstemmelse med nedenstående  

 regler.
 Stk. 2.  I forbindelse med jubilæet kan  

 ansættelsesmyndigheden udstede et diplom.
Stk. 3.  Diplomets udseende og indhold bestemmes af  

 ansættelsesmyndigheden.
Et af Undervisningsministeriet udarbejdet  

 normaldiplom er optaget som bilag til cirkulæret.
 Stk. 4.  Gratiale og diplom gives kun til ansatte, der  

 har udført tilfredsstillende tjeneste.
 Stk. 5.  Afgørelse af, om gratiale og diplom skal gives,  

 træffes af ansættelsesmyndigheden.
§ 2.  Jubilæumsgratialet udgør 4.000 kr. ved 25 års  

 jubilæum, 5.000 kr. ved 40 års jubilæum og 6.000 kr. ved 50 års jubilæum  

 uanset beskæftigelsesgrad. (* 2) § 3.  Som jubilæumsdag regnes den dag, da den  

 pågældende har gjort henholdsvis 25, 40 og 50 års tjeneste i den danske  

 folkeskole.
Stk. 2.  Jubilæumsancienniteten regnes fra den første  

 ansættelse i folkeskolens tjeneste.
Er der sket afbrydelse af tjenesten,  

 sammenlægges ansættelsesperioderne.
Stk. 3.  Beskæftigelse i alle statslige institutioner og  

 virksomheder samt i folkekirken medregnes i jubilæumsancienniteten.
Endvidere  

 medregnes beskæftigelse i institutioner mv., der er overtaget af staten.
 Stk. 4.  Beskæftigelse ved friskoler, private  

 grundskoler og private grundskolekurser medregnes i jubilæumsancienniteten.  

 Endvidere medregnes beskæftigelse i folkeskolen på Færøerne og i Grønland  

 samt ved Dansk Skoleforening for Sydslesvig.
 Stk. 5.  Beskæftigelse i andre selvejende institutioner  

 eller i private institutioner medregnes ikke i jubilæumsancienniteten uanset  

 eventuelt statstilskud.
§ 4.  Ved opgørelsen af jubilæumsancienniteten  

 medregnes feriedage og sygedage under beskæftigelsen.
Endvidere medregnes  

 fravær på grund af militærtjeneste, hvis den pågældende på tidspunktet for  

 aftjening af værnepligt var ansat i folkeskolen, eller perioden i øvrigt  

 medregnes i den pågældendes lønanciennitet.
 Stk. 2.  Rådighedsløns- eller ventepengeperioder  

 medregnes i jubilæumsancienniteten, hvis der i umiddelbar forlængelse af  

 perioden sker ansættelse i folkeskolens tjeneste.
 Stk. 3.  Den tid, hvori en ansat i folkeskolen har  

 tjenestefrihed uden løn, medregnes ikke i jubilæumsancienniteten, med mindre  

 vedkommende i tjenestefrihedsperioden er ansat i en anden statsinstitution  

 eller i folkekirken, eller tjenestefriheden i øvrigt medregnes i  

 lønancienniteten.
§ 5.  Jubilæumsancienniteten opgøres af  

 ansættelsesmyndigheden.
Hvis denne ikke er i besiddelse af nøjagtige  

 oplysninger om tidspunktet for første ansættelse eller om varigheden af  

 tidligere beskæftigelsesperioder, fastsættes ancienniteten på grundlag af de  

 for ansættelsesmyndigheden foreliggende oplysninger.
 Stk. 2.  Tjeneste efter det fyldte 70. år kan ikke  

 medregnes ved opgørelsen af jubilæumsancienniteten.
 § 6.  Der gives den ansatte en fridag med løn i  

 anledning af jubilæet.
 § 7.  Udgiften til jubilæumsgratiale afholdes af  

 ansættelsesmyndigheden.
 § 8.  Gratialerne reguleres fremtidig hvert andet år,  

 første gang pr. 1. april 1991, med en procentsats, svarende til udviklingen i  

 den forløbne 2-års periode i lønnen på skalatrin 26, stedtillægssats 3.  

 Finansministeriet udsender meddelelse om nye gratialesatser.
 § 9.  Cirkulæret har virkning fra den 1. april 1989.
 Stk. 2.  Hidtidig opnået jubilæumsanciennitet skal  

 opgøres efter de før den 1. april 1989 gældende regler og tillægges den  

 anciennitet, der opnås i henhold til dette cirkulære.
 Stk. 3.  Undervisningsministeriets cirkulære af 19.  

 januar 1959 om jubilæumsgratiale m.v. til personale i folkeskolens og den  

 kommunale gymnasieskoles tjeneste, som ændret ved cirkulære af 30. april  

 1964, samt cirkulære af 14. juli 1967 om beregning af jubilæumsanciennitet  

 for personale i folkeskolens og den kommunale gymnasieskoles tjeneste  

 ophæves.
Undervisnings- og Forskningsministeriet,  

 den 19. juli 1990 P. m. v.
 e. b.
Jens Kroman fm.
 Bilag.
 Normaldiplom for folkeskolens personale.
DIPLOM -------- (Amts)kommune, den -------- I anledning af Deres --- års jubilæum i folkeskolens tjeneste udtaler amtsrådet/byrådet/kommunalbestyrelsen herved sin tak for og påskønnelse af Deres gode arbejde i skolevæsenet i de forløbne år.
