Fremsat den 17. november 2004 af  

 skatteministeren (Kristian Jensen) Forslag til Lov  

 om ændring af personskatteloven (Kompensation for kommunale skatteforhøjelser) § 1 I lov om indkomstskat for personer m.v.  

 (personskatteloven), jf. lovbekendtgørelse nr. 772 af 29. august 2003, som  

 ændret ved § 6 i lov nr. 460 af 31. maj 2000, lov nr. 221 af 31. marts  

 2004 og lov nr. 302 af 30. april 2004, foretages følgende ændringer:
 1.  


  

 § 6  

  

 affattes således:
 »  

 § 6.  

  

 Skatten efter § 5, nr. 1, beregnes med den  

 procent, der anføres i stk. 2, af den personlige indkomst med tillæg af  

 positiv kapitalindkomst.
 Stk. 2.  

  

 For  

 indkomståret 2004 udgør procenten 5,48. For indkomståret 2005 udgør procenten  

 5,5. For indkomståret 2006 og efterfølgende indkomstår udgør procenten 5,48.
Stk. 3.  

  

 Hvis en  

 gift person har negativ kapitalindkomst, modregnes dette beløb i den anden  

 ægtefælles  

 positive kapitalindkomst inden skatten efter stk. 1 og 2 beregnes.
Det  

 er  

 en forudsætning, at ægtefællerne er samlevende ved indkomstårets udløb.« 2.  


  

 § 25 b  

  

 ophæves.
§ 2 Stk. 1.  

  

 Loven træder i kraft dagen efter bekendtgørelsen i Lovtidende og har virkning  

 fra og med indkomståret 2004.
Bemærkninger til lovforslaget Almindelige bemærkninger Den kommunale budgetlægning for 2005 viser en stigning i de  

 kommunale skatter på ca. 150 mio. kr.
 På den baggrund har Regeringen og Dansk Folkeparti som led  

 i aftalen om finansloven for 2005 aftalt en modgående statsfinansieret  

 nedsættelse af indkomstskatten, således at den samlede beskatning ikke  

 stiger.  

 Denne del af finanslovsaftalen gennemføres med dette lovforslag.
 En udmøntning af de ca. 150 mio. kr. vil ske ved en  

 sænkning af bundskatteprocenten fra 5,5 pct. til 5,48 pct.  

 Bundskatteprocenten  

 blev senest fastsat med to decimaler i 2001, hvor den var 6,25 pct.
Forskudsregistreringen og udsendelsen af skattekortene for  

 indkomståret 2005 er iværksat.
Det er således ikke muligt at foretage  

 ændringer  

 i de beregnede forskudsskatter for 2005.
For alligevel at sikre kompensationen til borgerne i 2005,  

 foreslås skattenedsættelsen for 2005 derfor udmøntet i forbindelse med  

 udsendelsen af årsopgørelserne for indkomståret 2004, ved at bundskatten for  

 2004 beregnes med 5,48 pct. i stedet for 5,5 pct.
Dette vil resultere i, at  

 der  

 på slutopgørelsen for 2004, som udsendes i foråret 2005, vil blive udmøntet  

 en  

 ekstra skattenedsættelse for samtlige skatteborgere.
Skattenedsættelsen vil  

 give sig udslag i en større overskydende skat eller en lavere restskat.
 Da kompensationen i 2005 teknisk gives ved en nedsættelse  

 af bundskatten for 2004, fastholdes bundskatten uændret på 5,5 pct. i 2005.  

 Fra  

 og med indkomståret 2006 sænkes bundskatten permanent fra 5,5 pct. til 5,48  

 pct.
 Det skrå skatteloft på 59 pct. foreslås ikke ændret.  

 Topskatteydere i kommuner omfattet af skatteloftet vil således ikke få nedsat  

 skatten på den del af deres indkomst, der overstiger topskattegrænsen,  

 hvilket  

 harmonerer med, at  

 denne del af deres indkomst  

 ikke berøres af kommuneskatteforhøjelser.
Skattenedsættelsen vil være voksende med indkomsten og have  

 samme profil som kommuneskatten.
For personer med indkomster på eksempelvis  

 150.000 kr., 250.000 kr. og 400.000 kr. vil nedsættelsen af bundskatten med  

 0,02 pct. point medføre årlige skattelettelser på henholdsvis 20 kr., 41 kr.  

 og  

 66 kr.
 Lavere bundskat vil ophæve effekten af kommuneskattestigningerne  

 på de gennemsnitlige marginalskatter, om end effekterne er små og ikke vil  

 kunne aflæses i officielle beregninger og statistik.
Provenumæssige konsekvenser for stat, amter og  

 kommuner Nedsættelsen af bundskatten fra 5,5 pct. til 5,48 pct. for  

 2004 og fra og med 2006 skønnes at medføre et provenutab for staten på ca.  

 150  

 mio. kr. i finansåret 2005 og ca. 147 mio. kr. årligt fra og med finansåret  

 2006. For 2005 indgår skønsmæssigt ca. 6 mio. kr. i rentegodtgørelse og tabt  

 rentetillæg i forbindelse med udmøntningen ved slutopgørelsen for 2004.
 På indkomstårsbasis medfører lovforslaget et provenutab for  

 staten på ca. 144 mio. kr. for indkomståret 2004 (2004-niveau), ingen  

 provenuændringer for indkomståret 2005 og et provenutab på ca. 147 mio. kr.  

 årligt  

 fra og med indkomståret 2006 (2005-niveau).
 Lovforslaget medfører ingen økonomiske konsekvenser for  

 amter og kommuner.
Administrative konsekvenser for stat, amter og  

 kommuner For ToldSkats vedkommende skønnes implementeringen af  

 ændringen af bundskatteprocenten at medføre engangsudgifter til  

 systemtilretning og aftestning på i alt 100.000 kr., som skal afholdes i  

 2005.  

 Herudover medfører lovforslaget ingen administrative konsekvenser for stat,  

 amter og kommuner.
Økonomiske og administrative konsekvenser for  

 erhvervslivet Lovforslaget har ingen økonomiske eller administrative  

 konsekvenser for erhvervslivet.
Miljømæssige konsekvenser Lovforslaget har ingen miljømæssige konsekvenser Administrative konsekvenser for borgerne Den lovtekniske udformning af skattekompensationen  

 indebærer, at skattelettelsen automatisk udmøntes til borgerne fra og med  

 2005.
Forholdet til EU-retten Lovforslaget indeholder ikke EU-retlige aspekter.
Høring Lovforslaget har ikke været sendt i høring.
Dette skyldes,  

 at der alene er tale om en ukompliceret teknisk ændring af  

 bundskatteprocenten,  

 som der ikke ses at være behov for at gøre til genstand for høring hos  

 diverse  

 erhvervsorganisationer m.v.
Sammenfatning af lovforslagets økonomiske og  

 administrative konsekvenser Positive konsekvenser Negative  

 konsekvenser Økonomiske konsekvenser for stat, amter og kommuner Ingen Lovforslaget medfører et provenutab for staten på ca.  

 144 mio. kr. for indkomståret 2004 og 147 mio. kr. årligt fra og med  

 indkomståret 2006.
 For finansåret 2005 skønnes et provenutab for staten på  

 ca. 150 mio. kr. og ca. 147 mio. kr. årligt fra og med finansåret 2006.
 Lovforslaget medfører ingen økonomiske konsekvenser for  

 amter og kommuner.
Administrative konsekvenser for stat, amter og kommuner Ingen Lovforslaget skønnes at medføre engangsudgifter til  

 systemtilretning og aftestning på i alt 100.000 kr., som skal afholdes i  

 2005.
Økonomiske og administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter Bemærkninger til lovforslagets enkelte bestemmelser Til § 1 Til nr. 1 Det foreslås at nedsætte den statslige bundskat fra 5,5  

 pct. til 5,48 pct. for indkomståret 2004 og for indkomståret 2006 og  

 efterfølgende indkomstår som følge af de budgetterede stigninger i de  

 kommunale  

 skatter for 2005. For en nærmere begrundelse henvises til de almindelige  

 bemærkninger.
Det foreslås, at kompensationen i 2005 gives i form af en  

 nedsættelse af bundskatteprocenten for indkomståret 2004. For den enkelte  

 borger vil slutskatten for indkomståret 2004 således blive mindre, hvilket  

 vil  

 fremgå af årsopgørelsen, der udsendes i foråret 2005. Skattenedsættelsen vil  

 derfor give sig udslag i en større overskydende skat eller i en nedsat  

 restskat.
Overskydende skat under 100 kr. udbetales ikke, men overføres til  

 det  

 kommende indkomstår.
Udgør den overskydende skat for indkomståret 2004  

 således  

 under 100 kr., overføres dette beløb til indkomståret 2006.
 Lejligheden benyttes i øvrigt til at foreslå en revision af  

 personskattelovens § 6, der regulerer beregningen af bundskatten,  

 således  

 at bestemmelsen ikke længere indeholder uaktuelle regler om beregningen af  

 bundskatten  

 i forgange indkomstår.
Til nr. 2 Det foreslås at ophæve personskattelovens § 25 b.  

 Bestemmelsen vedrører beregningen af bundskat for indkomståret 2000 for gifte  

 personer, og er ikke længere aktuel.
Til § 2 Det foreslås, at loven træder i kraft dagen efter bekendtgørelsen  

 i Lovtidende.
Som en konsekvens af forslaget om ændring af  

 bundskatteprocenten  

 for indkomståret 2004 foreslås det, at loven får virkning fra og med  

 indkomståret 2004.
Bilag Lovforslaget sammenholdt med gældende lov Gældende formulering Lovforslaget § 1 I lov om indkomstskat for personer m.v.  

 (personskatteloven), jf. lovbekendtgørelse nr. 772 af 29. august 2003, som  

 ændret ved § 6 i lov nr. 460 af 31. maj 2000, lov nr. 221 af 31. marts  

 2004 og lov nr. 302 af 30. april 2004, foretages følgende ændringer:
 1.  


  

 § 6  

  

 affattes således:
 § 6.  

  

 Skatten efter § 5, nr. 1,  

 beregnes med den procent, der anføres i stk. 2, af den personlige  

 indkomst med tillæg af positiv kapitalindkomst, jf. dog stk. 3.
 »  

 § 6.  

  

 Skatten efter § 5, nr. 1, beregnes  

 med den procent, der anføres i stk. 2, af den personlige indkomst med  

 tillæg af positiv kapitalindkomst.
 Stk. 2.  

  

 For indkomståret 1999 udgør procenten 7,5.  

 For indkomståret 2000 udgør procenten 7. For indkomståret 2001 udgør  

 procenten 6,25. For indkomståret 2002 og efterfølgende indkomstår udgør  

 procenten  

 5,5.
 Stk. 2.  

  

 For indkomståret 2004 udgør procenten 5,48.  

 For indkomståret 2005 udgør procenten 5,5. For indkomståret 2006 og  

 efterfølgende indkomstår udgør procenten 5,48.
Stk. 3.  

  

 For indkomståret 1999 beregnes skatten efter  

 § 5, nr. 1, af den skattepligtige indkomst.
For indkomståret 2000  

 beregnes skatten efter § 5, nr. 1, af den skattepligtige indkomst med  

 tillæg  

 af halvdelen af negativ kapitalindkomst.
For indkomståret 2001 beregnes  

 skatten efter § 5, nr. 1, af den skattepligtige indkomst med tillæg af  

 negativ kapitalindkomst.
Underskud i skattepligtig indkomst, der modregnes  

 efter reglerne i § 13, stk. 1 og 2, fragår ikke ved opgørelsen af  

 beregningsgrundlaget efter 2. og 3. pkt.
Stk. 3.  

  

 Hvis en gift person har negativ  

 kapitalindkomst, modregnes dette beløb i den anden ægtefælles positive  

 kapitalindkomst  

 inden skatten efter stk. 1 og 2 beregnes.
Det er en forudsætning, at  

 ægtefællerne er samlevende ved indkomstårets udløb.« Stk. 4.  

  

 Hvis en gift person har negativ kapitalindkomst,  

 modregnes dette beløb i den anden ægtefælles positive kapitalindkomst, inden  

 skatten efter stk. 1-3 beregnes.
Det er en forudsætning, at ægtefællerne  

 er samlevende ved indkomstårets udløb.
 § 25 b.  

  

 Er en gift persons grundlag for  

 beregning af bundskat efter § 6 for indkomståret 2000 negativt,  

 modregnes  

 den del af det negative beløb, der udgør negativ kapitalindkomst, i den anden  

 ægtefælles grundlag for beregning af bundskat efter § 6. Det er en  

 forudsætning, at ægtefællerne er samlevende ved indkomstårets udløb.
 2.  


  

 § 25 b  

  

 ophæves.
