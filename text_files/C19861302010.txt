 Efter anmodning fra Dansk Funktionærforbund har der i landbrugsministeriet  

 den 5. december 1985 fundet en drøftelse sted af nogle sager, hvor der har  

 været uoverensstemmelse mellem Dansk FUnktionærforbund/Foreningen af  

 Tilsynsfunktionærer ved Levnedsmiddelindustrien og veterinærdirektoratet om  

 fortolkning af overenskomstens regler og af indarbejdede kutymer, og herunder  

 spørgsmålet om honorering af overarbejde på 1-5 minutter, idet  

 veterinærdirektoratet hidtil har betragtet overskridelser af  

 normalarbejdstiden i denne størrelsesorden som ubetydelig og tilfældige og  

 derfor ikke udløsende betaling af overarbejdstime.
 Ved mødet aftaltes, at overarbejde af 1-5 minutters varighed kan  

 honoreres, såfremt overarbejdet (1-5 minutter) enten er af konstant karakter  

 eller iøvrigt kan tilskrives virksomheden - for eksempel fortsættelse af  

 slagtningerne ud over normal arbejdstiden efter aftale med  

 slagteriarbejderne.
 Derimod vil tilfældigt overarbejde på 1-5 minutter og af virksomheden  

 uafhængige årsager - for eksempel kortvarigt maskinstop sidst på arbejdsdagen  

 - fortsat ikke kunne honoreres.
 Med henvisning til hertil skal veterinærdirektoratet anmode overlægerne/de  

 tilsynsførende dyrlæger om på månedsindberetningen under  

 »bemærkninger«, at angive årsagen til eventuelle overskridelser på  

 1-5 minutter af den normale arbejdstid, herunder også en vurdering af  

 overskridelsen i overensstemmelse med foranstående retningslinier.
 Veterinærdirektoratet skal yderligere i henhold til aftale ved førnævnte  

 møde benytte lejligheden til at indskærpe, at månedsindberetningerne udfyldes  

 omhyggeligt og korrekt, samt at simple regnefejl undgåes.
 P.V.V.
