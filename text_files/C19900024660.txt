 1. Denne vejledning vedrører forståelsen af  

 Finanstilsynets bekendtgørelse nr. 816 af 5. december 1990 om kongruens og  

 lokalisering.
2. I § 1 er bekendtgørelsens anvendelsesområde  

 defineret.
Bekendtgørelsen vedrører såvel direkte som  

 genforsikringsvirksomhed inden for skades- og livsforsikring.
Direkte  

 forsikringsvirksomhed omfatter også tjenesteydelsesvirksomhed.
Endvidere  

 finder bekendtgørelsen anvendelse på pensionskassevirksomhed.
Rådets andet direktiv om samordning af love og administrative bestemmelser  

 vedrørende direkte livsforsikringsvirksomhed (90/619/EØF), om fastsættelse af  

 bestemmelser, der kan lette den faktiske gennemførelse af den frie udveksling  

 af tjenesteydelser, og om ændring af direktiv 79/267/EØF (2.  

 livsforsikringsdirektiv) er endnu ikke implementeret i dansk lovgivning.
Når  

 dette til sin tid finder sted, vil nærværende bekendtgørelse blive revideret  

 med henblik på regler om tjenesteydelsesvirksomhed inden for livsforsikring  

 udøvet her i landet af udenlandske EF-forsikringsselskaber.
3. Ved tjenesteydelsesvirksomhed inden for  

 skadesforsikring sondres der mellem »store risici« og  

 »masserisici«.
Disse begreber skal forstås i overensstemmelse med  

 lov nr. 304 af 16. maj 1990 om udveksling af forsikringstjenesteydelser inden  

 for direkte skadesforsikringsvirksomhed, jf.
Rådets andet direktiv af 22.  

 juni 1988 om samordning af love og administrative bestemmelser vedrørende  

 direkte forsikringsvirksomhed, bortset fra livsforsikring, om fastsættelse af  

 bestemmelser, der kan lette den faktiske gennemførelse af den frie udveksling  

 af tjenesteydelser og om ændring af direktiv 73/239/EØF (2.  

 skadesforsikringsdirektiv). Efter § 5 i denne lov forstås ved store risici:
Indtil den 31. december 1992 er tallene henholdsvis 12,4 mio.
ECU, 24 mio.  

 ECU og 500.
 Faglige sammenslutninger, interessentskaber, joint ventures og ad  

 hoc-sammenslutninger betragtes som en forsikringstager efter nr. 1, hvis de  

 opfylder mindst to af tre kriterier nævnt i nr. 3.
 Ved »masserisici« forstås øvrige skadesforsikringsrisici, der  

 ikke kan rubriceres som »store risici«.
4. I § 1, nr. 1, litra c , er anført, at  

 bekendtgørelsen også finder anvendelse på tværgående pensionskasser og  

 firmapensionskasser.
Pensionskasser må kun drive virksomhed her i landet, jf.  

 § 204 i lov om forsikringsvirksomhed eller § 5 i lov om tilsyn med  

 firmapensionskasser.
 5. Bekendtgørelsen finder kun anvendelse på den i § 1,  

 nr. 2 beskrevne tjenesteydelsesvirksomhed i et andet EF-medlemsland, hvis  

 virksomheden ikke forudsætter en tilladelse i det pågældende EF-medlemsland.
Ifølge 2. skadesforsikringsdirektiv kan en medlemsstat ikke betinge  

 tjenesteydelsesvirksomheden af en tilladelse, såfremt der er tale om store  

 risici inden for skadesforsikringsvirksomhed.
Derimod kan den enkelte  

 medlemsstat fastsætte regler, hvorefter der kræves tilladelse ved masserisici  

 inden for skadesforsikringsvirksomhed.
En sådan tilladelse vil medføre, at  

 virksomheden er reguleret af den pågældende medlemsstats regler, herunder om  

 kongruens og lokalisering.
6. I § 1, nr. 3 er anført, at bekendtgørelsen kun  

 finder anvendelse på den nævnte virksomhed, såfremt kongruensreglerne i den  

 pågældende stat er lempeligere end reglerne i bekendtgørelsen.
Bestemmelsen  

 indebærer følgende:
7. I § 2 er kongruensbegrebet defineret.
Definitionen  

 er baseret på Rådets første direktiv af 24. juli 1973 om samordning af de  

 administrativt eller ved lov fastsatte bestemmelser om adgang til udøvelse af  

 direkte forsikringsvirksomhed bortset fra livsforsikring (1.  

 skadesforsikringsdirektiv) og Rådets første direktiv af 5. marts 1979 om  

 samordning af de administrativt og ved lov fastsatte bestemmelser om adgang  

 til og udøvelse af direkte livsforsikringsvirksomhed (1.  

 livsforsikringsdirektiv). I direktiverne er kongruens defineret således:  

 »Dækning af forpligtelser, der kan kræves opfyldt i en bestemt valuta  

 ved aktiver, der lyder på eller som kan realiseres i denne samme  

 valuta.« Kongruenskravet tilsigter at formindske risikoen for, at  

 forsikringsselskaber/pensionskasser udsættes for valutarisici, som kan  

 påvirke deres evne til at indfri deres forpligtelser.
Ved forpligtelser  

 forstås: forsikringsmæssige/pensionsmæssige bruttohensættelser, herunder  

 udjævningshensættelser, der er hensat til udjævning af erstatningsudgifterne  

 over en flerårig periode, når de årlige erstatningsudgifter erfaringsmæssigt  

 udviser udsving.
Selvom forpligtelser og aktiver til dækning heraf lyder på samme valuta,  

 vil valutarisikoen dog ikke nødvendigvis være elimineret.
Det vil f.eks. ikke  

 være tilfældet, hvis aktivernes værdi i den valuta, hvori forpligtelserne  

 skal indfries, er umiddelbart afhængig af valutakursen på een eller flere  

 andre valutaer.
Definitionen af kongruensbegrebet i bekendtgørelsen skal ses  

 på denne baggrund.
Som eksempler på sådanne aktiver, der ikke kan anses for kongruente,kan nævnes følgende:
Et forsikringsselskab/en pensionskasse kan undgå en valutakursrisiko og  

 således opfylde kongruenskravet, selvom forpligtelser og aktiver til dækning  

 heraf ikke lyder på samme valuta.
Dette kan opnås ved, at  

 forsikringsselskabet/pensionskassen foretager en valutakursrisikoafdækning  

 gennem valutaterminsforretninger, valutaoptionsforretninger eller lignende.  

 En forudsætning vil være, at de indgåede kontrakter og placering af midler  

 svarende til de underliggende kontraktsummer er af en sådan karakter, at  

 valutakursrisikoen bliver elimineret i samme grad, som hvis  

 forsikringsselskabet/pensionskassen havde foretaget en faktisk erhvervelse af  

 aktiver i den valuta, som forpligtelserne er udtrykt i.
Har et livsforsikringsselskab ikke garanteret opsparingsdelen i  

 forsikringsydelsen, har selskabet ingen investeringsrisiko og derfor heller  

 ikke en valutarisiko.
Selskabet kan for den del af virksomheden ikke anses at  

 have en kongruensforpligtelse.
 8. I § 3 er anført, hvorledes det bestemmes, i hvilken  

 valuta et skadesforsikringsselskab skal indfri sine forpligtelser.  

 Bestemmelsen er udfærdiget på baggrund af bilag 1, Kongruensregler, i 2.  

 skadesforsikringsdirektiv.
I § 3, nr. 2 er anført en valgmulighed for forsikringsselskabet.
Et sådant  

 valg kan f.eks. begrundes ved, at det allerede ved aftalens indgåelse  

 forekommer sandsynligt, at en skade vil blive betalt i præmievalutaen i  

 stedet for i valutaen i det land, hvor risikoen består.
 Bestemmelsen af, i hvilken valuta et livsforsikringsselskab skal indfri  

 sine forpligtelser, må bestemmes efter almindelige retsgrundsætninger.
 9. I § 4 fastsættes minimumsregler for, i hvilket  

 omfang der skal være kongruens mellem aktiver og forpligtelser.
 Til bestemmelserne knytter sig overgangsreglerne i § 7 for drachmer, irske  

 pund, portugisiske escudos, belgiske francs, luxembourgske francs og pesetas.
I § 4, stk. 4 gives der et forsikringsselskab mulighed for at fravige  

 kongruensregler, hvis nogle af de nærmere anførte restriktioner skulle  

 foreligge.
Forsikringsselskabet kan ikke frit vælge en anden valuta, men er  

 forpligtet til at tage den anden valuta, som udsætter selskabet for den  

 mindst mulige valutakursrisiko.
 10. I § 5 er der anført et krav om, at aktiverne skal  

 være til stede (lokaliseret) her i landet.
 Som lokaliserede aktiver kan f.eks. nævnes:
Finanstilsynet vil anse lokaliseringskravet for opfyldt i tilfælde, hvor  

 værdipapirer i fremmed mønt henligger i depot i udlandet i et udenlandsk  

 pengeinstitut/opbevaringsinstitut.
En forudsætning herfor vil være, at  

 forsikringsselskabet/pensionskassen foranlediger, at det udenlandske  

 pengeinstitut/opbevaringsinstitut underskriver en erklæring om, at  

 instituttet er indforstået med, at Finanstilsynet kan foretage en spærring af  

 og råden over forsikringsselskabets/pensionskassens depoter, såfremt  

 forsikringsselskabet/pensionskassen efter Finanstilsynets vurdering skulle  

 komme i økonomiske vanskeligheder.
En erklæring kan undlades, såfremt  

 værdipapirerne henligger i depot i det udenlandske institut på et dansk  

 pengeinstituts regning og risiko.
 Et tinglyst ejerpantebrev i en fast ejendom i udlandet kan anses for  

 lokaliseret efter ovennævnte retningslinier for værdipapirer i fremmed mønt.  

 Derimod kan ejendommen i sig selv ikke anses for at opfylde  

 lokaliseringskravet.
 11. Forsikringstilsynets cirkulære (vejledning) af 1.  

 november 1982 om kongruens mellem tekniske reserver og aktivmassen, herunder  

 lokalisering af tekniske reserver, bortfalder.
