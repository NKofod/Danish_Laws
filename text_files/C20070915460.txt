Vejledning  

 om epikriser ved udskrivelse fra sygehuse mv Denne vejledning omhandler epikriser (udskrivningsbreve) ved  

 udskrivelse af patienter fra sygehuse samt ved ambulant behandling, herunder  

 vigtigheden af at epikriserne indeholder de nødvendige oplysninger.  

 Vejledningen beskriver alene videregivelse af lægefaglige oplysninger.
For at sikre den bedst mulige patientsikkerhed herunder  

 sammenhæng i behandlingen, bør alle relevante oplysninger vedrørende  

 patienten  

 videregives til de sundhedspersoner, som skal følge patienten efter  

 udskrivelsen.
Ved et længerevarende ambulant forløb kan det desuden være  

 relevant at orientere henvisende læge undervejs i forløbet.
Hvad er en epikrise? En epikrise er et kort sammendrag af en patients sygehistorie  

 og indlæggelsesforløb.
Epikrisen sendes kort tid efter patientens udskrivelse  

 til patientens praktiserende læge eller den praktiserende speciallæge, der  

 har  

 henvist patienten.
Det er epikrisens formål at sikre, at alle lægefagligt  

 relevante oplysninger vedr. patientens indlæggelse videregives til de  

 relevante  

 sundhedspersoner med henblik på at sikre patientens videre behandlingsforløb.  

 Dette gælder også, når der har været tale om en kort kontakt med  

 sygehusvæsenet  

 samt præhospital lægelig undersøgelse eller behandling.
I nogle tilfælde vil  

 der i sagens natur blot være tale om en orientering af egen læge uden, at der  

 er behov for at behandle patienten yderligere.
Ambulante forløb Ved korte ambulante forløb eller enkelte kontakter, bør der  

 sendes epikriser i henhold til denne vejledning.
Ved et længerevarende ambulant forløb bør der undervejs i  

 forløbet sendes en epikrise til orientering til patientens egen læge eller  

 til  

 den praktiserende speciallæge, som har henvist patienten.
Denne vejledning  

 omhandler ligeledes disse epikriser.
Hvor ofte der bør sendes en epikrise i  

 et  

 sådant forløb, må afhænge af en konkret vurdering.
Overflyttelse mellem afdelinger Erfaringsmæssigt udgør en overflytning af patienten mellem to  

 afdelinger eller sygehuse en risiko for patientens sikkerhed, hvis  

 overførslen  

 af informationen vedr. patienten ikke sikres tilstrækkeligt.
Det er derfor  

 vigtigt, at al relevant lægefaglig information videregives ved overflytning  

 af  

 en patient.
Ved overflyttelse til undersøgelse eller behandling skal det  

 derfor  

 fremgå af journalen, hvorfor patienten er blevet overflyttet og hvordan  

 patientens status var ved overflytningen.
Det er den for overflytningen  

 ansvarlige læge, der skal sikre videregivelsen af oplysningerne samt at  

 informationen er opdateret og følger patienten.
Videregivelse af helbredsoplysninger Epikrisen kan uden patientens samtykke sendes fra en læge, der  

 er ansat i sygehusvæsenet, til patientens alment praktiserende læge eller den  

 praktiserende speciallæge, der har henvist patienten til sygehusbehandling,  

 uanset patienten ikke længere er i behandling hos speciallægen  

1) .  

 Videregivelse af epikrisen uden patientens samtykke kan også ske, når der er  

 tale om udskrivningsbreve fra en læge, der er ansat på privatejet sygehus,  

 klinik m.v., når behandlingen er ydet efter aftale med et regionsråd eller en  

 kommunalbestyrelse i henhold til sundhedsloven  

2) . Med udtrykket klinik  

 m.v. menes bl.a. andre privatejede steder, hvor der udføres sundhedsfaglig  

 virksomhed, for eksempel en privatejet praksis, lægehus eller  

 behandlingsinstitution.
 Epikrisen kan uden patientens samtykke også sendes til en anden  

 sundhedsperson, hvis det er nødvendigt af hensyn til et aktuelt  

 behandlingsforløb for patienten, og videregivelsen sker under hensyntagen til  

 patientens interesser og behov.  

3)  

  Ved et aktuelt  

 behandlingsforløb forstås, at den sundhedsperson, som får oplysningerne, skal  

 fortsætte eller følge op på en behandling.
Patienten kan dog i de ovennævnte situationer frabede sig, at  

 oplysningerne i epikrisen videregives  

4) . Patienterne skal  

 informeres om deres ret til at nægte videregivelse.
Denne information kan  

 gives  

 direkte af de pågældende sundhedspersoner eller ved mere generel information,  

 der konkret udleveres til patienten.
 I alle øvrige situationer skal patientens samtykke til  

 videregivelsen indhentes.
 Når en patient afgår ved døden under indlæggelse på et sygehus,  

 kan en sundhedsperson (læge) videregive oplysninger om en afdød patients  

 sygdomsforløb, dødsårsag og dødsmåde til afdødes alment praktiserende læge og  

 den læge, der havde afdøde i behandling, såfremt det ikke må antages at  

 stride  

 mod afdødes ønske, og hensynet til afdøde eller andre private interesser ikke  

 taler afgørende herimod.
Epikrisens indhold Epikrisen bør skrives i alment lægefagligt forståeligt sprog og  

 må ikke indeholde specialespecifikke forkortelser, som modtageren af  

 epikrisen  

 ikke med rimelighed kan forventes at have kendskab til.
 Epikrisen bør indeholde oplysninger om:
 1.  

 	  

 Årsag til  

 indlæggelsen eller til det ambulante forløb, henvisningsdiagnoser.
 2.  


  

 Udskrivende sygehusafdeling, dato for indlæggelse og  

 udskrivelse.
3.  


  

 Kort resumé af forløbet.
Herunder diagnoser, væsentlig  

 behandling og udførte undersøgelser, evt. prognose samt væsentlige  

 overvejelser  

 og fund.
Desuden bør epikrisen indeholde vigtige parakliniske  

 undersøgelsesresultater (billeddiagnostik, laboratoriesvar, patologisvar).
4.  


  

 Medicinstatus  

.  

  

 Hvis der er sket ændringer i  

 patientens medicinering under indlæggelsen, skal det af epikrisen altid  

 fremgå:  

 lægemidlernes betegnelse, indikation, lægemiddelform, styrke, dosis,  

 doseringshyppighed samt evt. administrationsvej.
Behandlingens varighed,  

 begrundelse for ændringen i medicinen herunder seponering af medicin, bør  

 desuden fremgå.
5.  


  

 Ikke afsluttede undersøgelser.
Væsentlige  

 undersøgelsesresultater, som ikke foreligger ved udskrivelsen eftersendes,  

 hvilket skal fremgå af epikrisen.
 Det kan desuden være relevant i visse situationer, at epikrisen  

 indeholder oplysninger om:
-  

 	  

 En behandlingsplan  

 med oplysninger om efterbehandling og efterkontrol herunder behov for videre  

 udredning efter udskrivelsen.
Det bør derudover fremgå, hvor og hvordan en  

 eventuel opfølgning skal finde sted, hvem som skal foretage denne og hvornår  

 denne skal foregå.
-  

 	  

 Hvilken information  

 der er givet til patienten -  

 	  

 En evt.  

 genoptræningsplan for patienten.
 -  

 	  

 Hvis en patient efter  

 udskrivelsen bør sygemeldes, skal dette fremgå samt hvor længe  

 fraværsperioden  

 forventes at vare.
-  

 	  

 Eventuelle iværksatte  

 socialmedicinske foranstaltninger, herunder kontakt til hjemmepleje eller  

 socialforvaltning Medicin ved udskrivelsen/medicinstatus I mange tilfælde er der flere involverede sundhedspersoner, som  

 skal orienteres om patientens medicinstatus ved udskrivelsen.
Det skal i den  

 forbindelse pointeres, at sygehusafdelingen har ansvaret for, at der er  

 overensstemmelse mellem de givne oplysninger til de forskellige instanser.
Hvis der er sket ændringer i patientens medicinering under  

 indlæggelsen eller ved ambulant behandling, skal der udarbejdes en  

 medicinliste  

 over patientens aktuelle medicin ved udskrivelsen eller afslutningen.  

 Patienten  

 bør medgives kopi af medicinlisten med angivelse af lægemidlernes betegnelse,  

 indikation, lægemiddelform, styrke, dosis og doseringshyppighed og evt.  

 administrationsmåde.
Den aktuelle medicinliste skal desuden fremgå af  

 epikrisen.
 Ved udskrivelse skal egen læge hurtigst muligt informeres om  

 ændringer i medicineringen under indlæggelsen således, at den nødvendige  

 opfølgende behandling kan iværksættes.
 Ledelsen er ansvarlig for, at der er udarbejdet instrukser, så  

 patienten efter udskrivelse kan medicineres, som ordineret af lægen på  

 sygehuset, indtil patienten kan modtage/afhente medicin på apoteket.
 Hvis der i forbindelse med indlæggelsen eller det ambulante  

 forløb er ændret i patientens medicin, skal det præciseres, hvem der fremover  

 har tilsyn med og ansvaret for den ændrede medicinering og hvornår denne evt.  

 skal ophøre eller ændres.
 Hvis der under indlæggelsen har været midlertidige ændringer i  

 medicinen, fx AK-behandling som er ophørt i forbindelse med en operation, bør  

 det fremgå, hvornår medicineringen skal genoptages.
 Hvis der er klinisk begrundelse for, at nogle præparater ikke  

 må substitueres, bør dette ligeledes fremgå af epikrisen.
Dosispakket medicin Når en patient, der før indlæggelse fik dosisdispenseret  

 medicin, udskrives fra et sygehus med fortsat dosisdispenseret medicin, og  

 der  

 samtidig er ændringer i patientens medicinering, skal det sikres, at  

 patientens  

 egen læge og sædvanlige apotek er orienteret om dette.
Det skal også sikres,  

 at  

 patienten kan medicineres korrekt, indtil apoteket kan levere dosispakket  

 medicin til patienten.
Ved eventuelle ændringer i den dosispakkede medicin i  

 forbindelse med udskrivelse skal patientens sædvanlige apotek have besked.
Fremsendelse af epikrisen Epikrisen skal sendes hurtigst muligt og indenfor en rimelig  

 tid efter at behandlingen er afsluttet.
Den må dog ikke sendes senere end, at  

 den nødvendige opfølgende behandling kan iværksættes.
Ligeledes må vigtig  

 information ikke forsinkes unødigt.
Hvis det findes nødvendigt, at sende en epikrise, inden alle  

 prøvesvar og lignende foreligger, bør det fremgå af epikrisen, at disse svar  

 vil blive eftersendt, så snart de modtages, såfremt det er relevant for  

 patienten.
Oplysningerne i epikrisen kan dog kun indeholde oplysninger, der  

 ikke senere vil blive korrigeret.
Det kan således i særlige tilfælde være  

 mest  

 hensigtsmæssigt, at afvente prøvesvar for at kunne udforme en meningsfuld  

 epikrise.
 Begreberne foreløbig epikrise og ikke-korrekturlæste  

 epikriser eller lignende, kan ikke anvendes, da det kan give anledning  

 til  

 berettiget tvivl om, hvorvidt det er korrekte og fyldestgørende oplysninger,  

 der er indeholdt i epikrisen.
Instrukser og ansvar Den for afdelingen ansvarlige læge skal sikre, at der  

 foreligger en instruks for udarbejdelse af epi-kriser, indhold og  

 fremsendelse.  

 Desuden skal det fremgå hvilken af de læger, der har været involveret i  

 patientforløbet, der har ansvaret for epikrisens udarbejdelse.
 Epikrisen skal dateres, og det skal fremgå med navn hvilken  

 læge, der er ansvarlig for epikrisens indhold m.v.
Journalføring Indholdet af epikrisen skal fremgå af patientjournalen,  

 herunder hvem der har udarbejdet epikrisen, hvornår den er dateret, hvem den  

 er  

 sendt til og hvornår den er fremsendt.
Hvis epikrisen sendes elektronisk Epikriser indeholder personfølsomme oplysninger.
Hvis epikriser  

 sendes elektronisk, skal de af Datatilsynet fastsatte  

 sikkerhedsforanstaltninger  

 overholdes.
