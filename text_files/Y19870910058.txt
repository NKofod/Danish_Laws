Udtalt, at det forhold, at et amtsrådsmedlem samtidig er borgmester i  

 en primærkommune, ikke vil medføre, at den pågældende bliver inhabil ved  

 amtsrådets behandling af region-, kommune- eller lokalplaner , der  

 vedrører kommune.
Det gælder, uanset om der måtte foreligge en konflikt  

 mellem kommunens og amtskommunens interesser, idet der som følge af  

 interessernes karakter ikke herved vil være tale om en varetagelse af  

 interesser, der kan anses for uvedkommende.
 Ej heller det forhold, at borgmesteren har repræsenteret kommunen i  

 forhandlinger med amtskommunen om region-, kommune- eller lokalplaner, eller  

 at kommunen har direkte økonomiske interesser i planens udformning, vil efter  

 Indenrigsministeriets opfattelse kunne medføre, at borgmesteren bliver  

 inhabil ved amtsrådets behandling af planerne.
 Med hensyn til spørgsmålet om inhabilitet ved amtsrådets behandling af  

 sager vedrørende amtskomnmunens køb og salg af grunde tilhørende den  

 pågældende kommune og ydelse af lån til kommmunen fra fonden for  

 frigørelsesafgift er det på baggrund af en udtalelse afgivet af  

 Justitsministeriet konkluderet, at et amtsrådsmedlem som tillige er  

 kommunalbestyrelsesmedlem og som har optrådt som repræsentant for kommunen  

 ved forhandlinger mellem kommunen og amtskommunen om en disposition af  

 privatretlig og overvejende økonomisk karakter , må anses for inhabil ved  

 amtsrådets behandling af sagen.
 I skrivelse af 2. april 1987 har Ringkjøbing Amtskommune bedt  

 Indenrigsministeriet om en udtalelse vedrørende eventuel inhabilitet for et  

 amtsrådsmedlem, der tillige er borgmester i en primærkommune, i forbindelse  

 med behandling i amtsrådet af følgende sager:
1. Lokalplaner, der blandt andet vedrører amtskommunens ejendom i den  

 pågældende kommune.
Eksempelvis en lokalplan, der udlægger et område til  

 sygehus og lignende.
 2. Den pågældende kommunes kommuneplan.
 3. Regionplan/regionplantillæg, for så vidt angår den del af  

 planen/tillægget, der vedrører den pågældende kommune.
Endvidere har amtskommunen spurgt, om det medfører en ændring af  

 besvarelsen, når det anføres, at borgmesteren ofte deltager i forhandlinger  

 med amtskommunen om de omhandlede planer i sin egenskab af borgmester og  

 formand for økonomiudvalget i primærkommunen.
Disse forhandlinger kan ske  

 både på et forberedende stade og ved eventuel uenighed mellem amtsrådet og  

 byrådet om planens indhold.
 Endelig er der spurgt om, hvilken betydning det har, såfremt den  

 pågældende primærkommune har direkte økonomisk interesse i sagen.
 I denne anledning skal Indenrigsministeriet udtale følgende:
 Et medlem af et kommunalt råd må anses for inhabil ved behandlingen af en  

 sag, hvis der hos den pågældende foreligger en uvedkommmende interesse af en  

 sådan art og styrke, at denne interesse kan karakteriseres som væsentlig, og  

 at det derfor - ud fra en generel vurdering - kan befrygtes, at vedkommendes  

 stillingtagen til sagen vil være påvirket heraf, jfr. reglerne i  

 forvaltningslovens § 3.
Det forhold, at et amtsrådsmedlem samtidig er borgmester i en  

 primærkommune, vil ikke medføre, at den pågældende bliver inhabil ved  

 amtsrådets behandling af region-, kommune- eller lokalplaner, der vedrører  

 kommunen, jfr. herved tillige den kommenterede udgave af forvaltningsloven  

 ved Asbjørn Jensen m.fl., side 71 ff.
Dette gælder, uanset om der måtte  

 foreligge en konflikt mellem kommunens og amtskommunens interessser, idet der  

 som følge af interessernes karakter ikke herved vil være tale om en  

 varetagelse af interesser, der kan anses for uvedkommende.
 Ejheller det forhold, at borgmesteren har repræsenteret kommunen i  

 forhandlinger med amtskommunen og region-, kommune- eller lokalplaner, eller  

 at kommunen har direkte økonomiske interesser i planens udformning, vil efter  

 Indenrigsministeriets opfattelse kunne medføre, at borgmesteren bliver  

 inhabil ved amtsrådets behandling af planerne.
 P.M.V.
 E.B.
Emil le Maire I skrivelse af 23. juni 1987 (j.nr. 1-00-02-1-87) har Ringkjøbing  

 Amtskommune rejst spørgsmål om, hvorvidt et amtsrådsmedlem, der tillige er  

 borgmester i en primærkommune, er inhabil i forbindelse med behandlingen af  

 en sag i amtsrådet om amtskommunens køb af nogle af den pågældende kommunes  

 grunde, samt om det vil ændre spørgsmålets besvarelse, at borgmesteren i det  

 pågældende tilfælde direkte har deltaget i en delegation fra kommunen  

 vedrørende forhandling af vilkårene for salg af de pågældende grunde til  

 Ringkjøbing Amtskommune.
 Der er endvidere rejst spørgsmål om, hvorvidt det pågældende medlem er  

 inhabil i forbindelse med behandlingen i amtsrådet af en sag om ydelse af lån  

 til den pågældende kommune af fonden for frigørelsesafgift.
 Endelig er der rejst spørgsmål om, hvorvidt det gør nogen forskel med  

 hensyn til inhabilitetsspørgsmålet, hvis der er tale om et amtsrådsmedlem,  

 der tillige er byrådsmedlem, men ikke borgmester.
Som meddelt i skrivelse af 6. juli 1987 har Indenrigsministeriet anmodet  

 Justitsministeriet om en udtalelse.
Justitsministeriet har afgivet den i kopi  

 vedlagte udtalelse af 31. august 1987.
Som det fremgår heraf, er Justitsministeriet mest tilbøjelig til at mene,  

 at et amtsrådsmedlem, som tillige er kommunalbestyrelsesmedlem, ikke har en  

 sådan interesse i sager om en amtskommunens køb af grunde tilhørende den  

 pågældende kommune, at vedkommende må anses for inhabil ved sagens  

 behandling.
Hvis amtsrådsmedlemmet tillige er borgmester og har optrådt som  

 repræsentant for kommunens privatretlige, overvejende økonomiske interesser,  

 er Justitsministeriet dog mest tilbøjelig til at mene, at han må anses for  

 inhabil ved amtsrådets behandling af sagen, jf. forvaltningslovens § 3, stk.  

 1, nr. 5.
For så vidt angår spørgsmålet om, hvorvidt et amtsrådsmedlem er inhabil i  

 forbindelse med behandlingen i amtsrådet af sager om ydelse af lån fra fonden  

 for frigørelsesafgift til den kommune, hvori han er medlem af  

 kommunalbestyrelsen, er Justitsministeriet tilsvarende mest tilbøjelig til at  

 mene, at amtsrådsmedlemmets interesse ikke kan antages at have en sådan  

 styrke, at vedkommende må anses for inhabil.
Efter Justitsministeriets  

 opfattelse må det endvidere - ligesom i grundsalgstilfældende - give særlig  

 anledning til tvivl om habiliteten, hvis det pågældende amtsrådsmedlem  

 tillige er borgmester i primærkommunen og på grund af borgmesterens særlige  

 stilling har optrådt som repræsentant for kommunens økonomiske interesser ved  

 forhandlinger om sådanne lån.
Under forudsætning af, at borgmesteren har haft  

 til opgave at varetage kommunens økonomiske interesser i forbindelse med  

 forhandlinger om optagelse af lånet, er Justitsministeriet mest tilbøjelig  

 til at mene, at den pågældende må anses for inhabil ved sagens behandling i  

 amtsrådet.
 Indenrigsministeriet kan henholde sig til Justitsministeriets udtalelse.  

 Det er således Indenrigsministeriets opfattelse, at et amtsrådsmedlem, som  

 tillige er kommunalbestyrelsesmedlem, og som har optrådt som repræsentant for  

 kommunen ved forhandlinger mellem kommunen og amtskommunen om en disposition  

 af privatretlig og overvejende økonomisk karakter, må anses for inhabil ved  

 amtsrådets behandling af sagen.
P.
M.
V.
E.
B.
