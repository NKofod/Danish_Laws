Udtalt, at en person,der både råder over en helårsbolig og et  

 sommerhus, skal være tilmeldt folkeregistret i den kommune, hvor  

 helårsboligen er beliggende De har i Deres brev af 30/11 1989 klaget over at X folkeregister har  

 annulleret Deres tilmelding til Deres sommerhusadresse i Y den 16/6 1989.
 Det fremgår af sagen, at De, der hidtil var tilmeldt folkeregistret i X  

 Kommune, pr. 16/6 1989 meldte flytning til adressen N-vej, Y, idet De agtede  

 at søge ejerlejligheden i X solgt.
 Salget blev imidlertid udsat til foråret, idet De ikke kunne opnå  

 acceptable vilkår, og pr. 1/12 1989 har De efter hvad De oplyser igen taget  

 ophold i ejerlejligheden i X.
 I den mellemliggende tid har ejerlejligheden været benyttet af familie og  

 venner fra provinsen og udlandet, ligesom De selv har overnattet der 1 2  

 gange om ugen.
 I denne anledning skal man meddele, at efter de gældende retningslinier  

 skal en person, der både råder over en helårsbolig og et sommerhus, være  

 tilmeldt folkeregistret i den kommune, hvor helårsboligen er beliggende.  

 Dette gælder uanset om denne bolig har været udlånt eller udlejet i  

 sommerperioden.
 Ud fra de nævnte oplysninger må Indenrigsministeriet derfor være enig med  

 X folkeregister i, at Deres tilmelding i Y Kommune skal annulleres.
