 Tillæg: Indholdsfortegnelse.
 Bilag: 1. Kontokort.
 2. Bog over kantinens drift.
 3. Optællingsliste.
 4. Indberetningsskema.
 5. Varekort.
 6. Følgeseddel.
 7. Regning.
FORMÅL 1. Kantinetjenesten har til formål at give personellet  

 ved DANCON/ UNFICYP adgang til på tjenestestederne at indkøbe varer til  

 personligt og dagligt brug.
Kantinetjenesten formidler endvidere indkøb af  

 tobak, drikkevarer m.m. til messerne ved DANCON/UNFICYP og til messen i  

 »Dansborg«, som drives af andre landes politi.
 Kantinen skal drives på selvbærende grundlag, men indgår i øvrigt under  

 DANCON/UNFICYP almindelige administrative virksomhed.
 Nettooverskud ved kantinens drift skal anvendes til gavn for det ved  

 DANCON/UNFICYP tjenstgørende personel, jf. pkt. 37.
GENERELT 2. Oprettelse og nedlæggelse.
Kantinen er oprettet med Forsvarskommandoens  

 (FKO) bemyndigelse ved foranstaltning af DANCON/UNFICYP.
I tilfælde af ophævelse af DANCON/UNFICYP skal kantinesalget afsluttes så  

 betids, at kantinens beholdninger kan realiseres og et driftsregnskab og en  

 status forelægges chefen for DANCON/UNFICYP inden opbrud.
Ved realisation af  

 varebeholdningen skal det tilstræbes, at der herved intet tab påføres  

 statskassen, jf. pkt. 37.
3. Overordnede myndigheders tilsyn.
FKO har på Forsvarsministeriets vegne  

 det overordnede tilsyn med kantinevirksomheden ved DANCON/ UNFICYP.
4. Kantinetjenestens organisation.
Kantinetjenesten er organiseret i en  

 hovedkantine, der bl.a. forestår samtlige vareindkøb, samt det strengt  

 fornødne antal filialkantiner, hvorfra salget af kantinevarer til personellet  

 finder sted.
Ved »Kantinen« forstås i nærværende bestemmelse hoved-  

 og filialkantiner som en helhed.
5. Kantinens ledelse og personale.
Kantinen er underlagt chefen for  

 DANCON/UNFICYP (i det følgende benævnt »chefen«), der ved stadigt  

 tilsyn skal sikre, at driften af kantinen sker i overensstemmelse med de  

 gældende bestemmelser, herunder at der udvises gennemført økonomi på alle  

 områder, at vareudvalget er hensigtsmæssigt, at det samlede varelagers værdi  

 ikke overstiger 1/10 af den årlige omsætning, og at bestemmelserne vedrørende  

 kontrolforanstaltninger overholdes.
 Chefen fastsætter hovedkantinens åbningstider, godkender vareudvalg,  

 salgspriser og evt. prisændringer samt fastsætter evt. supplerende  

 bestemmelser for kantinens drift og for det i kantinetjenesten beskæftigede  

 personel.
 Som revisorer i hovedkantinen udpeger chefen 2 officerer til varetagelse  

 af de i pkt. 36.a. nævnte opgaver.
CH/IT/DANCON/UNFICYP ARBEJDS- OG ANSVARSOMRÅDE 6. Tilsynet med kantinens daglige drift varetages på  

 chefens vegne af CH/IT/DANCON/UNFICYP, der - instruerer kantinebestyreren og regnskabsføreren om deres pligter og  

 beføjelser, - over for chefen fremsætter forslag til sådanne bestemmelser, som der er  

 behov for at fastsætte af DANCON/UNFICYP i tilslutning til nærværende  

 bestemmelser, jf. bl.a. pkt. 36, - over for chefen fremsætter forslag til åbningstider i hovedkantinen,  

 vareudvalg samt salgspriser, - giver direktiver for vareindkøb under hensyntagen til de af FKO herfor  

 givne bestemmelser, - attesterer alle fakturaer og anviser dem til betaling, - attesterer andre regnskabsbilag i overensstemmelse med forskrifterne i  

 nærværende bestemmelser , - fastsætter den maksimale størrelse af filialkantinernes  

 byttepengebeholdning og kredit, - fastsætter de nærmere bestemmelser om føring af internt  

 emballageregnskab mellem hovedkantinen og de enkelte filialkantiner og  

 messer, - lader udfærdige bilag på emballagesvind/overskud, - har ansvaret for, at der er truffet foranstaltninger til sikring af  

 kantinens beholdninger af varer såvel i som uden for kantinens åbningstider, - fører kontrol med regnskabsførelsen vedrørende kantinen, - foretager kassation af kassable salgsvarer ved hovedkantinen, og lader udfærdige bilag herover til regnskabsføreren, - giver supplerende direktiver for filialkantinernes rekvisition af varer, - giver supplerende direktiver for udførslen af svind/overskud i  

 vareregnskabet - over for chefen fremsætter forslag til foranstaltninger i tilfælde af  

 væsentligt svind eller overskud i kantinens beholdninger eller i tilfælde af  

 kassation af varer af væsentligt omfang, - over for chefen fremsætter forslag til fordeling af kantineoverskud samt - fører tilsyn med, at kantinens drift i øvrigt i alle henseender foregår  

 som foreskrevet.
KANTINEBESTYRERENS ARBEJDS- OG ANSVARSOMRåDE 7. Kantinens daglige drift ledes af en officer af  

 Forsvarets Intendanturkorps, der benævnes kantinebestyrer.
Kantinebestyreren - har ansvaret for kantinens forsvarlige drift samt for hovedkantinens  

 beholdninger af varer m.v., - modtager vareleverancer til hovedkantinen fra leverandører, - foretager kontrol af de leverede varers kvalitet, samt de leverede  

 kvantas overensstemmelse med rekvisitioner (ordrebog) og fakturaer  

 (følgesedler), - foranlediger, at eventuelle mangler vedrørende leverancers kvalitet og  

 kvanta udlignes, - forsyner faktura (følgeseddel) med en signeret påtegning om, at de  

 opførte varer er rigtigt modtaget, samt - på hver enkelt faktura foretager en for hver enkelt vareart specificeret  

 beregning af kalkuleret salgsindtægt på grundlag af de af chefen fastsatte  

 salgspriser, - påser, at kantinens beholdninger af varer og værdiansat emballage uden  

 for åbningstiderne opbevares på forsvarlig måde, - instruerer hovedkantinens/filialkantinernes personel om dets pligter, - fører tilsyn med personlig renlighed m.v. hos hovedkantinens personel, - har ansvaret for orden og renlighed i hovedkantinen, - fremsætter over for CH/IT forslag til åbningstider i hovedkantinen,  

 vareudvalg samt salgspriser, - fremsætter over for CH/IT forslag til nedsættelse af salgspriser på  

 varer, der ellers vanskeligt kan sælges, - fremsætter i tilfælde af kurssvingninger omgående forslag til  

 prisændringer på lagervarerne, - afgiver bestillinger på salgsvarer - efter nærmere forhandling med CH/IT  

 - bl.a. under hensyntagen til at varelagerets værdi for det samlede varelager  

 ikke må overstige det i pkt. 5 anførte, - modtager vareleverancer til hovedkantinen fra leverandører, drager  

 omsorg for, at vare- og emballagebeholdningen er oplagt betryggende og  

 således, at man hurtigt kan danne sig et overblik over beholdningens  

 størrelse, således at tyverier af betydning ikke kan foregå ubemærket, - drager omsorg for, at leverancer fra hovedkantinen til filialkantinerne  

 og messerne sker i overensstemmelse med de i pkt. 14 og 17 givne regler, - er ansvarlig for, at de af CH/IT fastsatte bestemmelser om internt  

 emballageregnskab nøje overholdes, - drager omsorg for, at der i filialkantinernes salgslokaler på et  

 iøjnefaldende sted er anbragt en til enhver tid ajourført prisliste for de  

 varer, der forhandles, - er ansvarlig for korrekt regnskabsførelse ved hovedkantinen, jf. pkt.  

 18, - drager omsorg for, at der af hovedkantinen udfærdiges kreditnota/regning  

 til filialkantinerne i tilfælde af prisændringer, over- eller underskud af  

 antageligt omfang samt tilbagelevering af kassable eller ukurante varer i  

 overensstemmelse med reglerne i pkt. 28 og 30, - udfærdiger og afleverer til CH/IT bilag vedrørende - varer, der er udleveret uden betaling, - varer der indkøbt ved kantinen for midler, der er stillet til  

 DANCON/UNFICYP rådighed ved særlige lejligheder, - bevægelser i varebeholdningens værdi som følge af prisændringer og - beløb, der er debiteret eller krediteret filialkantinerne til udligning  

 af over- eller underskud hos disse m.m. jf. pkt.23, - overværer revisorernes optællinger af hovedkantinens vare- og  

 emballagebeholdning og anfører de enkelte varers købs- og salgspriser på  

 optællingslisterne, - fremsætter over for CH/IT redegørelse for eventuelt ved den månedlige  

 optælling eller anden opgørelse konstateret svind eller overskud i kantinens  

 beholdninger, - drager omsorg for, at vinduer, døre, pengekasse m.v. er lukkede og  

 forsvarligt låsede, når hovedkantinen lukkes, - fører tilsyn med, at ingen uvedkommende tilstedes adgang til  

 hovedkantinens lokaler, - afgiver ved overtagelsen kvittering for hovedkantinens vare- og  

 emballagebeholdning samt for andre værdier, som han i egenskab af  

 kantinebestyrer overtager ansvaret for, - giver snarest CH/IT eller chef en meddelelse om alle uregelmæssigheder  

 eller tegn på sådanne i kantinen, - drager i det hele taget omsorg for, at kantinedriften gennemføres i  

 overensstemmelse med nærværende og de i tilslutning her til af DANCON/UNFICYP  

 fastsatte bestemmelser.
REGNSKABSFØRERENS ARBEJDS- OG ANSVARSOMRÅDE VEDRØRENDE  KANTINENS DRIFT 8. Regnskabsføreren fører pengeregnskabet vedrørende  

 kantinen.  Regnskabsføreren - fører alle regnskabsmæssige posteringer i DANCON/UNFICYP regnskab, jf.  

 pkt. 22, - fører debitorregnskab for de til de enkelte filialkantiner og messer  

 udleverede varer fra hovedkantinen, - fører »Bog over kantinens drift« og forelægger denne for  

 kantinebestyreren, CH/IT og chefen, jf. pkt. 23, - betaler alle fakturaer m.v. vedrørende kantinen, jf. pkt. 13, - kontrollerer de ifølge pkt. 7 af hovedkantinen på fakturaerne beregnede  

 salgsværdier, jf. pkt. 23, - meddeler kvittering for de af filialkantinerne samt messerne til ham  

 indbetalte beløb, - udfærdiger indberetning om kantinens drift, jf. pkt. 23 og 35, - foretager de i pkt. 25.a., næstsidste stykke, omtalte forretninger  

 vedrørende optællingslisterne for hovedkantinen, - udfærdiger bilag på hensættelser til imødegåelse af tab ved afvikling,  

 kursændringer m.v. jf. pkt. 37.d.
KANTINENS ØKONOMI OG DRIFT 9. Driftudgifter herunder skade/tab.
Alle de med kantinens daglige drift  

 forbundne udgifter med undtagelse af udgifterne til lys, el til afkøling af  

 læskedrikke m.m. samt evt. opvarmning afholdes af kantinens midler.
 I tilfælde af skade (tab) på kantinens lagerbeholdning eller dansk  

 inventar skal der - med mindre skaden (tabet) set i relation til kantinens  

 økonomi er mindre væsentlig - af DANCON/UNFICYP snarest fremsendes nærmere  

 redegørelse til FKO.
 10. Kantinens vareudvalg fastsættes af chefen på grundlag af det i pkt. 1  

 opsatte formål med kantinetjenesten og under hensyntagen til de lokale  

 forhold, samt de af FKO herfor givne bestemmelser.
 Der må ikke over kantinen og med økonomisk ansvar for denne foretages  

 indkøb af varer, der ikke indgår i kantiners omsætning.
Antallet af items i varebeholdningen bør begrænses mest muligt, således  

 bør der kun føres et eller to forskellige typer af dyrere og erfaringsmæssigt  

 hurtigt omsættelige items, eksempelvis af fotografiapparater, radioapparater,  

 ure og fyldepenne, medens genstande som undervandskameraer. tv-udstyr, video-  

 og stereo udstyr, symaskiner, lommeregnere, grammofonplader og indspillede  

 bånd ikke bør lagerføres, hvilket vil forøge sikkerheden i forvaltningen og  

 minimere risko for fejl, samt medføre administrativ lettelse.
Der bør således  

 kun forhandles varer, for hvilke der er en rimelig stor  

 efterspørgsel/omsætningshastighed. Øvrige varer kan henføres til  

 bestillingsvarer, for hvilket depositum svarende til de bestilte varers  

 salgsværdi vil være at indbetale til regnskabsføreren i forbindelse med  

 bestillingen.
Depositum forrentes ikke.
Det samlede varelagers værdi må ikke  

 overstige 1/10 af den årlige omsætning, med mindre ganske særlige og af CH/IT  

 godkendte forhold overgangsmæssigt kan motivere afvigelser herfra, jf. i  

 øvrigt pkt. 4 stk. 2.
11. Varerekvisition til leverandør.
Al fremskaffelse af salgsvarer til  

 kantinen skal ske ved hovedkantinens foranstaltning - i muligt omfang ved  

 indkøb hos lokale leverandører.
Alle bestillinger på varer skal afgives ved  

 skriftlig rekvisition, der udfærdiges i 2 eksemplarer, hvoraf det ene går til  

 leverandøren, medens det andet forbliver i hovedkantinen.
Rekvisitionerne  

 skal være underskrevet af kantinebestyreren.
I tilfælde, hvor ganske særlige  

 grunde måtte tale herfor, kan der afviges fra reglen om skriftlig  

 rekvisition, men det skal i sådanne tilfælde af en af hovedkantinen anlagt  

 »ordrebog« fremgå, hvilke varer og varemængder den mundtlige  

 rekvisition har omfattet.
 Udskrevne rekvisitionsblokke og ordrebøger arkiveres ved DANCON/UNFICYP i  

 3 år.
12. Indkøb samt forvaltning af afgiftsfrie varer.
Afgiftsfrie varer  

 indkøbes gennem Department of Finance, Nicosia, i overensstemmelse med aftale  

 herom mellem Cyperns regering og UNFICYP.
Rekvisitionerne på sådanne varer  

 udskrives på en særlig blanket (Form.G S 1) i 2 eksemplarer, hvoraf det ene  

 forbliver ved hovedkantinen.
Priserne for afgiftsfrie varer behandles med diskretion.
Det understreges,  

 at afgiftsfrie varer kun er til personellets  personlige brug, og at  

 videresalg af disse varer er forbudt.
 Det påhviler DANCON/UNFICYP at fastsætte de fornødne kontrol  

 foranstaltninger til forebyggelse af overskridelse af de eventuelle rationer  

 af afgiftsfrie varer.
Hovedkantinen udfærdiger hver måned en oversigt over salg af cigaretter og  

 spiritus.
Oversigten forelægges chefen.
13. Varemodtagelse samt betaling af kantinevarer.
Med hver leverance til  

 kantinen skal følge en faktura eller følgeseddel med specificeret angivelse  

 af varearter, kvantum og enhedspris.
 I tilfælde, hvor en leverance som øl og/eller vand undtagelsesvis går  

 direkte til en filialkantine, skal vedkommende kantine (befalingsmand)  

 kontrollere de leverede varers kvalitet samt de leverede kvantas  

 overensstemmelse med faktura (følgeseddel, som derefter forsynes med kantine  

 (befalings)mandens kvittering for modtagelsen og snarest afleveres til  

 hovedkantinen til videre behandling i overensstemmelse med ovenstående.
Alle vareindkøb skal betales snarest efter modtagelsen af faktura og så  

 vidt muligt indføres i regnskabet for den måned, indkøbet vedrører.
Samtlige  

 fakturaer skal efter attestation af CH/IT af denne anvises til betaling hos  

 regnskabsføreren.
14. Filialkantinernes drift.
Alt salg og gratis udlevering af kantinevarer  

 skal ske over filialkantinerne.
Der må ikke foretages salg af nogen art til  

 enkeltpersoner direkte fra hovedkantinen.
Filialkantinerne forsynes med  

 kantinevarer efter behov fra hovedkantinen.
Forsyningen sker ved afhentning  

 og på grundlag af en forud afgivet skriftlig rekvisition efter nærmere af  

 CH/IT udgivne bestemmelser.
 Leverancer til filialkantinerne sker til salgspris og på kredit, jf. dog  

 pkt. 13. Kreditten til den enkelte fililkantine må ikke uden særlig  

 bemyndigelse af CH/IT i det enkelte tilfælde overstige en af CH/IT fastsat  

 kreditgrænse.
Samtidig med udleveringen af varerne udfærdiges af hovedkantinen en  

 følgeseddel med angivelse af vareart og -mængde, enhedspris samt totalpris.  

 Følgesedlen, jf. bilag 6, udfærdiges i 3 eksemplarer, hvoraf det ene  

 eksemplar udleveres til den afhentende befalingsmand eller menige, det andet  

 eksemplar følger det, jf. pkt. 21, oprettede kontokort, medens det tredie  

 eksemplar forbliver i hovedkantinen.
Dette sidstnævnte eksemplar skal være  

 forsynet med afhenterens kvittering for rigtig modtagelse af de opførte  

 varer.
 Vedrørende filialkantiner henvises i øvrigt til pkt. 26-31.
15. Fastsættelse af salgspriser.
Salgspriserne for kantinens varer skal  

 fastsættes således, at der fremkommer et i forhold til omsætningen rimeligt  

 overskud.
 Indtræffer der ændringer i indkøbspriser på lagervarer, bestemmer  

 kantinebestyreren med CH/IT godkendelse, hvorvidt den på lager i  

 hovedkantinen værende beholdning skal sælges til gammel pris eller ny pris.
 Tilsvarende bestemmes med CH/IT godkendelse, hvorvidt varer, der af  

 kantinebestyreren ikke anses for sælgelige til fuld pris, skal kasseres eller  

 sælges til reducerede priser.
 Bliver en prisændring virksom for lagervarer, skal der finde en mærkning  

 sted.
 Der skal såvel i hovedkantinen som i filialkantinernes salgslokaler på et  

 iøjnefaldende sted være anbragt en til enhver tid ajourført prisliste for de  

 varer, der forhandles.
16. Kontantsalg i filialkantinerne.
Alt salg i filialkantinerne skal ske  

 imod kontant betaling.
De ved salget indkomne beløb indbetales - med  

 undtagelse af en mindre byttepengebeholdning, hvis maksimale størrelse  

 fastsættes af CH/IT - til regnskabsføreren efter nærmere af CH/IT fastsatte  

 bestemmelser.
Souvenirkantinen indbetaler dagligt de ved salget indkomne  

 beløb.
Regnskabsføreren udfærdiger kvittering for det indbetalte salgsbeløb.
Der  

 henvises i øvrigt til pkt. 28.
17. Messernes indkøb samt betaling af tobak, drikkevarer m.m.
I  

 overensstemmelse med det i pkt. 1 fastsatte formål med kantinetjenesten  

 indkøber messerne tobak, drikkevarer m.m. ved hovedkantinen.
 Den i pkt. 14 beskrevne fremgangsmåde følges.
 Varer købt i en regnskabsperiode skal være betalt inden 10 dage efter  

 regnskabsperiodens afslutning.
 Betalingen fra messerne for de fra hovedkantinen modtagne varer sker  

 ligeledes til regnskabsføreren efter de i pkt. 16 anførte retningslinier.
REGNSKABSAFLÆGGELSE 18. Regnskab ved hovedkantinen.
Ved hovedkantinen anlægges og føres -  

 vareregnskab, - emballageregnskab, - kontokort.
19. Vareregnskabet føres som et almindeligt kvantumsregnskab, udvisende  

 til- og afgang af de forskellige varearter (et varekort for hver selvstændig  

 vareart eller gruppe varer, der i det væsentlige er ens såvel med hensyn til  

 pris som med hensyn til identitet). Størrelsen af den ved hver måneds udgang  

 ifølge kortene beroende varebeholdning afstemmes med revisorernes  

 optællingslister.
Svind/overskud udføres/tilføres efter nærmere af CH/IT  

 udgivne direktiver.
 20. Emballageregnskab.
a.
Externt emballageregnskab.
Depositum til leverandører for værdi ansat  

 emballage betales af regnskabsføreren, der ligeledes betaler erstatning for  

 bortkommen eller ødelagt emballage.
 Der føres i hovedkantinen på varekortet kvantumsregnskab for den fra  

 leverandører modtagne værdiansatte emballage, udvisende til- og afgang af de  

 forskellige emballagearter.
 Regnskabet føres dagligt på grundlag af modtagne fakturaer (følgesedler).
 I forbindelse med den månedlige vareoptælling opgøres beholdningen af  

 værdiansat emballage og det kontrolleres, om der er overensstemmelse mellem  

 den optalte fysiske beholdning og beholdningen ifølge det førte  

 emballageregnskab.
b.
Internt emballageregnskab.
Ved salg fra hovedkantinen til  

 filialkantiner, messer m.v. af varer, der er emballeret i værdiansat  

 emballage (flasker og kasser), kan CH/IT såfremt forholdene måtte tale  

 herfor, træffe bestemmelse om indførelse af særligt emballageregnskab mellem  

 hovedkantinen og filialkantiner, messer m.v. efter de i det følgende  

 fastsatte retningslinier.
Emballageregnskabet mellem hovedkantinen og de  

 enkelte filialkantiner og messer føres som et almindeligt kvantumsregnskab  

 der udviser til- og afgang samt udlån af de forskellige værdiansatte  

 emballagearter.
 Regnskabet føres dagligt på grundlag af følgesedler, udlånsbilag,  

 svindbilag, og lignende, jf. i øvrigt pkt. 25. b. og 34.
 Ved hver måneds udgang opgøres hovedkantinens værdiemballageregnskab og en  

 specificeret opgørelse for hver enkelt bogført emballagekategori udlånt til  

 filialkantinerne og messerne m.v. meddeles senest den 3. i følgende måned til  

 respektive kompagnier, messer m.v.
 21. Oprettelse af kontokort.
På grundlag af følgesedler m.m. til filialkantiner og messer, føres på et  

 for hver messe og filialkantine oprettet kontokort disses gæld til  

 hovedkantinen.
Ved hver måneds udgang opgøres disse kort og afleveres med  

 tilhørende bilag til regnskabsføreren, der forholder sig som anført i pkt.  

 22. Saldoen på de månedlige leverancer m.m. meddeles de respektive  

 kontohavere.
REGNSKAB VED REGNSKABSFØREREN 22.Pengeregnskab.
Kantinens pengeregnskab indgår i DANCON/UNFICYP  

 nationale regnskab og føres af regnskabsføreren på grundlag af  

 leverandørregninger og andre regnskabsbilag.
 Regnskabet føres på konto 9520 - »kantinens driftsregnskab«,  

 9320 »kantinens varebeholdning«, 9460.9 -»depositum for  

 emballage«, 9570.1 -»hensættelser til imødegåelse af tab  

 m.v.«, 9570.4 - »diverse kreditorer« og 9460.9 -  

 »Filialkantiners og messers gæld til hovedkantinen«.
 Konto 9520 er opdelt i følgende underkonti: 9520.1: Salgsindtægter 9520.2:  

 Andre indtægter 9520.3: Køb af salgsvarer 9520.4: Løn/dusører 9520.5: Andre  

 driftsomkostninger 9520.9: Opsamlet overskud.
 I DANCON/UNICYP kassebog indføres på de nævnte konti følgende poster  

 vedrørende kantinen:
 - Løbende indtægter og udgifter, der må dokumenteres på sædvanlig måde.
 - Særlige indtægter, f.eks. bonus fra leverandører (konto 9520.2).
 - Indkøbsværdien af varer, der leveres til Personellet uden betaling,  

 eller som indkøbes i kantinen af midler, der er stillet til DANCON/UNFICYP  

 rådighed ved særlige lejligheder (til indtægt på konto 9520.3 og til udgift  

 på den konto, hvor udgiften skal afholdes; som grundlag for sådanne  

 posteringer skal foreligge behørigt underskrevne og attesterede  

 regnskabsbilag).
 - Det på leverandørfakturaer anførte beløb for depositum vedrørende  

 værdiansat emballage samt godtgørelse for tilbageleveret værdiansat emballage  

 føres henholdsvis til udgift og indtægt på konto 9520.5 - »andre  

 driftsomkostninger«.
- Det samlede mellemværende mellem hovedkantinen og de enkelte  

 filialkantiner og messer skal føres på grundlag af de af hovedkantinen førte  

 kontokort, der med tilhørende bilagsmateriale hver måned - forinden  

 revisionens påbegyndelse - afleveres til regnskabsføreren, der i  

 kontingentets regnskab for samme måned posterer beløbene på konto 9460.9  

 »Filialkantiners og messers gæld til hovedkantinen« og konto 9520.1  

 »Salgsindtægter«.
Indbetalinger fra filialkantiner og messer skal  

 finde sted til regnskabsføreren, der afgiver kvittering og bogfører  

 indbetalingen på 9460.9 »Filialkantiners og messers gæld til  

 hovedkantinen«. (Der skal føres særligt reskontrokort for hver  

 filialkantine og messe).
 - Kontering på konto 9460.9 »Depositum for emballage« foretages  

 efter de i pkt. 25. b. anførte bestemmelser.
 - Over- eller underskud i filialkantiner posteres såfremt det findes  

 antageligt efter chefens bestemmelser ( jf. pkt. 30) ved udfærdigelse af  

 debet- eller kreditnota ( overskud debiteres konto 9460.9  

 »Filialkantiners og messers gæld til hovedkantinen« og krediteres  

 9520.5 »Andre driftsomkostninger«, underskud krediteres konto  

 9460.9 » Filialkantiners og messers gæld til hovedkantinen« og  

 debiteres konto 9520.5 »Andre driftsomkostninger«).
 - Hensættelse til imødegåelse af tab ved afvikling, kursændringer m.v.  

 (til udgift på konto 9520.5 og til indtægt på konto 9570.1, (der føres  

 særligt reskontrokort herfor)).
 - Såfremt der ved den månedlige optælling af varebeholdningen indgår ikke  

 betalte varer, skal værdien af disse opgøres på grundlag af  

 faktura/følgeseddel og føres til udgift på konto 9520.3 »Køb af  

 salgsvarer«, og til indtægt på konto 9570.4 »diverse  

 kreditorer«, samt i »Bog over kantinens drift«.
- Ved den månedlige afslutning bogføres den i regnskabsperioden skete  

 forskydning, således som den er konstateret ved den under pkt. 25. a. nævnte  

 optælling.
En stigning i varebeholdningens indkøbsværdi føres til udgift i  

 kassebogen og konteres på konto 9320, hvorefter det samme beløb føres til  

 indtægt i kassebogen og konteres på konto 9520.3. En nedgang i  

 varebeholdningens værdi føres til indtægt i kassebogen og konteres på konto  

 9320, hvorefter det samme beløb føres til udgift i kassebogen og konteres på  

 konto 9520.3.
 - Så snart den månedlige kontooversigt er tilgået DANCON/UNFICYP foretages  

 i kassebogen posteringer, hvorved de på kontiene 9520.1-5 henstående saldi  

 overføres til konto 9520.9. Disse posteringer indføres ikke i »Bog over  

 kantinens drift«.
 Udgifter, der afholdes af kantinens midler til velfærdsformål, føres til  

 udgift på konto 9520.9. Sådanne udgifter skal dokumenteres på sædvanlig måde  

 ved fremlæggelse af originale bilag m.v.
 23. Vareregnskab (Bog over kantinens drift). Hos regnskabsføreren føres  

 desuden et vareregnskab (Bog over kantinens drift).
 Kantinens vareregnskab føres efter salgsprissystemet, der er et indtægts-  

 og lagerkontrolsystem, hvis grundprincip er, at lageret føres til  

 salgspriser, således at en sammenholdelse af salgsværdien af en måneds  

 vareforbrug med kantinens salgsindtægter i samme periode vil vise eventuelt  

 overskud eller svind i beholdningerne.
»Bog over kantinens drift« føres i 2 eksemplarer ved  

 gennemskrivning (jf. bilag 2). Bogens originalsider fremsendes den påfølgende  

 måned med pengeregnskabet, bilagt de af kantinebestyreren udfærdigede bilag  

 vedrørende leverancer til messer til indkøbspris, ændring af salgspriser  

 m.v., og forsynet med de bemærkninger, et eventuelt overskud eller svind i  

 beholdningerne giver anledning til.
Forinden indsendelse forelægges og  

 underskrives »Bog over kantinens drift« af kantinebestyreren og  

 påtegnes af CH/IT og regnskabsføreren.
 Kopi af »Bog over kantinens drift« indsendes samtidigt til FKO  

 med bemærkninger om eventuelt overskud/svind i beholdningerne samt tillige  

 oplysninger om den samlede varebeholdnings værdi til købspris og saldo for  

 hensatte midler til imødegåelse af tab ved afvikling, kursændringer m.v.  

 (9570.1).
 Bogen føres således:
 - Umiddelbart efter bogføring i kassebogen føres varekøb i kolonnerne  

 »Køb af salgsvarer« og »Kalkuleret salgsindtægt« med  

 henholdsvis købsværdi ifølge faktura og den på fakturaen af kantinebestyreren  

 beregnede salgsværdi.
 - Indkøbsværdien af varer, der er udleveret uden betaling,  eller som er  

 indkøbt ved kantinen for midler, der er stillet til  rådighed ved særlige  

 lejligheder, jf. pkt. 22, føres efter herfor af kantinebestyreren udfærdigede  

 og af ITO attesterede kassebilag med negativt fortegn i kolonnerne »Køb  

 af salgsvarer« og »kalkuleret salgsindtægt« med henholdsvis  

 købs- og salgsværdi.
- Kasserede varer opgøres til salgsværdi og føres i kolonnen  

 »Kalkuleret salgsindtægt« med negativt fortegn.
Bilag herfor  

 udfærdiges af CH/IT og vedlægges det eksemplar af »Bog over kantinens  

 drift«, der indsendes med pengeregnskabet.
 - Over- eller underskud i filialkantinerne, (se pkt. 22).
- Ved prisændringer på lagervarer opgøres beholdningen af pågældende varer  

 ved hovedkantinen til ny og gammel salgspris, hvorefter  

 forøgelsen/formindskelsen af salgsværdien - inkl. eventuelle i anledning af  

 prisændringer foretagne mellemregninger med filialkantinerne, jf. pkt. 28 -  

 føres i kolonnen »Kalkuleret salgsindtægt« med positivt/negativt  

 fortegn.
Bilag herfor udfærdiges af kantinebestyreren, attesteres af CH/IT og  

 vedlægges det eksemplar af »Bog over kantinens drift« der indsendes  

 med pengeregnskabet.
- Ved en stigning i varebeholdningens værdi ved den i pkt. 25 nævnte  

 optælling og opgørelse i forhold til den ved sidste optælling foretagne  

 opgørelse føres stigningen i indkøbsværdien i kolonnen »Køb af  

 salgsvarer« og stigningen i salgsværdien i kolonnen »Kalkuleret  

 salgsværdi«, begge med negativt fortegn.
Ved en  nedgang i vare  

 beholdningens værdi føres nedgangen på tilsvarende måde, blot med positivt  

 fortegn.
 - Filialkantinens og messers gæld (se pkt. 22).
- Alle øvrige posteringer for pågældende måned vedrørende kantinen  

 indføres samlet i »Bog over kantinens drift« efter kontooversigten  

 for pågældende måned.
Hvis det skønnes nødvendigt eller hensigtsmæssigt, kan  

 indførsel dog foretages i løbet af måneden efter kassebogen, hvorefter  

 afstemning foretages med kontooversigten ved dennes tilgang.
 Differencen mellem summen i kolonnerne »Kalkuleret salgsindtægt«  

 og »Salgsindtægt« indicerer svind eller overskud i beholdningerne.  

 Sådanne differencer skal, såfremt de er af større omfang, straks efterspores.
REGNSKAB VED FILIALKANTINERNE 24. Ved filialkantinerne føres ikke noget egentligt  

 regnskab, men de fra hovedkantinen modtagne opgørelser, følgesedler og  

 kreditnotaer samt kvitteringer for indbetalinger til regnskabsføreren skal  

 opbevares på en måde, der gør det muligt til enhver tid at opgøre gælden og  

 at kontrollere rigtigheden af den af regnskabsføreren bogførte gæld samt den  

 tildelte emballagebeholdning fra hovedkantinen.
 Se i øvrigt pkt. 29.
VARELAGERETS OPTÆLLING 25. a.
Optælling af varebeholdning.
Efter lukketid den sidste åbningsdag i kantinens regnskabsperiode optælles  

 hovedkantinens og souvenirkantinens varebeholdning af de som revisorer  

 udpegede 2 befalingsmænd.
En tilsvarende optælling skal finde sted ved  

 udskiftning af kantinebestyrer samt i tilfælde, hvor optælling i øvrigt er af  

 betydning, f.eks. i forbindelse med undersøgelse af eventuelt overskud eller  

 svind i beholdningerne.
 Optælling af souvenirkantinens varebeholdning foretages efter samme  

 retningslinier, som anført for filialkantinernes, jf. pkt. 30.
Hovedkantinen og souvenirkantinen skal være lukket under optællingen og må  

 ikke åbnes, før optællingen er afsluttet, og CH/IT har givet tilladelse til  

 genåbning.
Optællingen foretages på lister (bilag 3) hvorpå de enkelte varer  

 af kantinebestyreren tydeligt er opført med entydig angivelse af vareart samt  

 købs- og salgspris.
 På optællingslisterne opfører revisorerne (med blæk, blækskrift eller  

 kuglepen) den enkelte vares kvantum, efterhånden som optællingen foretages.  

 Optællingen foretages i den rækkefølge, hvori varerne er placeret i  

 lagerlokaler m.v., således at der ikke tages hensyn til den rækkefølge, hvori  

 varerne er opført på optællingslisterne.
Begge revisorerne skal foretage optælling, og denne skal være omhyggelig,  

 således at det sikres, at alle varer bliver optalt og med rette antal (vægt).  

 Efter at have påført optællingslisten dato for optællingen, underskriver  

 revisorerne herefter listen og afleverer denne til regnskabsføreren, der - kontrollerer, at de anførte købspriser er i overensstemmelse med  

 foreliggende indkøbsfaktura følgesedler m.v., - kontrollerer, at de anførte salgspriser er i overensstemmelse med den  

 for kantinen gældende prisliste, og - udregner den optalte varebeholdnings købs- og salgsværdi.
Efter færdigbehandling indgår optællingslisterne i DANCON/UNFICYP arkiv. 1  

 eksemplar af optællingslister vedlægges regnskabet.
Fotokopi af samtlige  

 optællingslister tilsendes FKO sammen med »Bog over kantinens  

 drift«, jf. pkt. 23, afsnit 4.
b.
Optælling af emballagebeholdning.
Som led i optællingen af varebeholdningen foretager revisorerne tillige en  

 optælling af den værdiansatte emballagebeholdning i hovedkantinen.
Resultatet  

 af denne del af optællingen opføres på en særskilt optællingsliste, hvorpå  

 der samtidig i anmærkningskolonnen opføres beholdningen af den enkelte  

 emballageenhed ifølge hovedkantinens emballageregnskab.
 Også denne optællingsliste underskrives af revisorerne og afleveres til  

 CH/IT som på grundlag af påfølgende optælling i hovedkantinen, de samtidig i  

 henhold til pkt. 31 foretagne optællinger af værdiansat emballage i  

 filialkantinerne og størrelsen af den ifølge emballageregnskabet til messerne  

 udlånte beholdning - sammenholdt med saldoen på reskontrokortet hos  

 regnskabsføreren vedrørende depositum for emballage - foretager en beregning  

 af svind/overskud i emballagebeholdningen, og som efter evt. efterforskning  

 lader udfærdige et bilag i 2 eksemplarer på den konstaterede forskydning af  

 værdien i forhold til saldoen.
 Efter attestation hos CH/IT går originaleksemplaret af bilaget til  

 regnskabsføreren, som under anvendelse af dette som kassebilag bogfører  

 forskydningen af værdien i forhold til den foregående optælling, idet en evt.  

 stigning i værdien debiteres konto 9460.9 »Depositum for emballage«  

 og krediteres konto 9520.5 »Andre driftsomkostninger«, medens en  

 evt. nedgang i værdien krediteres konto 9460.9 »Depositum for  

 emballage« og debiteres konto 9520.5 »Andre  

 driftsomkostninger«.
FILIALKANTINER (SOUVENIRKANTINE) OG MESSER 26. a.
Filialkantiners m. fl. oprettelse.
 Alt salg og gratis udlevering af kantinevarer sker over filialkantinerne  

 og messerne, der oprettes under kompagnier m. fl. efter chefens bestemmelse.
b.
Filialkantinernes organisation.
Filialkantinerne er underlagt vedkommende kompagnichef, der ved stadigt  

 tilsyn skal sikre, at driften sker i overensstemmelse med de herfor fastsatte  

 bestemmelser.
Kompagnichefen udpeger den befalingsmand, der skal lede den  

 daglige drift efter kompagnichefens direktiver.
Vedkommende befalingsmand,  

 der ikke må udpeges blandt personel, der har med ledelse og drift af messer  

 at gøre, er bl.a. ansvarlig for, at det til ekspedition i filialkantinen  

 udtagne personel inden overtagelsen af pågældende tjeneste instrueres  

 grundigt om det ansvar og de opgaver, der knytter sig dertil, jf. pkt. 6.  

 Endvidere udpeger kompagnichefen som revisorer 2 befalingsmænd til optælling  

 m.v. af vare-/og emballagebeholdningen.
 27. Filialkantinernes vareindkøb.
 Filialkantinerne må kun indkøbe varer ved ( via) hovedkantinen.  

 Kompagnichefen overvåger, at varebeholdningens størrelse og sammensætning  

 ikke afviger fra det rimelige.
 Vedrørende leverancer af kantinevarer til filialkantinerne henvises til  

 pkt. 13 og 14, ligesom der hvad angår udlån fra hovedkantinen af værdiansat  

 emballage samt kontrollen med denne henvises til pkt. 33.
 28. Filialkantinernes salg samt salgspriser.
Salg må normalt kun ske mod kontant betaling og til de samme priser,  

 hvortil varerne er modtaget fra hovedkantinen.
Ved evt. salg på kredit,  

 f.eks. til OP, anvendes regning, jf. bilag 7.
I tilfælde af ændring af salgspris fastsætter DANCON/UNFICYP i det enkelte  

 tilfælde om restbeholdningen af pågældende vare(r) skal sælges til gammel  

 pris, eller der skal foretages mellemregning med hovedkantinen på difference  

 mellem restbeholdningens værdi til gammel og ny salgspris.
I sidstnævnte  

 tilfælde afgiver kompagnierne på grundlag af en optælling af beholdningen af  

 pågældende vare(r) umiddelbart efter bekendtgørelsen af ny salgspris en  

 skriftlig anmodning til hovedkantinen om mellemregning af nævnte difference,  

 hvorefter hovedkantinen udfærdiger kreditnota eller regning til  

 filialkantinen på det pågældende beløb efter samme regler, som er fastsat for  

 udfærdigelse af følgesedler til filialkantinerne.
 Salg af dyrere kantinevarer skal tilstræbes henlagt til souvenirkantinen.
Uden for filialkantinernes åbningstid skal kassebeholdningen opbevares i  

 pengekasse, hvortil alene den befalingsmand, der leder den daglige drift, har  

 nøgle (reservenøgle opbevares i forseglet kuvert hos kompagnichefen, for  

 souvenirkantinen dog CH/IT). Pengekassen skal være indlåst i pengeskab uden  

 for åbningstiden.
For alt salg fra souvenirkantinen skal der udfærdiges en  

 nummereret nota i 3 eksemplarer, hvoraf 1. eksemplar udleveres til kunden i  

 forbindelse med betaling, 2. eksemplar afleveres til regnskabsføreren sammen  

 med indbetaling af dagens salg - regnskabsføreren afstemmer notaer med  

 salgsindtægten - og 3. eksemplar forbliver i blokken med notaer.
For så vidt  

 angår annullerede notaer indleveres 1. og 2. eksemplar til regnskabsføreren.
 Udskrevne blokke kan destrueres efter 3 år.
 Blokke med nummererede notaer, der endnu ikke er taget i brug, opbevares  

 under lås.
 Ajourført prisliste skal være ophængt på et iøjnefaldende sted i  

 salgslokalerne.
 Vedrørende indbetaling af indkomne salgsbeløb henvises til pkt. 16.
 29. Filialkantinernes kontrolregnskab.
 Der føres ikke noget egentligt regnskab ved filialkantinerne udover det  

 kontrolregnskab vedrørende gratis udlevering af kantinevarer og salg af  

 afgiftsfrie varer, som måtte være pålagt dem af DANCON/UNFICYP, jf. pkt. 12.
 30. Filialkantinernes optælling af vare- og kontantbeholdning.
Efter lukketid den sidste åbningsdag i kantinens regnskabsperiode optælles  

 filialkantinernes vare- og kontantbeholdning af de som revisorer udpegede  

 befalingsmænd.
En tilsvarende optælling skal finde sted ved udskiftning af  

 personel, som er involveret i vedkommene filialkantines drift, samt i  

 tilfælde, hvor optælling i øvrigt anses for nødvendig eller formålstjenlig.  

 Optællingerne skal overværes af mindst en af de med ekspedition i vedkommende  

 filialkantine beskæftigede personer.
 Filialkantinerne skal være lukket under optællingen og må ikke åbnes, før  

 optællingen er afsluttet, og der er givet tilladelse dertil af revisorerne.
 Varebeholdningen opføres på særlige lister (bilag 3), hvorpå de enkelte  

 varers salgspris er opført af den befalingsmand, der har har det daglige  

 tilsyn med filialkantinen.
 Udførelsen af den manuelle optælling af varebeholdningen foregår som  

 beskrevet i pkt. 25. a., idet optællingsresultaterne føres på  

 optællingslisten efterhånden som optællingen skrider frem.
Når optællingen er afsluttet, foretager revisorerne på listerne en  

 udregning af den optalte varebeholdnings salgsværdi hvortil de lægger - den optalte kontantbeholdning og - de eventuelle beløb, som filialkantinen - uden endnu at have modtaget  

 kreditnota herpå - har tilgode for varer, udleveret uden betaling, og hvorfra trækkes - filialkantinens gæld, jf. ajourført reskontrokort ved regnskabsføreren.
 Den eventuelle restsum indicerer svind eller overskud i beholdningen.
 De således udfyldte optællingslister underskrives af revisorerne og  

 afleveres til kompagnichefen, der træffer de fornødne foranstaltninger til  

 opklaring af årsagen til eventuelt væsentligere over- eller underskud.
 Kompagniet fremsender optællingslisten til DANCON/UNFICYP med kompagniets  

 indstilling vedrørende evt. konstaterede over- eller underskud.
 Såfremt overskuddet/underskuddet findes antageligt, udlignes det efter  

 chefens bestemmelse ved debet-/kreditnota fra regnskabsføreren til  

 vedkommende filialkantine på det pågældende beløb, jf. pkt. 22.
Eventuelle ved optællingen fundne kassable og ukurante varer  

 tilbageleveres snarest til hovedkantinen, der normalt yder filialkantinen  

 fuld refusion herfor enten ved ombytning eller ved kreditnota.
Såfremt  

 erstatningsansvar kan gøres gældende anvendes den normale  

 »Erstatningsattest« eller »Tabs- og skademelding«.
 31. Filialkantinernes optælling af emballagebeholdning.
 Som et led i optællingen af varebeholdningen foretager revisorerne tillige  

 en optælling af den fra hovedkantinen udlånte værdiansatte emballage.
 Efter tillæggelse af den fra filialkantinen til købere m.fl. mod evt. pant  

 udlånte emballage opføres resultatet nederst på de i pkt. 30 omtalte  

 optællingslister uden dog at medregnes i den i samme punkt nævnte opgørelse.
 Evt. antagelig difference mellem den således opgjorte emballagebeholdning  

 og den ifølge hovedkantinens opgivelse ved udgangen af den pågældende måned  

 til filialkantinen tilgodehavende værdiansatte emballage udlignes ved  

 erstatningsudlevering fra hovedkantinen uden beregning henholdsvis aflevering  

 til hovedkantinen uden beregning.
OVER- ELLER UNDERSKUD I BEHOLDNINGERNE 32. Over- eller underskud i beholdningerne.
Såfremt der ved den månedlige  

 opgørelse konstateres et større over- eller underskud i beholdningerne skal  

 forholdet snarest undersøges.
CH/IT iværksætter en sådan undersøgelse med  

 henblik på gennem en eventuel fornyet optælling af varebeholdningen m.v.,  

 krydsrevision mellem optællingslister, fakturaer, følgesedler, rekvisitioner  

 m.v. at konstatere årsagen til differencen.
 FKO underrettes om resultatet af undersøgelsen.
EMBALLAGEKONTROL 33. Der henvises vedrørende emballageregnskab,  

 konstatering og udligning af emballagesvind og -overskud samt kontering af  

 depositum til leverandører for emballage og af værdien af emballagesvind til  

 pkt. 20, 22, 25.b., 31 og 32. I tilslutning hertil fastsættes følgende  

 bestemmelser vedrørende gennemførelse af kontrollen med den værdiansatte  

 emballage:
 Der må kun foretages udlevering fra hovedkantinen af salgsvarer i  

 værdiansat emballage mod aflevering af et tilsvarende parti tom emballage.  

 Til brug herfor udlånes inden for visse af ITO herfor fastsatte  

 maksimumsgrænser og mod kvittering en arbejdsbeholdning af emballage fra  

 hovedkantinen til de enkelte filialkantiner og messer.
Der skal ved salg fra filialkantinerne og messer af varer, der er  

 emballeret i værdiansat emballage, gennemføres en emballagekontrol, der bl.a.  

 gør det muligt til enhver tid at opgøre størrelsen af den i forbindelse med  

 salget fra filialkantinerne udlånte emballage.
De nærmere bestemmelser herfor  

 fastsættes af DANCON/UNFICYP.
 Såfremt denne sidstnævnte kontrol gennemføres i form af en pantordning,  

 skal pantbeløbene opbevares i en særlig kasse, hvis indhold ikke må medregnes  

 ved opgørelsen af salgsindtægten.
 34. Tabtgået emballage i forbindelse med filialkantinernes og messernes  

 drift skal i alle tilfælde, som ikke falder ind under den i pkt. 31 givne  

 hjemmel til erstatningsudlevering fra hovedkantinen uden beregning, erstattes  

 med et beløb svarende til det erlagte depositum for gældende emballage.  

 Erstatningsbeløbet indbetales til regnskabsføreren af vedkommende  

 filialkantine/messe, som herefter mod forevisning af regnskabsførerens  

 kvittering i hovedkantinen skal have udleveret erstatningsemballage svarende  

 til den tabtgåede.
INDBERETNING OM KANTINENS DRIFT 35. I forbindelse med overdragelse til nyt hold af  

 DANCON/UNFICYP udfærdiger den afgående regnskabsfører indberetning vedrørende  

 kantinens drift i det forløbne halvår (bilag 4).
 Eksemplar af indberetningen fremsendes af DANCON/UNFICYP snarest efter det  

 enkelte holds afvikling til FKO (in duplo) og Rigsrevisionen.
 Vedrørende indsendelse af kopi af »Bog over kantinens drift«  

 m.v. til FKO henvises til pkt. 23, afsnit 4.
REVISION 36. a.
Udpegede revisorer.
 De som revisorer udpegede befalingsmænd foretager de i pkt. 25, 30 og 31  

 omtalte optællinger af vare- og emballagebeholdninger.
 I forbindelse med disse optællinger foretager de pågældende en revision af  

 det i pkt. 20 nævnte emballageregnskab (externt og evt. internt  

 emballageregnskab).
b.
Overordnet revision.
 Revision af kantinens regnskaber henhører i øvrigt under Rigsrevisionen.
ANVENDELSE AF KANTINEOVERSKUD 37. a.
Anvendelse af nettooverskud til fælles bedste.
Kantinens nettooverskud med fradrag af 10% af den i filialkantinerne  

 beroende ikke solgte varebeholdning skal anvendes til fælles bedste for det  

 ved DANCON/UNFICYP tjenstgørende personel.
Ved anvendelse skal der tages  

 hensyn til de forskellige personelgruppers forholdsmæssige andel i  

 oparbejdelsen af overskuddet.
Der må ikke disponeres over kantineoverskud,  

 før dette er indtjent.
Nettooverskud med fradrag af de tidligere nævnte 10%  

 vil være at anvende jævnt fordelt over hele perioden.
Der må ikke foretages  

 kontant udbetaling af kantineoverskud til enkeltmand.
b.
Regnskabsmæssig placering af ikke anvendt kantineoverskud.
 Endnu ikke anvendte midler skal altid henstå i mellemregning med  

 DANCON/UNFICYP.
c.
Kantineoverskuddets anvendelse.
Chefen er ansvarlig for anvendelsen af opsamlede kantineoverskud.
Ved  

 anvendelse til fritidsformål følges bestemmelserne herfor, jf.
FKOBST  

 P.491-1.
d.
Hensættelse af midler til imødegåelse af tab ved kantinens  afvikling,  

 kursændringer m.v.
 Til imødegåelse af evt. tab ved kantinens afvikling i forbindelse med  

 DANCON/UNFICYP nedlæggelse, kursændringer m.m. hensættes indtil videre ved  

 hver måneds udgang et beløb svarende til 1% af månedens omsætning  

 (salgsindtægt, jf. konto 9520.1 ). Værdiforøgelse af varebeholdning som følge  

 af evt. kursstigning overføres til konto 9570.1 som ekstraordinær henlæggelse  

 udover månedens normale henlæggelse på 1% af omsætningen.
e.
Frigivelse af hensatte beløb.
 Bilag på de under pkt. 37. d. nævnte hensættelser udfærdiges af  

 regnskabsføreren og attesteres af CH/IT jf. pkt. 22. De hensatte beløb kan  

 kun frigives med FKO bemyndigelse.
f.
Regnskabsmæssig behandling af kantineoverskud.
 Om den regnskabsmæssige behandling af kantineoverskuddet henvises til pkt.  

 22.
