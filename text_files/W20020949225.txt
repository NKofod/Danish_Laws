Kendelse fra Pressenævnet i sag nr.  

 97/2002 [En mand   K] har ved brev af 7. oktober 2002 anmodet om  

 genoptagelse af Pressenævnets sag nr. 80/2002, som nævnet traf  

 afgørelse i den 25. september 2002.
 I nævnets kendelse hed det:
"Henset til karakteren af den løbende  

 meningsudveksling mellem klager og indklagede, herunder navnlig de gentagne,  

 gensidige personlige udfald, finder Pressenævnet ikke anledning til at  

 udtale kritik af indklagede." [K] har til støtte for sin anmodning om  

 genoptagelse af sagen anført, at han i "Journalisten" og  

 snesevis af gange på diverse debatfora på internettet har  

 anklaget Ole Askvig, som har deltaget i nævnets afgørelse af den  

 aktuelle sag, for svindel.
Dette hænger sammen med, at Ole Askvig var  

 et af medlemmerne i behandlingen af sag nr. 113/1997, hvor nævnet traf  

 en afgørelse, der kun kan betragtes som svindel.
Ole Askvig er derfor  

 100% inhabil til at dømme i sager vedrørende klagers  

 person.
[K] har videre anført, at der ikke er nogen  

 begrundelse i kendelsen i sag nr. 80/2002. Nævnets  

 udtalelse/begrundelse er en konklusion, hvilket er noget helt andet.
I  

 forhold til begrundelsen mangler der oplysning om, hvad det er for personlige  

 udfald, som klager er fremkommet med.
Det fremgår ingen steder i de to  

 redaktørers kommentar til klagen.
Klagen handler udelukkende om  

 tilsvining i Radio Frederiksberg-Journalen.
I denne radio har klager aldrig  

 udtalt et eneste ord om de redaktører.
Klager har skrevet adskillige  

 indlæg på nettet om de to, men ikke noget injurierende eller  

 noget, der er usandt.
 Klageren har endelig anført, at nævnet ved at  

 afvise klagen og samtidig offentliggøre de anklager, klager har rettet  

 mod de to redaktører, gør sig skyldig i injurier, da  

 nævnets offentliggørelse fremstår som et bevis for de  

 løgne, som de to redaktører har fremsat mod klager.
 I sagens behandling har følgende  

 nævnsmedlemmer deltaget: Jørgen Nørgaard, Aage Lundgaard,  

 Tage Clausen og Ole Askvig.
 Pressenævnet udtaler:
 Efter § 14, stk. 1, i bekendtgørelse nr. 86 af 9.  

 februar 1998 om forretningsorden for Pressenævnet træffer de  

 nævnsmedlemmer, der har afgjort en sag, også afgørelse  

 vedrørende spørgsmål om eventuel genoptagelse af  

 sagen.
 Det forhold, at et nævnsmedlem tidligere har  

 deltaget i behandlingen af en sag vedrørende en klager, gør  

 ikke dette medlem inhabil i relation til senere sager indgivet af den samme  

 klager.
Pressenævnet vil kunne genoptage behandlingen af en  

 sag, hvis der fremkommer nye oplysninger af betydning for sagens  

 afgørelse.
Da klageren ikke er fremkommet med sådanne nye  

 oplysninger, finder nævnet ikke grundlag for at genoptage sagen.
 Nævnet skal samtidig bemærke, at der med  

 nævnets bemærkning om den løbende meningsudveksling mellem  

 sagens parter sigtes til det forhold, at klager og indklagede tidligere i  

 internetmediet Kafka.dk., er fremkommet med personlige udfald mod hinanden.  

 Nævnet skal i den forbindelse henvise til sag nr. 12/2002. Det er under  

 hensyn hertil, at nævnet har vurderet, at udtalelserne ikke har en  

 sådan karakter, at indklagede har handlet i strid med god  

 presseskik.
 Afsagt den 14. oktober 2002.
