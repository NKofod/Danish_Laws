Cirkulære om  

 omkostningsgodtgørelse (Til Skatte-, told- og afgiftsmyndighederne) Ved lov nr. 464 af 31. maj 2000 om ændring af skattestyrelsesloven,  

 ligningsloven og skattekontrolloven (Omkostningsgodtgørelse i skatte-  

 og afgiftssager) er reglerne om omkostningsdækning i  

 skattestyrelseslovens kapitel 3 A blevet ændret.
 Ændringerne er en udmøntning af forslagene i  

 Omkostningsdækningsudvalgets betænkning om  

 omkostningsdækningsordningen (betænkning nr. 1382/ februar  

 2000).
Loven trådte i kraft den 3. juni 2000 og har  

 virkning for udgifter, der er betalt den 5. april 2000 eller senere, uanset  

 om den sagkyndige bistand m.v. er ydet før denne dato.
Det er den  

 faktiske betalingsdag, der er afgørende.
For udgifter til sagkyndig  

 bistand m.v., der er betalt før den 5. april 2000, kan der ydes  

 tilskud efter de tidligere gældende bestemmelser om  

 omkostningsdækning i skattestyrelseslovens kapitel 3 A, i det omfang  

 disse udgifter var tilskudsberettigede efter bestemmelserne i dette  

 kapitel.
 I det følgende vil ændringerne af ordningen  

 på området blive omtalt.
 Indholdsfortegnelse:
 1.	Den almindelige omkostningsgodtgørelse -  

 skattestyrelseslovens § 33 A, stk. 1.
 2.	Den særlige omkostningsgodtgørelse -  

 skattestyrelseslovens § 33 A, stk. 2.
 3.	Fuld godtgørelse til syn og skøn ved Landsskatteretten  

 og Ligningsrådet - skattestyrelseslovens § 33 A, stk. 3.
 4.	De godtgørelsesberettigede personer - skattestyrelseslovens  

 § 33 B.
 5.	De godtgørelsesberettigede udgifter - skattestyrelseslovens  

 § 33 C, stk. 1.
 6.	Reduktion af de godtgørelsesberettigede udgifter - § 33  

 C, stk. 2.
 7.	De godtgørelsesberettigede sagstyper - skattestyrelseslovens  

 § 33 D.
 8.	Dokumentationskrav - ministerbemyndigelsen - skattestyrelseslovens  

 § 33 E.
 9.	Afrapportering til Folketinget - skattestyrelseslovens § 33  

 F.
 10.	Strafferetlige konsekvenser af urigtige oplysninger m.v. -  

 skattestyrelseslovens §§ 33 G og 33 H.
 11.	Tredjemands tilskud - ligningslovens 7 Q, stk.1 og 2.
 12.	Tredjemands indberetning om tilskud til sagkyndig bistand -  

 skattekontrollovens § 7 H og § 14, stk. 2.
1.	Den almindelige omkostningsgodtgørelse -  

 skattestyrelseslovens § 33 A, stk. 1 Efter de tidligere gældende regler kunne der ydes  

 tilskud til dækning af udgifter til sagkyndig bistand m.v., som var  

 afholdt ved klage til skatteankenævnet - bortset fra sager om  

 forskudsregistrering - eller til Landsskatteretten eller ved  

 domstolsprøvelse af en sådan afgørelse.
Tilskud blev dog  

 ifølge den tidligere gældende bestemmelse i  

 skattestyrelseslovens § 33 A ikke ydet til bistandsudgifter  

 vedrørende afgørelser om vurdering af fast ejendom.
De  

 tilskudsberettigede udgifter blev dækket med 38 pct. for personer og  

 med 32 pct. for selskaber.
Fra 2002 ville tilskuddet til personer være  

 på 32 pct.
Efter den nye bestemmelse i skattestyrelseslovens  

 § 33 A, stk. 1, udgør tilskuddet - som fremover  

 benævnes »omkostningsgodtgørelse« - nu 50 pct. af de  

 godtgørelsesberettigede udgifter.
Den nye sats gælder både  

 for fysiske og juridiske personer, herunder dødsboer.
2.	Den særlige omkostningsgodtgørelse -  

 skattestyrelseslovens § 33 A, stk. 2 Efter § 33 A, stk 2, ydes der en godtgørelse  

 på 85 pct. af de godtgørelsesberettigede udgifter i situationer,  

 hvor en skatte- eller afgiftssag videreføres på  

 skattemyndighedernes initiativ.
Det sker, hvis udgifterne er betalt i  

 anledning af -	at told- og skatteforvaltningen vil ændre en kommunal  

 ansættelse efter skattestyrelseslo- vens § 14, stk. 4, 2.  

 pkt., eller -	Told- og Skattestyrelsen af egen drift vil ændre en  

 afgørelse truffet af en told- og skatteregion, eller -	told- og skatteforvaltningen forelægger en  

 skatteankenævnskendelse eller en ejendoms- vurdering for  

 Ligningsrådet til ændring efter skattestyrelseslovens § 14,  

 stk. 5, eller -	Skatteministeriet indbringer en landsskatteretskendelse for  

 landsretten, eller -	Skatteministeriet anker en landsretsdom til  

 Højesteret.
Ovennævnte situationer er kendetegnet ved, at  

 myndighederne ønsker at få sagen prøvet ved en  

 højere instans, navnlig fordi sagen anses for at være  

 principiel.
Det er i disse tilfælde ikke fundet rimeligt, at den  

 skatte- eller afgiftspligtige selv skal afholde halvdelen af udgifterne til  

 sagkyndig bistand m.v. i en sag, som fortsætter alene fordi  

 myndighederne ønsker et principielt spørgsmål  

 prøvet.
Som principielle sager anses sager, der kan få betydning  

 for et større eller ubekendt antal skatteydere.
Den særlige godtgørelse på 85 pct. ydes  

 kun til dækning af de godtgørelsesberettigede udgifter, som  

 afholdes til sagens behandling ved den pågældende instans,  

 hvortil myndighederne har indbragt sagen.
Hvis den skatte- eller  

 afgiftspligtige påklager en afgørelse truffet af den instans,  

 hvortil myndigheden har indbragt sagen, kan der alene ydes  

 omkostningsgodtgørelse på 50 pct. af de  

 godtgørelsesberettigede udgifter ved denne, næste instans.
3.	Fuld godtgørelse til syn og skøn ved Landsskatteretten  

 og Ligningsrådet - skattestyrelseslovens § 33 A, stk. 3 Efter skattestyrelseslovens § 33 A, stk. 3,  

1. led kan Landsskatteretten bestemme, at udgifter, der er  

 eller vil blive afholdt til syn og skøn i en landsskatteretssag, jf.  

 § 30, skal godtgøres fuldt ud.
 Bestemmelsen er en videreførelse af de tidligere  

 gældende regler i skattestyrelseslovens kapitel 3 A, hvorefter  

 Landsskatteretten kan bestemme, at der skal ydes fuld  

 omkostningsdækning til sådanne udgifter, hvis retten  

 skønner, at syn og skøn kan tilføre sagen  

 væsentlige oplysninger, der ikke mere hensigtsmæssigt kan  

 indhentes på en anden måde.
 Da en beslutning herom efter hidtil gældende praksis  

 også gives ved et forhåndstilsagn, er det i bestemmelsen  

 præciseret, at Landsskatterettens afgørelse om fuld  

 dækning kan meddeles ved et forhåndstilsagn om, at udgifter, der  

 vil blive afholdt til syn og skøn, kan dækkes fuldt ud.
 Hvis Landsskatteretten afslår, at udgifter til syn  

 og skøn godtgøres fuldt ud, kan skatteyderen fortsat modtage  

 den almindelige omkostningsgodtgørelse på 50 pct. efter  

 § 33 A, stk. 1.
 Efter skattestyrelseslovens § 20 B, stk. 5, er  

 der ved Ligningsrådet i sager om bindende forhåndsbesked  

 mulighed for at få udmeldt syn og skøn.
Efter skattestyrelseslovens § 33 A, stk. 3,  

2. led, kan Ligningsrådet - på samme måde som  

 Landsskatteretten - nu bestemme, at udgifter, der er eller vil blive afholdt  

 til syn og skøn i en sag om bindende forhåndsbesked ved  

 Ligningsrådet, skal godtgøres fuldt ud.
Bestemmelsen giver  

 samtidig Ligningsrådet mulighed for at give den skatte- eller  

 afgiftspligtige et forhåndstilsagn om fuld godtgørelse på  

 samme måde, som Landsskatteretten har.
 Bestemmelsen indebærer, at Ligningsrådet i  

 sager om bindende forhåndsbesked kan meddele forhåndstilsagn om  

 fuld omkostningsgodtgørelse, når rådet skønner, at  

 syn og skøn kan tilføre sagen væsentlige oplysninger, der  

 ikke mere hensigtsmæssigt kan indhentes på en anden  

 måde.
4.	De godtgørelsesberettigede personer - skattestyrelseslovens  

 § 33 B I skattestyrelseslovens § 33 B er de  

 godtgørelsesberettigede personer opregnet.
Den pågældende  

 kan være godtgørelsesberettiget, uanset om denne er en fysisk  

 eller en juridisk person, herunder et dødsbo.
 For det første er den  

 godtgørelsesberettigede den, der ifølge lovgivningen er  

 berettiget til at klage over en afgørelse i en sag, som er nævnt  

 i § 33 D, eller som kan indbringe en sådan afgørelse for  

 domstolene, jf. § 33 B, nr. 1.
 Efter de tidligere gældende regler kunne  

 omkostningsdækning alene ydes til den skattepligtige, som sagen  

 vedrørte, eller til den skatte- eller afgiftspligtige i en retssag,  

 som vedrørte et eller flere spørgsmål, som  

 Landsskatteretten kunne tage stilling til.
Denne kreds er efter den nævnte bestemmelse blevet  

 udvidet med personer, som ifølge lovgivningen er klage- og  

 søgsmålsberettigede i de sager, som er omfattet af bestemmelsen  

 i § 33 D.
Udvidelsen i forhold til de tidligere gældende regler  

 består i, at kredsen af godtgørelsesberettigede udvides i og  

 med, at der sker en udvidelse af de godtgørelsesberettigede sagstyper  

 i forhold til den tidligere gældende ordning.
 For det andet er den godtgørelsesberettigede den,  

 som i øvrigt må anerkendes som part i en sag, som er nævnt  

 i § 33 D, jf. 33 B, nr. 2.
Udvidelsen i forhold til de tidligere gældende  

 regler består i, at også personer, som i øvrigt må  

 anerkendes som part i en sag, som er omfattet af bestemmelsen i § 33 D,  

 må anses som godtgørelsesberettigede.
Spørgsmålet  

 om, hvorvidt den pågældende kan anses som part, må  

 afgøres efter de almindelige forvaltningsretlige regler.
Partsbegrebet  

 defineres i almindelighed således, at vedkommende - for at blive anset  

 som part - skal have en væsentlig og individuel interesse i sagen og  

 dens udfald.
Bestemmelsen kan tænkes anvendt i det  

 tilfælde, hvor skattemyndighederne anerkender en aktionær som  

 part i selskabets skattesag, hvor aktionæren i forbindelse med  

 selskabets likvidation eller konkurs får overdraget retten til at  

 føre selskabets skattesag, således at aktionæren får  

 ret til det provenu, der måtte komme ud af skattesagen.
I den situation  

 er der tale om, at en anden end den skattepligtige, som sagen  

 vedrører, fører en skattesag, som den pågældende  

 har en direkte interesse i.
 Et andet eksempel kunne være det tilfælde,  

 hvor en sælger af et tømt overskudsselskab ønsker at  

 føre selskabets skattesag og anerkendes som part i denne, fordi  

 størrelsen af skattemyndighedernes erstatningskrav mod sælgeren  

 har en direkte sammenhæng med selskabets skatteansættelse.
 For det tredje er den godtgørelsesberettigede den,  

 som en myndighed inddrager i en sag omfattet af § 33 D, fordi  

 myndigheden skønner, at den pågældende har en direkte  

 retlig interesse i sagens udfald, jf. skattestyrelseslovens § 33 B,  

 nr. 3.
 Landsskatteretten kan efter sin forretningsordens  

 § 7, stk. 2, jf. bekendtgørelse nr. 563 af 2. juli 1999,  

 anmode en tredjemand om at udtale sig til Landsskatteretten om  

 bedømmelsen af et retsforhold mellem klageren og den  

 pågældende tredjemand, fordi der er grund til at antage, at  

 tredjemanden ønsker en anden skatte- eller afgiftsmæssig  

 bedømmelse af retsforholdet lagt til grund ved afgørelsen af  

 klagen, end den bedømmelse, klageren ønsker lagt til grund.
 Er det f.eks. spørgsmålet, om et  

 ægtefællebidrag er ydet under faktisk samlivsophævelse  

 eller ej, kan dette spørgsmål have betydning for yderens ret til  

 fradrag for bidraget og for modtagerens indtægtsførelse heraf.  

 Forelægges et sådant spørgsmål for Landsskatteretten  

 af den ene part, vil retten efter forretningsordenens § 7, stk. 2,  

 typisk høre den anden part over spørgsmålet.
 Også skatteankenævnene og andre skatte- og  

 afgiftsmyndigheder inddrager i praksis i et vist omfang tredjemand, når  

 det skønnes, at denne kan have en væsentlig interesse i  

 afgørelsen af en skatte- eller afgiftspligtigs sag.
 Da en sådan tredjemand kan have behov for at antage  

 sagkyndig bistand i anledning af sagen, er det fundet rimeligt at lade denne  

 omfattes af kredsen af godtgørelsesberettigede.
5.	De godtgørelsesberettigede udgifter - skattestyrelseslovens  

 § 33 C, stk 1 I § 33 C er de godtgørelsesberettigede  

 udgifter opregnet.
 De godtgørelsesberettigede udgifter er, når  

 de er betalt:
 1)	Udgifter til sagkyndig bistand, medmindre den sagkyndige er ansat  

 hos den godtgørelsesberettigede.
 2)	Retsafgifter, bortset fra gebyret til Landsskatteretten, jf.  

 § 25, stk. 4.
 3)	Udgifter til syn og skøn.
 4)	Udgifter til sagkyndige erklæringer og andet  

 bevismateriale.
 5)	Pålagte sagsomkostninger.
 6)	Udgifter til en sagkyndigs udtalelse om, hvorvidt en  

 afgørelse i en klage- eller retssag bør påklages eller  

 prøves ved domstolene.
 Bestemmelsen svarer til de tidligere gældende  

 regler, bortset fra nr. 5 om pålagte sagsomkostninger og nr.  

 6 om udgifter til en sagkyndigs udtalelse om, hvorvidt en skatte- eller  

 afgiftspligtig bør gå videre med sin sag.
 For så vidt angår pålagte  

 sagsomkostninger - det nye nr. 5 - følger det af  

 retsplejelovens § 312, at den tabende part er pligtig at erstatte  

 modparten de ham ved retssagen påførte udgifter, for så  

 vidt parterne ikke selv har truffet en anden overenskomst, eller retten i  

 særlige omstændigheder finder skellig grund til at gøre  

 afvigelse fra denne regel.
 Domstolene foretager en skønsmæssig vurdering  

 i hvert enkelt tilfælde af rimeligheden af de udgifter, som den  

 vindende part har afholdt, og fastsætter herefter de pålagte  

 sagsomkostninger. Ændringen skyldes, at det er fundet rimeligt at lette  

 den skatte- eller afgiftspligtiges økonomiske byrder ved at skulle  

 føre en skatte- eller afgiftssag.
 For så vidt angår bestemmelsen om  

 godtgørelse til en sagkyndigs udtalelse over  

 spørgsmålet om, hvorvidt en klage- eller retssag bør  

 påklages eller prøves ved domstolene - det nye nr. 6 - er  

 det erfaringen, at der i mange sager udarbejdes en sådan sagkyndig  

 udtalelse, og at dette ofte sker i forbindelse med skift af  

 rådgiver.
 Som »sagkyndig bistand« forstås en bistand ydet af  

 en advokat, statsautoriseret eller registreret revisor, en konsulent i  

 driftsøkonomi, jf. § 1 i lov om tilskud til jordbrugets  

 konsulentvirksomhed, et medlem af Foreningen af Danske Revisorer eller af en  

 person, der kan ligestilles hermed.
 Udgifterne til en sådan udtalelse fra en sagkyndig  

 har efter de tidligere gældende bestemmelser ikke kunnet dækkes,  

 medmindre sagen faktisk blev påklaget eller indbragt for  

 domstolene.
 For ikke at tvinge en skatte- eller afgiftspligtig til at  

 videreføre sagen for derefter umiddelbart at hæve sagen igen,  

 alene for at opnå omkostningsgodtgørelse for udgifterne til den  

 sagkyndige udtalelse, er det fundet rimeligt, at der også ydes  

 omkostningsgodtgørelse til sådanne udgifter.
 Bestemmelsen giver således bl.a. godtgørelse  

 til udgifterne til en sagkyndigs vurdering af, om en  

 skatteankenævnsafgørelse skal påklages til  

 Landsskatteretten, eller om en landsskatteretskendelse skal indbringes for  

 domstolene.
6.	Reduktion af de godtgørelsesberettigede udgifter - § 33  

 C, stk. 2 Efter bestemmelsen i § 33 C, stk. 2, reduceres  

 de godtgørelsesberettigede udgifter med:
 1)	Tilkendte sagsomkostninger.
 2)	Offentlig retshjælp.
 3)	Afgiftstilsvar, der kan fradrages som indgående moms efter lov  

 om merværdiafgift (momsloven).
 Som det fremgår af bestemmelsen, skal beregningen af  

 omkostningsgodtgørelsen ikke reduceres med andre godtgjorte udgifter  

 end eventuelle tilkendte sagsomkostninger, jf. nr. 1, og offentlig  

 retshjælp, jf. nr. 2. Dette har sammenhæng med muligheden  

 for, at tredjemand kan yde et skattefrit tilskud til den  

 godtgørelsesberettigede, jf. nærmere herom under pkt. 11.
 Indholdet af bestemmelsen i nr. 3, hvorefter de  

 godtgørelsesberettigede udgifter reduceres med afgiftstilsvar, der kan  

 fradrages som indgående moms, er uændret i forhold til de hidtil  

 gældende regler.
 For så vidt særligt angår nr. 2  

 reduceres grundlaget for beregningen af omkostningsgodtgørelsen som  

 nævnt som noget nyt med offentlig retshjælp.
 Efter retsplejelovens § 128, stk. 1-4, har den  

 skatte- eller afgiftspligtige mulighed for at opnå offentlig  

 retshjælp i form af tilskud til dækning af en del af en  

 advokatregning for navnlig rådgivning og udfærdigelse af enkelte  

 skriftlige henvendelser af sædvanlig art, f.eks. en ansøgning om  

 fri proces og processkrifter i retssager.
 Det fremgår af bekendtgørelse nr. 1039 af 16.  

 december 1999 om offentlig retshjælp ved advokater, at der ydes  

 retshjælp til personer, som opfylder de samme økonomiske  

 betingelser som for at få fri proces.
Efter bekendtgørelsens § 7, stk. 1, kan  

 der gives almindelig retshjælp for et advokatvederlag af indtil  

 800 kr. inkl. moms.
Heraf betaler staten 75 pct., og den  

 retshjælpssøgende betaler resten.
Der kan desuden gives  

udvidet retshjælp for et yderligere vederlag på indtil  

 1.830 kr. inkl. moms.
Heraf betaler staten og den  

 retshjælpssøgende hver halvdelen, jf. bekendtgørelsens  

 § 7, stk. 2. Hvis retshjælpen gives i forbindelse med en  

 ansøgning om fri proces, betaler staten hele vederlaget.
Offentlig retshjælp omfatter ikke sager, der  

 verserer for offentlige myndigheder, hvor det må antages, at vejledning  

 og bistand i fornødent omfang gives af myndigheden.
Derimod gives der  

 hjælp til at klage over disse myndigheders afgørelser.  

 Hjælpen ydes i den forbindelse alene til at udarbejde en klageskrivelse  

 til skatte- og afgiftsmyndigheden.
7.	De godtgørelsesberettigede sagstyper - skattestyrelseslovens  

 § 33 D I bilaget til cirkulæret er angivet, hvilke  

 sagstyper der er omfattet af ordningen.
Nedenfor omtales de nye  

 godtgørelsesberettigede sagstyper.
 Efter bestemmelsen i § 33 D, stk. 1, nr.  

 1, ydes godtgørelse ved klage til skatteankenævnet eller til  

 Landsskatteretten.
Bestemmelsen svarer - hvad angår afgrænsningen  

 af godtgørelsesberettigede sagstyper - til den tidligere  

 gældende bestemmelse i § 33 A, stk. 1. Dog var klager over  

 forskudsregistreringen og klager over ejendomsvurderingen efter den tidligere  

 gældende bestemmelse i § 33 A, stk. 1, ikke  

 tilskudsberettigede.
Disse sager er imidlertid nu gjort  

 godtgørelsesberettigede.
For så vidt angår klager over  

forskudsregistreringen efter kildeskattelovens § 55 B er disse  

 gjort godtgørelsesberettigede, fordi en klage over  

 forskudsregistreringen efter Omkostningsdækningsudvalgets opfattelse i  

 nogle tilfælde kan foregribe den ligningsmæssige behandling af et  

 spørgsmål, ligesom der kan være tale om stor  

 likviditetsmæssig belastning af den skattepligtige, såfremt  

 dennes forskudsopgørelse ikke godkendes.
Der kan desuden i disse sager  

 være behov for at antage sagkyndig bistand.
Hvad angår klager over ejendomsvurderingen  

 til Landsskatteretten er disse sager medtaget for at opnå en afklaring  

 af retstilstanden.
Efter den tidligere gældende skattestyrelseslovs  

 § 33 A, stk. 1, 2. pkt., kunne der ikke ydes tilskud  

 vedrørende afgørelser om vurdering af fast ejendom.
Omvendt  

 følger det af vurderingslovens § 46, stk. 2, at  

 skattestyrelseslovens kapitel 3 A om omkostningsdækning finder  

 anvendelse ved klage til Landsskatteretten.
Først i foråret 1999  

 har der været behov for at tage stilling til denne regelkonflikt, og  

 omkostningsdækningsordningen er herefter blevet administreret i  

 overensstemmelse med bestemmelsen i vurderingsloven.
Retstilstanden på  

 området er derfor opretholdt og afklaret.
 Efter bestemmelsen i § 33 D, stk.1, nr. 2,  

ydes godtgørelse ved klage til en told- og skatteregion, Told- og  

 Skattestyrelsen eller Ligningsrådet over en afgørelse, som er  

 truffet efter bemyndigelse fra skatteministeren.
 Efter denne bestemmelse er den tidligere gældende  

 ordning blevet udvidet med følgende sagstyper:
1)	klage over afslag på omgørelse 2)	klage over afslag på genoptagelse af en  

 skatteansættelse 3)	klage over afslag på anmodninger om bevilling eller  

 dispensation.
Ad nr. 1 I det omfang en skatteansættelse hviler på en  

 privatretlig disposition, kan skatteministeren efter skattestyrelseslovens  

 § 37 C tillade, at en efterfølgende ændring af  

 dispositionen tillægges virkning for skatteansættelsen  

 (omgørelse), hvis en række nærmere angivne betingelser er  

 opfyldt.
Efter sagsudlægningsbekendtgørelsen, jf.  

 bekendtgørelse nr. 303 af 2. maj 2000, § 8, nr. 13, træffer  

 den kommunale skattemyndighed afgørelse i 1. instans i sager om  

 omgørelse, når den skattepligtige er en fysisk person eller et  

 dødsbo.
Er den skattepligtige en juridisk person, træffer den  

 selskabslignende myndighed afgørelse i 1. instans, jf.  

 bekendtgørelsens § 10, nr. 1. Efter  

 sagsudlægningsbekendtgørelsens § 19, stk. 1, nr. 3,  

 kan sådanne afgørelser påklages til Ligningsrådet.  

 Afgørelsen kan herefter ikke påklages til anden administrativ  

 myndighed, jf. § 21, nr. 4.
Omgørelse kommer på tale, hvis et  

 skatteforbehold ikke kan anerkendes.
Et skatteforbehold kan tages i  

 forbindelse med en privatretlig disposition, som således gøres  

 betinget af, at dispositionen tillægges nærmere angivne  

 virkninger, jf. skattestyrelseslovens § 37 B.
Endvidere kan  

 omgørelse komme på tale, hvis der ikke er taget skatteforbehold.  

 Hvis det tillades, at en omgørelse af en privatretlig disposition  

 tillægges virkning for skatteansættelsen, således at denne  

 skal ændres i overensstemmelse med den omgjorte disposition, vil det  

 betyde, at skatteansættelsen for det pågældende  

 indkomstår skal genoptages.
 Da omgørelsessagerne knytter sig til dels sager om  

 skatteforbehold, dels sager om genoptagelse er det fundet rimeligt, at der  

 også ydes omkostningsgodtgørelse til udgifter til sagkyndig  

 bistand mv. ved klage til Ligningsrådet over afslag på at  

 tillægge en omgørelse af en privatretlig disposition virkning  

 for en skatteansættelse.
Ad nr. 2 Bestemmelsen omfatter klagesager om genoptagelse af  

 skatteansættelser på skatteyderens foranledning.
 Efter reglerne i skattestyrelsesloven kan en skattepligtig  

 anmode om at få sin skatteansættelse genoptaget inden for en  

 frist på 3 år, jf. § 34, og kan desuden i en række  

 særlige situationer få sin ansættelse genoptaget uden for  

 denne frist, jf. § 35.
 Visse genoptagelsessager var allerede efter den tidligere  

 gældende omkostningsdækningsordning omfattet, nemlig i det omfang  

 de kunne påklages til skatteankenævnet og Landsskatteretten.
 Hensynet til lige behandling i  

 omkostningsgodtgørelsesmæssig henseende af de  

 genoptagelsessager, som er omfattet af de tidligere gældende regler, og  

 af de sager, som ikke hidtil har været omfattet af ordningen, har talt  

 for at yde omkostningsgodtgørelse i alle disse sager.
 Således vil der i forhold til tidligere nu  

 også kunne ydes omkostningsgodtgørelse i  

 genoptagelsessager, der klagebehandles i Told- og Skattestyrelsen.  

 Udvidelserne består i følgende klagesager vedr.  

 genoptagelse:
-	Ansættelserne for indkomstårene før 1990 uden for  

 5-årsfristen, -	ansættelserne for indkomstårene 1990-1996 uden for  

 3-årsfristen samt -	ansættelserne for 1997 og senere, uden for 3-årsfristen,  

 i tilfælde, hvor genoptagelse beror på, om der er begået  

 ansvarspådragende fejl ved ligningen, jf. skattestyrelseslovens  

 § 35, stk. 1, nr. 9.
 Ad nr. 3.
 Efter den tidligere gældende  

 omkostningsdækningsordning var der ikke adgang til dækning for  

 udgifter til sagkyndig bistand, der var forbundet med en klage over et afslag  

 på en bevilling eller dispensation.
 En bevilling eller dispensation er en tilladelse til, at  

 en skatte- eller afgiftspligtigs forhold behandles på en lempeligere  

 måde end efter de almindelige regler.
 En klage over et afslag på en anmodning om en  

 bevilling eller dispensation kan på samme måde som en klage over  

 en bindende forhåndsbesked siges at have en procesbesparende funktion i  

 og med, at en imødekommelse af klagen eller et afslag vil kunne  

 lægges til grund ved ligningen og dermed afværge en eventuel  

 klagesag i ligningssystemet.
 Hertil kommer, at afgørelsen i en bevillings- eller  

 dispensationssag kan have væsentlig betydning for klagerens  

 skattemæssige stilling, ligesom sagerne kan dreje sig om betydelige  

 beløb.
Alle klagesager om bevillinger og dispensationer er som  

 udgangspunkt omfattet af ordningen, således som de fremgår af  

 bekendtgørelsen om sagsudlægning.
Det vil sige både de  

 sager, hvori en egentlig juridisk vurdering af ansøgerens forhold er  

 påkrævet, og de sager, hvor dette næppe er tilfældet,  

 men hvor sagen har mere administrativ karakter.
 At alle sager er medtaget, skyldes, at det af  

 administrative grunde ikke er fundet hensigtsmæssigt at lade  

 spørgsmålet om omkostningsgodtgørelse bero på en  

 vurdering af, hvorvidt der har været tale om en egentlig juridisk  

 vurdering af ansøgerens forhold eller ej.
 Det bemærkes dog, at det må antages, at der i  

 mange bevillings- og dispensationssager ikke benyttes sagkyndig bistand, og i  

 det omfang der benyttes sagkyndig bistand i sådanne sager, er denne  

 bistand formentlig ikke særligt omfattende.
Som eksempel på bevillings- og dispensationssager,  

 hvor sagkyndig bistand typisk optræder, kan nævnes tilladelse til  

 påbegyndelse af afskrivning på afskrivningsberettigede aktiver  

 til brug for en forsøgs- eller forskningsvirksomhed før  

 igangsættelsen af erhvervsvirksomheden.
Endvidere kan nævnes  

 sager om anmodning om helt eller delvis eftergivelse af betydelige  

 skattebeløb f.eks. som led i en generel akkord.
Som eksempler på  

 bevillings- og dispensationssager, hvor sagkyndig bistand ofte ikke  

 optræder, kan nævnes bestemmelsen om forlængelse af fristen  

 for udligning af negativ saldo i afskrivningslovens § 8 samt  

 bestemmelsen om henstand med selvangivelsesfristen i skattekontrollovens  

 § 4, stk. 4.
 Efter bestemmelsen i § 33 D, stk. 1, nr.  

 3 skal der ydes omkostningsgodtgørelse til udgifter til sagkyndig  

 bistand m.v. i forbindelse med en anmodning til et skatteankenævn eller  

 Landsskatteretten om genoptagelse af vedkommende myndigheds egen tidligere  

 afgørelse.
Efter reglerne i skattestyrelseslovens § 29,  

 stk. 1, og 2, kan Landsskatteretten efter anmodning fra klageren  

 genoptage en sag, der er påkendt eller afvist af Landsskatteretten,  

 hvis visse betingelser er opfyldt.
Ligeledes kan et skatteankenævn  

 under visse betingelser genoptage en sag, der er påkendt eller afvist  

 af skatteankenævnet, jf. skattestyrelseslovens § 22.
 Efter de tidligere gældende regler har der ikke  

 været mulighed for at yde omkostningsdækning til udgifter til  

 sagkyndig bistand, der er forbundet med indgivelse af en sådan  

 anmodning.
 Bliver skatteyderen opmærksom på nogle nye  

 oplysninger, som ikke tidligere har været fremme, heller ikke da  

 skatteankenævnet eller Landsskatteretten traf afgørelse, vil det  

 alt andet lige være procesbesparende, at skatteyderen beder om  

 genoptagelse af skatteankenævnets eller Landsskatterettens kendelse  

 frem for at indbringe sagen for en højere instans.
 Bestemmelsen om at yde omkostningsgodtgørelse i  

 disse situationer antages derfor at have procesøkonomiske fordele,  

 ligesom bestemmelsen vil medvirke til, at den rigtige afgørelse  

 træffes så tidligt som muligt i klagesystemet.
 Efter bestemmelsen i § 33 D, stk.1, nr. 4 ydes  

 der endvidere godtgørelse i en sag vedrørende skatter eller  

 afgifter for EF-Domstolen, hvor den godtgørelsesberettigede er  

 part.
Efter de tidligere gældende regler kunne der alene  

 ydes omkostningsdækning for udgifter afholdt i forbindelse med en  

 præjudiciel forelæggelse for EF-Domstolen - d.v.s. i sager, hvor  

 en dansk ret i anledning af en konkret tvist mellem skatte- og  

 afgiftsmyndighederne på den ene side og den skatte- eller  

 afgiftspligtige på den anden side vælger at spørge  

 EF-Domstolen om, hvorledes en eller flere EU-bestemmelser - af betydning for  

 sagens afgørelse - skal forstås.
I forbindelse med  

 præjudicielle forelæggelser for EF-Domstolen skal parterne afgive  

 diverse skriftlige indlæg i sagen samt procedere denne for  

 domstolen.
 Efter bestemmelsen er der fortsat adgang til  

 omkostningsgodtgørelse for udgifter afholdt i forbindelse med en  

 præjudiciel forelæggelse.
 Skatte- eller afgiftspligtige har imidlertid også  

 mulighed for at optræde direkte som part ved EF-Domstolen i de  

 såkaldte annullationssager, passivitetssager og erstatningssager.
 I det omfang dette sker, er bistandsudgifterne i disse  

 sager nu godtgørelsesberettigede.
Det bemærkes, at EF-Domstolen efter artikel 35 i  

 domstolsstatutten træffer afgørelse om sagsomkostningerne.
Da  

 denne afgørelse i praksis beror på et skøn, er det ikke  

 altid givet, at de omkostninger, som den skatte- eller afgiftspligtige har  

 afholdt, bliver dækket fuldt ud.
Derved bliver spørgsmålet  

 om godtgørelse af de resterende udgifter aktuelt.
Som et eksempel på et  

annullationssøgsmål kan nævnes den situation, hvor  

 en virksomhed finder, at en retsakt (beslutning eller forordning) er ugyldig,  

 idet den er formuleret så snævert, at den i realiteten har  

 karakter af en beslutning over for den pågældende virksomhed,  

 f.eks. vedrørende anti-dumpingtold.
I disse tilfælde kan  

 virksomheden eventuelt have en interesse i at anlægge et  

 annullationssøgsmål.
Som et eksempel på et  

passivitetssøgsmål kan nævnes den situation, hvor  

 en skatte- eller afgiftspligtig indbringer en klage til EF-Domstolen over, at  

 en EU-institution, f.eks.
Kommissionen, i strid med traktaten har undladt at  

 træffe afgørelse i forhold til den skatte- eller afgiftspligtige  

 efter at være blevet opfordret hertil, jf. artikel 232.
 Som et eksempel på et  

erstatningssøgsmål kan nævnes den situation, at en  

 skatte- eller afgiftspligtig ikke ønsker at anlægge et  

 annullationssøgsmål eller et sagsanlæg ved de nationale  

 domstole i en sag om skatter eller afgifter, herunder begære  

 præjudiciel forelæggelse for EF-Domstolen, men ønsker at  

 anlægge et erstatningssøgsmål mod den EU-institution, der  

 har udstedt den pågældende omtvistede retsakt, jf. artikel 235  

 sammenholdt med artikel 288.
 Efter bestemmelsen i § 33 D, stk. 1, nr.  

 5 ydes godtgørelse også i en klagesag, hvor den  

 godtgørelsesberettigede er part, om ophævelse af  

 dobbeltbeskatning i forbindelse med regulering af forbundne foretagenders  

 overskud (EF-voldgiftskonventionen).
 Formålet med voldgiftskonventionen er at undgå  

 den økonomiske dobbeltbeskatning, som opstår, når et  

 »foretagende« får forhøjet sin skattepligtige indkomst ved en  

 »armslængdejustering«, uden at der gennemføres en  

 korresponderende regulering af indkomsten for det nærtstående  

 foretagende i et andet land.
Efter konventionen skal en stat, der vil foretage  

 korrektion af indkomstopgørelsen i et foretagende som følge af  

 armslængderegler, underrette foretagendet i god tid.
Dette  

 indebærer, at foretagendet skal have tid til at underrette det andet  

 foretagende, som igen skal informere myndighederne i den stat, hvori det er  

 hjemmehørende, om korrektionen.
Her i landet sker underretningen i  

 form af en agterskrivelse, hvori der er angivet en høringsfrist  

 på ikke under 15 dage, jf. skattestyrelseslovens § 3,  

 stk. 4.
 Hvis staterne ikke er enige om korrektionen, og en  

 løsning på problemet ikke har fundet sted inden to år,  

 nedsættes et rådgivende udvalg (voldgiftsudvalget), der skal tage  

 stilling til fordelingen af indkomsten mellem foretagenderne.
Spørgsmål, der omfattes af konventionen, kan  

 efter interne danske regler ikke behandles i et rådgivende udvalg, hvis  

 spørgsmålet indbringes for danske domstole.
Hvis  

 armslængdespørgsmålet først er afgjort ved  

 landsretten eller Højesteret, vil der ikke kunne igangsættes en  

 voldgiftsprocedure efter konventionen.  

 Armslængdespørgsmålet kan dog behandles i det  

 administrative rekurssystem, d.v.s. til og med Landsskatteretten, samtidig  

 med at det behandles efter proceduren i voldgiftskonventionen.
 Efter bestemmelsen er det muligt at yde  

 omkostningsgodtgørelse fra det tidspunkt, hvor en klage indgives til  

 Told- og Skattestyrelsen med henblik på at få ophævet en  

 dobbeltbeskatning.
 Endvidere er der mulighed for at yde  

 omkostningsgodtgørelse i tilfælde, hvor en skattepligtig bliver  

 involveret i en konventionssag, fordi det udenlandske foretagende, der er  

 interesseforbundent med den skattepligtige, henvender sig til  

 skattemyndighederne i det andet land med henblik på at få  

 ophævet dobbeltbeskatningen.
 Efter bestemmelsen i § 33 D, stk. 2,  

 gælder bestemmelsen i stk. 1, nr. 2, ikke klager til Told- og  

 Skattestyrelsen i sager vedrørende told eller afgifter samt i sager om  

 arbejdsgiverkontrol bortset fra hæftelsessager.
Hvad angår de sager om told og afgifter, som  

 kan påklages til Told- og Skattestyrelsen, er der tale om sager, der  

 ikke vedrører told- eller afgiftsgrundlaget, idet sådanne  

 klagesager går til Landsskatteretten.
Derimod er der tale om sager om  

 registrering, regnskab, betaling, kontrol o.lign., d.v.s. sager, der  

 først og fremmest har karakter af at vedrøre en praktisk  

 gennemførelsesforanstaltning, hvor sagkyndig bistand ikke er  

 påkrævet.
 Hvad angår sagerne om arbejdsgiverkontrol har  

 der allerede efter de tidligere gældende regler kunnet ydes  

 omkostningsdækning til sagkyndig bistand i sager om indeholdelse af  

 A-skat, arbejdsmarkedsbidrag (AM-bidrag) og det særlige  

 pensionsopsparingsbidrag (SP-bidrag) ved Landsskatteretten.
Afgørelser om indeholdelsespligt for A-skat,  

 AM-bidrag og SP-bidrag træffes af told- og skatteregionerne.
En  

 afgørelse om indeholdelsespligt skal enten ledsages af en  

 afgørelse om hæftelse, og / eller af et pålæg til  

 arbejdsgiveren om for fremtiden at indeholde A-skat m.v. i tilsvarende  

 ydelser.
Ledsages afgørelsen om indeholdelsespligt af en  

 afgørelse om hæftelse, skal arbejdsgiveren indbetale det  

 ikke-indeholdte eller for lidt indeholdte beløb til skatte- og  

 afgiftsmyndighederne.
Afgørelser om den indeholdelsespligtiges  

hæftelse for A-skat træffes af told- og skatteregionerne  

 efter reglerne i kildeskattelovens § 69, og afgørelser om  

 arbejdsgiverens hæftelse for AM-bidrag og SP-bidrag træffes af  

 regionerne i medfør af arbejdsmarkedsfondslovens § 15,  

 stk. 3, jf.
ATP-lovens § 17 f, stk. 1.
 For afgørelser i sager vedrørende  

 registrering, regnskab, betaling, kontrol o.l., herunder hæftelse,  

 d.v.s. sager, der først og fremmest har karakter af at vedrøre  

 en praktisk gennemførelsesforanstaltning, er der klageadgang til Told-  

 og Skattestyrelsen.
Da afgørelser om indeholdelsespligt og  

 afgørelser om hæftelse følges ad, må det antages,  

 at den sagkyndige bistand som alt overvejende hovedregel retter sig mod begge  

 afgørelser.
En afgørelse om hæftelse kan desuden på  

 samme måde som afgørelsen om indeholdelsespligt have en  

 indgribende karakter for den indeholdelsespligtige, og der kan forekomme  

 situationer, hvor kun afgørelsen om hæftelse ønskes  

 påklaget.
 I en situation, hvor der slet ikke er sket indeholdelse,  

 eller der er indeholdt for lidt, hæfter den indeholdelsespligtige for  

 det ikke-indeholdte beløb, medmindre vedkommende kan godtgøre,  

 at denne ikke har udvist forsømmelighed, jf. kildeskattelovens  

 § 69, stk. 1. Også i den situation kan det tænkes, at  

 der er behov for sagkyndig bistand.
 På den baggrund er klagesager om hæftelsen  

 omfattet af de godtgørelsesberettigede sagstyper, mens der efter loven  

 ikke ydes omkostningsgodtgørelse i de øvrige afgørelser  

 om arbejdsgiverkontrol, der kan påklages til Told- og  

 Skattestyrelsen.
 Efter bestemmelsen i § 33 D, stk. 3, ydes  

 godtgørelse endvidere ved domstolsprøvelse af afgørelser  

 i sager, som er godtgørelsesberettigede efter § 33 D, stk.1, nr.  

 1-3, og stk. 2.
Også efter de tidligere gældende regler om  

 omkostningsdækning blev der ydet tilskud til bistandsudgifter, som var  

 afholdt i forbindelse med prøvelsen af en tilskudsberettiget skatte-  

 eller afgiftssag ved domstolene, og som ikke på anden måde var  

 blevet godtgjort, f.eks. i form af tilkendte sagsomkostninger.
Den hidtil  

 gældende ordning er således videreført med den udvidelse,  

 som de nye sagsområder indebærer.
8.	Dokumentationskrav - ministerbemyndigelsen - skattestyrelseslovens  

 § 33 E Ved bestemmelsen i skattestyrelseslovens § 33 E er  

 der givet skatteministeren bemyndigelse til at fastsætte nærmere  

 bestemmelser om de krav til dokumentation, som skal være opfyldt, for  

 at der kan ydes omkostningsgodtgørelse, herunder hvilke oplysninger  

 som myndighederne kan kræve oplyst på ansøgningsblanketten  

 som betingelse for at yde omkostningsgodtgørelsen.
 Bemyndigelsen er udnyttet ved en bekendtgørelse om  

 dokumentation af udgifter til sagkyndig bistand m.v. ved godtgørelse  

 efter skattestyrelseslovens kapitel 3 A.
Det fremgår bl.a. heraf, at der med  

 ansøgningen om omkostningsgodtgørelse skal følge kopi af  

 de regninger, som der søges omkostningsgodtgørelse for for hver  

 instans, samt dokumentation for, at beløbet er betalt.
Hvis en  

 dom, kendelse eller afgørelse er afsagt eller truffet i sagen, skal  

 kopi heraf være vedlagt denne ansøgning.
Det er en betingelse  

 for at opnå omkostningsgodtgørelse, at betalingen er foretaget  

 på grundlag af en sædvanlig fakturering, som er stilet til  

 ansøgeren.
Regningen skal af den sagkyndige være delt op med  

 hensyn til størrelsen af honoraret for arbejdet ved hver instans.
Til brug for ansøgningen om  

 omkostningsgodtgørelse skal den godtgørelsesberettigede udfylde  

 en blanket, som kan rekvireres hos told- og skatteregionen, eller hentes  

 på Told- og Skattestyrelsens hjemmeside (www.toldskat.dk). Blanketten  

 skal være underskrevet af ansøgeren og attesteret af en eventuel  

 sagkyndig.
Ansøgningen skal indsendes til told- og skatteregionen i  

 det område, hvor den godtgørelsesberettigede bor på  

 ansøgningstidspunktet.
Oplysninger om det udbetalte beløb  

 sendes af told- og skatteregionen til den godtgørelsesberettigedes  

 skatteansættende myndighed.
9.	Afrapportering til Folketinget - skattestyrelseslovens § 33  

 F Efter bestemmelsen i § 33 F afgiver skatteministeren  

 årligt en redegørelse til Folketinget om den  

 udgiftsmæssige udvikling m.v. i de sager, hvortil der kan ydes  

 omkostningsgodtgørelse.
 Formålet med bestemmelsen er at følge  

 udviklingen på området med henblik på senere eventuelle  

 ændringer af ordningen.
Redegørelserne, der skal basere sig på  

 indberetninger fra told- og skatteregionerne til Told- og Skattestyrelsen og  

 Told- og Skattestyrelsens egne tal, skal bl.a. indeholde oplysninger  

 om -	antallet af sager, hvori der er udbetalt  

 omkostningsgodtgørelse -	hvor store beløb, der samlet er udbetalt årligt -	hvor store beløbene er - fordelt på de enkelte  

 instanser, herunder til syn og skøn, og fordelt på personer og  

 selskaber samt -	hvilke sagstyper, der er tale om.
 Desuden skal redegørelserne - i det omfang dette er  

 muligt - belyse den adfærdsregulering hos de  

 godtgørelsesberettigede, som ændringerne af ordningen eventuelt  

 vil medvirke til.
10.	Strafferetlige konsekvenser af urigtige oplysninger m.v. -  

 skattestyrelseslovens §§ 33 G og 33 H Bestemmelserne angår de strafferetlige konsekvenser  

 af at afgive urigtige oplysninger m.v. til myndighederne til brug for  

 beregningen af omkostningsgodtgørelsen.
Der er kun tale om  

 redaktionelle ændringer i forhold til de tidligere gældende  

 regler.
11.	Tredjemands tilskud - ligningslovens 7 Q, stk. 1 og  

 2 Efter bestemmelsen i § 7 Q, stk. 1, nr.  

 1, skal omkostningsgodtgørelse efter § 33 A i  

 skattestyrelsesloven ikke medregnes til den skattepligtige indkomst.  

 Bestemmelsen er kun ændret redaktionelt i forhold til den tidligere  

 gældende bestemmelse.
Efter den tidligere gældende bestemmelse i § 7  

 Q, stk. 1, nr. 2, skulle tilskud fra almennyttige fonde til  

 dækning af udgifter, der var tilskudsberettigede efter den tidligere  

 gældende bestemmelse i skattestyrelseslovens § 33 B, ikke  

 medregnes ved opgørelsen af den skattepligtige indkomst.
Et  

 sådant tilskud fragik efter den tidligere gældende  

 omkostningsdækningsordning i beregningsgrundlaget for  

 omkostningsdækning, jf. den tidligere gældende bestemmelse i  

 skattestyrelseslovens § 33 B, stk. 2.
Efter den nye bestemmelse i § 7 Q, stk. 1,  

 nr. 2, skal beløb, som betales til en  

 godtgørelsesberettiget person efter skattestyrelseslovens kapitel 3 A  

 til dækning af dennes udgifter til sagkyndig bistand m.v., ikke  

 medregnes til indkomstopgørelsen.
Det gælder dog ikke, i det  

 omfang beløbet med tillæg af omkostningsgodtgørelsen og  

 andre godtgjorte udgifter overstiger personens samlede udgifter til sagkyndig  

 bistand m.v. i sagen, eller i det omfang beløbet ikke må anses  

 for ydet som følge af yderens retlige interesse i sagen.
 Efter den nye bestemmelse kan alle, herunder også  

 almennyttige fonde, men også andre fysiske og juridiske personer, som  

 f.eks. sammenslutninger, faglige foreninger og interesseorganisationer samt  

 arbejdsgivere som udgangspunkt yde et skattefrit tilskud til den  

 godtgørelsesberettigede til dækning af dennes udgifter til  

 sagkyndig bistand m.v.
Bestemmelsen skal ses i lyset af, at det ikke er fundet  

 muligt at opstille klare kriterier, der generelt gør det muligt at yde  

 et forhøjet tilskud til skatte- eller afgiftspligtige, der  

 fører principielle sager.
Bestemmelsen skønnes at kunne  

 afbøde på dette forhold, idet det må antages, at  

 tilskuddet i almindelighed kun bliver ydet, når dette hos yderen  

 er motiveret ud fra en retlig interesse for afgørelsen i den skatte-  

 eller afgiftspligtiges sag.
Bestemmelsen skal i den forbindelse ses i  

 sammenhæng med bestemmelsen i § 7 Q, stk. 2, hvorefter det  

 tilskud, som en sådan tredjemand vil kunne yde, som udgangspunkt ikke  

 er fradragsberettiget hos denne, jf. dog nærmere nedenfor.
 Endvidere skal bestemmelsen ses i sammenhæng med  

 bestemmelsen i skattestyrelseslovens § 33 C, stk. 2, hvoraf det  

 fremgår, at tilskuddet fra tredjemand ikke reducerer de  

 godtgørelsesberettigede udgifter.
 Det beløb, der er nævnt i bestemmelsens 1.  

 pkt., kan kun holdes uden for indkomstopgørelsen hos modtageren, i det  

 omfang det med tillæg af den udbetalte omkostningsgodtgørelse og  

 andre godtgjorte udgifter (tilkendte sagsomkostninger og offentlig  

 retshjælp) ikke overstiger den godtgørelsesberettigedes samlede  

 udgifter til sagkyndig bistand m.v.
 Dækkes der således mere end nettoudgiften til  

 sagkyndig bistand (bruttoudgiften fratrukket eventuelt andre godtgjorte  

 udgifter), vil »overskuddet« være skattepligtigt som andre tilskud /  

 gaver fra tredjemand.
 Af hensyn til den ligningsmæssige behandling af  

 sådanne spørgsmål, kan der i et vist omfang være  

 behov for en oplysningspligt for tredjemand om ydelsen af disse tilskud.  

 Spørgsmålet er nærmere behandlet nedenfor under  

 pkt.12.
Ud over betingelsen om, at det tilskud, som tredjemand kan  

 yde til den skatte- eller afgiftspligtiges sag, ikke må overstige de  

 samlede godtgørelsesberettigede udgifter, stilles det endvidere som  

 betingelse for skattefriheden, at tilskuddet er ydet som følge af en  

 retlig interesse i, at sagen føres.
Retlig interesse foreligger  

 typisk, hvis tredjemand har en økonomisk interesse i at opnå  

 samme retsstilling, som den skatteyderen ønsker at opnå ved  

 sagsførelsen.
Dette kan f.eks. være tilfældet, hvis en  

 deltager i et investeringsprojekt yder tilskud til den skatteyder i  

 investeringsprojektet, der fører pilotsagen om projektets realitet.  

 Det kan også være tilfældet, hvis en forening yder tilskud  

 til den skatteyder, som fører en sag, hvis udfald foreningens  

 medlemmer har økonomiske interesser i.
Denne retlige interesse vil som  

 udgangspunkt være dokumenteret ved, at der ydes et tilskud på  

 trods af, at der ikke er fradragsret hos yderen af tilskuddet.
 Bestemmelsen bygger på den antagelse, at en person,  

 der vil yde et ikke-fradragsberettiget tilskud til dækning af en  

 skatte- eller afgiftspligtigs udgifter til sagkyndig bistand i en sag,  

 højst sandsynligt vil have en retlig interesse i, at sagen  

 føres.
 Navnlig i tilfælde, hvor der foreligger et generelt  

 interessesammenfald mellem yder og modtager, hvilket eksempelvis vil  

 være tilfældet i familieforhold, hovedaktionærforhold eller  

 koncernforhold, må det dog i forbindelse med ligningen påses, at  

 tilskuddet ikke er ydet som følge af det generelle  

 interessesammenfald, således at tilskuddet reelt dækker over  

 noget andet end ønsket om at støtte den skatte- eller  

 afgiftspligtiges sag, men som følge af en konkret, retlig interesse i  

 sagen.
 Efter § 7 Q, stk. 2, 1. pkt., kan  

 beløb som er nævnt i stk. 1, nr. 2, ikke fradrages i den  

 skattepligtige indkomst, medmindre yderen er en fond eller forening m.v., der  

 efter lovgivningens almindelige regler har fradrag for udlodninger eller  

 uddelinger.
 Efter reglerne i fondsbeskatningsloven og  

 selskabsskatteloven kan fonde, foreninger m.v. foretage fradrag for  

 uddelinger og udlodninger.
Efter fondsbeskatningslovens § 4, stk. 1, kan  

 fonde og foreninger, der er omfattet af lov om fonde og visse foreninger, jf.  

 lovbekendtgørelse nr. 698 af 11. august 1992 med senere  

 ændringer, eller lov om erhvervsdrivende fonde, jf.  

 lovbekendtgørelse nr. 547 af 20. juni 1996 med senere ændringer,  

 foretage fradrag for uddelinger til almenvelgørende eller på  

 anden måde almennyttige formål.
Hvorvidt modtageren er  

 skattepligtig af uddelingen, har ikke betydning for giverens fradragsret.
 Efter fondsbeskatningslovens § 4, stk. 2, kan  

 fonde og foreninger (interessesammenslutninger) foretage fradrag for  

 uddelinger, der sker til fyldestgørelse af vedtægtsmæssige  

 formål, der ikke er almenvelgørende eller almennyttige,  

 når modtageren ifølge reglerne om subjektiv skattepligt er  

 skattepligtig til Danmark.
Arbejdsgiverforeninger, fagforeninger og andre faglige  

 sammenslutninger (arbejdsmarkedssammenslutninger) kan efter  

 fondsbeskatningslovens § 8, stk. 2, foretage fradrag for udgifter,  

 der vedrører indtægter, der er skattepligtige, d.v.s. indkomst  

 ved erhvervsmæssig virksomhed, renter, udbytter, ejendomsavancer,  

 aktieavancer, kursgevinster m.v.
Foreningerne er således ikke  

 skattepligtige af kontingentindtægter, og dermed er der ikke fradrag  

 for ydelser til medlemmer.
Disse foreninger kan også foretage fradrag  

 som nævnt i fondsbeskatningslovens § 4, stk. 1, men ikke  

 efter § 4, stk. 2.
Efter selskabsskattelovens § 3, stk. 2, kan  

 foreninger m.v., der er skattepligtige efter selskabsskattelovens § 1,  

 stk. 1, nr. 6, fradrage udlodninger til fyldestgørelse af  

 vedtægtsmæssige formål, der kan anses for  

 almenvelgørende eller på anden måde almennyttige.  

 Skattepligtige efter selskabsskattelovens § 1, stk. 1, nr. 6, er  

 foreninger, korporationer, stiftelser mv., der ikke er omfattet af  

 fondsbeskatningsloven.
Skattepligten omfatter alene indtægt ved  

 erhvervsmæssig virksomhed samt fortjeneste og tab ved afståelse,  

 afhændelse eller opgivelse af formuegoder, der har eller har haft  

 tilknytning til den erhvervsmæssige virksomhed.
 Efter bestemmelsen i § 7 Q, stk. 2, 2.  

 pkt., bliver et tilskud, som bliver ydet som led i et  

 ansættelsesforhold eller som led i en aftale om personligt arbejde i  

 øvrigt, som udgangspunkt anset for at være et  

 løntillæg til modtageren og skal derfor  

 indtægtsføres hos denne, hvis arbejdsgiveren m.v. fradrager  

 beløbet i sin skattepligtige indkomst.
For tilskud ydet af en arbejdsgiver til en arbejdstager er  

 udgangspunktet således, at tilskuddet er ydet som følge af  

 ansættelsesforholdet.
Arbejdsgiverbetalt sagkyndig bistand, der er ydet  

 som led i et ansættelsesforhold, eller som led i en aftale om  

 personligt arbejde i øvrigt, er som udgangspunkt et skattepligtigt  

 personalegode efter ligningslovens § 16. Det beløb, som  

 arbejdsgiveren afholder til sagkyndig bistand for arbejdstageren, f.eks. i  

 dennes skattesag, er derfor et beløb, der som udgangspunkt må  

 betragtes som et løntillæg til arbejdstageren, og som denne  

 må beskattes af.
Arbejdsgiveren har fradragsret for løn,  

 herunder personalegoder, idet der er tale om en driftsomkostning, jf.  

 statsskattelovens § 6, stk. 1, litra a.
Må det imidlertid antages, at arbejdsgiveren har  

 ydet tilskuddet alene som følge af sin retlige interesse i sagen, vil  

 tilskuddet dog ikke blive beskattet hos den ansatte, men være  

 skattefrit for denne.
Eksistensen af en retlig interesse hos arbejdsgiveren  

 kan dokumenteres ved, at arbejdsgiveren ikke har taget fradrag for  

 tilskuddet.
Også dette forhold vil skulle påses ved  

 ligningen.
Som et eksempel på et tilfælde, hvor  

 arbejdsgiver kan anses for at have retlig interesse i arbejdstagerens  

 skattesag, kan nævnes den situation, hvor arbejdstageren er blevet  

 skatteansat som lønmodtager, selv om denne har selvangivet som  

 selvstændigt erhvervsdrivende.
Spørgsmålet har betydning  

 for arbejdsgiveren, som vil skulle indeholde A-skat af ydelser til  

 arbejdstageren, hvis denne betragtes som lønmodtager, ligesom det kan  

 få betydning for arbejdsgiveren f.eks. i relation til udbetaling af  

 skattefrie godtgørelser.
Af den grund må arbejdsgiveren i denne  

 situation siges at have retlig interesse i arbejdstagerens skattesag.
12.	Tredjemands indberetning om tilskud til sagkyndig bistand -  

 skattekontrollovens § 7 H og § 14, stk. 2 Efter bestemmelsen i skattekontrollovens § 7 H skal  

 fysiske og juridiske personer, som har ydet et beløb til dækning  

 af en persons udgifter til sagkyndig bistand m.v., jf. ligningslovens  

 § 7 Q, stk. 1, nr. 2, ved ydelsen af beløbet oplyse de  

 statslige told- og skattemyndigheder om beløbets størrelse og  

 modtagerens identitet.
 Bestemmelsen i § 7 H skal ses i lyset af, at det i  

 forbindelse med ligningen må påses, at der fra tredjemand ikke  

 ydes et større beløb end de samlede  

 godtgørelsesberettigede udgifter, som den skatte- eller  

 afgiftspligtige har afholdt, med fradrag af godtgjorte udgifter.
Dette kan ske ved, at den told- og skatteregion, der  

 udbetaler omkostningsgodtgørelsen til den skatte- eller  

 afgiftspligtige, underretter den skatte- eller afgiftspligtiges  

 skatteansættende myndighed om den udbetalte  

 omkostningsgodtgørelse.
Udbetaler tredjemand et beløb til  

 dækning af den skatte- eller afgiftspligtiges bistandsudgifter, skal  

 tredjemand ifølge bestemmelsen indberette beløbets  

 størrelse og modtagerens identitet til sin lokale told- og  

 skatteregion.
Denne region videresender herefter orienteringen om tilskuddet  

 til den skatte- eller afgiftspligtiges skatteansættende myndighed, som  

 dermed har grundlag for at foretage en ligningsmæssig  

 bedømmelse.
 Bestemmelsen indeholder samtidig en bemyndigelse for  

 skatteministeren til at fastsætte nærmere regler for de  

 oplysninger, der skal indberettes, samt fastsætte regler, der undtager  

 visse persongrupper fra ovennævnte anmeldelsespligt.
 Kredsen af indberetningspligtige samt  

 spørgsmålet om, hvad der skal indberettes, er fastsat i en  

 ændringsbekendtgørelse til indberetningsbekendtgørelsen  

 til skattekontrolloven.
 Bemyndigelsen er bl.a. udnyttet således, at den fra  

 anmeldelsespligten undtager fysiske personer, som i øvrigt ikke er  

 indberetningspligtige efter indberetningsbekendtgørelsen.
 Den, der forsætligt eller af grov uagtsomhed  

 undlader at opfylde anmeldelsespligten, vil kunne straffes med bøde,  

 jf. skattekontrollovens § 14, stk. 2.
Bilag Følgende sagstyper er godtgørelsesberettigede  

 efter skattestyrelseslovens § 33 C:
 Allerede omfattet af den tidligere gældende  

 omkostningsdækningsordning:
-	klagesager om skatteansættelser, herunder om  

 skatteforbehold -	klagesager om afslag på genoptagelse af ansættelser  

 efter gældende genoptagelsesregler -	klagesager til Landsskatteretten om moms og afgifter -	klagesager til Landsskatteretten om fastsættelsen af  

 toldbeløb -	klagesager til Landsskatteretten om indeholdelsespligt -	klagesager til Landsskatteretten om bindende forhåndsbesked,  

 og -	klagesager til Landsskatteretten over afslag på skattefri  

 aktieombytning og skattefri fusion, spaltning og tilførsel af  

 aktiver -	domstolsbehandling af ovennævnte sager.
 Udvidelse af ordningen efter de nye regler om  

 omkostningsgodtgørelse i skattestyrelseslovens § 33 C:
-	klagesager til Landsskatteretten over ejendomsvurderingen1) -	klager over forskudsregistreringen -	klager over afslag på omgørelse -	klager over afslag på genoptagelse af en  

 skatteansættelse2) -	klager over afslag på anmodning om en bevilling eller  

 dispensation3) -	anmodninger til skatteankenævnet eller Landsskatteretten om  

 genoptagelse af allerede afsagt kendelse -	klager over hæftelse m.v. i forbindelse med indeholdelsespligt  

 for A-skat, arbejdsmarkedsbidrag og det særlige  

 pensionsopsparingsbidrag -	domstolsbehandling af ovennævnte sager -	EF-Domstolssager -	EF-voldgiftskonventionssager Skatteministeriet, den 10. juli 2000 Peter Loft /Hans Refslund 1)   Der er tale om en afklaring af  

 retstilstanden.
 2)   Der er nærmere bestemt tale om  

 genoptagelsessager  

 - for indkomstårene før 1990 uden for 5-årsfristen,  

 - for indkomstårene 1990-1996 uden for 3-årsfristen samt  

 - for 1997 og senere, uden for 3-årsfristen i tilfælde, hvor  

 genoptagelse beror på, at der er begået ansvarspådragende  

 fejl ved ligningen.
 3)   Sagstyperne  

 fremgår af sagsudlægningsbekendtgørelsen, jf.  

 bekendtgørelse nr. 303 af 2. maj 2000.
