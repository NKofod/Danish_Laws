Bekendtgørelse om de studerendes  

 råd m.v. ved institutioner under selvejeloven I medfør af §§ 26 a og 27 i, i lov om Centre for  

 Videregående Uddannelse og andre selvejende institutioner for  

 videregående uddannelser m.v., jf. lovbekendtgørelse nr. 684 af  

 11. juli 2000 (selvejeloven), fastsættes:
Kapitel 1 § 1. Ved selvejende institutioner efter  

 selvejeloven, herunder Centre for Videregående Uddannelse (CVU er)  

 efter kapitel 7 a, har de studerende ret til at danne et råd.
 Stk. 2. Institutionens leder sørger for, at de  

 studerende orienteres om deres ret til at danne et råd, hvis de  

 studerende ikke selv tager initiativ hertil.
 § 2. De studerendes råd kan behandle alle  

 anliggender, der vedrører de studerendes forhold på  

 institutionen i almindelighed og kan afgive indstillinger om disse til  

 institutionens ledelse.
 § 3. De studerendes råd kan bestå af  

 indtil 15 medlemmer.
 Stk. 2. Indtil 13 medlemmer vælges af og blandt de  

 ordinære studerende.
 Stk. 3. 2 medlemmer vælges af og blandt de studerende,  

 der er indskrevet til videreuddannelse eller til enkeltfag efter reglerne om  

 åben uddannelse.
 Stk. 4. Hvis der på institutionen ikke er ordinære  

 studerende, vælges alle medlemmer af bestyrelsen blandt studerende  

 nævnt i stk. 3.
§ 4. De studerendes råd udpeger to  

 repræsentanter for de studerende til institutionens bestyrelse.
De  

 studerendes råd udpeger endvidere repræsentanter til alle  

 råd, udvalg, arbejdsgrupper samt til beslægtede fora, hvis  

 nedsættelse alene er sket på institutionens eget initiativ, og  

 som behandler spørgsmål, der har betydning for de studerende i  

 almindelighed, jf. dog stk. 2.
 Stk. 2. Der udpeges ikke repræsentanter til organer,  

 hvor de studerendes deltagelse ikke vil være i overensstemmelse med de  

 regler, hvorefter organet er nedsat.
 § 5. Rådet udarbejder en vedtægt, der  

 indeholder regler om rådets virke, herunder om rådets  

 størrelse, om valg til rådet og om rådets  

 funktionsperiode.
§ 6. Institutionen stiller et særskilt  

 lokale og adgang til kontorfaciliteter til rådighed for de studerendes  

 råd.
Samme lokale kan stilles til rådighed for et eventuelt  

 råd efter kapitel 2.
 Stk. 2. Institutionen stiller endvidere så vidt muligt  

 lokaler til rådighed ved kulturelle, oplysende og organisatoriske  

 møder, som de studerendes råd arrangerer.
Kapitel 2 § 7. For CVU er, hvor der er oprettet én  

 eller flere studiebestyrelser, jf. lovens §§ 27 d, stk. 4, og 27 e,  

 stk. 4, gælder endvidere bestemmelserne i dette kapitel.
 § 8. I tilknytning til hver studiebestyrelse har  

 de studerende ret til at danne de studerendes råd ved de  

 grunduddannelser, som udbydes hos partneren.
 Stk. 2. Institutionens leder eller eventuelle studierektorer  

 sørger for, at de studerende ved partneren orienteres om deres ret til  

 at danne de studerendes råd, hvis de studerende ikke selv tager  

 initiativ hertil.
 § 9. De studerendes råd kan behandle alle  

 anliggender, der vedrører de studerendes forhold ved partneren, og kan  

 afgive indstillinger om disse.
 § 10. De studerendes råd kan bestå af  

 indtil 15 medlemmer som vælges af og blandt de studerende ved  

 partneren.
§ 11. De studerendes råd udpeger to  

 repræsentanter for de studerende til partnerens studiebestyrelse.
De  

 studerendes råd udpeger endvidere repræsentanter til alle  

 råd, udvalg, arbejdsgrupper samt til beslægtede fora, hvis  

 nedsættelse alene er sket på institutionens eller partnerens eget  

 initiativ, og som behandler spørgsmål, der har betydning for de  

 studerende ved partneren i almindelighed, jf. dog stk. 2.
 Stk. 2. Der udpeges ikke repræsentanter til organer,  

 hvor de studerendes deltagelse ikke vil være i overensstemmelse med de  

 regler, hvorefter organet er nedsat.
 § 12. Rådet udarbejder en vedtægt, der  

 indeholder regler om rådets virke, herunder om rådets  

 størrelse, om valg til rådet og om rådets  

 funktionsperiode.
 § 13. De studerendes råd fastsætter  

 selv sin forretningsorden og vælger selv sin formand blandt sine  

 medlemmer.
 § 14. Partneren stiller et særskilt lokale  

 og adgang til kontorfaciliteter til rådighed for de studerendes  

 råd, jf. dog § 7, stk. 1, 2. pkt.
 Stk. 2. Partneren stiller endvidere så vidt muligt  

 lokaler til rådighed ved kulturelle, oplysende og organisatoriske  

 møder, som de studerendes råd arrangerer.
Kapitel 3 § 15. Bekendtgørelsen træder i kraft den 13.  

 januar 2001.
