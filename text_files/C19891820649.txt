Indledning Indledning Bestemmelserne om, i hvilket omfang virksomheders leverancer af varer og  

 momspligtige ydelser skal medregnes til den momspligtige omsætning, og i  

 hvilket omfang sådanne leverancer vil kunne holdes uden for denne omsætning,  

 er indeholdt i lovens §§ 11 og 12, medens bestemmelserne om periodevis  

 opgørelse og regulering af virksomheders momspligtige omsætning er indeholdt  

 i lovens § 13.
 De nærmere regler, der knytter sig til disse bestemmelser, er beskrevet i  

 de følgende afsnit, som tillige indeholder en række afgørelser, såvel  

 generelle som mere branchevendte afgørelser.
Inden for visse specielle eller særlig komplicerede områder er der i kap  

 SPEC AFG givet en samlet beskrivelse af de momsmæssige regler, herunder af  

 reglerne om den momspligtige omsætning og opgørelsen heraf.
Det gælder  

 følgende områder:
- Alternative energianlæg - Byggemoms - Campingvogne og lystfartøjer - Fiskeauktioner m fl - Kirkegårdsdrift - Køreskoler - Marketenderier/kantiner - Motorkøretøjer - Offentlige institutioner - Rideklubber/rideskoler - Rutebilejere og rutebilstationer - Spilleautomater mv - Stutterivirksomhed mv - Tvangsauktioner - Udlejning af fast ejendom.
 Reglerne inden for disse områder er i de følgende afsnit normalt kun  

 beskrevet i hovedtræk og med henvisning til kap SPEC AFG.
Momspligtig omsætning mv Generelt Enhver leverance af varer og momspligtige ydelser  mod betaling  

 skal medregnes til virksomhedens momspligtige omsætning, bortset fra  

 tilfælde, hvor der er hjemmel til at holde leverancen uden for efter reglerne  

 i - lovens § 12, jf afsnittet »Momsfri omsætning«.
Ethvert salg af virksomhedens maskiner mv og andre driftsmidler skal  

 medregnes til den momspligtige omsætning, medmindre der er hjemmel til at  

 holde et sådant salg uden for efter reglerne i - lovens § 12, jf afsnittet »Momsfri omsætning« - bekendtgørelsen om delvis fradragsret for merværdiafgift.
 Ved virksomhedens driftsmidler forstås maskiner, vare- og  

 lastmotorkøretøjer og lignende, hvor virksomheden i forbindelse med  

 anskaffelsen har været berettiget til fuld eller delvis fradragsret (det er  

 ikke afgørende om virksomheden har udnyttet fradragsretten).
Enhver  udtagelse til privat eller andre ikke fradragsberettigede  

 formål af varer/ydelser, som fremstilles eller forhandles af virksomheden, og  

 af virksomhedens maskiner og andre driftsmidler skal medregnes til den  

 momspligtige omsætning, medmindre der er hjemmel til at holde udtagelsen uden  

 for efter reglerne i - lovens § 12, jf afsnittet »Momsfri omsætning« - bekendtgørelsen om delvis fradragsret for merværdiafgift - bekendtgørelsen om regulering af indgående afgift for investeringsgoder De registrerede virksomheder skal for hver momsperiode foretage en  

 opgørelse af deres momspligtige omsætning af hensyn til angivelsespligten og  

 momsafregningen over for toldvæsenet.
 Den momspligtige omsætning i en momsperiode opgøres som den samlede  

 momspligtige værdi for de i perioden  foretagne leverancer af varer og  

 momspligtige ydelser, hvoraf der skal svares moms  (leveringsprincippet).
 Anvendelsen af leveringsprincippet har medført behov for, at der i visse  

 situationer kan ske regulering (fradrag) ved opgørelsen af den momspligtige  

 omsætning.
Leverancer mod betaling (Lovens § 11, stk 1, 3 og 4) Den momspligtige omsætning omfatter enhver leverance af varer og  

 momspligtige ydelser mod betaling.
Herunder medregnes afsætning af varer, som  

 virksomheden har modtaget i kommission eller konsignation, samt afsætning af  

 varer, som virksomheden udleverer i kommission eller konsignation.
Den momspligtige omsætning omfatter også afsætning af virksomhedens  

 maskiner og andre driftsmidler.
Der er herved sket en præcisering af lovens  

 hovedprincip, hvorefter der principielt skal ske momsberigtigelse ved ethvert  

 salg af varer, herunder brugte varer, og momspligtige ydelser.
 Ved afmeldelse fra registrering efter momsloven skal salg af varelager,  

 maskiner og andre driftsmidler medregnes til den momspligtige omsætning.
 Denne bestemmelse er nødvendiggjort af, at virksomhedens beholdning af  

 driftsmidler mv henstår i ubeskattet stand (fradrag under indgående moms ved  

 anskaffelsen).
 Der henvises til afsnittet »Afmeldelse fra registrering«.
Bestillingsgebyrer Bestillingsgebyrer, der - fx af kiosker - opkræves for bestilling og  

 eventuel udbringning af billetter til teaterforestillinger og andre  

 offentlige forlystelser, skal medregnes til den momspligtige omsætning.
Engangsvederlag Engangsvederlag, der modtages ved salg af momspligtige rettigheder, fx  

 patentrettighederne til en opfindelse, omfattes af den momspligtige  

 omsætning.
Garantireparationer Der skal svares moms i tilfælde, hvor en virksomhed, som udfører en  

 garantireparation, får dækket sine udgifter til reservedele og arbejdsløn ved  

 afregning med fabrikanten eller importøren af den pågældende vare.
 Reglen har virkning for garantireparationer, der  udføres efter den 1  

 juli 1982.
 Det er tilladt, at virksomhedens fakturaudstedelse eller fabrikantens  

 eller importørens udstedelse af kreditnota afventer godkendelse af en  

 eventuel reklamationsrapport, jf herved momslovens § 13, stk 2. Såfremt der  

 modtages acontobetalinger, skal de modtagne beløb (excl moms) dog medregnes  

 til den momspligtige omsætning i den momsperiode, i hvilken de modtages.
 For garantireparationer udført  før 1 juli 1982 , kunne  

 virksomhederne vælge at undlade momsberegning på betingelse af, at  

 virksomheden kunne fremlægge dokumentation (reklamationsrapporter eller  

 lignende) for, at reparationerne var godkendt af fabrikanten eller importøren  

 som henhørende under garantiordningen.
 I tilfælde af, at virksomheder i overensstemmelse med de hidtidige regler  

 har undladt at opkræve moms, er toldkamret bemyndiget til i en  

 overgangsperiode på 2 år at se bort fra eventuel efterberigtigelse af moms.
 Udenlandske fabrikanter m fl kan ansøge om tilbagebetaling af den erlagte  

 moms efter reglerne i 8. momsdirektiv, jf kap ANDRE BESTEMMELSER.
Kassedifferencer Ved opgørelse af den momspligtige omsætning efter momsloven kan der  

 foretages modregning mellem positive og negative kassedifferencer, som  

 konstateres i forbindelse med den daglige kasseafstemning, således at  

 positive differencer medregnes, og negative differencer fradrages i den  

 momspligtige omsætning.
Det er dog en betingelse for modregningen, at der på  

 hele området omkring virksomhedens kasseregnskab foreligger en betryggende  

 forretnings- gang, der sikrer, at samtlige ind- og udbetalinger registreres.
 Toldvæsenets godkendelse af foretagne modregninger vil således bero på en  

 konkret vurdering i det enkelte tilfælde.
 Ved vurderingen inddrages følgende forhold:
 1. Fører virksomheden en daglig kasserapport, og er  

 der daglige eller i hvert fald løbende afstemninger af kassebeholdningen.
 2. Føres kasserapporten af ansat personale, der  

 ligeledes har ansvaret for kassebeholdningen.
 3. Betjenes kasseapparaterne (salgskasserne) af ansat  

 personale.
 4. Bogføres kassedifferencer, når de opstår.
 5. Kassedifferencernes størrelse i forhold til  

 virksomhedens karakter og omsætning.
 6. Indehaverens opgjorte privatforbrug.
 Kan indehaveren dokumentere eller på anden måde sandsynliggøre, at der er  

 faktisk adskillelse mellem virksomhedens indtægter og udgifter og udtagninger  

 til privatforbrug, og kan der ikke rejses væsentlig eller berettiget kritik  

 af de under 1-6 nævnte forhold, kan kassedifferencer betragtes som normale,  

 driftsmæssige indtægter og udgifter, hvorefter der kan ske modregning mellem  

 positive og negative differencer ved opgørelse af den momspligtige omsætning.
 Der kan ikke foretages modregning mellem kassedifferencer, der først  

 konstateres ved en efterfølgende revision, idet de således konstaterede  

 kassedifferencer må tages som udtryk for, at der ikke i virksomheden er ført  

 en betryggende kontrol med registreringen af ind- og udbetalinger.
I tilfælde, hvor der i overensstemmelse med det ovenfor anførte ikke kan  

 foretages modregning mellem konstaterede positive og negative  

 kassedifferencer, skal de positive differencer fuldt ud medregnes til den  

 momspligtige omsætning.
De negative differencer kan derimod ikke hverken helt  

 eller delvis fradrages i den momspligtige omsætning.
Kunstnerbureauer Kunstnerbureauer m fl's provision ved formidling af danske kunstnere til  

 engagementer i udlandet skal medregnes i den momspligtige omsætning, selv om  

 formidlingen sker for udenlandsk regning.
Formidlingen er ikke omfattet af  

 bekendtgørelsen om merværdiafgift af visse ydelser, der sælges til udlandet  

 eller indkøbes i udlandet.
Tilskud Tilskud, der kan anses som vederlag eller en del af vederlaget for  

 varer/ydelser, skal medregnes i den momspligtige omsætning.
Registrerede virksomheder skal således svare moms af tilskud, som kan  

 anses for direkte eller indirekte betaling for varer/ydelser, virksomheden  

 leverer.
Det vil bl a sige, at der normalt skal svares moms af tilskud, som  

 en virksomhed modtager fra den samme kreds af personer, som får leveret  

 varer/ydelser af virksomheden.
På samme måde skal der svares moms af tilskud,  

 som en kommune yder til dækning af underskud i kommunale  

 forsyningsvirksomheder, såsom fjernvarmeværker, vandværker og  

 renovationsvæsen, der betjener kommunens indbyggere, samt af tilsvarende  

 kommunale tilskud til private forsyningsvirksomheder, herunder tilskud til  

 dækning af forskellige anlægsomkostninger, idet sådanne tilskud indirekte via  

 skatterne betales af den samme kreds af personer, som nyder godt af  

 leverancerne.
 Der skal ligeledes normalt svares moms af tilskud til nedbringelse af  

 priserne for varer/ydelser, når dette direkte eller indirekte kommer  

 tilskudsyderne til gode.
 Tilskud, der har karakter af gaver, skal ikke medregnes i den momspligtige  

 omsætning, selv om sådanne tilskud kan påvirke prisen for varer/ydelser, der  

 afsættes af registrerede virksomheder.
 Det er dog en forudsætning, at virksomheden ikke præsterer modydelser af  

 nogen art til tilskudsgiveren, hverken direkte eller indirekte.
 Som tilskud, der karakter af gaver, anses bl.a. offentlige tilskud i form  

 af generelle støtteordninger til erhvervsvirksomheder og institutioner, når  

 der ikke herfor præsteres konkrete modydelser.
 Der kan normalt ikke foretages begrænsning af fradragsretten for indgående  

 afgift som følger af, at virksomheder modtager »afgiftsfri«  

 tilskud.
 Til nærmere belysning af, hvorledes ovennævnte hovedretningslinier er  

 anvendt i konkrete tilfælde, henvises til kap VÆRDI.
Udtagelse til privat formål mv (Lovens § 11, stk. 1, 2 og 4) Den momspligtige omsætning omfatter de af virksomheden fremstillede eller  

 forhandlede varer, som tages i anvendelse - af virksomhedens indehaver (privatforbrug) - til formål, som ikke vedrører virksomhedens omsætning af varer og  

 momspligtige ydelser - til formål som nævnt i lovens § 16, stk. 3 (naturalaflønning, kost,  

 repræsentation, gaver mv samt anskaffelse og drift af personmotorkøretøjer.) Det samme gælder for maskiner og andre driftsmidler, der udtages/overgår  

 til den nævnte anvendelse.
Der henvises til afsnittet »Afmeldelse fra  

 registrering«.
Det er disse bestemmelser, der er baggrunden for den såkaldte  

 »afsmitningsregel«, der betyder, at registrerede virksomheder også  

 skal svare moms af de af virksomheden fremstillede eller forhandlede varer og  

 momspligtige ydelser, som tages i anvendelse til eget brug, fx en registreret  

 murermeters arbejde mv. ved opførelse af et hus til privat brug eller til  

 udlejning eller for virksomhdens personale.
En købmands udtagelse af varer  

 til gaver, repræsentation mv skal således også medregnes til virksomhedens  

 momspligtige omsætning.
 Bestemmelserne skal i øvrigt ses i sammenhæng med bestemmelserne om  

 fradragsret for indgående moms (§ 16). Virksomhederne har principielt ikke  

 fradragsret for indkøb til privat brug mv, men der vil i praksis være  

 tilfælde, hvor virksomheden ikke ved indkøbet kan afgøre, om de pågældende  

 varer skal bruges i den registrerede virksomhed (videresælges mv) eller  

 anvendes privat mv, og virksomheden må derfor foretage momsberigtigelse  

 (beregne udgående moms), når varerne senere anvendes til et ikke  

 fradragsberettiget formål.
Lovens § 9, stk 2, giver mulighed for at foretage momsberigtigelse ved  

 udtagelse af varer/ydelser på grundlag af standardværdier.
De nærmere regler  

 herom er tillige med visse generelle regler optaget i bekendtgørelse om  

 beregning af merværdiafgift af eget forbrug.
Der gælder særlige regler for momsberigtigelse af indehaverens og  

 personalets private brug af lystfartøjer.
Der henvises til kap VÆ RDI.
 Vedrørende privatforbrug i landbrugsvirksomheder, se kap LANDBRUG MM.
Byggeri - eget arbejde 1. En registreret gårdejer og kreaturhandler har i  

 perioden 1972-1978 opført og solgt 4 huse, bygget på egne grunde.
I tiden  

 1978-1979 har virksomheden opført et parcelhus til bolig for indehaveren  

 (gårdejeren/kreaturhandleren). I 1979 er der påbegyndt et hus med henblik på  

 salg, men huset er endnu ikke solgt.
 Ved opførelsen af de 2 første huse har indehaveren udført murerarbejdet,  

 mens indehaveren ved opførelsen af de øvrige huse har udført såvel murer- som  

 tømrerarbejdet sammen med en lønansat arbejdsmand.
 Efter § 1, stk 1, i Finansministeriets dagældende bekendtgørelse nr 359 af  

 1 juli 1969 om merværdiafgift af byggeri til salg eller udlejning skal den,  

 der på egen grund opfører bygninger til salg eller udlejning, svare moms af  

 det arbejde ved projekteringen og opførelsen, som udføres af den pågældende  

 og dennes personale, samt af de materialer, der anvendes til dette arbejde.
Den omhandlede virksomhed er således omfattet af momspligten efter  

 momsloven for så vidt angår de huse, der er opført på egen grund med henblik  

 på salg.
Disse huse er da også momsberigtiget, ligesom der ved opførelsen af  

 huset til eget brug er sket momsberigtigelse af lønnen til den ansatte  

 medhjælper.
 Ifølge momslovens § 8, stk 3, og § 11, stk 1, skal der svares moms af  

 varer og ydelser, som en byggevirksomhed anvender ved opførelsen af fast  

 ejendom til brug for virksomhedens indehaver, og den momspligtige værdi  

 fastsættes på den i lovens § 8, stk 2, anførte måde.
 Der er truffet afgørelse om, at der ved det omhandlede byggeri til egen  

 bolig skal svares moms beregnet efter lovens § 8, stk 2, af såvel de  

 arbejdsydelser, som virksomhedens personale har udført, som af de ydelser  

 indehaveren har udført.
 2. En gårdejer har rejst spørgsmål om, hvorvidt der  

 skal svares moms efter momsloven i forbindelse med opførelsen af et stuehus  

 til egen beboelse på gårdejerens landejendom.
 Gårdejeren, der er momsregistreret, har antaget en lønmodtager  

 (ikke-registreret håndværkssvend) alene med henblik på opførelsen af det  

 nævnte stuehus.
 Der er truffet afgørelse om, at det omhandlede byggeri omfattes af  

 momspligten efter momsloven, og at den momspligtige værdi af byggearbejdet  

 skal fastsættes efter lovens § 8, stk 3, jf stk 2.
Frisørarbejde Frisørarbejde, som i en frisørsalon udføres på personalet, skal medregnes  

 til den momspligtige omsætning, uanset om der i behandlingen ligger en  

 reklamemæssig værdi for virksomheden.
Rideklubber Rideklubber, der er tilsluttet Dansk Rideforbund, skal ikke svare moms i  

 medfør af lovens § 11, stk 1, jf § 8, stk 1, af den hestepension, der  

 præsteres for klubejede heste, men alene af opstaldning af privatejede heste.
 Der er herved lagt vægt på, at rideklubberne - hvis man fastholdt  

 momspligten efter »afsmitningsreglen« - ville etablere særlige  

 foreninger, der alene havde til formål at drive pensionsvirksomhed vedrørende  

 medlemmernes heste.
 Der henvises i øvrigt til kap AFGIFTSPLIGT og til kap SPEC AFG, hvor  

 reglerne vedrørende de momsmæssige forhold i rideskoler og rideklubber er  

 nærmere beskrevet.
Svind i brugsforeninger I visse brugsforeninger påhviler risikoen for svind i varebeholdningen  

 uddeleren efter nærmere i ansættelseskontrakten fastsatte regler.
I tilfælde,  

 hvor der ved de periodiske (årlige) lageroptællinger konstateres et svind,  

 som overstiger den aftalte svindtolerance, afkræver brugsforeningen uddeleren  

 betaling for den overskydende del af svindet, og virksomheden skal i sådanne  

 tilfælde medregne det opkrævede beløb til den momspligtige omsætning.
 Hvis det hos uddeleren opkrævede beløb senere nedsættes på grundlag af en  

 inden for et tidsrum af højest 6 måneder foretaget kontroloptælling, vil der  

 kunne ske en tilsvarende regulering af den momspligtige omsætning.
Offentlige institutioner (Lovens § 11, stk 2) Den momspligtige omsætning i andre statslige, amtskommunale og kommunale  

 institutioner end offentlige forsyningsvirksomheder omfatter alene leverancer  

 mod betaling til andre end den pågældende statsinstitution, den pågældende  

 amtskommune eller kommune, eller de amtskommuner eller kommuner, der er  

 parthavere i institutionen.
 Bestemmelsen indebærer, at »afsmitningsreglen« i praksis er  

 afskaffet over for offentlige institutioner.
 Der henvises til kap SPEC AFG »Offentlige institutioner«, hvor  

 de nærmere regler er beskrevet.
Opgørelse af den momspligtige omsætning Lovens § 13 indeholder bestemmelserne om opgørelsen af den momspligtige  

 omsætning.
Leveringen mv (Lovens § 13, stk 1 og 2) I princippet er opgørelsen af den momspligtige omsætning for en  

 momsperiode knyttet til de i perioden foretagne leverancer af varer og  

 momspligtige ydelser.
 Tidspunktet for momspligtens indtræden er altså kædet sammen med  

 leveringen (leveringsprincippet) i modsætning til fx betalingen (opgørelse på  

 grundlag af modtagne betalinger).
 Hvis der udstedes faktura over en leverance, anses faktureringstidspunktet  

 som leveringstidspunkt, på betingelse af, at faktureringen sker  inden  

 eller  snarest efter leverancens afslutning.
 Det samme gælder, hvis modtageren udsteder afregningsbilag i forbindelse  

 med leverancen, og afregningsbilaget udstedes inden eller snarest efter  

 leverancens afslutning.
 Bestemmelsen er medtaget, fordi det i praksis i mange tilfælde vil være  

 vanskeligt at fastslå nøjagtigt, hvornår leveringen har fundet sted.
Begrebet »snarest efter leverancens afslutning« er ikke nærmere  

 defineret i loven, men det er generelt fastsat, at udstedelse af faktura og  

 afregningsbilag ikke må ske senere, end hvad der er almindeligt inden for den  

 pågældende branche.
Der henvises i øvrigt til afsnittet  

 »Afgørelser«.
 Bestemmelsen indebærer i øvrigt, at der er sammenfald mellem tidspunktet  

 for, hvornår leverandøren skal medregne fakturerede varer og ydelser til den  

 momspligtige omsætning, og hvornår køberen kan medregne momsen heraf til den  

 indgående afgift, jf herved lovens § 15, stk 4 og § 16.
 Vedrørende opgørelsen af den momspligtige omsætning i forbindelse med  

 ændringer af momssatsen henvises til kap SATS.
Betalingsstandsning mv I tilfælde, hvor en registreret virksomhed standser sine betalinger og  

 boet bliver registreret for videreførelse eller afvikling af virksomheden,  

 skal de indtil betalingsstandsningsdagen udførte leverancer henføres til  

 virksomhedens momsregnskab og medregnes til den momspligtige omsætning for  

 tiden indtil betalingsstandsningsdagen (anmeldes i boet som simpelt krav).
For igangværende byggearbejder o lign, som ikke fuldt ud er faktureret til  

 modtageren, må der med betalingsstandsningsdagen som skæringstidspunkt  

 foretages en særskilt fakturering af værdien af den resterende del af det  

 udførte arbejde.
Opgørelsen af denne værdi må baseres på en faktisk opgørelse  

 pr betalingsstandsningsdagen (dvs stadeværdi med fradrag af allerede  

 fakturerede og/eller modtagne acontobeløb), eventuelt beregnet i forhold til  

 den for de pågældende leverancer aftalte entreprisesum.
 Hvis boet selv forestår færdiggørelsen af et igangværende arbejde, men  

 undlader at foretage ovennævnte opgørelse pr betalingsstandsningstidspunktet  

 og i stedet fakturerer de af boet efter betalingsstandsningen udførte  

 færdiggørelsesarbejder som svarende til forskellen mellem de af den afmeldte  

 virksomhed før betalingsstandsningen fakturerede beløb (acontobetalinger) og  

 den aftalte entreprisesum (incl eventuelle reguleringer), må disse leverancer  

 i deres helhed (det af boet fakturerede beløb) henføres til boets  

 momsregnskab og medregnes til boets momspligtige omsætning på  

 faktureringstidspunktet (anmeldes i boet som massekrav).
Fragtafviklingsgebyrer Fragtafviklingsgebyrer, som statsbanerne opkræver hos kunder for førelse  

 af fragtkonti, medregnes til den momspligtige omsætning ved gebyrernes  

 fakturering.
Kontogebyrer Kontogebyrer, som fx stormagasiner afkræver kunder med løbende konto og  

 sæsonkonto, medregnes til den momspligtige omsætning ved debiteringen.
Løbende leverancer mv Virksomheder, der ved opkrævning af abonnementsafgift o lign for  

 leverancer af varer og momspligtige ydelser eller ved opkrævning af lejebeløb  

 for udlejning af varer til brug for den senere ratevise indbetaling  

samlet  udsender et antal giroindbetalingskort, som efter deres form  

 og indhold er udformet som en faktura, skal medregne hele det for perioden  

 opkrævede beløb til den momspligtige omsætning for den momsperiode, hvori  

 udsendelsen af giroindbetalingskortene finder sted.
 Det samme gælder private og kommunale el-, gas-, vand- og varmeværker samt  

 renovationsvirksomheder mv, der på tilsvarende måde periodisk udsender  

 opkrævninger evt bilagt en særlig opgørelse.
Såfremt giroblankettens kvitteringsdel og den eventuelle opgørelse  

 indeholder oplysning om, at momsen af den enkelte rate først kan medregnes  

 til modtagerens indgående moms ved forfaldstidspunktet, sidste rettidige  

 indbetalingsdag eller anden tilsvarende tidsangivelse, kan det dog tillades,  

 at virksomheden først medregner ratebeløbet i den momspligtige omsætning på  

 dette tidspunkt i stedet for ved opgørelsernes eller giroindbetalingskortenes  

 udsendelse til modtageren.
Det er dog en forudsætning, at der sker en  

samlet  udsendelse af et antal girokort til brug for den senere  

 ratevise indbetaling.
Forudbetalinger mv (Lovens § 13, stk 3) Finder betaling helt eller delvis sted inden leverancens afslutning eller  

 inden fakturaens udstedelse, skal de modtagne beløb (excl moms) medregnes til  

 den momspligtige omsætning i den momsperiode, i hvilken de modtages.
Betalingen for varer og ydelser, der sker helt eller delvis - før leverancen har fundet sted, - inden leverancen er afsluttet, eller - inden fakturaen er udstedt medregnes altså altid til den momspligtige omsætning på  

 modtagelsestidspunktet.
Dette gælder også acontobetalinger, der finder sted  

 inden leverancens afslutning.
 Detailforretninger, som afregner med kunderne ugentlig, kan dog medregne  

 leverancerne til den afgiftspligtige omsætning, når betalingen finder sted.
 Hvis der, før betalingen sker, udstedes en acontobegæring, der efter form  

 og indhold er udformet som en faktura, anses datoen på acontobegæringen dog  

 som leveringstidspunktet.
 Bestemmelserne om forudbetaling mv har til formål at undgå, at  

 faktureringen trækkes i langdrag.
 For så vidt angår sondringen mellem lån og forudbetaling henvises til  

 afgørelsen vedrørende indskud.
Eksportleverancer mv Forudbetalinger for varer, der skal udføres til udlandet, kan holdes uden  

 for den momspligtige omsætning, såfremt virksomheden kan fremlægge fornøden  

 dokumentation for, at indbetalingerne kan henføres til en af virksomheden  

 indgået eksportaftale.
 Forudbetalinger vedrørende andre afgiftsfri leverancer i henhold til  

 lovens § 12 kan på tilsvarende betingelser holdes uden for den momspligtige  

 omsætning.
Licensydelser (royalties) Løbende licensydelser (royalties) medregnes til den momspligtige omsætning  

 i den momsperiode, hvori de modtages. (Licensydelser vedrørende en  

 produktion, som finder sted efter den 2 juli 1967, skal medregnes uanset om  

 kontrakten om licensbetalingen er indgået inden dette tidspunkt).
Olieselskaber Olieselskabers private kunder har mulighed for at indbetale et forud  

 aftalt månedligt beløb på en såkaldt oliekonto til dækning af olieleverancer.
 Oliebranchens Fællesrepræsentation har bl a gjort gældende, at afregning  

 af moms ifølge lovens § 13 skal ske, når der er præsteret en leverance af  

 varer eller momspligtige ydelser, og at forudbetalinger tidligst skal  

 medregnes til den momspligtige omsætning i den momsperiode, hvor leverancen  

 påbegyndes.
 Departementet har præciseret, at betalinger, som helt eller delvis  

 modtages inden leverancens afslutning, i henhold til lovens § 13, stk 3, skal  

 medregnes til den momspligtige omsætning for den momsperiode, hvori  

 betalingen sker.
Bestemmelsen har siden momsens indførelse i 1967 været fortolket således,  

 at den også omfatter tilfælde, hvor betaling for varer og momspligtige  

 ydelser modtaget inden leverancens påbegyndelse.
Denne fortolkning er i  

 overensstemmelse med EF's 6. momsdirektiv, artikel 10, stk 2, 2. afsnit,  

 hvorefter momsen - såfremt der betales afdrag inden leveringen eller  

 tjenesteydelsen finder sted - forfalder på det tidspunkt, hvor afdraget  

 indgår.
 Departementet har imidlertid tiltrådt, at der træffes aftale med  

 Oliebranchens Fællesrepræsentation om en overgangsordning for de  

 olieselskaber, som ikke har afgiftsberigtiget betalingerne på det korrekte  

 tidspunkt, således at der tages fornøden hensyn til eventuelle  

 regnskabsomlægninger mv.
 Der er truffet aftale om, at overgangsordningen for ovennævnte  

 olieselskaber kan tillades frem til 1 juli 1984 (fyringssæsonens afslutning).
Veksler I tilfælde, hvor køberen accepterer en veksel på en forudbetaling eller  

 acontobetaling, anses betalingen for at finde sted på det tidspunkt, hvor  

 vekseltilgodehavendet indfries kontant af køberen (for så vidt angår  

 diskonterede veksler kan man i almindelighed gå ud fra, at vekslen er  

 indfriet på forfaldsdagen, såfremt sælger ikke inden 6 dage herefter fra  

 vekselindehaveren (banken) har modtaget underretning om, at vekslen er  

 protesteret).
Kommissions- og konsignationsvarer (Lovens § 13, stk 4) Varer, som en virksomhed  udleverer i kommission eller  

 konsignation, medregnes i den momspligtige omsætning i den momsperiode, i  

 hvilken udleveringen finder sted, eller i den momsperiode, hvori der  

 foretages afregning med modtageren (kommissionæren eller konsignataren).
Hvis virksomheden anvender afregningsmetoden, må der først udstedes  

 faktura ved afregningen.
Hvis der ved udleveringen af varerne er udstedt  

 følgeseddel eller andet bilag, må det klart fremgå, at bilaget ikke er en  

 faktura.
 Der er herved givet virksomheder inden for kommissions- og  

 konsignationshandel valgfrihed mellem leveringsmetoden og betalingsmetoden.
 Varer, der leveres i udvalg eller på prøve, kan medregnes til den  

 momspligtige omsætning efter samme regler som fastsat for kommissions- og  

 konsignationsvarer.
Afsætning mv af varer, som en virksomhed har  modtaget i kommission  

 eller konsignation, medregnes til den momspligtige omsætning efter de  

 almindeligt gældende regler. (Lovens § 11, stk. 3) Udtagelse af varer og momspligtige ydelser (Lovens § 13, stk 8) Varer og momspligtige ydelser, hvoraf der skal svares moms ved udtagelse - til brug for virksomhedens indehaver, - til formål, der ikke vedrører virksomhedens omsætning af varer og  

 momspligtige ydelser, eller - til de i lovens § 16, stk 3, omhandlede formål (fx gaver, kost eller  

 anden naturalaflønning af personale) skal medregnes til den momspligtige omsætning i den momsperiode, i hvilken  

 de er taget i anvendelse.
 Bestemmelsen skal ses i sammenhæng med lovens § 8, stk 1, samt § 8, stk 3,  

 jf stk 2, om opgørelsen af den momspligtige værdi og lovens § 11, stk 1 om  

 momspligtig omsætning.
Regulering af den momspligtige omsætning Generelt Ved opgørelsen af den momspligtige omsætning kan der på nærmere fastsatte  

 betingelser foretages fradrag for returvarer, prisafslag, deposita, tab på  

 uerholdelige fordringer og betingede rabatter mv.
 Baggrunden for disse bestemmelser er, at den momspligtige omsætning  

 opgøres efter leveringsprincippet.
 Regulering af den momspligtige omsætning skal foretages med det godtgjorte  

 beløb (excl moms) ved returnering af varer og ved prisafslag mv, og ved  

 uerholdelige fordringer med det konstaterede tab (excl moms).
 For at beregne dette beløb må man kende leveringstidspunktet for at få  

 fastslået, hvilken momssats virksomheden har anvendt.
 Hvis moms af returvarer er beregnet med 22 pct, kan det beløb, der skal  

 anvendes til regulering af den momspligtige omsætning, beregnes som 81,97 pct  

 af det beløb, som godtgøres kunden.
Returvarer Ifølge momslovens § 13, stk 5, kan der ved opgørelsen af den momspligtige  

 omsætning fradrages 81,97 pct (ved en momssats på 22 pct) af beløb, der er  

 godtgjort kunder for varer, som er modtaget retur.
 Det har været nødvendigt at fastsætte administrative bestemmelser til  

 uddybning af, hvad udtrykket »varer, som virksomheden har modtaget  

 retur« dækker over.
 Bestemmelsen tager sigte på varer, der tages tilbage under sådanne  

 omstændigheder, at der foreligger en annullering af handelen, dvs tilfælde,  

 hvor den fulde salgspris godtgøres kunden.
 I de administrativt fastsatte bestemmelser er der imidlertid tillige åbnet  

 mulighed for momsmæssig regulering i tilfælde, hvor der ydes delvis  

 godtgørelse for varer, som returneres inden for en garantiperiode eller  

 returneres/tilbagekøbes inden 1 år efter handelen.
 Herudover er der åbnet mulighed for momsmæssig regulering for varer, der  

 er solgt på afbetaling med ejendomsforbehold eller på en særlig kontokontrakt  

 (uden ejendomsforbehold), og som tages tilbage, fordi køberen ikke har  

 opfyldt sine forpligtelser (misligholdelse af kontrakten).
 Lovens »returneringsbegreb« er søgt fastlagt, så det tilgodeser  

 dels gældende kutymer inden for erhvervslivet, dels administrative og  

 kontrolmæssige hensyn.
 Indtil 15 juni 1980 kunne der ske momsmæssig regulering i forbindelse med  

 returtagning af varer i følgende situationer:
- varer, som godtgøres kunden med den fulde salgspris (eller med  

 udbetalingen og alle indbetalte afdrag). Det gælder fx også bøger og sølvtøj,  

 der normalt (kutymemæssigt) ombyttes eller tilbagebetales af en anden  

 virksomhed inden for samme branche - varer, som sælgeren delvis godtgør kunden salgsprisen for inden for en  

 garantiperiode - varer, som sælgeren tager tilbage eller tilbagekøber inden 1 år efter  

 handelen med delvis godtgørelse af salgsprisen - varer, der er solgt på afbetaling med ejendomsforbehold eller på en  

 særlig kontokontrakt (uden ejendomsforbehold), og som tages tilbage, fordi  

 køberen ikke har opfyldt sine forpligtelser (misligholdelse af kontrakten).
 Fra den 15 juni 1980 blev der gennemført en ændring (skærpelse) af den  

 hidtidige praksis ved administration af bestemmelserne om momsmæssig  

 regulering i forbindelse med returtagning af varer.
 Der vil herefter ikke kunne ske momsmæssig regulering i tilfælde, hvor  

 returneringsprisen/tilbagekøbsprisen for en vare overstiger den oprindelige  

 salgspris.
 Der er herved lagt til grund, at der i sådanne tilfælde ikke er tale om en  

 returnering af varerne, men om en helt ny handel (tilbagekøb) mellem  

 parterne.
 Baggrunden for ændringen (stramningen) var, at det havde vist sig, at de  

 hidtidige retningslinjer for momsmæssig regulering havde en utilsigtet  

 fremmende virkning på spekulationshandler, specielt for handel med  

 ædelmetaller, idet kunderne tillige med en højere pris end den oprindelige  

 fik momsen retur.
 Der vil herefter kun kunne ske momsmæssig regulering i følgende  

 situationer:
a. når der er tale om returnering/ombytning mod godtgørelse til kunden af  

den fulde salgspris eller med udbetalingen og alle indbetalte afdrag  

 (uden tidsbegrænsning) b. når returneringen/tilbagekøbet finder sted  inden 1 år efter  

 handelens indgåelse og på betingelse af, at der kun ydes  delvis  

 godtgørelse af salgsprisen c. når varen tages retur inden for en  garantiperiode mod delvis  

 godtgørelse af salgsprisen d. når varer, der er solgt på afbetaling med ejendomsforbehold eller på  

 særlig kontokontrakt (uden ejendomsforbehold), tages tilbage, fordi køberen  

 ikke har opfyldt sine forpligtelser (misligholdt kontrakten).
 Det er kun den oprindelige sælger, der kan foretage momsmæssig regulering.  

 For så vidt angår varer, fx bøger og sølvtøj, der kutymemæssigt  

 ombyttes/tilbagekøbes af en anden virksomhed inden for den pågældende  

 branche, vil den modtagende virksomhed dog kunne foretage momsmæssig  

 regulering. Ædelmetaller i barreform mv er ikke omfattet af denne  

 bestemmelse.
 Regulering skal altid ske på grundlag af den på det oprindelige  

 leveringstidspunkt gældende momssats.
 Den ændrede praksis, der især har betydning for salg af ædelmetaller,  

 diamanter og lignende varer, finder anvendelse på returneringer/tilbagekøb,  

 der finder sted efter den 15 juni 1980.
 Det er som en  overgangsregel fastsat, at der vil kunne foretages  

 momsmæssig regulering for varer, der er solgt før den 15 juni 1980, og som  

 senere tages tilbage til en pris, der overstiger den oprindelige salgspris.  

 Det er dog en betingelse herfor, at det af virksomhedens skriftlige materiale  

 (faktura, korrespondance, brochurer, annoncer eller lignende) fremgår, at  

 virksomheden har garanteret kunden at ville tage varerne tilbage til en pris,  

 der fastsættes på grundlag af markedsprisen på tilbagetagelsestidspunktet.  

 Det momsbeløb, der kan fradrages i disse tilfælde, kan ikke overstige det ved  

 det oprindelige salg beregnede afgiftsbeløb.
 I det efterfølgende er der sket en uddybning af de enkelte punkter.
ad punkt a Hvis der i forbindelse med returnering/ombytning betales en højere pris  

 for varen, end den var solgt til, er der ikke adgang til regulering i  

 virksomhedens momspligtige omsætning.
 Hvis den højere pris for den tilbagetagne vare erlægges på den måde, at  

 der betales en mindre pris end den ellers gældende for en samtidigt købt ny  

 vare, kan returvarereglen heller ikke finde anvendelse.
ad punkt b Ved afgørelsen af, om varen er returneret/tilbagekøbt inden 1 år efter den  

 stedfundne handel, er det tidspunktet for varens levering til kunden, som er  

 afgørende.
Udstedes der faktura, herunder regning, nota mm over en leverance,  

 anses faktureringstidspunktet som leveringstidspunktet, for så vidt  

 faktureringen sker inden eller snarest efter leverancens afslutning, jf  

 lovens § 13, stk 1 og 2.
 Hvis en virksomhed ikke udsteder faktura mv i forbindelse med salg af en  

 vare, skal der kunne fremlægges anden skriftlig dokumentation for tidspunktet  

 for leveringen.
ad punkt c Der er alene adgang til regulering ved returtagning, såfremt virksomheden  

 i henhold til en skriftlig garantiaftale har forpligtet sig til ubetinget at  

 tage varen tilbage, hvis der inden for garantiperioden konstateres væsentlige  

 fejl og mangler ved det solgte, og disse efter aftalen giver køberen  

 returneringsret.
Er der derimod tale om tilbagekøb, fx ibyttetagning i  

 forbindelse med salg af en anden vare, kan der ikke ske regulering efter  

 dette punkt.
ad punkt d Ved misligholdelse af en afbetalingskontrakt, hvor den solgte vare tages  

 tilbage - hvad enten det sker indenretligt (fogedretten) eller udenretligt -  

 skal varens værdi ved tilbagetagelsen indgå i opgørelsen mellem parterne til  

 fordel for køberen.
Ved den solgte vares værdi forstås i henhold til kreditkøbsloven det  

 beløb, som sælgeren kan opnå ved at sælge varen på hensigtsmæssig måde.
Den  

 solgte vares værdi ansættes normalt af fogedretten, eventuel efter  

 tilkaldelse af sagkyndig bistand.
Er parterne enige om værdiansættelsen, kan  

 denne lægges til grund for opgørelsen.
 Der kan ikke foretages regulering for varer, der er solgt på afbetaling, i  

 tilfælde, hvor alle rettigheder ifølge kontrakten er tiltransporteret en  

 anden virksomhed.
 Et finansieringsselskab - eller enhver anden virksomhed end den  

 oprindelige sælger - der har overtaget (fået tiltransporteret) en kontrakt  

 med ejendomsforbehold, må således ikke i forbindelse med overtagelsen udstede  

 kreditnota med deklareret moms.
 Med hensyn til tvangsmæssig tilbagetagelse af driftsmidler henvises til  

 kap TILSVAR.
 Såfremt der sker tvangsmæssig tilbagetagelse i forbindelse med salg af en  

 anden vare til den pågældende kunde, kan der ikke foretages momsmæssig  

 regulering ved tilbagetagelsen.
Finansieringsvirksomhed Varer, som en registreret virksomhed, der tillige driver  

 ikke-registreringspligtig finansieringsvirksomhed, overtager på grundlag af  

 kontrakter, som er tiltransporteret virksomheden fra den oprindelige sælger  

 af de omhandlede varer, anses ikke som returvarer.
Personmotorkøretøjer mv Personmotorkøretøjer samt vare- og lastmotorkøretøjer med tilladt  

 totalvægt ikke over 4 tons, der er solgt på afbetaling med ejendomsforbehold,  

 og som tages tilbage, fordi køberen ikke har overholdt sine forpligtelser,  

 kan ikke anses som returvarer, såfremt de ved senere salg ønskes  

 momsberigtiget efter bestemmelserne i lovens § 10.
Returnering af olie Der har fra Oliebranchens Fællesrepræsentation været fremsat anmodning om  

 tilladelse til ved returnering af olie i stedet for den oprindelige listepris  

 at måtte lægge listeprisen på krediteringsdatoen til grund for reguleringen  

 af den momspligtige omsætning efter momsloven.
 Det er oplyst, at branchen på grund af udviklingen på  

 varmeforsyningsområdet (udbredelse af kraftvarmeforsyningen og indførsel af  

 naturgas) forventer, at man fremtidig vil modtage et stort antal henvendelser  

 om returtagning af restbeholdninger af olie.
 Anmodningen er begrundet med, at man på grund af det forventede store  

 antal returtagninger og det dermed forbundne arbejde kan få vanskeligheder  

 med at fastslå den oprindelige leveringspris, der rettelig bør lægges til  

 grund ved den momsmæssige regulering.
Fællesrepræsentationen har til belysning af spørgsmålet opstillet et  

 eksempel, ifølge hvilket en kunde krediteres for 1 000 liter returtaget olie,  

 der oprindeligt er betalt med leveringsdatoens listepris på 2 200 kr pr 1 000  

 liter.
Olien bliver taget retur til den på returneringstidspunktet gældende  

 listepris, der er 2 300 kr pr 1 000 liter, og dermed altså højere end  

 leveringsdatoens listepris.
 Der er truffet afgørelse om, at momslovens § 13, stk 5, ikke kan finde  

 anvendelse i et tilfælde som det skitserede, hvor der ved tilbagekøb  

 godtgøres kunden et beløb, der overstiger den oprindelige salgspris.
 Der vil således efter de nugældende regler udelukkende kunne ske  

 momsmæssig regulering i tilfælde, hvor godtgørelsen (listeprisen på  

 returtagningstidspunktet) enten er lig med eller mindre end den oprindelige  

 salgspris, og reguleringen skal i disse tilfælde ske på grundlag af den på  

 leveringstidspunktet gældende momssats.
 Der vil ikke være noget til hinder for, at der kan ske momsmæssig  

 regulering på grundlag af den ved den seneste levering til kunden gældende  

 listepris, idet det forudsættes, at der som hovedregel ikke tages en større  

 mængde retur, end der faktisk er leveret ved den seneste levering.
Prisafslag Prisafslag, som ydes kunder på varer og momspligtige ydelser, der  

 tidligere er momsberigtiget, kan fradrages i den momspligtige omsætning med  

 det beløb (excl moms), der godtgøres kunden.
 Momspligtige administrationsgebyrer, afbetalingstillæg,  

 finansieringstillæg, rentetillæg o lign, der beregnes ved afbetalingshandler,  

 kan fradrages (excl moms) i det omfang, de godtgøres køberen, fx i tilfælde,  

 hvor en afbetalingskontrakt indfries tidligere end forudsat ved oprettelsen.
Tab på uerholdelige fordringer Konstaterede tab Ifølge lovens § 13, stk 6, kan der ved opgørelse af den momspligtige  

 omsætning fradrages 81,97 pct af konstaterede tab på uerholdelige fordringer  

 vedrørende leverede varer og momspligtige ydelser.
 Hvis en kreditor meddeler saldokvittering til en debitor, kan der kun ske  

 fraskrivning for momsen af tabet, såfremt betingelserne om en frivillig  

 akkord, jf punkt c, er opfyldt.
 Registrerede virksomheder kan herefter foretage fradrag i momsregnskabet  

 for moms af tab på debitorer i følgende tilfælde:
a.
Når det ved afslutningen af konkurs- og dødsboer (gældsfragåelsesboer)  

 dokumenteres, at der ikke er opnået fuld dækning for det anmeldte krav.
b.
Når et tilgodehavende ved gennemførelsen af en tvangsakkord (almindelig  

 tvangsakkord eller likvidationsakkord) er nedskrevet med en bestemt andel af  

 fordringen.
c.
Når der ved tiltrædelsen af en frivillig akkord er sket reduktion af  

 kreditorernes krav mod en skyldner, og kreditors tiltrædelse af akkorden har  

 haft til formål at opnå den størst mulige dækning af fordringen.
Ved vurderingen heraf vil det være af betydning, at akkordforslaget er fremsat af en advokat/brancheforening, at det til brug ved akkorden fremlagte regnskabsmateriale - aktuel  

 statusopgørelse mv - er udarbejdet af en statsautoriseret eller registreret  

 revisor, at mindst halvdelen af skyldnerens kreditorer (beregnet efter beløb) har  

 tiltrådt akkorden, at akkorddividenden er mindst lige så stor som den beregnede dividende ved  

 gennemførelse af konkurs, og at akkorden stort set udtømmer skyldnerens midler.
 Der skal kunne fremlægges rimelig dokumentation vedrørende de nævnte  

 forhold og vedrørende akkorddividendens størrelse, fx i form af en særlig  

 erklæring fra en advokat/brancheforening.
d.
Når det af udskrift af fogedprotokollen fremgår, at fogedforretning for  

 den pågældende fordring har været forgæves, eller når det ved udskrift af  

 fogedprotokollen kan dokumenteres, at en anden kreditor inden for et tidsrum  

 af højst 6 måneder har foretaget udlægsforretning hos den pågældende debitor  

 uden at kunne opnå fuld dækning for sit tilgodehavende.
e.
Når en personligt drevet virksomheds faste ejendomme, dvs såvel  

 beboelses- som erhvervsejendomme, er bortsolgt ved tvangsauktion, uden at  

 kreditor derved har fået dækning for sit tilgodehavende.
Det er en  

 forudsætning, at kreditor ved regnskabsmateriale mv vedrørende debitor kan  

 dokumentere, at fordringen er endelig tabt.
f.
Når der i øvrigt kan anses at være foretaget tilstrækkeligt til  

 fordringens inddrivelse.
Ved vurderingen heraf må der bl a tages hensyn til  

 fordringens størrelse.
Det vil normalt være en forudsætning for at foretage  

 fradrag, at handelsforbindelsen med den pågældende debitor er ophørt mindst 1  

 år, før fradraget foretages.
 Bemærkninger til de enkelte punkter:
ad b - tvangsakkord Det er præciseret, at bestemmelsen omfatter almindelig tvangsakkord og  

 likvidationsakkord.
Disse akkordformer er nærmere beskrevet i konkurslovens §  

 157, pkt 1 og 2. Der vil således kunne foretages momsmæssig regulering, når  

 den pågældende akkordordning er stadfæstet af skifteretten.
 Bestemmelsen omfatter derimod ikke den i lovens § 157, pkt 3, omhandlede  

 betalingsudsættelse (moratorium).
ad c - frivillig akkord En frivillig akkord er en aftale mellem skyldneren og hans kreditorer,  

 hvorefter disse eftergiver en del af deres tilgodehavende.
Der henvises i  

 øvrigt til beskrivelsen i kapitel 2 i reglementet OPPEBØRSEL-RESTANCE.
En frivillig likvidation, der ligeledes er beskrevet i ovennævnte  

 reglement, anses ikke for at være omfattet af benævnelsen frivillig akkord,  

 idet skyldneren ved en frivillig likvidation ikke frigøres for den del af  

 skylden, som ikke dækkes af likvidationsprovenuet.
Tab, der er opstået ved en  

 frivillig likvidation, omfattes af bestemmelsen i pkt f.
 Ved afgørelse af, om forudsætningerne for momsmæssig regulering er  

 opfyldt, må der foretages en helhedsvurdering af, om kreditors tiltrædelse af  

 akkorden har haft til formål at opnå den bedst mulige dækning af fordringen.
 Ved denne helhedsvurdering lægges der vægt på de beskrevne forhold (fx at  

 akkordforslaget er fremsat af en advokat/brancheforening), men der stilles  

 ikke krav om, at den frivillige akkord er tiltrådt under sådanne  

 omstændigheder, at den er i nøje overensstemmelse med de beskrevne forhold.
 Ved helhedsvurderingen kan der endvidere lægges vægt på, om  

 skattemyndighederne har accepteret, at tabet kan fratrækkes i  

 indkomstopgørelsen.
 For kreditorer, hvis fordring vedrører både lån mv og momspligtige  

 leverancer, må opmærksomheden tillige være henledt på, at der skal ske en  

 forholdsmæssig fordeling af det konstaterede tab.
ad d - forgæves fogedforretning Der er ved fastsættelsen af fristen på 6 måneder sket en tilpasning til  

 bestemmelserne i retsplejelovens § 490, hvorefter en fordringshaver, som ikke  

 har fået tilstrækkeligt udlæg til at dække sin fordring, først når der er  

 forløbet 6 måneder siden sidste udlægsforretning, på ny kan begære afholdt  

 forretning til foretagelse af udlæg.
Fogedretten kan også i øvrigt afvise at  

 foretage udlægsforretning hos skyldneren, såfremt fogedretten er bekendt med,  

 at der inden for den nævnte frist har været afholdt en forretning, hvor det  

 ikke har været muligt at opnå dækning.
En insolvenserklæring, som afgives af skyldneren under en fogedforretning,  

 vil kunne danne grundlag for momsmæssig regulering.
Tilsvarende vil en  

 erklæring fra fogedretten om, at debitor inden for 6 måneder har afgivet  

 insolvenserklæring, og begæringen om udlægsforretning efter reglerne i  

 retsplejelovens § 490 derfor afvises, kunne sidestilles med dokumentation for  

 forgæves udlægsforretning.
ad e - tvangsauktion Bestemmelsen indebærer, at der ikke skal foretages udlæg med henblik på at  

 dokumentere, at fordringen er uerholdelig i disse tilfælde.
 Det er herved lagt til grund, at kreditor i tvangsauktionssager er i  

 besiddelse af regnskabsmateriale mv vedrørende debitor, som kan dokumentere,  

 at fordringen er endelig tabt, og at debitor efter en afholdt tvangsauktion  

 normalt intet ejer, der vil kunne gøres til genstand for udlæg, når henses  

 til tinglysningslovens § 37 og § 38 om tilbehørspant og tvangsbeneficiet, jfr  

 retsplejelovens § 509.
 En kreditor, der overtager debitors ejendom på tvangsauktion med henblik  

 på fyldestgørelse for sit tilgodehavende ved videresalg af ejendommen, vil  

 ikke kunne foretage momsmæssig regulering for den del af fordringen, som ikke  

 blev dækket af det afgivne bud, idet der i sådanne tilfælde må tages hensyn  

 til et evt provenu ved videresalget af ejendommen.
 Den pågældende kreditor vil derfor først kunne foretage regulering, når  

 det ved videresalget af ejendommen er konstateret, at salgsprovenuet ikke  

 giver dækning for resttilgodehavendet.
ad f - andre tilfælde Bestemmelsen er fortrinsvis tænkt anvendt på mindre fordringer, hvor de  

 omkostninger, der måtte være forbundet med en eventuel inddrivelse, ikke står  

 i rimeligt forhold til fordringens værdi.
 Hvis forholdene taler herfor, kan der ske fravigelse af reglen om, at  

 godkendelse af fradrag forudsætter, at handelsforbindelsen med den pågældende  

 debitor er ophørt mindst 1 år, før fradraget foretages.
 Bestemmelsen i pkt f kan også anvendes i tilfælde, hvor et tab er opstået  

 ved en frivillig likvidation.
Forventet tab Der kan som hovedregel ikke foretages fradrag for forventet tab på  

 debitorer.
For så vidt angår forventet tab på fordringer i konkurs- og  

 dødsboer (gældsfragåelsesboer) kan der dog foretages et foreløbigt fradrag,  

 før bobehandlingen er endelig afsluttet.
Det er en forudsætning, at  

 virksomheden er i besiddelse af en erklæring fra boets kurator om, at  

 dividenden ikke forventes at overstige en nærmere angiven procent af  

 fordringen.
Foreløbigt fradrag for forventet tab kan endvidere foretages, når  

 skyldneren har anmeldt betalingsstandsning.
Det er en betingelse, at der  

 foreligger en erklæring fra et af skifteretten beskikket tilsyn om, at det må  

 forventes, at de uprivilegerede kreditorer ikke vil kunne opnå dækning ud  

 over en nærmere angivet procent af deres tilgodehavender ved den gunstigste  

 af de kreditorordninger, der arbejdes med.
Det er endvidere en betingelse, at  

 beregningen af dækningsprocenten bygger på en ajourført status for  

 skyldneren, der på forlangende vil blive tilstillet toldvæsenet.
 Virksomheden må herefter foretage fornøden regulering i momsregnskabet,  

 når tabet er endeligt opgjort ved boets afslutning.
Opgørelse af tab Det er i alle tilfælde en forudsætning for at foretage fradrag, at det af  

 det foreliggende regnskabsmateriale mv fremgår, hvorledes der er forholdt med  

 de udestående fordringer, og at regnskabet i øvrigt føres således, at det  

 sikres, at de fradragne beløb momsberigtiges i det omfang, de senere måtte  

 indgå.
Der skal dog ikke ske momsberigtigelse af den del af eventuelle  

 punktafgifter, fx afgift af vin, spiritus og øl, der indbetales i henhold til  

 konkurslovens § 96.
Der kan kun foretages fradrag for tab, som vedrører momsberigtigede  

 leverancer af varer og ydelser.
Renter skal således ikke medregnes ved  

 opgørelsen af tabet, medmindre der er svaret moms af renterne.
 Ved opgørelsen må der derfor foretages en opdeling af fordringen på  

 momsberigtigede leverancer og renter samt andre beløb, som ikke er  

 momsberigtiget.
 Alle løbende indbetalinger (acontobeløb), der er modtaget fra debitorer  

 forud for betalingsstandsningen eller forud for gennemførelsen af en  

 kreditorordning, skal normalt afskrives på den ældste del af fordringen.
Foreligger der en konkret aftale mellem parterne om anden anvendelse af  

 sådanne indbetalinger, fx til forlods nedbringelse af skyldige renter, vil  

 denne fremgangsmåde dog kunne godkendes.
Det vil således principielt være en  

 forudsætning, at der foreligger en af begge parter tiltrådt aftale om en  

 sådan anvendelse af løbende indbetalinger.
Hvor omstændighederne taler  

 herfor, vil distriktstoldkamret dog kunne acceptere en på  

 fakturaer/kontoudtog anført påtegning, såfremt debitor ikke har indvendinger  

 herimod.
 Det vil udover nævnte påtegning være en forudsætning, at en sådan  

 fremgangsmåde er i overensstemmelse med den branchemæssige sædvane på dette  

 område, og at kreditors regnskabssystem er tilrettelagt således, at den  

 anvendte fremgangsmåde kan dokumenteres, samt at der er tale om en generel  

 ordning, som er gældende for samtlige debitorer.
Beløb, som modtages i forbindelse med gennemførelse af en kreditorordning,  

 samt dividende på anmeldte krav incl renter mv i konkursboer skal fordeles  

 forholdsmæssigt på den momsberigtigede del af tilgodehavendet og de  

 tilskrevne renter mv.
Det vil således ikke kunne anerkendes, at beløb, som  

 modtages i forbindelse med en gældssaneringsordning eller frivillig akkord,  

 anvendes til forlods nedbringelse af skyldige renter.
Dette gælder, uanset om  

 der måtte være indgået en aftale mellem parterne om beløbets anvendelse, og  

 uanset om løbende indbetalinger er anvendt til forlods nedbringelse af  

 skyldige renter.
 Pantebreve, som udstedes til hel eller delvis dækning af en fordring, skal  

 ved opgørelsen af tabet medregnes efter den pålydende værdi (nominel værdi),  

 uanset om pantebrevets markedspris (kursværdi) er lavere.
 Et skønnet/beregnet kurstab på pantebreve, der er modtaget i forbindelse  

 med fx en frivillig akkord eller gældssanering, giver således ikke mulighed  

 for momsmæssig regulering.
Opgørelse af tab - punktafgiftspligtige varer Leverandører af punktafgiftspligtige varer kan ved opgørelsen af den  

 momspligtige omsætning se bort fra den del af dividenden på anmeldte  

 fordringer i et konkursbo, som opnås efter konkurslovens § 96, dvs det som  

 privilegeret krav anmeldte punktafgiftsbeløb, jf herved 2. punktum i  

 momslovens § 13, stk 6.
 En punktafgiftsregistreret vareleverandør, der anmelder den del af et  

 varetilgodehavende, der udgør punktafgiften, som privilegeret krav i  

 skyldnerens bo i henhold til konkurslovens § 96, kan undlade at anmelde den  

 hertil svarende moms som krav (simpelt) i boet.
 Leverandøren vil herefter kunne reducere den momspligtige omsætning med  

 det anmeldte punktafgiftskrav i den momsperiode, i hvilken punktafgiftskravet  

 er anerkendt af boet (og uden hensyn til størrelsen af den senere modtagne  

 dividende på det privilegerede krav), respektive foretage fradrag i den  

 udgående afgift, hvis momsen ved leveringen er beregnet med en anden momssats  

 end den på reguleringstidspunktet gældende.
 Med hensyn til den øvrige del af varetilgodehavendet (varepris - excl  

 punktafgift - og den hertil svarende moms), der anmeldes i boet som simpelt  

 krav, forholdes efter de almindeligt gældende regler for regulering  

 vedrørende tab på udestående fordringer.
 I tilfælde af, at momsen af det som privilegeret krav anmeldte  

 punktafgiftsbeløb alligevel af leverandøren anmeldes i boet som simpelt krav,  

 kan tabet i henhold til momslovens § 13, stk 6, opgøres efter samme regler  

 som anført ovenfor, men den opnåede dividende på denne del af fordringen skal  

 så fuldt ud afregnes til statskassen (tillægges udgående moms i den periode,  

 i hvilken dividende modtages).
 Det bemærkes, at sidstnævnte skal ses i lyset af, at virksomheden ellers  

 ville opnå en bedre dækning af sit simple krav på selve varetilgodehavendet  

 (varepris, excl punktafgift) end de øvrige kreditorer.
Gældssanering Der er udover ovennævnte regler for fradrag i den momspligtige omsætning  

 for konstaterede tab på uerholdelige fordringer åbnet mulighed for momsmæssig  

 regulering i tilfælde, hvor en registreret virksomhed som led i en  

 gældssaneringsordning for en landbrugsvirksomhed enten1) eftergiver en  

 fordring eller 2) yder rente- og afdragsfri henstand med en fordring eller en  

 del deraf, jf § 10, stk 1 og 2, i loven om statsgaranti for lån og  

 rentetilskud til visse landmænd (gældssaneringsloven).
Ansøgninger om statsgaranti indsendes fra pengeinstitutterne til central  

 behandling i Kongeriget Danmarks Hypotekbank og Finansforvaltning, som i de  

 enkelte sager tager stilling til, hvorvidt ansøgeren vil kunne bevilges  

 statsgaranti i henhold til nævnte lov.
Ansøgningerne vil blive forsynet med  

 et sagsnummer (GS-nr), hvortil der skal henvises ved henvendelser til  

 hypotekbanken.
Ad 1 - eftergivelse Pengeinstituttet vil samtidig med lånesagens effektuering (udbetaling af  

 låneprovenuet mv) skriftligt over for de pågældende leverandører bekræfte, at  

 udbetalingen er sket som led i en gældssanering af den pågældende  

 landbrugsvirksomhed efter nævnte lov.
Meddelelsen vil endvidere indeholde  

 oplysning om hypotekbankens sagsnummer.
Såfremt det af hypotekbankens garantiskrivelse fremgår, at statsgarantien  

 er betinget af delvis eftergivelse af en eller flere leverandørfordringer,  

 orienterer pengeinstituttet ved udbetalingen til den pågældende leverandør  

 denne om størrelsen af det af ham eftergivne beløb som anført i  

 garantiskrivelsen.
Såfremt der i ansøgningsskemaet i øvrigt er aftalt andre  

 ændringer i forbindelse med gældssaneringen (eftergivelse af  

 leverandørfordringer, der ikke er nævnt i hypotekbankens garantiskrivelse),  

 orienterer pengeinstituttet ved udbetalingen til den pågældende leverandør  

 denne om størrelsen af det af ham eftergivne beløb, således som dette fremgår  

 af ansøgningsskemaet.
 Leverandørvirksomheder, som indrømmer ansøgeren (hel eller delvis)  

 eftergivelse af en fordring som led i gældssaneringen efter nævnte lov, vil  

 først kunne foretage fradrag i den momspligtige omsætning, når tilsagn om  

 statsgaranti foreligger fra hypotekbanken.
 Pengeinstituttets meddelelse vil - sammen med leverandørvirksomhedens  

 øvrige regnskabsmateriale - kunne tjene som dokumentation for at foretage  

 fradrag i den momspligtige omsætning vedrørende den pågældende fordring.
Ad 2 - rente- og afdragsfri henstand Det er en betingelse for, at momsen af en fordring kan fradrages efter  

 gældssaneringslovens § 10, stk 2, at fordringen er omfattet af en aftale om  

 rente- og afdragsfri henstand.
Denne aftale skal være skriftlig og skal  

 indeholde bestemmelse om, at der ikke beregnes renter af fordringen fra et i  

 aftalen angivet tidspunkt, og indtil fordringen er fuldt indbetalt.
 Aftalen skal endvidere indeholde oplysning om størrelsen af de indefrosne  

 beløb, fordelt på varegæld og renter, samt om i hvilket tidsrum de  

 leverancer, der ligger til grund for de indefrosne fordringer, har fundet  

 sted.
Momsen af en fordring, der er omfattet af en aftale om rente- og  

 afdragsfri henstand, kan fradrages, når gældssaneringsordningen er endeligt  

 godkendt af hypotekbanken, og skal berigtiges over for toldvæsenet ved  

 tilbagebetalingen af fordringen.
Såfremt fordringen betales afdragsvis,  

 berigtiges momsen ved betalingen af de enkelte afdrag.
Afdrag på den indefrosne fordring forfalder til betaling i de regnskabsår,  

 hvor debitors driftsregnskab, opgjort efter sædvanlige principper - også med  

 hensyn til driftsmæssige afskrivninger - udviser positiv konsolidering.  

 Snarest efter afslutningen af hvert regnskabsår fremsender landbrugerens  

 regnskabsfører driftsregnskabet til landbrugeren og de kreditorer, der har  

 ydet henstand.
Såfremt driftsregnskabet udviser positiv konsolidering,  

 fremsendes tillige forslag til fordeling af beløbet.
Godkendes forslaget af  

 samtlige kreditorer, der har ydet henstand, indgås en aftale mellem disse og  

 landbrugeren om betaling af afdrag på de indefrosne fordringer.
 I tilfælde af indefrysningsaftalens opsigelse eller ophør (debitor  

 erklæres konkurs, og boet tages under offentlig skrifteretsbehandling som  

 gældsfragåelsesbo) skal den til restskylden eller dividenden svarende moms  

 berigtiges over for toldvæsenet.
Leverandøren skal som dokumentation for de foretagne fradrag kunne  

 fremlægge en aftale om rente- og afdragsfri henstand samt hypotekbankens  

 godkendelse af denne aftale.
Ved senere berigtigelse af afgiften skal aftale  

 om afdragsordning samt genpart af kvitteringer for indbetaling af hovedstol  

 eller afdrag vedlægges momsregnskabet.
 Der er udarbejdet en standardoverenskomst til brug ved indgåelse af  

 aftaler om rente- og afdragsfri henstand, således at det sikres, at de  

 krævede oplysninger bliver anført i aftalen.
Der skal i standardoverenskomsten beregnes en såkaldt  

 »momsrefusionsprocent«, der er udtryk for den andel, som den  

 fradragne moms udgør af det samlede indefrosne beløb incl moms og renter.  

 Denne momsrefusionsprocent skal ved modtagelse af afdrag på den indefrosne  

 fordring anvendes til beregning af den moms, der skal indbetales til  

 toldvæsenet.
Det vil således ikke kunne anerkendes, at modtagne beløb  

 anvendes til forlods nedbringelse af skyldige renter.
Garantifonde Der er med henblik på konvertering af visse landmænds grovvaregæld til  

 banklån oprettet 2 garantifonde.
Fondenes kapitalindskud er tilvejebragt ved  

 indskud på 2 gange 75 mio kr fra henholdsvis staten og grovvarehandelen.  

 Fondene vil som kautionister med indskuds-/lånekapitalen som sikkerhed kunne  

 garantere over for pengeinstitutter ved visse landmænds optagelse af banklån  

 til finansiering af overforfalden grovvaregæld, dvs gæld, der ikke er  

 indfriet inden udgangen af stiftelsesmåneden med tillæg af 90 dage.
Det er  

 herved forudsat, at staten og grovvarehandelen hver bærer halvdelen af de  

 tab, garantierne måtte medføre.
Fondene kan kun give garantier for sådanne banklån i forhold til den  

 enkelte grovvarevirksomheds indskud i fondene.
Regnskabsmæssigt vil der hos  

 begge fonde blive oprettet en konto for hver af de indskydende  

 grovvarevirksomheder, hvor indskud og halvdelen af eventuelle konstaterede  

 tab vil blive påført.
Fondene ophører den 30 juni 1988. De kan dog tidligst  

 ophøre, når alle forpligtelser er indfriet.
Hvis landmanden i løbet af garantiperioden ikke overholder sine  

 forpligtelser over for banken, vil denne gøre kautionsforpligtelsen gældende  

 over for fonden.
Såfremt det er fonden, der herefter søger at inddrive  

 fordringen hos landmanden, vil det også være fonden, der - efter at have  

 konstateret fordringens uerholdelighed hos landmanden - giver meddelelse til  

 det pågældende grovvareselskab om, at dette må bære halvdelen af det opståede  

 tab.
Dette medfører, at grovvareselskabet kan modtage den fornødne  

 regnskabsmæssige dokumentation for fordringens uerholdelighed.
 Grovvarevirksomhederne vil på grund af den nære tilknytning mellem de  

 indgåede kautionsforpligtelser og de foretagne leverancer kunne foretage  

 momsmæssig regulering for konstaterede tab efter de almindelige regler.
Der skal således kunne fremlægges regnskabsmateriale mv som dokumentation  

 for, hvorledes der er forholdt med udestående fordringer, der er omfattet af  

 garantiordningen.
Regnskabet må føres således, at det sikres, at fradragne  

 beløb momsberigtiges i det omfang, de senere måtte indgå.
Endvidere må  

 regnskabsmateriale mv opbevares, indtil kautionsforpligtelserne udløber.  

 Dette gælder, selv om det i givet fald må opbevares i mere end 5 år efter  

 regnskabsårets udgang.
Ved opgørelsen af det tab, hvormed der foretages momsmæssig regulering, må  

 der ske en forholdsmæssig fordeling på varegæld og renter samt andre  

 omkostninger.
Det bemærkes i denne forbindelse, at omkostninger i forbindelse  

 med inkasso og ordningens finansiering i øvrigt - fx provision og renter til  

 banken - ikke vil kunne medtages ved tabsopgørelserne.
Overdragelse af fordringer til eje Der kan  ikke foretages fradrag i den momspligtige omsætning for  

 den kursdifference, der opstår ved transport (salg eller overdragelse) til  

 trediemand af et tilgodehavende for leverancer af varer og momspligtige  

 ydelser til en lavere værdi end fordringens nominelle værdi.
 Dette gælder også i tilfælde, hvor der opstår kursdifference som følge af,  

 at der i forbindelse med overdragelse af en virksomhed til ny indehaver  

 foretages en generel (lineær) nedskrivning af den samlede debitormasse, eller  

 der foretages nedskrivning af nogle nærmere angivne debitorer på grundlag af  

 en vurdering af disse, således at fordringen overdrages til den ny indehaver  

 til en lavere værdi end den nominelle.
Køberen af de(n) overdragne fordring(er) kan ikke foretage fradrag i den  

 momspligtige omsætning i det omfang, der senere konstateres eventuelle tab på  

 fordringer, som er nedskrevet i forbindelse med overdragelsen.
Der skal  

 heller ikke svares moms af eventuelle gevinster på de overtagne fordringer.
 Hvis den ny indehaver i forbindelse med en virksomhedsoverdragelse  

 overtager virksomhedens debitorer på overdragelsestidspunktet til pari, vil  

 der i momsregnskabet for den nye virksomhed kunne foretages fradrag i den  

 momspligtige omsætning efter de almindelige regler i tilfælde af, at der  

 efter overdragelsestidspunktet konstateres tab på de overtagne fordringer.
En registreret virksomhed kan således ikke foretage regulering vedrørende  

 fordringer, som virksomheden overdrager til eje for trediemand.
Eventuel  

 momsmæssig regulering for tab, som måtte være foretaget af virksomheden forud  

 for overdragelsen af fordringerne, fx foreløbig regulering på grundlag af en  

 erklæring fra kurator i et konkursbo eller regulering i forbindelse med  

 nedskrivning af fordringerne på grundlag af en konkret vurdering, må derfor  

 fuldt ud tilbageføres i forbindelse med afhændelse af fordringerne til  

 tredjemand.
Overdragelse af fordringer til sikkerhed Registrerede virksomheder (produktions- og salgsselskaber) overdrager ofte  

 med henblik på at opnå en likviditetsforbedring fakturakrav på kunder til  

 trediemand, fx et factoringselskab eller et af virksomheden oprettet  

 finansieringsselskab.
Fordringerne overdrages (transporteres) enten til  

 sikkerhed for ydede lån eller til eje.
I nogle af de tilfælde, hvor transporten er formuleret som en overdragelse  

 til eje, er der samtidig truffet aftale om, at fordringer, som ikke måtte  

 indgå, tilbageføres til produktions - eller salgsselskabet.
I disse tilfælde  

 bæres kreditrisikoen således fortsat af sidstnævnte selskab.
 Der vil kunne foretages momsmæssig regulering i følgende omfang:
Produktions- eller salgsselskabet kan foretage fraskrivning i  

 momsregnskabet i forbindelse med konstaterede tab på fordringer, som er  

 overdraget til sikkerhed for tredjemand.
Der vil derimod ikke kunne foretages  

 regulering vedrørende fordringer, som er overdraget til eje.
Såfremt  

 factoring- eller finansieringsselskabet alene yder långivning, kombineret med  

 en kreditrisikoforsikring, vil produktions- eller salgsselskabet kunne  

 foretage fraskrivning i momsregnskabet, hvis selskabet forbliver ejer af  

 fordringen mod kunden, og det sikres, at alle beløb, der indgår fra kunden,  

 efter at fraskrivning er foretaget, medregnes til produktions- eller  

 salgsselskabets momspligtige omsætning.
Der vil også være fradragsret i  

 forbindelse med transporter, der vel er formuleret som en overdragelse til  

 eje men med samtidig aftale om, at der ved debitors misligholdelse skal ske  

 tilbagetransport, og det med en sådan tilbagetransport meddeles kunden, at  

 betaling med frigørende virkning herefter alene vil kunne ske til  

 produktions- eller salgsselskabet.
Selskabet vil således efter de almindelige  

 regler i disse tilfælde komme til at bære tabet på samme måde, som hvis  

 transporten var formuleret som en overdragelse til sikkerhed.
Tilsvarende vil der kunne foretages regulering for konstaterede tab i  

 tilfælde, hvor en købekontrakt med forhandleren som selvskyldnerkautionist  

 bliver tiltransporteret et finansieringsselskab, og forhandleren som følge af  

 køberens misligholdelse af kontrakten må indfri restgælden.
Regulering vil  

 kunne foretages i den momsperiode, hvor tabet kan opgøres og dokumenteres i  

 overensstemmelse med de almindeligt gældende regler.
Kontoringes afskrivning af uerholdelige fordringer En kontoring vil ikke kunne fradrage konstaterede tab vedrørende  

 leverancer af varer og momspligtige ydelser fra kontoringens enkelte  

 medlemmer til kontokunderne.
Dette tab må fradrages i den momspligtige  

 omsætning for den virksomhed, der har afsat og beskattet de pågældende  

 leverancer.
Det er dog en forudsætning, at virksomheden ikke har overdraget  

 fordringen til kontoringen til eje.
Falske checks Registrerede virksomheder vil kunne fradrage tab, der opstår som følge af,  

 at momspligtige leverancer er betalt med falske checks, på betingelse af at  

 bedrageriet er anmeldt til politiet, og det ikke har været muligt at inddrive  

 beløbet.
Underslæb Tab, som en virksomhed lider som følge af, at en medarbejder i  

 virksomheden har modtaget og på firmaets vegne kvitteret for nogle  

 fakturerede beløb, respektive modtaget betaling på firmaets vegne for  

 udførte, men ikke fakturerede arbejder, uden at afregne den fra køberen  

 modtagne betaling med virksomheden, kan ikke fradrages i den momspligtige  

 omsætning.
Ansøgning fra ikke-registrerede Distriktstoldkamret er bemyndiget til at imødekomme ansøgninger fra  

 ikke-registrerede (afmeldte) virksomheder om godtgørelse af momsen vedrørende  

 tab på udestående fordringer under forudsætning af, at ansøgningen er  

 modtaget inden 2 år efter virksomhedens afmeldelse.
Tabet må kunne opgøres og  

 dokumenteres i overensstemmelse med de almindeligt gældende regler, og  

 virksomheden må i forbindelse med godtgørelsens udbetaling underrettes om  

 pligten til, såfremt den/de pågældende fordring(er) senere betales helt eller  

 delvis, at indbetale den til det modtagne beløb svarende moms til  

 toldvæsenet.
Økonomisk interessefællesskab I de tilfælde, hvor der består økonomisk interessefællesskab mellem  

 fordringshaveren og den pågældende skyldner, vil der kunne ske fraskrivning  

 for momsen af konstaterede tab på uerholdelige fordringer vedrørende leverede  

 varer og momspligtige ydelser efter de almindeligt gældende regler, jf  

 punkterne a-f.
Regulering af tab i konkursboer I tilfælde, hvor der afsiges konkursdekret over en momsregistreret  

 virksomhed, og boet bliver momsregistreret for videreførelse eller afvikling  

 af virksomheden, skal de indtil konkursen skete leverancer af varer og  

 momspligtige ydelser henføres til virksomhedens momsregnskab og medregnes til  

 den momspligtige omsætning for tiden indtil konkursen.
 Fradrag i den momspligtige omsætning for konstaterede tab på uerholdelige  

 fordringer vedrørende sådanne leverancer, som har fundet sted indtil  

 konkursen, skal ligeledes henføres til virksomhedens momsregnskab (fratrækkes  

 i et eventuelt simpelt krav i boet), selv om tabet først konstateres efter,  

 at konkursdekret er afsagt.
Tab på konsortiebyggeri Konstaterede tab på udestående fordringer vedrørende leverede varer og  

 momspligtige ydelser til et konsortium vil kunne fradrages i de  

 konsortiedeltagende leverandørers momspligtige omsætning i overensstemmelse  

 med de i henhold til lovens § 13, stk 6, fastsatte retningslinier.
Det er dog  

 en forudsætning for, at et tab kan anses for konstateret, at de pågældende  

 bygninger er afhændet af konsortiet i tilslutning til færdiggørelsen, og at  

 konsortiet er afviklet (likvideret).
Kasserabatter mv Efter lovens § 13, stk 7, kan der ved opgørelsen af den momspligtige  

 omsætning på visse betingelser fradrages kasserabatter, bonus, dividende o.  

 lign, der er betinget af vilkår, som ikke er opfyldt ved leveringen  

 (faktureringen), men som senere bliver effektive.
 Registrerede virksomheder kan herefter foretage regulering af den  

 momspligtige omsætning, såfremt følgende betingelser er opfyldt:
 - den betingede rabat skal vedrøre leverancer til en registreret  

 virksomhed, der kan medregne momsen af den pågældende leverance ved  

 opgørelsen af sin indgående moms, jf lovens § 15, stk 3.
 - der skal udstedes kreditnota over den ydede rabat med angivelse af  

 momsen, jf lovens § 17, stk 1 og 2.
 Ved salg til ikke-registrerede virksomheder, herunder private forbrugere,  

 kan der ikke ske tilsvarende fradrag ved opgørelsen af den momspligtige  

 omsætning, selv om en betinget rabat senere bliver effektiv.
Deposita mv Virksomheder, der i forbindelse med indgåelse af kontrakter om  

 leasing/leje af varer mv, opkræver et depositum, som skal medregnes til den  

 momspligtige værdi, jf kap VÆRDI, kan ved lejekontraktens ophør foretage  

 fradrag i den momspligtige omsætning, i det omfang depositabeløbene godtgøres  

 lejeren.
 Ved udlejning af bådepladser i lystbådehavne, hvor der i forbindelse med  

 indgåelse af lejekontrakter opkræves et depositum (indskudsbeløb), der ved  

 lejemålets ophør tilbagebetales lejeren med tillæg af en pristalsregulering,  

 kan der ske regulering i den momspligtige omsætning med det beløb, der  

 oprindeligt er indbetalt og med den dagældende momssats, dvs at der ikke kan  

 foretages momsregulering med et beløb, der overstiger det oprindelige  

 momsbeløb.
 Der henvises i øvrigt til kap VÆRDI.
Rabatkuponer En virksomhed (fx en sæbefabrik) udsender som et led i sin reklame  

 rabatkuponer til husstandene.
Rabatkuponerne, der lyder på et bestemt beløb,  

 kan bruges ved køb af et nærmere angivet produkt hos detailhandlerne, som får  

 varerne leveret gennem de sædvanlige handelsled til sædvanlige priser.
 Detailhandlerne får kuponerne godtgjort direkte fra den pågældende fabrik.  

 Fabrikken kan  ikke ved opgørelsen af sin momspligtige omsætning  

 fradrage de beløb, som udbetales til detailhandlerne for indløste kuponer, og  

 detailhandlerne skal i deres momspligtige omsætning medregne den fulde pris  

 af de solgte varer uden fradrag af værdien af modtagne kuponer.
Rabatmærker Værdien af rabatmærker, der ikke konverteres til kontant indløsning straks  

 ved købet, men indklæbes i et rabathæfte med senere indløsning for øje, vil  

ikke ved den senere indløsning kunne fratrækkes i den momspligtige  

 omsætning.
Afgørelser Administration af nybyggeri Administrationsselskaber Et uafhængigt administrationsselskab skal svare moms af betalingen for  

 nybyggeriadministrationsydelser, der præsteres for et boligselskab (et  

 selvejende boligselskab, en andelsboligforening eller et garantiselskab).  

 Dette gælder, uanset om der mellem administrationsselskabet og boligselskabet  

 eksisterer et moderdatter-selskabsforhold.
Administrationsselskaber skal  

 ligeledes svare moms ved afsætning af ovennævnte ydelser til andre end  

 boligselskaber.
Boligselskaber Et boligselskab skal svare moms af betalingen for  

 nybyggeriadministrationsydelser, der præsteres for et andet boligselskab  

 (eller for juridiske personer, der ikke er boligselskaber).
 Dette gælder, uanset om der mellem de pågældende boligselskaber eksisterer  

 et moderdatter-selskabsforhold.
 Et boligselskab, der  udelukkende udfører nybyggeriadministration  

 for egne afdelinger (nybyggerier), skal derimod ikke svare moms, idet der  

 ikke herved sker en egentlig afsætning af de pågældende ydelser.
Det er herved lagt til grund, at et almennyttigt boligselskab, uanset om  

 det er organiseret som andelsboligforening, selvejende boligselskab eller  

 garantiselskab er et selskab, en juridisk person.
Det forhold, at et  

 boligselskab er opdelt i økonomiske enheder - hovedselskab, afdelinger (de  

 enkelte byggerier) og byggefond - er ikke i strid hermed.
 Der er i tilslutning hertil truffet afgørelse om, at boligselskaber, som  

 alene udfører nybyggeriadministration i eget regie (egne afdelinger), indtil  

 videre fritages for at svare moms af nybyggeriadministration, uanset om  

 afdelingerne er organiseret som egentlige (selvstændige) selskaber.
»Afsmitningsreglen« Såfremt et boligselskab efter ovennævnte regler skal registreres og svare  

 moms ved afsætning af nybyggeriadministrationsarbejde, skal selskabet  

tillige svare moms af honorar for det tilsvarende arbejde, som  

 præsteres for egne afdelinger mv, jf momslovens § 11, stk 1.
Overgangsregler Der kan i tiden indtil 1 januar 1980 ses bort fra moms af almennyttige  

 boligselskabers og eventuelle administrationsselskabers afsætning af  

 nybyggeriadministrationsydelser.
Advokatvirksomhed Advokatvirksomhed er som en hovedregel omfattet af momspligten, jf kap  

 AFGIFTSPLIGT.
Inkassovirksomhed Fradragsretten for moms af advokatsalær i inkassosager tilkommer alene  

 kreditor, idet advokaten kun kan rette sit salærkrav mod kreditor (klienten).  

 Er kreditor en registreret virksomhed, skal omkostningskravet mod debitor som  

 følge af kreditors fradragsret opgøres uden tillæg af moms.
 Er kreditor ikke en registreret virksomhed, kan momsen indregnes i  

 omkostningskravet mod debitor, men debitor har ikke fradragsret for momsen.
 Der henvises til kap TILSVAR.
Fra 12 januar 1979 og indtil videre tillades det, at der i de tilfælde,  

 hvor omkostningskravet mod debitor opgøres incl moms, kan ske en  

 specifikation af det momsbeløb, der skal betales af debitor.
Det er dog en  

 betingelse, at det i en note på krævebrevet anføres, at momsbeløbet ikke kan  

 medregnes til debitors indgående moms.
Rekvirentsalær mv En advokat, der for rekvirenten præsterer ydelser ved tvangsauktionssalg  

 af en ejendom, skal momsberigtige det modtagne honorar efter momslovens  

 almindelige regler.
 Der skal ligeledes svares moms af bistand i forbindelse med virksomheders  

 betalingsstandsning, gennemførelse af frivillig akkord, tvangsakkord eller  

 konkurs, samt den efterfølgende bobehandling, herunder realisation af  

 aktiver.
 Advokatens honorarkrav kan alene rettes mod rekvirenten  

 (konkursboet/panthaveren).
 Der henvises til kap AFGIFTSPLIGT og kap TILSVAR.
Salærdeling mellem advokater I forbindelse med ejendomshandler anvendes i visse tilfælde det såkaldte a meta system, hvorefter salæret fx for udstedelse af sælgerpantebreve  

 eller for omprioritering ved optagelse af ejerskiftelån, deles lige mellem to  

 advokater som repræsenterer sælger/køber.
 Der er givet tilladelse til, at »momsen følger salæret« i de  

 tilfælde, hvor den ene advokat beregner det samlede salær og derefter afgiver  

 en salærandel til kollegaen.
 Dette betyder, at den ene advokat beregner moms af det samlede salær og  

 ved afregningen til kollegaen afgives salærandelen med tillæg af moms, der  

 herefter fradrages i advokatens momspligtige omsætning, medens kollegaen  

 medregner det modtagne salær til den momspligtige omsætning.
 Samme fremgangsmåde kan også anvendes i andre tilfælde, fx i forbindelse  

 med virksomheders betalingsstandsning eller konkurs og den efterfølgende  

 bobehandling samt ved stiftelse af selskaber.
 A meta reglen gælder, uanset hvorledes parterne har aftalt at fordele  

 omkostningerne.
Anvisningssalg 1. Brugte campingvogne og lystfartøjer Forhandlere af campingvogne og lystfartøjer kan på nærmere fastsatte  

 betingelser medvirke ved en handel med brugte campingvogne og lystfartøjer,  

 der sker direkte mellem to privatpersoner, uden at der skal svares moms af  

 den fulde salgspris.
 Denne form for handel benævnes anvisningssalg, hvorved forstås, at en  

 virksomhed formidler varer solgt i ejerens navn og for dennes regning.
 I sådanne tilfælde skal forhandleren (anviseren) svare moms af den  

 betaling i form af anvisningsprovision, som den pågældende forhandler  

 beregner sig for at formidle salget mellem køber og sælger.
 Der henvises til kap SPEC AFG »Campingvogne og lystfartøjer«.
2. Brugte ægte tæpper Et selskab inden for tæppebranchen har rejst spørgsmål om den momsmæssige  

 stilling efter momsloven for en salgsordning, hvorefter selskabet formidler  

 salg af brugte ægte tæpper mellem privatpersoner.
Ved modtagelsen af et ægte tæppe fra en privat sælger vil selskabet  

 foretage en vurdering af kvaliteten med henblik på at fastsætte en pris på  

 det ægte tæppe.
Tæppet forudsættes herefter placeret i en særlig afdeling af  

 selskabets udstillingslokale, som benævnes »anvisningssalg fra privat  

 til privat«.
Der vil blive oprettet en skriftlig aftale mellem den private sælger og  

 selskabet, hvoraf bl a vil fremgå, at risikoen for tæppets hændelige undergang forbliver hos den private  

 sælger, at den private sælger er berettiget til at tage tæppet tilbage fra  

 udstillingen, ændre prisen etc, og at selskabet er berettiget til at tilbagelevere tæppet til den private  

 sælger.
 Købsaftalen vil blive indgået direkte mellem den private sælger og køber,  

 og til brug herfor vil der blive udarbejdet en aftaleformular, hvori det  

 tilkendegives, at der er tale om et anvisningssalg, og at selskabet som følge  

 heraf ikke på nogen måde hæfter for det solgte tæppe.
 Når købssummen er berigtiget (kontanthandel) over for den private sælger,  

 får selskabet 30 pct af prisen til dækning af selskabets bistand ved salget,  

 herunder betaling for den faglige vurdering af tæppets kvalitet med henblik  

 på prisfastsættelsen.
 Selskabet har anført, at den påtænkte salgsform (anvisningssalg) ikke kan  

 karakteriseres som et kommissions - eller konsignationssalg, jf momslovens §  

 11, stk 3, idet salget ikke sker i selskabets navn eller for selskabets  

 regning.
 Det er meddelt selskabet, at dets medvirken ved salg af brugte ægte tæpper  

 kan behandles som anvisningssalg under iagttagelse af de betingelser, som er  

 fastsat for salg af brugte campingvogne og lystfartøjer, herunder at de  

 omtalte anvisningsaftaler og salgsdokumenter udformes i overensstemmelse med  

 ovennævnte retningslinier for anvisningssalg samt under forudsætning af, at  

 salgsordningen med brugte ægte tæpper i øvrigt gennemføres i overensstemmelse  

 hermed.
3. Andre brugte varer Distriktstoldkamret er bemyndiget til at tillade ordningen om  

 anvisningssalg bragt i anvendelse for andre brugte varer f eks frimærker,  

 såfremt anvisningssalget efter toldkamrets vurdering i praksis gennemføres i  

 overensstemmelse med de for campingvogne og lystfartøjer fastsatte  

 retningslinier.
 Der skal således foreligge skriftlige anvisningsaftaler, og de anvendte  

 salgsdokumenter skal være udformet på en sådan måde, at det tydeligt  

 tilkendegives køberen, at varen er solgt i ejerens navn og for dennes  

 regning.
Byggevirksomhed mv Byggearbejder for fremmed regning Registrerede byggevirksomheder mv skal svare moms af varer og momspligtige  

 ydelser ved leveringen efter momslovens almindelige regler.
 Udsteder virksomheden faktura eller regning over en leverance, skal der  

 dog svares moms ved udstedelsen, såfremt denne foretages inden eller snarest  

 efter leverancens afslutning (i branchen kutymemæssigt 4-6 uger).
 Hvis betaling helt eller delvis finder sted inden leverancens afslutning  

 eller inden fakturaens udstedelse, skal det modtagne beløb medregnes til den  

 momspligtige omsætning i det kvartal, hvor betalingen har fundet sted.
Leverancer af varer og momspligtige ydelser i forbindelse med udførelse af  

 arbejder (herunder reparations- og vedligeholdelsesarbejder) på bygninger og  

 anden fast ejendom, hvorom der er indgået entreprisekontrakt, anses for  

 afsluttet, når det arbejde, der skal udføres i henhold til den enkelte  

 kontrakt, er tilendebragt.
Dette gælder også i tilfælde, hvor en  

 entreprisekontrakt omfatter udførelse af sådanne arbejder på flere  

 bygningsmæssige enheder, fx et bestemt antal parcelhuse, rækkehuse,  

 etagehusblokke eller -afsnit.
 Omfatter entreprisekontrakten udførelse af  arbejder i forbindelse med  

 opførelse af en bygning eller flere bygningsmæssige enheder, anses  

 leverancen dog som afsluttet  senest på det tidspunkt, hvor byggeriet  

 (den sidste enhed) er klar til indflytning.
I tilfælde, hvor enkelte arbejdsydelser, herunder efterreparationer, der  

 er omfattet af en kontrakt, endnu ikke er udført, når byggeriet (den sidste  

 enhed) er klar til indflytning, anses leverancen således som afsluttet på  

 dette tidspunkt.
Dette gælder såvel entrepriser vedrørende enkelte  

 håndværksfag som hovedentrepriser og underentrepriser.
Forudbetaling og acontobetaling Betales en leverance helt eller delvis inden leverancen har fundet sted,  

 inden leverancens afslutning eller inden fakturaens udstedelse, skal det  

 modtagne beløb medregnes til den momspligtige omsætning for det kvartal, i  

 hvilket betalingen modtages.
Dette gælder også i de tilfælde, hvor betalingen  

 finder sted direkte til byggevirksomhedens pengeinstitut eller til en  

 underleverandør.
 Ratebeløb, der betales til virksomheden i henhold til kontrakt,  

 fordelingsplan eller anden aftale, skal således momsberigtiges på  

 betalingstidspunktet.
 Hvis en begæring om udbetaling af ratebeløb, acontobeløb eller lignende  

 udformes som en faktura, skal beløbet momsberigtiges ved udstedelsen.
 Hvis en begæring om udbetaling af ratebeløb eller lignende ikke udformes  

 som en faktura, og bygherren er en registreret virksomhed, skal der normalt  

 udstedes særskilt faktura på beløbet i forbindelse med betalingen.
Arkitektydelser Arkitektydelser, der udføres som regningsarbejde, omfatter i visse  

 tilfælde opgaver, som først kan afsluttes, efter at byggeriet er klar til  

 indflytning.
Det gælder fx større byggerier for boligselskaber.
Som eksempler  

 på sådanne opgaver kan nævnes arkitekters udarbejdelse af reviderede  

 hovedtegninger, udarbejdelse af byggeregnskab mv samt foretagelse af endeligt  

 eftersyn af byggeriet.
Arkitektvirksomhedens opgørelse af og retserhvervelse  

 på den del af arkitekthonoraret, som vedrører disse opgaver, sker således  

 efter, at byggeriet er klar til indflytning.
Arkitekters regningsarbejde (slutafregningen) skal i disse tilfælde  

 momsberigtiges senest i det kvartal, hvori arkitektvirksomheden har  

 udarbejdet byggeregnskabet, og arkitekthonoraret således endeligt kan  

 opgøres.
Acontobetalinger, der modtages under byggeriet, momsberigtiges efter  

 de almindelige regler.
I de tilfælde, hvor arkitekthonoraret beregnes på grundlag af  

 slutopstillinger mv fra de enkelte entreprenører og opgørelsen af øvrige  

 byggeomkostninger (byggeregnskabet), skal slutraten momsberigtiges senest på  

 det tidspunkt, hvor arkitektvirksomheden har mulighed for at udfærdige den  

 endelige honoraropgørelse.
Dette gælder fx ved arkitektydelser præsteret for  

 boligselskaber, som selv udarbejder byggeregnskabet.
Arkitektvirksomheden kan  

 således ikke vente med at momsberigtige slutraten, indtil byggeregnskabet er  

 godkendt af Boligministeriet.
 Arkitektarbejder skal i andre tilfælde, fx hvor beregningen sker på  

 grundlag af tilbudssummen for byggeriet, momsberigtiges efter de almindelige  

 regler, dvs senest i det kvartal, hvori byggeriet er klar til indflytning.
Garantirater o lign Garantirater, prioriteringsrater o lign, der tilbageholdes af en  

 entreprisesum, fx som sikkerhedsstillelse for, at fejl eller mangler ved  

 leverancen eller bygningen kan blive afhjulpet, skal medregnes til den  

 momspligtige omsætning på det tidspunkt, hvor leverancen anses for afsluttet,  

 jf ovenfor.
Byggearbejder for egen regning De arbejdsydelser, der er præsteret af virksomheden, og de materialer, der  

 er anvendt i forbindelse hermed, skal medregnes til den momspligtige  

 omsætning for det kvartal, i hvilket de er udført (præsteret).
 Momsberigtigelsen kan således ikke udskydes, indtil bygningerne tages i  

 anvendelse, men skal foretages kvartal for kvartal med endelig regulering ved  

 arbejdets færdiggørelse.
 Der henvises til kap SPEC AFG »Byggemoms«.
Dyrlægevirksomhed Dyrlæger, som udskriver fakturaer hver anden eller tredie måned omfattende  

 ydelser i den forløbne periode, kan medregne værdien af ydelserne til den  

 momspligtige omsætning for det kvartal, i hvilket fakturaen er dateret.
Ejendomsmæglere/-handlere Beskatningstidspunktet Beskatningstidspunktet for mæglersalærer er principielt det tidspunkt,  

 hvor ydelsen anses for leveret (salæret tjent), dvs når der fra såvel sælgers  

 som købers side er underskrevet en ubetinget slutseddel.
Det vil således være  

 datoen for slutsedlens underskrift, der er afgørende for, i hvilken periode  

 salæret skal medregnes til den momspligtige omsætning.
 Ejendomsmæglere/-handlere, der udsteder faktura, kan anse  

 faktureringstidspunktet som leveringstidspunktet, såfremt faktureringen sker  

 inden eller snarest efter leverancens afslutning (slutsedlens  

 underskrivelse). Der skal iøvrigt udstedes faktura, såfremt en registreret  

 virksomhed anmoder herom, jf lovens § 17, stk 1 og stk 8.
Deposita Deposita, som en køber af fast ejendom deponerer hos en ejendomsmægler  

 eller -handler i forbindelse med salg af fast ejendom, anses som (sælgerens)  

 forudbetaling for momspligtige ejendomsmægler/-handlerydelser og skal derfor,  

 jf ovenstående, principielt fuldt ud medregnes i den momspligtige omsætning  

 for den momsperiode, hvori deponeringen har fundet sted, jf lovens § 13, stk  

 3.
 Beløbet deponeres normalt af køberen hos mægleren/handleren ved  

 slutsedlens underskrift eller et nærmere aftalt antal dage derefter.
Det er dog tilladt, at beskatningen i disse situationer udskydes indtil 4  

 uger fra datoen for slutsedlens underskrift, uanset om der på dette tidspunkt  

 ikke er sket fakturering.
Faktura udstedes normalt 2 - 6 måneder efter  

 slutsedlens underskrift til sælgeren af den faste ejendom.
Der skal alene beregnes moms af den del af det deponerede beløb, der  

 svarer til ejendomsmæglerens salær og omkostninger.
Der vil kunne ske  

 momsmæssig regulering, hvis det deponerede beløb tilbagebetales køberen,  

 fordi handelen ikke gennemføres.
Egne ydelser I de tilfælde, hvor en registreret ejendomsmægler og ejendomshandler ved  

 salg af  egen ejendom selv fungerer som mægler, skal der svares moms  

 efter bestemmelserne i lovens § 11, stk 1, jf § 8, stk 1 (udtagelsesreglen).
 Der henvises i øvrigt til kap VÆRDI.
 Der skal dog indtil videre ikke svares moms, hvis en ejendomsmægler eller  

 ejendomshandler optræder som køber af fast ejendom i tilfælde, hvor der ikke  

 medvirker anden ejendomsmægler, selv om den pågældende mægler udfører  

 eventuelle opgaver ved handlens gennemførelse.
Frimærkehandlere Frimærkehandlere opkræver hos kunderne et gebyr for at foranledige, at  

 disse modtager de såkaldte førstedags-kuverter, jf kap AFGIFTSPLIGTEN.
 Frimærkehandlere skal medregne dette gebyr til den momspligtige omsætning,  

 uanset om gebyret opkræves for levering af adresserede eller uadresserede  

 førstedags-kuverter.
 De fra kunderne  modtagne forudbetalinger (a contobeløb) skal  

 principielt medregnes til den momspligtige omsætning, når betalingen  

 modtages, men det kan tillades, at den momspligtige andel af sådanne  

 forudbetalinger medregnes til den momspligtige omsætning i den momsperiode,  

 hvori de enkelte leverancer finder sted.
 Gebyrer vedrørende kuverter, som for dansk eller udenlandsk regning  

 foranlediges afsendt til udenlandske adresser, vil indtil videre kunne holdes  

 uden for den momspligtige omsætning under forudsætning af, at det gennem  

 virksomhedens regnskab (kontokort, adresselister, afregninger med kunderne,  

 kopi af bestillingsseddel/rekvisition til postvæsenet o lign) kan godtgøres,  

 at de pågældende kuverter er afsendt til udlandet, og for så vidt angår  

 udenlandske kunder, at betaling er hjemtaget fra udlandet.
Gebyrer, som opkræves for at foranledige, at danske kunder modtager til  

 dem adresserede udenlandske, herunder færøske og grønlandske, kuverter, kan  

 indtil videre holdes uden for den momspligtige omsætning.
Det er en  

 forudsætning for denne fritagelse, at momsen på indkøbet af de hertil  

 anvendte kuverter ikke medregnes til den indgående moms, og at omfanget af  

 denne afsætning kan dokumenteres dels ved ovennævnte regnskabsmateriale, dels  

 ved eventuel kvittering fra det danske (eventuelt grønlandske) postvæsen for  

 modtagelsen af de adresserede kuverter til forsendelse til ekspedition hos  

 vedkommende udenlandske førstedags-udgiver (postvæsen).
Indskud Indskud, som en registreret virksomhed modtager fra virksomhedens kunder  

 forud for leveringen af varer, anses som forudbetaling for vareleverancer og  

 skal derfor medregnes til den momspligtige omsætning for den momsperiode,  

 hvori betalingerne sker, jf lovens § 13, stk 3, og EF's 6. momsdirektivs  

 artikel 10, stk 2.
 Der er ikke i forbindelse med betalingen af indskuddene, der forrentes af  

 virksomheden, udstedt lånedokumenter, ligesom indskuddene kan udlignes ved  

 tilbagebetaling i kontant eller ved varekøb.
 Indbetaling af de omhandlede indskud medfører ikke, at virksomheden kan  

 anses for at drive finansieringsvirksomhed som nævnt i lovens § 2, stk 3,  

 punkt j.
Der er herved lagt vægt på, at indskuddene ikke foretages i  

 opsparingsøjemed, men for at udjævne den årlige udgift for kundernes varekøb,  

 ligesom der er en snæver forbindelse mellem indskuddene og senere  

 vareleverancer.
Der er endvidere lagt vægt på, at skattemyndighederne har  

 anset sådanne indskud for at være forudbetalinger i forbindelse med  

 varemellemværender, således at rentebeløbene ikke omfattes af  

 rentekontrolloven.
 Der vil kunne ske momsmæssig regulering, hvis indskuddene tilbagebetales  

 kunderne, fx hvis de alligevel ikke ønsker at købe varer fra virksomheden.
 Indskud fra, fx ansatte, hvor beløbet tilbagebetales, anses for lån  

 (finansieringsvirksomhed) og er således ikke omfattet af momspligten.
Interflora Organisationen Interflora formidler gennem sine medlemmer bestilling af  

 blomster.
Bestillingen kan foretages hos enhver af foreningens medlemmer  

 (ordreoptageren), der lader ordren gå videre til det medlem (ordreudføreren),  

 i hvis område blomsterne skal leveres.
Vedrørende fastsættelsen af den momspligtige værdi henvises til kap V Æ RDI.
 I det af kunden betalte beløb (til ordreoptageren) er indeholdt et  

 ekspeditionsgebyr, der tilfalder organisationen Interflora, som er  

 selvstændig registreret.
 Ordreoptageren skal medregne det af kunden erlagte vederlag til den  

 momspligtige omsætning og kan som indgående moms medregne det af Interflora  

 fakturerede momsbeløb.
 Det medlem, der leverer blomsterne (ordreudføreren), skal i den  

 momspligtige omsætning medregne det gennem Interflora modtagne beløb.
Leasingydelser mv Visse leasingselskaber udfærdiger ved indgåelse af lejemål en  

 leasingkontrakt, og selskaberne er over for leverandøren af produktet  

 forpligtet til månedlig at udsende et advis, som er en påmindelse til  

 leasingkunden om betaling af ydelsen for den kommende måned.
Adviset udsendes  

 typisk den 22. i måneden med forfaldsdato den 1. i den efterfølgende måned.
 Adviset indeholder oplysning om selskabets og leasingkundens navn og  

 adresse, kontraktnummer, lejeperiode, forfaldsdato, leasingydelsens størrelse  

 og moms heraf samt teksten: »Momsbeløbet kan først medregnes i Deres  

 momsregnskab på forfaldstidspunktet«.
 Leasingydelsen skal medregnes til selskabernes momspligtige omsætning på  

 tidspunktet for advisudsendelse til kunden, jf lovens § 13, stk 1 og 2.
 Det nævnte advis har efter form og indhold karakter af en faktura i  

 relation til lovens § 17, stk 1.
 Der er ved afgørelsen lagt vægt på, at en eventuel dispensation fra  

 bestemmelserne i lovens § 13, stk 1 og 2 (beskatning på forfaldstidspunktet)  

 vil medføre, at der inden for leasingbranchen ved opgørelse af den  

 momspligtige omsætning vil blive anvendt forskellig fremgangsmåde afhængig  

 af, om leasingydelserne faktureres forud for eller efter leasingperiodens  

 påbegyndelse.
 Leasingselskaber, der før en lejeperiodes begyndelse i stedet for en  

 egentlig faktura udsender et giroindbetalingskort (med anførsel af moms), som  

 er forsynet med en »fakturadato«, der er identisk med  

 forfaldsdatoen (den 1. i måneden), skal medregne leasingydelsen til den  

 momspligtige omsætning på tidspunktet for udsendelsen af  

 giroindbetalingskortet til kunden.
 Der henvises i øvrigt til kap FAKTURERING OG REGNSKAB.
Kirkegårdsdrift Registrerede menighedsråd skal svare moms af de beløb, der modtages som  

 betaling for levering af varer og momspligtige ydelser.
 Endvidere medregnes opnåede renter af engangsbeløb (gravstedskapitaler),  

 som er indbetalt ved oprettelsen af legatgravsteder, og som er bundet hos  

 stiftsøvrigheden eller i pengeinstitutter mv.
 Rentebeløbene skal medregnes, uanset hvor midlerne er anbragt, og uanset  

 om rentebeløbet er udbetalt til menighedsrådet, tilskrevet den pågældende  

 konto eller eventuelt er modregnet i mellemværender mellem stiftsøvrigheden  

 og menighedsrådet.
 Der skal udelukkende ske momsberigtigelse af renterne af en  

 gravstedskapital, så længe der påhviler menighedsrådet en  

 vedligeholdelsespligt for det pågældende gravsted.
 Rentebeløbene betragtes ved momsberegningen som værende incl moms.
 Selve gravstedskapitalen skal ikke medregnes ved opgørelsen af den  

 momspligtige omsætning, hvilket tillige gælder for engangstilskud og  

 generelle tilskud, som det offentlige udbetaler til menighedsrådet som  

 tilskud til kirkegårdsdriften.
 Der henvises til kap SPEC AFG »Kirkegårdsdrift«.
Køreskoler Køreskoler skal i alle tilfælde efter 1 oktober 1979 svare moms ved salg  

 af køretøjer, der har været anvendt til momspligtig køreskoleundervisning, jf  

 § 9, stk 3, i bekendtgørelsen om merværdiafgift af motorkøretøjer, der  

 afsættes af udlejningsvirksomheder og køreskoler.
Overgangsbestemmelser Køreskoler kan indtil 1 oktober 1979 uden momsberigtigelse afsætte  

 motorkøretøjer, der er anskaffet før den 1 oktober 1978, og som udelukkende  

 har været anvendt som skolevogn i mindst 4 måneder.
 Der henvises i øvrigt til kap SPEC AFG.
Museer Museer, der udfører konserveringsarbejder på egne kunstværker, skal ikke  

 svare moms heraf, jf lovens § 11, stk 2.  Der henvises i øvrigt til kap REGISTRERING  

 »Konserveringsanstalter«.
Naturistforeninger En naturistforening, der driver en campingplads, er omfattet af  

 momspligten.
Foreningen opkræver et årligt kontingent på 125 kr for aktive medlemmer og  

 25 kr for passive medlemmer.
Endvidere betaler medlemmerne 600 kr årligt for  

 henstilling af campingvogne mv på pladsen, som kun de aktive medlemmer har  

 adgang til.
Dog har gæster fra andre danske og udenlandske foreninger også  

 adgang til pladsen.
 Indtægterne fra såvel medlemmers som andres benyttelse af campingpladsen,  

 skal medregnes til den momspligtige omsætning, således at foreningen også  

 skal svare moms af den del af  medlemskontingentet (100 kr), der  

 vedrører benyttelsen af campingpladsen.
Postordresalg til private forbrugere Ved postordresalg til private forbrugere (forbrugerkøb), hvor der ikke i  

 forbindelse med salget sker udstedelse af faktura, anses levering først for  

 sket, når genstanden er kommet i køberens besiddelse, jf §§ 4a og 73 i lov om  

 køb.
 I sådanne tilfælde skal postordrevirksomheden medregne salget til den  

 momspligtige omsætning i den momsperiode, hvor varerne udleveres fra  

 postvæsenet.
 Ved forbrugerkøb forstås ifølge købeloven et køb, som en køber (forbruger)  

 foretager hos en erhvervsdrivende, der handler som led i sit erhverv, når det  

 købte hovedsagelig er bestemt til ikke-erhvervsmæssig anvendelse for køberen,  

 og sælgeren vidste eller burde vide dette.
Professionel fodbold Klubberne skal svare moms af entreindtægten ved momspligtige hjemmekampe  

 samt af overskudsandelen ved momspligtige udekampe her i landet.
 Den arrangerende klub (hjemmeholdet) skal under alle omstændigheder  

 beregne udgående moms af hele entreindtægten, uanset om en kamp giver  

 overskud eller underskud.
 Den øvrige momsberegning baseres på en af hjemmeholdet udarbejdet  

 opgørelse af over- eller underskud, der fremkommer således:
 Det udfundne overskud/underskud fordeles herefter mellem hjemmehold og  

 gæstehold.
Overskudsgivende kamp Hjemmeholdet afregner gæsteholdets overskudsandel med tillæg af moms til  

 gæsteholdet.
 Den af gæsteholdets overskudsandel beregnede moms skal medregnes til  

 gæsteholdets udgående moms og kan medregnes til hjemmeholdets indgående moms.
Underskudsgivende kamp Hjemmeholdet opkræver gæsteholdets underskudsandel med tillæg af afgift  

 hos gæsteholdet.
 Den af gæsteholdets underskudsandel beregnede moms skal medregnes til  

 hjemmeholdets udgående moms, medens gæsteholdet kan medregne momsen til sin  

 indgående moms.
 Det er aftalt med Dansk Boldspil Union, at der ikke vil blive foretaget  

 efteropkrævninger hos divisionsklubberne af moms vedrørende tilskud fra Dansk  

 Tipstjeneste A/S samt af holdpræmier, der er udbetalt i 1978 uden beregning  

 af moms (»Carlsberg-pengene« og eventuelt andre tilsvarende beløb,  

 der er stillet til rådighed via DBU).
 Der henvises til kap AFGIFTSPLIGTEN.
Regulering af en forudbetaling Hvis der efter krav fra ikke-registrerede købere sker tilbagebetaling af  

 beløb, som vedrører forudbetaling for momspligtige tjenesteydelser, der kun  

 delvis er blevet udført, fordi den pågældende virksomhed er erklæret konkurs,  

 kan leverandøren (boet) fradrage 81,97 pct (når momssatsen er 22 pct) af den  

 dividende, der er udbetalt til ikke-registrerede købere, i den momspligtige  

 omsætning vedrørende tiden før konkursen.
 Det er forudsat, at forskudsbeløbet af virksomheden er medregnet i den  

 momspligtige omsætning, samt at købernes krav, der includerer moms, vil blive  

 anmeldt i boet.
Selvbyggere - interessentskab To tømrermestre (bygmestre), der i et interessentskab sammen driver en  

 byggeforretning, har på grunde, som de personligt står som ejere af, og som  

 således ikke indgår i interessentskabets aktivmasse, opført enfamilieshuse  

 til eget brug.
Der er ved opførelsen ikke anvendt arbejdskraft fra interessentskabets  

 personale, ligesom interessenterne ikke personligt har bistået hinanden med  

 opførelsen af de to huse.
Arbejdet med opførelsen af husene er endvidere  

 udført uden for normal arbejdstid.
Tømrermestrene skal svare moms af det tømrer- og snedkerarbejde, som de  

 har udført ved opførelsen af de to huse, idet lovens § 11, stk 1, også finder  

 anvendelse på deltagere i et interessentskab.
Der er herved lagt vægt på, at  

 det udførte arbejde falder inden for de pågældendes eget fag (tømrer- og  

 snedkerarbejde).
 Der henvises i øvrigt til kap SPEC AFG »Byggemoms«.
Teaterforeninger mv Teaterforeninger mv, der til abonnenten sammen med en bekræftelse på de  

 bestilte forestillinger samlet udsender et antal giroindbetalingskort til  

 ratevis betaling af forestillingerne, kan momsberigtige  

abonnementsindtægter  på forfaldstidspunktet for ydelserne.
 Dette gælder, uanset om de udsendte bekræftelser med tilhørende bilag  

 betragtes som fakturaer, jf lovens § 13, stk 2. Der er herved lagt til grund,  

 at abonnementsydelserne ikke er præsteret på tidspunktet for bekræftelsernes  

 udsendelse til abonnenterne, og at ydelserne må antages ikke at kunne  

 medregnes til den indgående moms hos modtagerne.
Vindmøller Registrerede vindmølleejere skal svare moms af den elektricitet, der  

 afsættes til elværker.
Der skal endvidere svares moms efter lovens § 11, jf §  

 8, af den elektricitet, som er anvendt til privat eller andet ikke  

 fradragsberettiget formål.
Salgsprisen til elværket kan ikke lægges til grund ved beregning af momsen  

 af eget forbrug mv.
Det vil derfor til brug for momsberegningen vedrørende  

 privatforbrug mv være nødvendigt at lave en kalkulation over  

 fremstillingsprisen pr enhed (Kwh).
 Der henvises til kap SPEC AFG »Alternative energianlæg«.
Vinogram En række forhandlere af vin og spiritus har indgået en samarbejdsaftale,  

 hvorefter de formidler bestillinger af vin og spiritus.
Kunder, der bestiller vin og spiritus til levering andet steds, afkræves  

 foruden betaling for leverancen et gebyr til dækning af forsendelses- og  

 leveringsomkostninger.
Der udfærdiges en blanket i 3 eksemplarer, hvoraf det  

 ene eksemplar udleveres kunden (som kvittering), det andet sendes sammen med  

 det pågældende beløb (betalingen for varen og eventuelt gebyret) til den  

 forhandler, som skal levere varen (ordreudføreren), medens det tredie  

 eksemplar forbliver hos ordremodtageren.
Ved udenbys ekspeditioner tilfalder gebyret den forhandler, der skal  

 levere varen.
Ved indenbys ekspeditioner tilfalder gebyret normalt  

 ordremodtageren, også i tilfælde, hvor en anden forhandler leverer varen.
 Det omhandlede gebyr skal medregnes til den momspligtige omsætning hos den  

 forhandler, som gebyret tilfalder.
 Det beløb, som sendes til ordreudføreren, kan holdes uden for  

 ordremodtagerens momspligtige omsætning, men skal medregnes til  

 ordreudførerens momspligtige omsætning.
Udlejning til valutaudlændinge Ved udlejning af personmotorkøretøjer og lystfartøjer til valutaudlændinge  

 skal udlejningsvirksomheder beliggende her i landet medregne hele  

 lejeindtægten til den momspligtige omsætning, uanset køretøjet/lystfartøjet  

 overtages i udlandet (såvel i et EF-land som i et 3. land), jf artikel 9, stk  

 1, i EF's 6. momsdirektiv.
 Lejeindtægter vedrørende udlejning af personmotorkøretøjer til  

 valutaudlændinge, som har overtaget køretøjerne i udlandet, har hidtil kunnet  

 holdes uden for den momspligtige omsætning.
Udlejningsformidling af ferieboliger Udlejningsformidling af feriehuse (ferieboliger) er omfattet af  

 momspligten, se kap AFGIFTSPLIGTEN.
 Virksomheder, der dels mod provision formidler udlejning af feriehuse  

 (sommerhuse), som firmaet har i kommission, dels formidler udlejning af  

 »fastprissommerhuse«, dvs huse, som firmaet har lejet af  

 sommerhusejerne til en fast pris for en periode ad gangen, og som man  

 derefter genudlejer for egen regning, skal momsberigtige  

 provisionsindtægterne mv efter følgende regler:
Kommissionsudlejning Virksomhedens vederlag for formidlingen skal senest medregnes til den  

 momspligtige omsætning i det kvartal, hvor faktureringen/afregningen af  

 anvisningsydelsen mm til feriehusejeren finder sted.
Hvis der opkræves  

 depositum hos lejerne, skal den del heraf, der vedrører  

 formidlingsvederlaget, momsberigtiges på betalingstidspunktet.
Udlejning af »fastprissommerhuse« Afregningen skal principielt medregnes i den momspligtige omsætning som  

 ved kommissionsudlejning.
Dette vil i praksis sige, at der skal ske en  

 opgørelse og acontoafregning af momsen i hvert kvartal, hvor der finder  

 afregning sted til feriehusejeren.
 Grundlaget for denne foreløbige momsberegning er forskellen mellem det til  

 ejeren afregnede beløb og summen af de i perioden i relation til pågældende  

 kontrakt indbetalte lejeindtægter, herunder indbetalte deposita.
 Endelig opgørelse og regulering af den momspligtige omsætning (den  

 momspligtige værdi for den af firmaet over for feriehusejeren præsterede  

 formidlingsydelse) skal foretages i kvartalet for kontraktens udløb, dog  

 senest ved udløbet af kalenderåret.
Udvalgsvarer Varer, som leveres i udvalg, kan medregnes til den momspligtige omsætning  

 efter tilsvarende regler som fastsat for kommissions- og konsignationsvarer,  

 jf lovens § 13, stk 4.
Momsfri omsætning Generelt Ved momsfri omsætning forstås den omsætning af varer og momspligtige  

 ydelser, som momsregistrerede virksomheder efter lovens § 12 kan holde uden  

 for den momspligtige omsætning, dvs levere uden moms.
 Den momsfri omsætning falder i følgende grupper:
 1. Eksport af varer samt ydelser, der præsteres under  

 forhold, der kan sidestilles med eksport (lovens § 12, stk 1, punkt a-e, samt  

 stk 2).
2. Salg og udlejning af fly og skibe på 5 BRT og  

 derover (bortset fra sportsfly og lystfartøjer) samt reparations-,  

 vedligeholdelses- og installationsarbejder på sådanne fly og skibe.
Endvidere  

 salg af aviser (lovens § 12, stk 1, punkt f-h).
 3. Proviant til skibe og fly til brug om bord eller  

 til salg til passagerer efter de toldmæssige regler herom (lovens § 12, stk  

 3).
 4. Salg af varer, som virksomheden har anskaffet eller  

 anvendt udelukkende til formål, som der efter lovens § 16, stk 3, ikke har  

 været fradragsret for (lovens § 12, stk 4).
 5. Overdragelse af en momsregistreret virksomheds  

 varelager, maskiner og andre driftsmidler, når overdragelsen sker som led i  

 en overdragelse af hele virksomheden eller en del af denne, og den ny  

 indehaver driver momsregistreret virksomhed (er eller bliver registreret).  

 Ved sådanne overdragelser må der ikke beregnes moms (lovens § 12, stk 5).
6. Salg af motorkøretøjer, som virksomheden ikke har  

 haft fradragsret for ved anskaffelsen.
Endvidere salg af rutebiler samt turistbusser, som i  

 de seneste 12 måneder har været registreret efter færdselsloven på gule  

 nummerplader, selv om virksomheden eventuelt har haft delvis fradragsret ved  

 anskaffelsen (§ 9, stk 4, i bekendtgørelsen om delvis fradragsret for moms).
 7. Specielle leverancer, fx vareprøver,  

 reklameartikler og erstatningsleverancer.
Eksport mv a.
Udførsel af varer mv Den momspligtige omsætning omfatter ikke:
 Varer, der af virksomheden udføres til udlandet, og ydelser, der præsteres  

 i udlandet.
 Med udlandet sidestilles Færøerne og Grønland samt Københavns Frihavn, jf  

 lovens § 38. Levering af varer til virksomheder, der har bevilling efter  

 toldlovens § 80 til fritagelse for told og afgifter  

 (provianteringsvirksomheder og kiosker - tax-free shops - i toldlufthavne)  

 sidestilles også med udførsel af varer til udlandet.
Som udlandet anses endvidere områder uden for det danske toldområde, jf  

 toldlovens § 1, dvs områder uden for de danske landområder, samt de ydre  

 territoriale farvande i en afstand af 4 sømil (7 408 m) fra kystlinien eller  

 fra basislinier, som er eller bliver fastsat, jf bilag 1.
Registrerede virksomheders salg af varer, der udføres til udlandet, kan  

 her efter holdes uden for den momspligtige omsætning, såfremt virksomheden er  

 i besiddelse af den foreskrevne udførselsdokumentation.
 Momsfritagelsen forudsætter principielt, at udførslen sker ved  

 leverandørens foranstaltning (for leverandørens regning og risiko), og at  

 varerne transporteres til udlandet ad de sædvanlige fragtkanaler.
 Varer, der transporteres til udlandet ved køberens foranstaltning, kan  

 også holdes uden for den momspligtige omsætning, såfremt sælgervirksomheden  

 er i besiddelse af forskriftsmæssig udførselsdokumentation.
 Endvidere kan varer, som en underleverandør fakturerer til en anden  

 indenlandsk virksomhed, og som transporteres til udlandet ved  

 underleverandørens eller eventuelt køberens foranstaltning, holdes uden for  

 den momspligtige omsætning, såfremt underleverandøren er i besiddelse af  

 forskriftsmæssig udførselsdokumentation, herunder dokumentation for varernes  

 fysiske afsendelse til udlandet.
Udenlandske virksomheder, der her i landet i erhvervsmæssigt øjemed køber  

 varer, kan få godtgjort den fakturerede moms, når varerne i den udenlandske  

 virksomheds navn er udført til udlandet.
Se kap ANDRE BESTEMMELSER.
 Varer, der leveres her i landet til fx privatpersoner eller  

 ikke-registrerede virksomheder, som forestår varernes udførsel til udlandet,  

 kan ikke holdes uden for den momspligtige omsætning.
 Salg af varer, der skal udføres som rejsegods, dvs varer, der medtages til  

 udlandet som håndbagage eller som indskrevet rejsegods, kan i almindelighed  

 ikke holdes uden for den momspligtige omsætning.
Der er dog fastsat særlige regler om fritagelse for moms af varer, der  

 udføres som rejsegods.
Der henvises til afsnittet »Udførsel som  

 rejsegods«.
 Der er endvidere etableret en ordning, hvorefter varer, som herværende  

 virksomheder i erhvervsmæssigt øjemed udfører til udlandet som  

 håndbagage/rejsegods eller medfører i den pågældende rejsendes private  

 motorkøretøj, kan holdes uden for den momspligtige omsætning på nærmere  

 fastsatte betingelser.
 Momspligtige ydelser, som registrerede virksomheder  præsterer i  

 udlandet  (herunder Københavns Frihavn), kan holdes uden for den  

 momspligtige omsætning, såfremt virksomheden er i besiddelse af den  

 foreskrevne dokumentation.
 Vedrørende ydelser, der præsteres for udenlandsk regning i andre tilfælde,  

 henvises til afsnittet »Salg af ydelser«.
 Der skal i følgende tilfælde opkræves moms ved levering her i landet af  

 varer og momspligtige ydelser til udenlandske virksomheder:
Udstillinger.
Indretning og opbygning af udstillinger (udstillingsstande)  

 samt udlejning af stande.
Udlejning af ateliers.
Udlejning af ateliers med tilhørende faciliteter  

 til udenlandske filmproducenter til brug ved disses optagelser af film her i  

 landet.
Udlejning af fryse- og kølerum.
Virksomheder vil indtil videre kunne  

 undlade at opkræve moms ved udlejning for udenlandsk regning af fx fryse- og  

 kølerum samt af olietanke, når udlejningen sker som led i virksomhedens  

 oplæggelse af varer på toldoplag (transitvarer), hvortil virksomheden har  

 bevilling i henhold til toldlovens § 108, stk 1, punkt 2 a.
 De udenlandske virksomheder må herefter ansøge om tilbagebetaling af  

 momsen efter reglerne i 8. momsdirektiv, jf kap ANDRE BESTEMMELSER.
 I tilfælde af, at virksomheder i overensstemmelse med de hidtidige regler  

 har undladt at opkræve moms, er toldkamret bemyndiget til i en  

 overgangsperiode på 2 år at se bort fra eventuel efterberigtigelse af moms.
Bøger, blade o lign Virksomheder (bogforlag mv), som forsender bøger, blade o lign til  

 udlandet i tryksagsforsendelser eller almindelige brevforsendelser, kan holde  

 disse leverancer uden for den momspligtige omsætning mod fremlæggelse af den  

 foreskrevne udførselsdokumentation.
Gaveforsendelser Gaveforsendelser mv, der udføres ved  virksomhedens foranstaltning,  

 typisk stormagasiner eller større detailforretninger, kan holdes uden for den  

 momspligtige omsætning, uanset om varerne afsættes til herboende personer  

 eller udenlandske turister m fl under ophold her i landet, når der fremlægges  

 fornøden dokumentation for udførslen.
Lystfartøjer Virksomheder, der til personer bosat i udlandet sælger lystfartøjer, som  

 afgår til udlandet på egen køl, kan holde sådanne leverancer uden for den  

 momspligtige omsætning under iagttagelse af nedennævnte betingelser.
 Køberen skal ved forevisning af pas, identitetskort eller anden  

 tilsvarende legitimation over for virksomheden (sælgeren) dokumentere at have  

 bopæl i udlandet.
Sælgeren skal på fakturaen angive køberens navn og adresse i udlandet.  

 Fakturaen skal i øvrigt tillige indeholde de sædvanlige oplysninger om bl a  

 udstedelsesdato, fartøjets art og pris.
Fakturaen skal endvidere indeholde  

 størrelsen af den moms, som virksomheden hæfter for, såfremt den foreskrevne  

 dokumentation ikke kan fremlægges, jf nedenfor.
Ved salg af lystfartøjer til personer med bopæl i andre EF-lande samt i  

 Finland, Norge, Sverige eller Island skal virksomheden (sælgeren) senest 6  

 måneder efter leveringsdagen kunne fremlægge dokumentation for, at  

 lystfartøjet er anmeldt til toldmyndighederne i den pågældendes hjemland.  

 Dokumentation kan eksempelvis gives ved, at den udenlandske toldmyndighed på  

 en kopi af salgsfakturaen afgiver påtegning om anmeldelsen, eller ved en  

 bekræftet kopi af den for fartøjet udstedte toldkvittering.
En af den  

 udenlandske toldmyndighed attesteret erklæring om, at købet af lystfartøjet  

 er dem bekendt, kan også anses som fyldestgørende dokumentation.
 Hvis dokumentationen for lystfartøjets anmeldelse til den udenlandske  

 toldmyndighed ikke kan fremlægges, skal det for fartøjet ved leveringen  

 beregnede momsbeløb medregnes til sælgerens udgående moms for den  

 momsperiode, i hvilken dokumentationsfristen udløber.
Ved salg af lystfartøjer til personer, der ikke har nærmere tilknytning,  

 fx bopæl, eller opholds- og eventuelt arbejdstilladelse, til lande i EF eller  

 de øvrige nordiske lande, kan der som dokumentation for udførslen antages en  

 sædvanlig udførselsangivelse.
Udførelsesangivelsen skal afstemples af  

 toldvæsenet i det distrikt, hvor virksomheden er beliggende.
Der skal  

 samtidig med angivelsen til udførsel over for toldvæsenet fremlægges  

 dokumentation for køberens bopælsforhold mv.
Midlertidig brug af maskiner mv til eksport En virksomhed, der til en udenlandsk kunde har solgt og faktureret  

 maskiner, som forbliver her i landet til brug ved virksomhedens produktion af  

 varr til samme kunde, kan anse en sådan leverance for eksport og således  

 holde denne uden for den momspligtige omsætning, når der kan fremlægges  

 fornøden dokumentation for maskinernes midlertidige anvendelse her i landet.
 Distriktstoldkamret bemyndiges til, efter ansøgning fra virksomhederne, at  

 administrere den nævnte ordning, således at virksomhederne kan undlade at  

 beregne moms ved salg af maskiner og andre driftsmidler, der midlertidigt  

 skal anvendes i forbindelse med produktion af varer for den udenlandske  

 køber, såfremt der fremlægges faktura for salget samt anden dokumentation for  

 den indgåede aftale, fx kontrakt om levering af varer, ordrebekræftelse,  

 bankafregning el lign.
 Det er en betingelse, at de nævnte maskiner og driftsmidler efter  

 produktionens afslutning udføres til den udenlandske kunde, respektive bliver  

 destrueret.
Motorkøretøjer Autoforhandlere mv kan holde leverancer af motorkøretøjer bestemt til  

 registrerin på grænsenummerplader ude for den momspligtige omsætning, når  

 køberen har tilladelse fra Centralregisteret for Motorkøretøjer til  

 midlertidig told- og afgiftsfri benyttelse af et personmotorkøretøj her i  

 landet, og der fremlægges fornøden regnskabsmæssig dokumentation for salget.
 Det samme gælder motorkøretøjer, som er solgt til levering i udlandet, og  

 for hvilke der af Centralregisteret for Motorkøretøjer er meddelt tilladelse  

 til direkte udtransport på grænsenummerplader.
 Der henvises i øvrigt til DR 1, kap 10.
Naturgasprojektet I forbindelse med gennemførelsen af naturgasprojektet har der været rejst  

 spørgsmål om, hvorvidt arbejdsydelser, som præsteres i den danske del af  

 Nordsøen, men uden for det danske toldområde, kan anses som eksport i henhold  

 til momsloven.
 Der har endvidere været rejst spørgsmål om, hvorledes nedlægningen af  

 gasrør i Storebælt vil blive behandlet momsmæssigt.
 Varer, der af en registreret virksomhed udføres til steder uden for  

 toldområdet, jf den i toldlovens § 1 nævnte grænse på 4 sømil (7 408 m), samt  

 ydelser, der præsteres uden for samme grænse, vil kunne anses som leverancer  

 til udlandet i medfør af lovens § 12, stk 1, punkt a.
 Vedrørende dokumentation for udførslen henvises til afsnittet  

 »Udførselsdokumentation«.
 Da Storebælt - bortset fra et mindre område, jf bilag 1 - er en del af det  

 danske toldområde, kan levering af arbejdsydelser i forbindelse med  

 nedlægning af gasrør i Storebælt ikke holdes uden for den momspligtige  

 omsætning.
Udførsel via udenlandske ambassader Varer, der ifølge skriftlig aftale med en udenlandsk ordregiver leveres  

 til den pågældende stats officielle repræsentation her i landet som bestemt  

 til udførsel ved repræsentationens foranstaltning, kan holdes uden for den  

 momspligtige omsætning mod, at virksomheden fremlægger den foreskrevne  

 dokumentation for udførslen.
Statslig bistand til udviklingslandene Varer, der afsættes til Udenrigsministeriet (afdelingen for internationalt  

 udviklingssamarbejde - DANIDA) til brug for Danmarks bistandsvirksomhed i  

 udviklingslandene, og som udføres direkte af leverandørvirksomheden og i  

 dennes navn, kan holdes uden for den momspligtige omsætning.
Projekteringsarbejde og teknisk bistand vedrørende bygninger og anden fast  

 ejendom beliggende i udlandet vil ligeledes kunne holdes uden for  

 leverandørvirksomhedens momspligtige omsætning.
Det samme gælder andre  

 momspligtige ydelser, når de præsteres i udlandet.
 Ansøgninger om fritagelse for moms af ydelser, som præsteres her i landet  

 i henhold til aftale med Udenrigsministeriet som led i den danske statslige  

 bistand til udviklingslandene, har indtil den 1 oktober 1984 af  

 Udenrigsministeriet været forelagt direktoratet i hvert enkelt tilfælde.
 Sådanne tilladelser har været meddelt i en række tilfælde med oplysning om  

 det enkelte projekts art og omfang samt leverandørvirksomhed - herunder at  

 tilladelsen til momsfritagelsen ikke omfatter eventuelle underleverancer her  

 i landet.
 Leverandørvirksomhedens toldkammer har været underrettet ved en genpart af  

 tilladelsen samt aftalemateriale.
 Fra den 1 oktober 1984 er denne fritagelsesordning ændret således, at  

 DANIDA er momsregistreret ved Distriktstoldkammer 2 (Indre by).
 Virksomheder, der leverer fx projekterings- og rådgivningsydelser her i  

 landet til brug for DANIDA, skal herefter beregne moms på sædvanlig måde.  

 DANIDA har efter momslovens almindelige regler fradragsret for momsen af de  

 indkøb, der udelukkende vedrører den omhandlede bistand til  

 udviklingslandene.
 Varer, der afsættes til Landbrugsministeriet som led i de af UN/FAO World  

 Food Program gennemførte projekter, og som udføres direkte fra  

 leverandørvirksomheden og i dennes navn, kan ligeledes holdes uden for den  

 afgiftspligtige omsætning.
Udførsel via Udenrigsministeriet Kontormaskiner, papir og andre kontorartikler samt boliginventar, der  

 afsættes til Udenrigsministeriet bestemt til udførsel ved ministeriets  

 foranstaltning til brug for danske repræsentationer i udlandet, kan holdes  

 uden for den momspligtige omsætning mod fremlæggelse af den foreskrevne  

 udførselsdokumentation.
 Tilsvarende gælder for udstillings- og dekorationsmaterialer, der er afsat  

 til Udenrigsministeriet og bestemt til udførsel ved ministeriets  

 foranstaltning i forbindelse med salgsfremstød for danske varer i udlandet.
Udførsel som rejsegods Varer, som registrerede virksomheder sælger til personer bosat i udlandet,  

 og af disse medtages til udlandet som rejsegods, kan fritages for moms efter  

 bestemmelserne i bekendtgørelsen om fritagelse for merværdiafgift af varer,  

 der udføres som rejsegods.
 Den udenlandske køber skal over for virksomheden dokumentere sin bopæl i  

 udlandet ved forevisning af pas, identitetskort eller anden tilsvarende  

 legitimation.
 Virksomheden kan fradrage salget i den momspligtige omsætning for den  

 momsperiode, i hvilken dokumentation for varernes udførsel er modtaget, jf  

 nedenfor.
 Salg til købere med bopæl i et andet EF-medlemsland, i Finland, Norge  

 eller Sverige:
Fritagelsen er betinget af, at salgsprisen for den enkelte vare er mindst  

 2 300 kr (incl afgift). Ved afgørelsen af, om denne betingelse er opfyldt,  

 anses en gruppe af ting, der normalt udgør en helhed, som en vare.
Som  

 eksempel kan nævnes, at spisebestik samt kaffe- og spisestel kan anses som en  

 vare.
Fritagelsen er endvidere betinget af - at varerne i en sædvanlig faktura angives til udførsel til et af de  

 ovennævnte lande, og - at fakturaen i det endelige indførselsland forsynes med påtegning om  

 indførslen (told- og afgiftsberigtigelse af varerne).
 Den attesterede faktura skal vedlægges virksomhedens regnskab som  

 dokumentation for momsfritagelsen.
 Ved salg af varer til personer bosat i Sverige kan toldafstempling direkte  

 på fakturaen erstattes af en toldseddel udfærdiget af de svenske  

 toldmyndigheder på indførselsstedet.
 Salg til købere med bopæl i andre lande, herunder Færøerne og Grønland:
 Fritagelsen er betinget af, at købet er foretaget i samme forretning og  

 omfatter varer for mindst 1 200 kr (incl afgift).
Fritagelsen er endvidere betinget af - at varerne i en udførselsangivelse eller en særlig faktura angives til  

 udførsel, og - at varerne frembydes til toldbehandling direkte i forbindelse med  

 køberens udrejse.
 Udførselsangivelsens eksportørblanket I eller kopi af særlig faktura  

 udleveres efter at være forsynet med toldvæsenets attest om udførslen til  

 den, der frembyder varerne til udførsel.
 Den toldafstemplede udførselsangivelse eller fakturakopi skal vedlægges  

 virksomhedens regnskab som dokumentation for momsfritagelsen.
 Direktoratet har tilladt en særlig turistsalgsordning for Danish Tax-Free  

 Shopping A/S, Kbh., og de forretninger, som er tilsluttet selskabet.
Ordningen er baseret på bekendtgørelsen om fritagelse for merværdiafgift  

 af varer, der udføres som rejsegods.
De tilsluttede forretninger udfylder ved  

 salg til turister en særlig udførselsfaktura.
Denne særlige udførselsfaktura, hvis udformning mv er godkendt af  

 direktoratet, svarer til den almindelige udførselsangivelse og behandles  

 efter samme regler - også f s v a toldafstempling.
Udførselsfakturaen skal  

 ikke grund- eller edb-registreres.
 Det røde eksemplar af den særlige udførselsfaktura udgør således i  

 toldafstemplet stand udførselsdokumentationen i de forretninger, som er  

 tilsluttet selskabet.
 Selskabet varetager mod et gebyr udbetalingen af momsrefusion til  

 turisten, såfremt i øvrigt udførselsfakturaen er korrekt udfyldt og  

 toldafstemplet, og bekendtgørelsens betingelser er opfyldt.
b.
Transport Den afgiftspligtige omsætning omfatter ikke:
 Transport af varer her i landet, når transporten sker direkte til eller  

 fra udlandet.
 Transport af varer i indlandet kan af registrerede virksomheder holdes  

 uden for den afgiftspligtige omsætning, når transporten sker direkte til  

 eller fra udlandet.
 Bestemmelsen er indføjet for at undgå en mulig dobbeltbeskatning, idet der  

 ikke er nogen mulighed for fradrag under indgående afgift for en transport,  

 når fragten er betalt af den udenlandske leverandør.
 Ved transport af varer direkte til eller fra udlandet forstås den  

 transport af varer, der i henhold til en transportaftale foretages fra et  

 sted her i landet til et sted i udlandet (herunder Københavns Frihavn) eller  

 omvendt.
Som sådan transport anses foruden de egentlige transportydelser også  

 momspligtige ydelser mv her i landet, der almindeligvis foretages i  

 forbindelse med transporten, når ydelserne præsteres og betales i henhold til  

 transportaftalen, og ydelserne faktureres på samme faktura som den egentlige  

 transportydelse.
Som eksempler på sådanne ydelser kan nævnes:
 - Transportemballering eller -pakning, mærkning, vejning, losning,  

 lastning, isning, vanding og fodring af dyr under transport, kortvarig  

 opbevaring i tilslutning til transporten, toldklarering og spedition,  

 herunder ekspedition i forbindelse med godsregistrering.
Præsteres disse ydelser (her i landet) helt eller delvis af andre end den,  

 der ifølge transportaftalen har påtaget sig transporten, skal  

 underleverandøren/underentreprenøren fakturere de leverede varer og  

 momspligtige ydelser med moms til den, der har påtaget sig transporten til  

 eller fra udlandet.
Momsen vil af denne kunne medregnes til den indgående  

 moms.
 Som dokumentation for momsfri levering må den, der ifølge transportaftalen  

 har påtaget sig transporten direkte til eller fra udlandet, kunne fremlægge  

 fakturakopi (kopi af fragtafregning eller kopifragtbrev) vedrørende  

 transporten.
 Indtil 1 juli 1981 vil ovennævnte ydelser, der præsteres for en i udlandet  

 hjemmehørende virksomhed uden at være omfattet af ovenstående regler, kunne  

 holdes uden for virksomhedens momspligtige omsætning, når leverandøren gennem  

 sit regnskab kan dokumentere, at de præsteres for udenlandsk regning som led  

 i en transport af varer til eller fra udlandet, og at betaling hjemtages fra  

 udlandet.
Efter 1. juli 1981 skal der som følge af gennemførelsen af EF's 8.  

 momsdirektiv om tilbagebetaling af moms til udenlandske virksomheder opkræves  

 moms ved levering af de nævnte ydelser.
Momsen kan herefter tilbagebetales  

 den udenlandske virksomhed efter reglerne i 8. direktiv.
Der henvises herom  

 til kap ANDRE BESTEMMELSER.
 I tilfælde af, at virksomheder i overensstemmelse med de før 1 juli 1981  

 gældende regler har undladt at beregne afgift, er toldkamret bemyndiget til i  

 en overgangsperiode på 2 år at se bort fra eventuel efterberigtigelse af  

 moms.
Losning og lastning Losning og lastning samt befragtning af danske skibe i udenrigs fart vil  

 kunne holdes uden for den momspligtige omsætning, når ydelserne præsteres for  

 skibets regning.
Det samme gælder, uanset bestemmelserne i 8. direktiv,  

 udenlandske skibe i udenrigs fart under forudsætning af, at ydelserne  

 præsteres for skibet eller et i udlandet hjemmehørende firmas regning.
 Hvis ydelserne præsteres for en dansk varemodtagers/afsenders regning,  

 skal der svares moms.
Luftfragtagenter Ydelser, der præsteres her i landet af luftfragtagenter i forbindelse med  

 oprettelse af luftfragtaftaler til udlandet, kan fra den 1 januar 1985 holdes  

 uden for den momspligtige omsætning som eksportydelser.
Luftfragtaftaler indgås enten med luftfartsselskabet eller med dettes  

 agent.
I sidstnævte tilfælde sker det på den måde, at kundevirkomheden  

 kontakter luftfragtagenten, der udfylder et fragtbrev for luftfartsselskabet  

 og henvender sig til det pågældende selskab, der sørger for transporten.
 Luftfartsselskabet udbetaler agenten et provisionsbeløb for fragtaftalen.
 Luftfragtagenterne er registreringspligtige efter momsloven og har indtil  

 den 1 januar 1985 efter lovens § 7 fuldt ud skulle svare moms af de modtagne  

 vederlag for præsterede agentydelser.
 Afgørelsen om, at de omhandlede agentydelser, der præsteres her i landet i  

 forbindelse med oprettelse af fragtaftaler til udlandet, kan holdes uden for  

 den momspligtige omsætning som eksportydelser, er truffet på baggrund af  

 bestemmelser i 6. momsdirektivs art 15 om befragtning mv af luftfartøjer i  

 forbindelse med udenrigsfart.
 Provision vedrørende indenlandske luftfragtaftaler er fortsat momspligtig.
Færgeoverfarter Færgeselskaber, der udsteder gennemgående billetter til  

 lastmotorkøretøjer, der overføres på både inden- og udenlandske  

 færgeoverfarter, kan holde den del af billetprisen, der udgør vederlag for  

 transporten på den udenlandske færgeoverfart, uden for den momspligtige  

 omsætning.
Fiskeauktioner m fl De ydelser, som fiskeauktioner m fl præsterer for udenlandske fiskere i  

 forbindelse med disses anløb af og landsætning af fisk i danske havne, kan  

 indtil videre holdes uden for den momspligtige omsætning.
 Der henvises til kap SPEC AFG »Fiskeauktioner m fl«.
c.
Arbejdsydelser for udenlandsk regning Den momspligtige omsætning omfatter ikke:
 Arbejdsydelser på varer, når ydelsen præsteres for udenlandsk regning, og  

 virksomheden efter behandlingen udfører varerne til udlandet, samt  

 konstruktion og formgivning af varer for udenlandsk regning, når varens  

 fremstilling skal ske i udlandet.
 Virksomheder vil efter denne bestemmelse kunne holde arbejdsydelser på  

 varer uden for den momspligtige omsætning, når virksomheden præsterer ydelsen  

 for udenlandsk regning, og efter behandlingen udfører varerne til udlandet.  

 Som eksport er ligeledes anset konstruktion og formgivning af varer for  

 udenlandsk regning, når varens fremstilling skal ske i udlandet.
Reparationsarbejde mv Reparationsarbejde, ombygning mv på udenlandske lystfartøjer samt i  

 udlandet hjemmehørende erhvervsfartøjer på under 5 BRT kan holdes uden for  

 den momspligtige omsætning, når reparationsarbejdet mv sker for udenlandsk  

 regning, og fartøjet efter endt reparation udføres til udlandet.
Fartøjet skal ved indførslen angives som bestemt til genudførsel efter  

 endt reparation mv (jf toldlovens § 35, nr 1). Distriktstoldkamret kan dog  

 indrømme midlertidig told- og momsfrihed  uden depositum på betingelse  

 af, at det pågældende værft i fortoldningsbegæringen afgiver erklæring om, at  

 fartøjet udelukkende indføres til reparation, ombygning mv, og at det vil  

 blive genudført inden 1 år efter indførslen.
Erklæringen må tillige indeholde  

 de til fartøjets identifikation fornødne oplysninger samt ejerens navn og  

 adresse.
 Der skal fremlægges fornøden dokumentation for fartøjets udførsel, evt for  

 fartøjets afgang til udlandet på egen køl, jf reglerne vedrørende salg af  

 lystfartøjer.
Reparationsarbejde mv, som er foretaget på udlændinges personbiler under  

 ophold her i landet, kan ikke holdes uden for den momspligtige omsætning.
Det  

 gælder også, når reparationen omfatter levering af nye motorblokke.
 Vedrørende de regnskabsmæssige dokumentationskrav henvises til afsnittet  

 »Udførselsdokumentation«.
d.
Projekteringsarbejde mv Projekteringsarbejde mv vedrørende bygninger og anden fast ejendom  

 beliggende i udlandet.
 Projekteringsarbejde og anden teknisk bistand vedrørende bygninger og  

 anden fast ejendom beliggende i udlandet vil kunne holdes uden for  

 virksomhedernes momspligtige omsætning, uanset om arbejdet betales af her i  

 landet hjemmehørende byggefirmaer.
 Omfanget af fritagelsesbestemmelsen fastlægges i overensstemmelse med  

 ordlyden af artikel 9, stk 2, litra a, i EF's 6. momsdirektiv:
 »Leveringsstedet for tjenesteydelser vedrørende fast ejendom,  

 herunder ydelser fra ejendomsmæglere, ejendomshandlere og sagkyndige, samt  

 ydelser vedrørende forberedelse eller samordning af byggearbejder, således  

 ydelser fra arkitekter og tilsynsførende, er det sted, hvor ejendommen er  

 beliggende«.
 Formidling af salg af fast ejendom beliggende i udlandet kan således  

 holdes uden for den momspligtige omsætning, uanset om formidlingen faktureres  

 til en aftager her i landet, til en aftager uden for EF's medlemslande eller  

 til en momspligtig eller ikke-momspligtig aftager i et andet EF-medlemsland.  

 Det samme gælder for ydelser i forbindelse med udlejningsformidling,  

 landinspektørydelser, arkitektydelser, ingeniørydelser og advokatydelser.
e.
Nødvendigt udstyr mv til skibe og fly i udenrigs fart Den momspligtige omsætning omfatter ikke:
 Nødvendigt udstyr, der leveres til brug om bord i luftfartøjer og skibe i  

 udenrigs fart (bortset fra sportsfly og lystfartøjer), samt ydelser, der  

 præsteres for sådanne luftfartøjer og skibe.
 Efter denne bestemmelse kan registrerede virksomheder holde leverancer af  

 nødvendigt udstyr - såvel til installation som løst udstyr - til brug om bord  

 i fly og skibe i udenrigs fart uden for den momspligtige omsætning.
Momsfritagelsen omfatter også ydelser, der præsteres for sådanne fly og  

 skibe.
Momsfritagelsen er dog betinget af, at ydelserne vedrører selve flyet  

 eller skibet, herunder disses normale udstyr, og at ydelserne præsteres for  

 flyets eller skibets regning.
 Bestemmelsen omfatter også nødvendigt udstyr, der leveres til brug om bord  

 i restaurationer mv i de nævnte fartøjer.
 Leverancer af nødvendigt udstyr samt ydelser til sportsfly og lystfartøjer  

 kan ikke holdes uden for den momspligtige omsætning, selv om fartøjet afgår  

 til udlandet.
Grundstødning mv Registrerede virksomheder, der - i forbindelse med fx grundstødning af  

 skibe i udenrigsfart eller i forbindelse med olieforureningsskader til søs  

 forårsaget af skibe i udenrigs fart - leverer nødvendigt udstyr samt ydelser  

 til sådanne skibe, kan holde disse leverancer uden for den momspligtige  

 omsætning.
Momsfritagelsen er betinget af, at leverancerne sker for skibets  

 regning eller et i udlandet hjemmehørende rederi.
Ladningskontrol Ydelser, der præsteres her i landet i forbindelse med ladningskontrol i  

 skibe i udenrigs fart, vil kunne holdes uden for den momspligtige omsætning.
Danske og udenlandske rederier har organiseret sig i og bidrager til  

 såkaldte Conferencer, der fastsætter de internationale fragtrater.
Formålet  

 med kontrollen er at sikre, at de fastsatte rater overholdes, og at de er i  

 overensstemmelse med ladningernes art.
Kontrollen finder sted dels i forbindelse med varernes lastning og  

 losning, dels i rederierne på grundlag af forsendelsesdokumenter mv.
En del  

 af ladningskontrollen vedrører skibets sikkerhed i forbindelse med stuvning  

 af lasten, overholdelse af visse sikkerhedsbestemmelser samt eventuel  

 tilstedeværelse af våben og andre ulovlige varer.
Lufthavnsvirksomhed Startafgifter, supplerende startafgifter, hangarafgifter, opholds- og  

 standpladsafgifter, afgifter for beflyvning uden for normal åbningstid samt  

 betaling for »handling« og andre assistanceopgaver, der præsteres  

 for luftfartøjer (bortset fra sportsfly) i udenrigs fart, kan holdes uden for  

 den momspligtige omsætning.
Der henvises i øvrigt til kap AFGIFTSPLIGTEN Der skal dog svares moms af lejeindtægter vedrørende udlejning af  

 hangarplads i henhold til overenskomst eller lejekontrakt med fx  

 flyselskaber.
Lovens § 12, stk 1, punkt e, kan ikke bringes i anvendelse,  

 idet lejen i modsætning til hangarafgifter ikke kan henføres til bestemte  

 luftfartøjer.
Skibsmæglere Skibsmæglerydelser vedrørende skibe - danske som udenlandske - i  

 udenrigsfart kan holdes uden for den momspligtige omsætning, når ydelserne  

 præsteres for skibets eller et i udlandet hjemmehørende firmas regning.
Udenlandske fiskerfartøjer Levering til udenlandske fiskerfartøjer af is samt af sådant brændstof,  

 skibsudrustning og skibsudstyr, som her i landet registrerede fiskere kan  

 opnå momsfrihed for gennem fradragsretten for indgående moms, kan holdes uden  

 for leverandørens momspligtige omsætning.
f.
Salg og udlejning af visse skibe og fly Den momspligtige omsætning omfatter ikke:
 Salg og udlejning af luftfartøjer og af skibe på 5 registertons brutto og  

 derover, bortset fra sportsfly og lystfartøjer.
 Efter denne bestemmelse kan registrerede virksomheder holde salg og  

 udlejning af fly og af skibe på 5 BRT og derover, bortset fra sportsfly og  

 lystfartøjer, uden for den momspligtige omsætning.
 Bestemmelsen om momsfri afsætning af skibe er indsat for at imødekomme et  

 ønske fra rederierne og skibsværfterne.
 Mindstegrænsen for momsfritagelsen på 5 BRT muliggør, at fiskerierhvervet  

 i stort omfang kan indkøbe fiskerfartøjer momsfrit uden en  

 likviditetsbelastning.
 Det vil normalt være en betingelse for at holde omsætningen ved udlejning  

 af skibe og fly uden for den momspligtige omsætning, at udlejningen sker på  

 grundlag af en mellem parterne indgået lejekontrakt eller lejeaftale, og at  

 denne i øvrigt sker uden forbindelse med, at udlejeren påtager sig at udføre  

 momspligtige ydelser som fx bjergning, bugsering og undervisning mv, herunder  

 ydelser, der præsteres af skibets eller flyets besætning udover de rent  

 driftsmæssige og navigationsmæssige opgaver.
 Hvis disse betingelser ikke er opfyldt, skal der svares moms af det fulde  

 vederlag.
 Der skal endvidere i alle tilfælde svares moms af såvel lejen af specielt  

 udstyr til brug om bord som betalingen for olieforbrug mv og teknisk  

 assistance samt i øvrigt andre momspligtige ydelser, der præsteres i  

 forbindelse med udlejningen.
Som  sportsfly i henhold til momslovens bestemmelser anses  

 motordrevne fly, som af luftfartsdirektoratet er godkendt til kunstflyvning,  

 samt svævefly.
Svævefly med motor behandles dog som motordrevne fly.  

 Fritagelsen omfatter ikke varmluftballoner.
 Begrebet  lystfartøjer er ikke nærmere defineret i relation til  

 bestemmelserne i momsloven.
 På baggrund af nogle konkrete afgørelser vil der kunne lægges vægt på, om  

 fartøjet efter dets art, konstruktion og indretning fremtræder som et  

 lystfartøj eller ej.
Der vil endvidere kunne lægges vægt på fartøjets klassificering efter  

 reglerne om skibsregistrering.
Registrering af et fartøjs typebetegnelse  

 (sejlskib med hjælpemotor, motorskib, lastskib med ret til at medtage indtil  

 12 passagerer), sker primært på grundlag af de af Statens Skibstilsyn  

 udarbejdede målingsrapporter, og der vil herunder blive taget stilling til,  

 om fartøjet opfylder de fastsatte sikkerhedsmæssige krav mv.
 Der vil endvidere i tvivlstilfælde kunne lægges vægt på fartøjets  

 anvendelse.
Bestemmelsen hjemler ikke mulighed for at indrømme momsfritagelse for  

 brændstof, der leveres i forbindelse med udlejning af fly.
Dette gælder,  

 uanset om brændstofforbruget er inkluderet i lejebeløbet.
Der vil i sådanne tilfælde skulle ske momsberigtigelse efter lovens  

 almindelige regler.
Tilsvarende gælder ved udlejning af skibe.
 Vedrørende fradragsret for indkøb af brændstof mv henvises til kap  

 TILSVAR.
Flyveskoler Flyveskoler, der uddanner privatpiloter (A-certifikat), kan ikke foretage  

 en opdeling af honoraret, således at den del af beløbet, der vedrører  

 benyttelse (»leje«) af fly, kan holdes uden for den momspligtige  

 omsætning.
 Der er herved lagt til grund, at benyttelsen af fly i forbindelse med  

 flyveundervisning ikke kan siges at finde sted i en udlejningssituation, idet  

 eleven ikke får nogen reel brugsret over flyet.
Udlejning af skibe Ved udlejning af skibe, der anvendes af offentlige myndigheder til fx  

 søopmåling, havundersøgelser o lign, er det alene lejen af skibet og dets  

 faste udstyr, der kan holdes uden for den momspligtige omsætning1 Der skal således svares moms af lejen af specielt udstyr til brug om bord  

 samt betalingen for olieforbrug og teknisk assistance mv, der præsteres i  

 forbindelse med udlejningen.
g.
Reparationsydelser mv på visse skibe og fly Den momspligtige omsætning omfatter ikke:
 Reparations-, vedligeholdelses- og installationsarbejder på de af punkt f  

 omfattede luftfartøjer og skibe og disses faste udstyr samt de af den  

 pågældende virksomhed i forbindelse hermed leverede materialer.
Efter denne bestemmelse kan registrerede virksomheder (skibsværfter,  

 flyværksteder o lign) holde reparations-, vedligeholdelses- og  

 installationsarbejder, som udføres  direkte på skibe og fly og disses  

 faste udstyr, uden for den momspligtige omsætning.
Momsfritagelsen er ikke  

 betinget af, at der foreligger installationserklæring el lign fra kunden.
 Til- og afrigning af strøm og telefonforbindelse, samt levering af  

 elektricitet til ombordværende besætningsmedlemmer på skibe under reparation  

 anses for at være omfattet af denne bestemmelse.
 Registrerede virksomheders (skibsværfter, flyværksteder o lign) levering  

 af materialer, der sker i forbindelse med de nævnte arbejder på skibe og fly  

 og disses faste udstyr, er også omfattet af momsfritagelsen.
Materialer, der leveres uden tilknytning til de nævnte arbejder på skibe  

 og fly og disses faste udstyr, kan ikke holdes uden for den momspligtige  

 omsætning efter denne bestemmelse.
Det drejer sig fx om maling, brændstoffer,  

 fiskeredskaber og andet løst udstyr.
 Begrebet »og disses faste udstyr« er ikke nærmere defineret, men  

 må i et vist omfang vurderes ud fra, om udstyret er fast installeret (fx  

 radioudstyr, radar og andet navigeringsudstyr, motorer), eller om udstyret er  

 nødvendigt af hensyn til fartøjets indretning og konstruktion mv  

 (redningsbåde og andet sikkerhedsmateriel).
Udlejning (leasing) af faste installationer (fx radar- og deccaudstyr) i  

 skibe på 5 registertons brutto og derover kan holdes uden for udlejerens  

 momspligtige omsætning1 Momsfritagelsen efter denne bestemmelse omfatter såvel fartøjer i udenrigs  

 fart som i indenrigs fart.
 Bestemmelsen giver ikke mulighed for, at selvbyggere o lign kan få  

 godtgjort den moms, som er betalt i forbindelse med indkøb af varer og  

 eventuelle momspligtige ydelser med henblik på ejerens egne ombygnings- og  

 reparationsarbejder på skibe og disses faste udstyr, når skibet ikke skal  

 anvendes til momspligtige aktiviteter, der medfører registreringspligt efter  

 loven.
Klassificeringsvirksomhed Ydelser, som en registreret virksomhed udfører på skibe som led i skibenes  

 fortsatte klassifikation, dvs periodisk eftersyn samt kontrol og eftersyn i  

 særlige tilfælde, fx efter beskadigelser, kan indtil videre anses for  

 omfattet af lovens § 12, stk 1, punkt g.
 Ydelser vedrørende klassifikation af skibe, der er under bygning, er dog  

 ikke mfattet af fritagelsen.
Reparation af skibscontainere Reparationsydelser mv på skibscontainere kan holdes uden for den  

 momspligtige omsætning, idet disse ydelser anses for at være udført på skibes  

 faste udstyr, jf i øvrigt artikel 15, stk 8, i EF's 6. momsdirektiv.
 Skibscontainere er enheder i et internationalt standardiseret system (ISO)  

 med det specifikke formål at erstatte konventionelle lastrum på skibene.
Den virksomhed, som rejste spørgmålet, oplyste i øvrigt, at en række  

 udenlandske containerejere klagede over, at de skulle betale dansk moms, selv  

 om momsen kan tilbagebetales efter reglerne i EF's 8. momsdirektiv.
Der blev  

 henvist til, at lignende ydelser udføres andre steder inden for EF uden  

 momsberegning.
 Afgørelsen omfatter kun skibscontainere, som er standardiseret efter  

 ISO-standarden, der iøvrigt er transformeret til dansk standard.
 De standardiserede skibscontainere har ifølge det oplyste følgende  

 karakteristiske kendetegn:
1. 4 fastgørelsespunkter i såvel bund som tag, 2. et registreringsnummer bestående af et prefix (som  

 regel 4 bogstaver) og et 6-cifret nummer med eventuelt checkciffer, 3. diverse certifikatplader, herunder en plade for  

 byggedato- og sted, samt en CSC-plade, som viser godkendelsesperioden for  

 containeren, 4. er altid en »firkantet box'på 8 fod gange 8  

 fod gange 40 fod eller 8 fod gange 8 fod gange 20 fod.
 Ordregivende firmaer for containerreparationer vil i øvrigt efter det  

 oplyste typisk være udenlandske rederier, eller danske rederier og mæglere.
h.
Aviser Den momspligtige omsætning omfatter ikke:
 Salg af aviser, som normalt udkommer med mindst et nummer månedligt.
Efter denne bestemmelse kan salg af aviser, som normalt udkommer med  

 mindst et nummer månedligt, holdes uden for den momspligtige omsætning.  

 Indtil 1 juli 1981 var momsfritagelsen begrænset til aviser, der udkom  

 ugentligt.
Momsfritagelsen omfatter tillige udbringningsgebyr for aviserne.
 Ved afgørelsen af, om en publikation kan anses for en avis i momsmæssig  

 henseende, har Nævnet vedrørende Merværdiafgift mv, efter afgørelser i en  

 række konkrete sager, meddelt, at der lægges vægt på, at følgende  

 forudsætninger er opfyldt:
1. Om publikationen primært læses på grund af sit  

 indhold af aktuelt nyhedsstof.
For publikationer, som på grund af  

 udgivelseshyppigheden ikke kan bringe dagsaktuelt nyhedsstof, er det en  

 betingelse, at indholdet kommenterer eller uddyber emner, der har været  

 aktuelle siden sidste udgivelse, 2. om den henvender sig til en videre (almen) kreds af  

 læsere, og 3. om den behandler et bredt emneområde.
 Der kan herudover - i forbindelse med en helhedsvurdering af publikationen  

 - tages hensyn fx til:
- om den må anses for at fremtræde som avislignende i teknisk og  

 typografisk henseende (papirkvalitet, tryk, layout etc), - om den sælges i løssalg eller kun til abonnenter (foreningsmedlemmer), - oplagets størrelse, og - om redaktionen er godkendt til at uddanne journalister.
 Distriktstoldkamret vil kunne meddele afslag på eventuelle forespørgsler  

 om momsfritagelse for publikationer, der ikke opfylder de anførte betingelser  

 for at kunne anses som en avis.
 Forespørgsler om momsfritagelse for publikationer, der efter toldkamrets  

 opfattelse opfylder forudsætningerne, sendes sammen med 5 eksemplarer af  

 publikationen til direktoratet med henblik på forelæggelse for Nævnet  

 vedrørende Merværdiafgift mv.
 Endvidere vil distriktsblade, der normalt udkommer med mindst et nummer  

 månedligt, og som indeholder mindst 15 pct redaktionelt stof, der  

 hovedsagelig er aktuelt nyhedsstof, kunne afsættes momsfrit som aviser.
Betingelsen om, at mindst 15 pct af distriktsbladenes indhold skal være  

 redaktionelt stof, kan anses for opfyldt, såfremt det pågældende blad hvert  

 kvartal sammenlagt indeholder redaktionelt stof i det nævnte omfang.
Hvert  

 nummer af bladet skal dog indeholde redaktionelt stof.
 Bilag 2 og 3 indeholder en oversigt over de af Nævnet vedrørende  

 Merværdiafgift mv trufne afgørelser vedrørende danske og udenlandske  

 publikationer.
Bladkiosker mv, hvis afsætning opgøres på grundlag af daglige  

 kasseopgørelser, hvori indgår momsfrit avissalg, skal ved reguleringen for  

 dette salg opgøre værdien på grundlag af de faktisk modtagne styksalgs- og  

 abonnementspriser.
Foretages reguleringen på grundlag af periodiske  

 afregninger fra Bladkompagniet m fl over leverede aviser, vil værdien af  

 returnerede aviser kunne beregnes på grundlag af den i afregningen anførte  

 nettopris med tillæg af gennemsnitsavancen på hovedstadsbladene og de større  

 provinsdagblade.
i.
Udenlandske tidsskrifter.
 Den momspligtige omsætning omfatter ikke:
 Udenlandske tidsskrifter i abonnement, når abonnementet er formidlet  

 mellem abonnenten og den udenlanske udgiver.
Efter denne bestemmelse kan danske boghandlere m fl undlade at opkræve  

 moms af abonnementer formidlet mellem abonnenten og den udenlandske udgiver.  

 Momsfritagelsen omfatter også samlede forsendelser indeholdende  

 færdigadresserede tidsskrifter til særskilt postbesørgelse.
Udenlandske  

 tidsskrifter, der sælges i løssalg, skal medregnes til den momspligtige  

 omsætning.
Ved afgørelsen af, om en publikation kan anses som et tidsskrift i  

 momsmæssig henseende, kan tariferingen i Brugstariffens pos 49.01 (bøger) og  

 pos 49.02 (tidsskrifter) anses som retningsgivende.
Herefter kan fx  

 håndbøger, ordbøger, køreplaner, vejvisere og bibliografier, der henhører  

 under Brugstariffens pos 49.01 (bøger), ikke anses som tidsskrifter.
Salg af ydelser Registrerede virksomheder skal som hovedregel beregne moms ved salg af  

 momspligtige ydelser, der præsteres her i landet, også selv om køberen af  

 ydelserne bor i udlandet.
 Ministeren for skatter og afgifter har efter momslovens § 12, stk 2,  

 fastsat regler for, i hvilket omfang ydelser, der præsteres for udenlandsk  

 regning i andre tilfælde end nævnt i § 12, stk 1, kan holdes uden for den  

 momspligtige omsætning.
Disse regler står i Ministeriet for Skatter og Afgifters bekendtgørelse nr  

 285 af 4 juni 1985 om merværdiafgift af visse ydelser, der sælges til  

 udlandet eller indkøbes i udlandet.
Bekendtgørelsen trådte i kraft den 1 juli  

 1985, og den tidligere bekendtgørelse nr 310 af 26 maj 1978 blev ophævet.  

 Toldkamret kan tillade, at de ændrede regler først bruges fra 1 oktober 1985.
 Reglerne er i overensstemmelse med artikel 9 i 6. momsdirektiv af 17 maj  

 1977 (77/388/EØF), som er ændret ved 10 momsdirektiv af 31 juli 1984  

 (84/386/EØF).
Reglerne tager sigte på at fastlægge leveringsstedet (beskatningsstedet)  

 for en række ydelser, således at det sikres, at ydelserne altid momses, hvis de udnyttes i EF, og at der kun betales moms af ydelserne i et EF-land.
 Færøerne og Grønland sidestilles med tredjelande.
 Bekendtgørelse nr 285 indeholder følgende ændringer i forhold til  

 bekendtgørelse nr 310:
artikel 9, stk 3, i 6. momsdirektiv er indarbejdet, således at der kun  

 skal betales moms af ydelser, der udnyttes inden for EF, 10. momsdirektiv, om harmonisering af medlemsstaternes  

 lovgivning om omsætningsafgifter som ændring af direktiv 77/388/EØF -  

 anvendelse af merværdiafgift ved udlejning af løsøregenstande er indarbejdet.
 Reglerne i dette afsnit vedrører kun salg af ydelser til udlandet.  

 Reglerne om køb af ydelser fra udlandet står i kap INDFØRSEL.
Artikel 9 i 6. momsdirektiv Artikel 9, stk 1, fastslår, at leveringsstedet for en ydelse, dvs det sted  

 (land), hvor ydelsen skal momses, er det sted, hvor leverandøren (den, der  

 præsterer ydelsen) har enten hjemstedet for sin økonomiske virksomhed, et fast forretningssted, hvor ydelsen leveres fra, eller den sædvanlige bopæl eller opholdssted.
 Hovedreglen efter stk 1 er således, at der skal momses i det land, hvor  

 leverandøren bor (det faste forretningssted).
 I artikel 9, stk 2, er fastsat følgende undtagelser fra denne hovedregel:
ydelser, der vedrører fast ejendom, skal momses i det land, hvor  

 ejendommen ligger (art 9, stk 2, litra a), transportydelser momses i det land, hvor transporten finder sted (art 9,  

 stk 2, litra b), ydelser, der vedrører fx kulturelle aktiviteter, sagkyndig vurdering af  

 løsøregenstande og arbejde udført på løsøregenstande, skal momses i det land,  

 hvor ydelsen præsteres (art 9, stk 2, litra c og bekendgørelsens § 2), ydelser, der vedrører fx reklame, revision, udlejning af løsøre genstande  

 og edb, skal momsen i det land hvor køberen (lejeren) bor (fast  

 forretningssted), hvis køberen - bor uden for EF, eller momsregistreret i et andet EF-land (art 9, stk 2, litra e).
Artikel 9, stk 3, giver EF-landene mulighed for at »flytte«  

 leveringsstedet for de ydelser, der er nævnt under artikel 9, stk 2, litra e,  

 og ved udlejning af transportmidler, til det land - inden for eller uden for  

 EF - hvor ydelsen udnyttes.
Formålet er at undgå dobbelt moms, ingen moms og/eller konkurrenceforvridning.
Hvis ydelsen udnyttes uden for EF, skal der ikke betales moms.
Hvis  

 ydelsen udnyttes inden for EF, skal der betales moms i det EF-land, hvor  

 leverandøren bor.
Artikel 9, stk 3, er bl a brugt ved salg af reklameydelser, der udnyttes  

 her i landet, til købere uden for EF.
Se afsnittet  

 »Reklameydelser«.
Ydelser, der er nævnt i bekendtgørelsen § 1  - ydelser a.
Hel eller delvis overdragelse af ophavsretten, patentrettigheder,  

 licensrettigheder, retten til varemærker, fællesmærker og mønstre og af andre  

 lignende rettigheder.
b.
Ydelser vedrørende reklame.
c.
Ydelser fra rådgivningsvirksomheder, ingeniører,  

 projekteringsvirksomheder, advokater og revisorer samt andre lignende  

 ydelser: databehandling og meddelelse af oplysninger.
d.
Ydelser fra vikarbureauer.
e.
Forpligtelser til helt eller delvis at undlade udøvelse af en  

 erhvervsmæssig virksomhed eller brug af en af de i denne paragraf omhandlede  

 rettigheder.
f.
Ydelser, der udføres af mellemmænd, som handler i andres navn og for  

 andres regning, såfremt deres virksomhed vedrører levering af sådanne  

 ydelser, som omhandlet i denne paragraf.
g.
Udlejning af løsøregenstande, bortset fra transportmidler af enhver  

 art.
§ 2  - ydelser a.
Tjenesteydelser vedrørende fast ejendom beliggende her i landet,  

 herunder ydelser fra ejendomsmæglere, ejendomshandlere m fl, samt  

 projekterings- og rådgivningsydelser.
b.
Arrangementer mv inden for sport, underholdning, undervisning,  

 videnskab mv, såfremt arrangementerne er omfattet af afgiftspligten.
c.
Arbejde udført på løsøregenstande her i landet.
d.
Sagkyndig vurdering af løsøregenstande her i landet, såfremt  

 vurderingen er omfattet af afgiftspligten.
Definitioner »Forretningssted«: Det sted, hvor den, der sælger ydelsen, har  

 enten hjemstedet for sin økonomiske virksomhed, et fast forretningssted, hvor ydelsen leveres fra, eller bopæl eller sædvanlig opholdssted.
 »Udnyttelsessted«: Ydelser, der retter sig mod danske forhold  

 eller forhold i de andre EF-lande, anses som udnyttet inden for EF.
 Ydelserne anses som udnyttet inden for EF, hvis blot en del af udnyttelsen  

 kan henføres her til landet eller til et andet EF-land.
Som eksempler på advokatydelser, der anses som helt eller delvis udnyttet  

 her i landet, kan nævnes retssager ved danske domstole, repræsentationer af arvinger i danske dødsbo, inkassationer mod danske debitorer, responsa vedrørende danske retsforhold, fx med henblik på  

 forretningsmæssige dispositioner her i landet, og bistand ved påtænkt køb eller etablering af virksomhed her i landet.
 Reklameydelser anses som udnyttet i det land, hvor reklamemidlet udkommer.
 Hvis virksomheder ved salg af ydelser før den 1 februar 1986 har defineret  

 udnyttelsessted på en anden måde, kan toldkamret undlade at regulere momsen.
§ 1  - ydelser Ved vurdering af, om der skal beregnes moms ved salg af § 1-ydelser,  

 skelnes der mellem, om ydelsen udnyttes uden for EF eller inden for EF.
Hvis ydelsen udelukkende udnyttes  uden for EF, skal der  

ikke beregnes moms, når køberen har forretningssted uden for Danmark (bekendtgørelsens § 1, stk 3), eller er en ikke-momsregistreret virksomhed eller en privat person med  

 forretningssted eller bopæl her i landet (bekendtgørelsens § 1, stk 2).
 Hvis køberen har forretningssted her i landet og er momsregistreret, skal  

 der beregnes moms (som køberen kan medregne til den indgående moms).
Hvis ydelsen helt eller delvis udnyttes  inden for EF, skal der  

 beregnes moms, hvis køberen har forretningssted uden for EF eller i Danmark, eller er en ikke-momsregistreret virksomhed eller en privat person med  

 forretningsted eller bopæl i et andet EF-land.
 Hvis køberen er en momsregistreret virksomhed med forretningssted i et  

 andet EF-land, skal der  ikke beregnes moms.
§ 2-ydelser Ved salg af § 2-ydelser skal der altid beregnes moms.
Tilbagebetaling af moms Udenlandske virksomheder, der har købt ydelser her i landet med moms, kan  

 i visse tilfælde få momsen refunderet.
Se kap ANDRE BESTEMMELSER.
Afgørelser/eksempler Advokatydelser 1. Der skal beregnes moms af advokatsalær for  

 udførelse af retssager ved danske domstole for udelandske klienter, som har  

 fri proces eller har fået beskikket en advokat, fx som sagsøgt i en  

 ægteskabssag.
Fri proces efter retsplejelovens § 332, stk 1, nr 2, medfører, at der  

 beskikkes en advokat, og at denne udfører sagen mod vederlag fra den danske  

 statskasse.
Det samme gælder for beskikket advokater for sagsøgte i  

 ægteskabssager efter retsplejelovens § 451, stk 1. Ydelsen præsteres således  

 ikke for udenlandsk regning.
 2. En advokat har spurgt, om der skal beregnes moms af  

 inkassosalær, der opkræves for en privatperson, der bor uden for EF.
 Personen ejer nogle pantebreve i fast ejendom, der ligger her i landet, og  

 ydelserne er præsteret i forbindelse med misligholdelser af pantebrevene.
 Ydelserne anses som advokatydelser efter bekendtgørelsens § 1, stk 1,  

 punkt c, og  ikke som ydelser vedrørende fast ejendom efter  

 bekendtgørelsens § 2, stk 1, punkt a.
 Der skal beregnes moms af ydelserne, fordi de anses som udnyttet her i  

 landet (bekendtgørelsens § 1, stk 3). Se definitionen på udnyttelsessted.
 3. Der er spurgt, om der skal beregnes moms af  

 advokatydelser, der skal vedrører betaling af forhøjet arveafgift af  

 fondsaktieemissioner på aktier, som var belagt med renteydelsesret.
 Klienten, der havde arvet aktierne, boede uden for EF.
 Der skal beregnes moms, fordi ydelserne anses som udnyttet her i landet  

 (bekendtgørelsens § 1, stk 3).
4. Der er spurgt, om der skal beregnes moms af et  

 honorar vedrørende juridisk bistand til et uegentligt skifte af to ejendomme  

 her i landet.
Ejendommene tilhørte boet efter en person, der boede i Sverige.
 Dødsboet blev behandlet af to svenske eksekutorer, der bad et advokatfirma  

 her i landet om juridisk bistand vedrørende skiftet af de to ejendomme med  

 henblik på opgørelse og betaling af arveafgift og skat efter de danske  

 regler.
 Ydelserne anses som advokatydelser efter bekendtgørelsens § 1, stk 1,  

 punkt c, og  ikke som ydelser vedrørende fast ejendom efter  

 bekendtgørelsens § 2, stk 1, punkt a.
 Der skal beregnes moms af den danske advokats salg af ydelserne, fordi de  

 anses som udnyttet her i landet.
 5. En advokat har spurgt, om der skal beregnes moms af  

 den bistand, der ydes som testamentsexecutor i dødsboet efter en person, der  

 boede uden for EF.
 Afdødes formue befandt sig hovedsagelig i udlandet, bortset fra to faste  

 ejendomme her i landet.
 Afdødes bo blev taget under skiftebehandling efter reglerne i det land,  

 hvor afdøde boede.
 Der skal beregnes moms af ydelserne vedrørende de faste ejendomme her i  

 landet (bekendtgørelsens § 2, stk 1, punkt a).
Der skal ikke beregnes moms af de andre ydelser, idet de anses som  

 udnyttet uden for EF (bekendtgørelsens § 1, stk 3).
 6. En forening har spurgt, om der skal beregnes moms  

 af medlemsbidrag fra medlemmer, der bor i Grønland.
Medlemmerne skal være medlem efter retsplejelovens bestemmelser.
Bidragene  

 dækker bl a ydelser fra foreningen vedrørende behandling af klagesager og  

 administration af klientkontosystem.
 Ydelserne anses som udnyttet i Grønland (uden for EF), og der skal derfor  

 ikke beregnes moms af medlemsbidraget (bekendtgørelsens § 1, stk 1, punkt c,  

 og stk 3).
Agenturvirksomhed Der skal ikke beregnes moms af provision, der modtages som betaling for  

 momspligtig agenturvirksomhed, som er præsteret her i landet for udenlandsk  

 regning (momslovens § 12, stk 2).
Forsøgsydelser Der er spurgt, om der skal beregnes moms af visse ydelser, der sælges til  

 momsregistrerede virksomheder i andre EF-lande.
 Ydelserne består i at undersøge virkningen af nogle fodermidler til mink  

 og ræve ved at foretage sammenlignende forsøg.
 Formålet hermed er at bidrage til udviklingen af egnede og  

 konkurrencedygtige fodermidler, der kan indføres til Danmark og indgå i den  

 danske produktion af mink- og ræveskind.
 Der skal ikke beregnes moms af forsøgsydelserne (bekendtgørelsens § 1, stk  

 1, punkt c).
Frihavnsvirksomheder Salg af ydelser til virksomheder, der ligger i Københavns Frihavn, og som  

 kun er registreret for salg af fortoldede varer til virksomheder i  

 toldindlandet, anses som salg til købere, der har forretningssted eller bopæl  

 uden for EF (bekendtgørelsens § 1, stk 3, og § 4).
Der skal beregnes moms ved salg af ydelser til virksomheder, der er  

 registreret for hele deres omsætning.
Der henvises til kap REGISTRERING  

 »Frihavnsvirksomheder«.
 Der skal ikke beregnes moms ved salg af fx telefonydelser og elektricitet  

 til institutioner mv, der ligger i Københavns Frihavn, fx pengeinstitutter,  

 postvæsenet og toldvæsenet.
 KTAS kan uanset ovennævnte regler om salg af ydelser til  

 frihavnsvirksomheder sælge telefonydelser mv til abonnenter i Københavns  

 Frihavn uden at beregne moms.
Kreditoplysningsvirksomhed Kreditoplysningsbureauer foretager soliditetsundersøgelser for klienter.  

 Ydelserne anses som omfattet af bekendtgørelsens § 1, stk 1, punkt c.
Kunsthandlere m fl Kunsthandlere (gallerier), der mod provision formidler salg for en  

 udenlandsk kunstner af dennes egne værker, skal ikke beregne moms af  

 provisionen (momslovens § 12, stk 2).
Markedsundersøgelser mv Markedsundersøgelser mv anses som omfattet af bekendtgørelsens § 1, stk 1,  

 punkt c.
Mæglersalær Der skal ikke beregnes moms af kommissionssalær, som skibsmæglere opnår  

 ved medvirken ved salg af skibe til udlandet (momslovens § 12, stk 2).
 Hvis formidlingsydelsen faktureres til en dansk køber, fx et rederi, skal  

 der beregnes moms (ydelsen er ikke præsteret for udenlandsk regning).
Oversættelsesarbejder Translatørforeningen har spurgt, om der skal beregnes moms af  

 oversættelsesarbejder, som foreningens medlemmer udfører for købere, der bor  

 i udlandet, samt for ambassader her i landet.
 Translatørydelser anses som omfattet af bekendtgørelsens § 1, stk 1, punkt  

 c, og der skal således beregnes moms efter reglerne om salg af § 1-ydelser.
 Translatørydelser, der udføres for ambassader her i landet, kan ikke  

 holdes uden for den momspligtige omsætning.
Patentbureauer Danske patentbureauers ydelser vedrørende patenteringer eller varemærkere gistreringer, der sælges til udenlandske ordregivere, er omfattet af  

 bekendtgørelsens § 1, stk 1, punkt c.
 Ved formidling af en patentering eller varemærkeregistrering i udlandet  

 over for en dansk ordregiver skal det danske patentbureau beregne moms af det  

 samlede opkrævede honorar, herunder det udenlandske patentbureaus honorar.  

 Eventuelle patentafgifter til den udenlandske patentmyndighed vil kunne anses  

 som udlæg for ordregiveren, se reglerne om udlæg i kap VÆRDI.
Reklameydelser Reklamebureauer skal ikke beregne moms ved salg af reklameydelser (fx  

 annoncer) til en køber, der bor uden for EF, medmindre ydelsen udnyttes her i  

 landet eller i et andet EF-land (bekendtgørelsens § 1, stk 3).
Reklamebureauer skal beregne moms ved salg af reklameydelser til en dansk  

 momsregistreret virksomhed med fuld fradragsret, selv om ydelsen udnyttes  

 uden for EF.
Der skal beregnes moms, fordi der er tale om handel mellem 2  

 danske virksomheder, og fordi køberen har fuld fradragsret for momsen.
 Reklamebureauer skal  ikke beregne moms ved salg af reklameydelser  

 til en dansk momsregistreret virksomhed med delvis eller ingen fradragsret,  

 til en ikke-momsregistreret virksomhed eller en privat, når ydelsen udnyttes  

 uden for EF, jf bekendtgørelsens § 1, stk 2. Der skal ikke beregnes moms,  

 selv om der er tale om handel mellem 2 danske virksomheder, fordi ydelsen  

 udnyttes uden for EF, og fordi køberen ikke har fradragsret for den moms, som  

 skulle have været beregnet.
 Reklamebureauer skal beregne moms ved salg af reklameydelser til en dansk  

 virksomhed (momsregistreret, ikke-momsregistreret eller privat), når ydelsen  

 udnyttes inden for EF.
Overgangsbestemmelser Det har indtil 1 juli 1985 været praksis i reklamebranchen, at der ikke  

 blev beregnet moms ved videresalg af reklameydelser, når annonceringen skete  

 i udlandet.
 Af hensyn til en ensartet administration skal toldkamret ikke efteropkræve  

 moms ved videresalg af annoncering i udlandet - såvel tredjelande som  

 EF-lande - indtil 1 juli 1985.
 Hvis en virksomhed har opkrævet moms i disse situationer og anmoder om  

 tilbagebetaling af momsen, kan toldkamret tillade, at moms vedrørende  

 annoncering i udlandet for ikke-momsregistrerede virksomheder indtil 1 juli  

 1985 tilbagebetales på betingelse af, at beløbet godtgøres kunderne.
Revisionsydelser Eksempler på undersøgelser, som præsteres her i landet af danske  

 revisionsfirmaer for udenlandske virksomheder, institutioner og officielle  

 organer:
1. Redegørelse for erhvervsforhold i Danmark over for  

 udenlandske virksomheder, der undersøger mulighederne for etablering af  

 virksomhed her i landet.
Faktura for det udførte arbejde sendes normalt til virksomhedens domicil i udlandet.
 Ydelsen anses for at blive udnyttet her i landet.
2. Bistand til udenlandske virksomheder ved  

 undersøgelser og forhandlinger i forbindelse med påtænkte køb eller  

 etablering af virksomhed her i landet.
Faktura for det udførte arbejde sendes  

 normalt til virksomhedens domicil i udlandet.
 Ydelsen anses for at blive udnyttet her i landet.
3. Bistand til udenlandske virksomheder, advokater og  

 institutioner i forbindelse med rets- og voldgiftssager for udenlandske  

 domstole og voldgiftsretter, hvor modparten er en dansk virksomhed, eller  

 hvor stridsspørgsmålet har relation til danske forhold.
Faktura for det  

 udførte arbejde sendes normalt til den udenlandske rekvirent.
 Ydelsen anses for at blive udnyttet i det land, hvor domstolen eller  

 voldgiftsretten er beliggende.
4. Bistand som under punkt 3, men hvor sagen behandles  

 for dansk domstol eller voldgiftsret.
Faktura for det udførte arbejde sendes  

 normalt til den udenlandske rekvirent.
 Ydelsen anses for at blive udnyttet her i landet.
5. Undersøgelser vedrørende danske forhold for  

 internationale og udenlandske organisationer og regeringsorganer.
Faktura for  

 det udførte arbejde sendes normalt til den udenlandske rekvirent eller til  

 revisionsfirmaets internationale forbindelse.
 Ydelsen anses for at blive udnyttet her i landet.
Royalties Royalties, som et selskab opnår ved salg af brugsretten til tegninger og  

 ideer til illustrerede blade, er omfattet af bekendtgørelsens § 1, stk 1,  

 punkt a, og der skal således beregnes moms efter reglerne om salg af §  

 1-ydelser.
Skatterådgivning Der er spurgt, om der skal beregnes moms af honorarer, der modtages for at  

 udarbejde selvangivelser til det danske skattevæsen for personer, der bor  

 uden for EF.
 Personerne er enten fuldt eller begrænset skattepligtige i Danmark.
 Der skal beregnes moms af honorarerne, selv om personerne bor uden for EF  

 (bekendtgørelsens § 1, stk 3), fordi de efter deres skattemæssige forhold må  

 antages at have bopæl/opholdssted eller forretningssted i Danmark.
 Ydelserne anses således for at blive udnyttet her i landet.
Telefonsamtaler Der skal beregnes moms af samtaler, der sker via telefonnettet fra Danmark  

 til udlandet, samt af samtaler, der er bestilt fra udlandet med bekræftet  

 betaling af modtageret her i landet (samtalerne anses som ført fra Danmark).
Tilsyns-, kontrol- og klassificeringsvirksomhed Tilsyns-, kontrol- og klassificeringsydelser anses som omfattet af  

 bekendtgørelsens § 1, stk 1, punkt c.
Udenlandsk virksomhed Et tysk ingeniørfirma, der præsterer ydelser vedrørende fast ejendom her i  

 landet, skal momsregistreres og beregne moms af ydelserne, hvis honoraret  

 overstiger 10 000 kr.
 Hvis honoraret ikke overstiger 10 000 kr, skal det tyske firma ikke  

 momsregistreres, og derfor skal den danske køber betale momsen til  

 toldvæsenet, se kap INDFØRSEL.
Proviant til skibe og fly Efter lovens § 12, stk. 3, kan ministeren for skatter og afgifter  

 fastsætte, om og i hvilket omfang proviant, der leveres til skibe eller  

 luftfartøjer til brug om bord eller til salg til passagerer mv, kan holdes  

 uden for den momspligtige omsætning.
 Ministeren for skatter og afgifter har herefter en tilsvarende  

 bemyndigelse, som den ministeren er tillagt i henhold til toldloven, og de  

 momsmæssige bestemmelser følger nøje de toldmæssigew bestemmelser for  

 proviantering med told- og afgiftsfri varer, jf. toldlovens § 72 og kap 11 i  

 tolbehandlingsbekendtgørelsen.
 Skibe kan provianteres med told- og afgiftsfri varer til brug om bord  

 eller til salg til passagerer, når skibets endelige bestemmelsessted ligger  

 uden for toldområdet eller i Grønland.
 Proviantering kan kun finde sted efter forud indhentet tilladelse fra  

 toldvæsenet i hvert enkelt tilfælde.
 Lystfartøjer kan ikke provianteres med told- og afgiftsfri varer.
Passagerfartøjer, der går i fart mellem Danmark og Finland, Norge, Sverige  

 samt Storbritannien og Forbundsrepublikken Tyskland provianteres efter  

 regler, der er fastsat i særlige provianteringstilladelser Der er endvidere fastsat særlige bestemmelser for proviantering af  

 fiskerfartøjer, danske orlogsfartøjer samt forskellige andre fartøjer.
 Der henvises til DR 2, kap 2.
 Fly kan provianteres med told- og afgiftsfri varer til brug om bord og til  

 salg til passagerer mv, når flyenes endelige bestemmelsessted ligger uden for  

 toldområdet eller i Grønland.
 Fly, hvis endeligew bestemmelsessted er Malmø eller tyske landingspladser  

 nord for Hamborg, samt militære fly og mindre fly, såsom sportsfly, privatfly  

 og taxifly, kan ikke provianteres med told- og afgiftsfri varer.
 Leverancer af varer, der ikke er omfattet af adgangen til told- og  

 afgiftsfri proviantering, kan ikke holdes uden for den momspligtige  

 omsætning.
 Det gælder fx leverancer af piber, lightere, radioer, pladespillere og  

 visse kolonialvarer bestemt til salg fra kiosker o lign i skibe og fly i  

 udenrigs fart.
Benzinleverancer til fly Der kan i medfør af lovens § 12, stk. 3, ske momsfri levering af brændstof  

 til fly, der fra herværende lufthavne afgår til udlandet i offentlig  

 passagertrafik (rute- og chartertrafik) samt i erhvervsmæssig godstrafik.  

 Momsfritagelsen omfatter dog ikke fly, hvis endelige bestemmelsessted er  

 Malmø eller tyske landingspladser nord for Hamborg.
 Der skal svares moms af brændstof til militære fly samt af brændstof til  

 mindre fly samt af brændstof til mindre fly, hvorved forstås sportsfly,  

 privatfly, taxifly og andre fly med ikke over 6 passagersæder og/eller en  

 maksimal startvægt på 5 700 kg.
Overdragelse af driftsmidler mv Efter momslovens § 12, stk. 3, kan overdragelse af varelager, maskiner og  

 andre driftsmidler ikke medregnes til den momspligtige omsætning, når  

 overdragelsen sker som led i en overdragelse af virksomheden eller en del af  

 denne, og den ny indehaver driver registreret virksomhed.
 Virksomheden skal inden 8 dage efter overdragelsen give toldvæsenet  

 meddelelse om den ny indehavers navn og adresse samt om salgsprisen for  

 varelager, maskiner og andre driftsmidler, der overdrages.
 Overdragelsen af momspligtige rettigheder/forpligtelsewr anses for  

 omfattet af lovbestemmelsen.
 Den nuværende formulering af lovbestemmelsen blev indsat ved en ændring af  

 momsloven i 1969. Baggrunden herfor var at modvirke den interesse, som  

 momsregistrerede virksomheder i visse tilfælde kan have i at beregne moms ved  

 overdragelse af varelager, maskiner og andre driftsmidler, idet der herved  

 kan opnås et renefri lån fra statskassen svarende til det beregnede  

 afgiftsbeløb.
 Lovbestemmelsen har således til formål at imødegå en uhensigtsmæssig  

 udnyttelse af momslovens afregningsregler.
 Bestemmelsen betyder, at der ved afhændelse (salg) af en momsregistreret  

 virksomheds varelager, maskiner og andre driftsmidler ikke må beregnes moms  

 ved udstedelse af fakturaer eller afregningsbilag, når afhændelsen sker som i  

 en hel eller delvis virksomhedsoverdragelse, og den ny indehaver er eller  

 bliver momsregistreret.
 Den momsfri overdragelse af driftsmidler mv er ikke betinget af, at de ny  

 indehaver (ejer) driver momsregistreret virksomhed inden for samme branche.
 Ved overdragelse af brugsretten til maskiner og andre driftsmidler i  

 forbindelse med en bortforpagtning af virksomheden er det en betingelse for  

 den momsfri overdragelse, at den tidligere indehaver lader sig frivillig  

 registrere for bortforpagtningen.
Administration af lovbestemmelsen Generelt Ved administrationen af bestemmelsen i momslovens § 12, stk 5, må der ud  

 fra en helhedsvurdering af de nærmere omstændigheder i forbindelse med  

 virksomhedens afhændelse af driftsmidlerne mv lægges vægt på, om der er tale  

 om ordinære salgs-/købssituationer, som efter lovens § 11, stk 4, principielt  

 skal momsberigtiges, eller om handelen har karakter af en hel eller delvis  

 overdragelse af virksomheden.
Ved vurderingen af, om lovens § 12, stk 5, skal bringes i anvendelse, vil  

 det være af betydning, om hele virksomheden eller del af denne, incl løsøre og eventuelle  

 immaterielle aktiver, afhændes ved et samlet salg, om afhændelse af virksomhedens driftsmidler mv sker ved et samlet salg i  

 forbindelse med en omlægning/indskrænkning/ophør af virksomheden, om alle driftsmidler mv afhændes ved et samlet salg, om den del af driftsmidlerne mv, der afhændes ved et samlet salg, er  

 væsentlige for sælgervirksomhedens produktion mv, om væsentlige dele af varelageret og driftsmidler mv afhændes ved et  

 samlet salg.
 Ved vurderingen vil det endvidere være sælgervirksomhedens forhold, der er  

 afgørende, hvorimod forholdene i den erhvervende virksomhed i almindelighed  

 ikke vil have betydning.
Det forhold, at afhændelsen ikke sker på normale forretningsmæssige  

 vilkår, eller at afhændelsen sker mellem virksomheder med økonomisk  

 interessefællesskab, kan ikke i sig selv begrunde »momsfri  

 overdragelse«.
Disse forhold må således indgå i den samlede  

 helhedsvurdering.
 Bestemmelsen i lovens § 12, stk 5, finder typisk anvendelse i forbindelse  

 med salg (ejerskifte) af en virksomhed eller del af en virksomhed, hvor der  

 ud over fast ejendom også træffes aftale om, at der i overdragelsen medfølger  

 fx:
- varelager, maskiner og andre driftsmidler - good-will - forhandlerrettigheder - produktionsrettigheder og andre immaterielle aktiver.
Samlet salg Bestemmelsen i lovens § 12, stk 5, finder også anvendelse, selv om der  

 ikke samtidig sker salg af fast ejendom eller overdragelse af immaterielle  

 aktiver.
Dette gælder fx ved afhændelse af virksomhedens varelager, maskiner  

 og andre driftsmidler til en anden registreret virksomhed, når afhændelsen  

 sker i forbindelse med en omlægning, indskrænkning eller ophør hos  

 sælgervirksomheden.
 Der må derfor ikke beregnes moms ved et samlet salg af en virksomheds  

 varelager, maskiner og andre driftsmidler, der har dannet grundlag for  

 virksomhedens produktion mv, når afhændelsen indebærer, at produktionen  

 ophører.
 Der må heller ikke beregnes moms ved et samlet salg af en del af en  

 virksomheds varelager, maskiner og andre driftsmidler, når denne del har  

 dannet grundlag for en væsentlig del af virksomhedens produktion, og  

 afhændelsen indebærer, at denne produktionsgren ophører.
 Ved »et samlet salg« forstås såvel et eller flere salg til en  

 køber som salg til flere forskellige købere, når salget har fundet sted inden  

 for en 3 måneders periode før virksomhedens ophør med produktionen eller med  

 den pågældende produktionsgren.
Løbende salg Hvis en virksomhed løbende har salg af varelagre, maskiner og andre  

 driftsmidler, herunder en landbrugsvirksomheds salg af husdyr, og salget sker  

 som et naturligt led i forbindelse med driften af virksomheden, skal der  

 beregnes moms efter de almindelige regler.
 I denne forbindelse skal salg af husdyr fra en landbrugsvirksomhed til et  

 slagteri eller en landboauktion altid anses som et naturligt led i driften af  

 landbrugsvirksomheden.
 Endvidere skal salg af svin eller kvæg fra en landbrugsvirksomheds svine-  

 og kvægbesætning kun anses for omfattet af lovens § 12, stk 5, når hele  

 svineholdet eller hele kvægholdet overdrages ved et samlet salg.
 Hvis en vognmandsforretning afhænder en lastbil sammen med rettighederne  

 til en bestemt transportrute (»grøn tilladelse« medfølger) til en  

 anden registreret virksomhed, skal bestemmelsen i lovens § 12, skt 5,  

 anvendes.
 Hvis et murerfirma afhænder en varevogn (fuld fradragsret ved  

 anskaffelsen), der har været anvendt i det momsregistrerede firma, til en  

 automobilforhandler i forbindelse med ophør, skal varevognen momsberigtiges  

 efter lovens § 11, stk 4.
Returvarer (ejendomsforbehold) Varer, der er solgt med gyldigt ejendomsforbehold i henhold til lov om køb  

 på kredit, og som tages tilbage af den oprindelige leverandør efter det  

 gældende ejendomsforbehold, anses ikke for omfattet af lovens § 12, stk 5.  

 Det samme gælder tilbagetagelse af varer udleveret i kommission eller  

 konsignation.
Hvis der sker overdragelse af driftsmidler mv - for hvilke der foreligger  

 et gyldigt ejendomsforbehold - og handelen ikke sker på normale  

 forretningsmæssige vilkår, kan lovens § 12, stk 5, finde anvendelse.
Se  

 afgørelsen »Overdragelse af en lastbil«, hvor der reelt er tale om  

 en hel eller delvis virksomhedsoverdragelse (debitorskifte).
Leasingvirksomhed En række leasingselskaber sælger en eller flere leasinggenstande af  

 selskabets beholdning direkte til en investor.
Der oprettes samtidig mellem  

 investor (privatperson eller erhvervsvirksomhed) og selskabet en  

 leasingaftale, hvorefter selskabet leaser den eller de pågældende  

 leasinggenstande fra investor med ret til videreudlejning.
 Selskabet sikrer sig således, at leasinggenstanden fortsat befinder sig  

 hos selskabets kunde (brugeren). Leasingselskabernes salg af driftsmidler mv  

 skal momsberigtiges på normal måde, idet salget ikke anses for omfattet af  

 lovens § 12, stk 5.
En række leasingselskaber har oprettet en række interessentskaber, der har  

 til formål at drive leasingvirksomhed ved at erhverve maskiner og andet  

 udstyr fra en række erhvervsvirksomheder.
Maskinerne mv bliver herefter i  

 henhold til en indgået leasingaftale leaset tilbage til virksomhederne for en  

 nærmere aftalt årrække (sale and lease back).
 I tilfælde, hvor der foreligger salg og tilbageleasing, vil anvendelsen af  

 lovens § 12, stk 5, bero på en konkret vurdering af bl a omfanget og arten af  

 de solgte maskiner mv.
 En samlet overdragelse af slagteriudstyr for 30 mio kr til et  

 interessentskab er anset for omfattet af lovens § 12, stk 5. Slagteriudstyret  

 udgjorde stort set alle virksomhedens driftsmidler, bortset fra driftsmidler,  

 som anses for hørende til den faste ejendom.
Momsmæssig regulering Hvis der fejlagtigt er beregnet moms i forbindelse med afhændelse af  

 driftsmidler mv som led i hel eller delvis virksomhedsoverdragelse, skal  

 sælgeren (den for hvis regning salget sker) berigtige fejlen over for køberen  

 ved, at der udstedes kreditnota til køberen på momsbeløbet samtidig med, at  

 der sker tilbagebetaling af det beregnede momsbeløb.
 Køberen har i disse tilfælde ikke adgang til at foretage fradrag under  

 indgående moms, jf momslovens § 15, stk 3.
 Hvis salgsprovenuet, inklusive moms, efter nærmere aftale med en kreditor  

 er indbetalt til finansieringsselskaber, banker, sparekasser eller  

 realkreditinstitutioner mv, er sælgeren ligeledes forpligtet til at foretage  

 momsmæssig regulering.
 Dette gælder også i de tilfælde, hvor handelen er indgået af fx  

 pengeinstitutter efter fuldmagt fra sælgeren.
Sælger- og købervirksomheden underrettes skriftligt herom.
Hvis  

 virksomhederne ikke er beliggende i samme tolddistrikt, sendes genpart af  

 afgørelsen til det respektive toldkammer.
Toldkamrene må i fornødent omfang  

 sikre, at den trufne afgørelse bliver fulgt af virksomhederne.
Efterregulering af køberens indgående moms kan undlades i tilfælde, hvor  

 sælger ikke kan tilbagebetale afgiftsbeløbet til køber, og denne i begrundet  

 god tro har anset handelen for at kunne ske med momsberegning.
I disse  

 tilfælde skal det af sælgeren beregnede momsbeløb berigtiges over for  

 toldvæsenet, jf lovens § 17, stk 10.
Afgørelser I det efterfølgende er der refereret nogle afgørelser, hvor Ministeriet  

 for Skatter og Afgifter, Departementet for Told- og Forbrugsafgifter, har  

 truffet afgørelse om, at lovens § 12, stk 5, skal anvendes.
Overdragelse af maskiner mv Sagen vedrører et udlejningsselskab (A), der ikke til den indgående moms  

 efter momsloven kan medregne et momsbeløb på 728 919 kr, der er beregnet i  

 forbindelse med køb af diverse entreprenørmateriel fra et entreprenørselskab  

 (B).
 Det fremgår af sagen, at A i henhold til købekontrakt udfærdiget den 26  

 marts 1980 erhvervede B's driftsmateriel bestående af automobiler,  

 entreprenørmaskiner, andre maskiner og materiel for i alt 13 615 000 kr excl  

 moms, og salget blev den 30 juni 1980 faktureret med deklaration af et  

 momsbeløb på 728 919 kr.
A blev oprettet i forbindelse med erhvervelsen af det nævnte  

 driftsmateriel mv med henblik på udlejning af aktiverne, og driftsmateriellet  

 er ifølge lejekontrakt af april 1980 lejet ud til B.
Den 2 september 1980  

 standsede B sine betalinger og blev erklæret konkurs den 15 september 1980.
A har gjort gældende, at B's afhændelse af driftsmidlerne skete for at  

 styrke selskabets likviditet, og at dette må anses for en normal foreteelse i  

 en virksomhed i likviditetsvanskeligheder.
Endvidere, at  

 driftsmiddelafhændelsen må være omfattet af lovens § 11, stk 4, idet der  

 fortsat var driftsmidler tilbage i selskabet til en anskaffelsesværdi af 5-6  

 mio kr.
Disse driftsmidler blev i forbindelse med konkursen vurderet til 1,6  

 mio kr.
 Toldvæsenet har oplyst, at afhændelsen af entreprenørmateriellet er  

 omfattet af lovens § 12, stk 5.
 Der er herved lagt vægt på arten og omfanget af det overdragne  

 driftsmateriel mv (overdragelsen kan ikke anses som sædvanligt salg af  

 driftsmidler) og på, at afhændelsen skete i nær tilknytning til B's ophør og  

 oprettelse af udlejningsselskabet med nær tilknytning til B.
 Der er truffet afgørelse om, at den skete afhændelse af driftsmateriel mv  

 er omfattet af lovens § 12, stk 5, som en overdragelse af en del af B's  

 virksomhed til A.
Overdragelse af en lastbil Sagen vedrører en vognmand (A), som ikke har adgang til fradrag efter  

 momsloven i forbindelse med indkøb af en lastvogn fra et automobilfirma (B).
 Det fremgår af sagen, at A tidligere har været direktør og anpartshaver i  

 en vognmandsforretning (C), der den 4 oktober 1979 er afmeldt fra  

 registrering efter momsloven pr 27 juli 1979. Primo oktober 1979 har A  

 indgivet anmeldelse om registrering efter momsloven for transportvirksomhed  

 (eksport), der er angivet påbegyndt den 27 juli 1979 som enkeltmandsfirma.
Lastvognen er oprindeligt købt som ny af C hos B ifølge købekontrakt af 16  

 september 1979 for en samlet pris af 318 574,60 kr, heraf 64 000 kr i  

 udbetaling, og restgælden til betaling over 48 måneder.
Lastvognen er i  

 forbindelse med virksomhedsophøret i C tilbagetaget af automobilfirmaet for  

 162 994 kr + moms 33 066 kr, i alt 196 000 kr ifølge kreditnota af 22 august  

 1979. B sælger samme dag lastvognen til A for det samme beløb.
 Det fremgår i øvrigt, at B havde et tilgodehavende hos C sammensat af dels  

 restgæld på lastvognen (ca 69 000 kr), dels reparationsgæld mv.
 Det er oplyst, at enkeltmandsfirmaet videreførte anpartsselskabets  

 virksomhed, idet eksportkørslen både før og efter den 27 juli 1979  

 udelukkende udførtes for samme speditionsfirma og på samme rute.
 Det er gjort gældende, at B's køb og senere salg af lastvognen juridisk  

 set må betragtes som to handler, således at A er berettiget til at medregne  

 den moms, der er deklareret ifølge en faktura, til den indgående moms.
 Toldvæsenet har gjort gældende, at der i sagen reelt foreligger  

 overdragelse efter momslovens § 12, stk 5, af en vognmandsforretning, der  

 videreføres uændret fra samme adresse og med samme lastbil og kundekreds.  

 Dette indebærer, at C ikke kan medregne overdragelsen af lastvognen til  

 virksomhedens momspligtige omsætning, og at A ikke kan medregne moms af det  

 overdragne til den indgående moms, jf også lovens § 15, stk 3.
 Der er herved lagt vægt på, at de transaktioner, der er foretaget med  

 lastvognen, ikke har karakter af normale købs- og salgssituationer, men alene  

 må anses som finansielle dispositioner, der er foretaget dels for at  

 tilgodese B's kreditorinteresser i det nu likviderede C, dels for at A nu i  

 eget navn kan videreføre den vognmandsforretning, der tidligere blev drevet  

 af C.
 Der er truffet afgørelse om, at der her foreligger en overdragelse, som må  

 henføres til momslovens § 12, stk 5.
Overdragelse af entreprenørmaskiner Sagen vedrører et selskab (A) og en entreprenørvirksomhed (B), der ikke  

 kan medregne salget af nogle nærmere angivne entreprenørmaskiner til den  

 momspligtige omsætning, jf momslovens § 12, stk 5. A har herefter ikke adgang  

 til i forbindelse med overdragelsen at foretage fradrag under indgående moms,  

 jf lovens § 15, stk 3.
Det fremgår af sagen, at B har solgt diverse entreprenørmaskiner til A  

 ifølge faktura af 22 januar 1979 for et samlet beløb af 1 200 000 kr + moms  

 243 000 kr.
B er ophørt med at drive virksomhed i begyndelsen af januar måned  

 1979 og har anmeldt betalingsstandsning den 15 marts 1979. B er senere  

 erklæret konkurs.
 B's revisor har gjort gældende, at det omhandlede salg til A ikke kan  

 henføres til momslovens § 12, stk 5, idet det på det pågældende tidspunkt var  

 en klar forudsætning for B, at man ønskede at fortsætte virksomheden med  

 lejede maskiner og med en maskinpark, der var afpasset efter de foreliggende  

 opgaver.
 Advokaten for A har anført, at der foreligger et almindeligt køb af  

 entreprenørmaskiner, uden at man herved kan tage momslovens § 12, stk 5, i  

 anvendelse.
 Der er truffet afgørelse om, at overdragelsen af maskinerne er omfattet af  

 momslovens § 12, stk 5, da overdragelsen af driftsmidlerne er sket i  

 tilknytning til virksomhedsophør og således må betragtes som overdragelse af  

 en del af virksomheden.
Overdragelse af traktorer Sagen vedrører en traktorforhandler (A) og en maskinforretning (B), der  

 ikke kan beregne moms efter momsloven i forbindelse med overdragelse af 9  

 traktorer til A, jf momslovens § 12, stk 5. A har herefter ikke adgang til at  

 fradrage momsen i forbindelse med købet, jf lovens § 15, stk 3.
 Det fremgår af sagen, at B kort tid efter overdragelsen af traktorerne til  

 A - den 4 august 1980 - indgav anmeldelse om betalingsstandsning til den  

 stedlige skifteret, og at virksomheden den 1 oktober 1980 blev erklæret  

 konkurs.
Det fremgår endvidere af sagen, at handelen med de 9 traktorer er sket  

 efter drøftelser med et selskab (C), der havde et tilgodehavende hos  

 indehaveren af B.
En af A udstedt check svarende til fakturabeløbet på de 9  

 traktorer blev straks endosseret til C, således at beløbet blev afskrevet på  

 C's fordring i den fallerede virksomhed.
 Det er anført, at overdragelsen af de 9 traktorer fra B ikke er sket som  

 et led i en overdragelse af en del af virksomheden, idet der ved resthandelen  

 ikke er taget stilling til andre forhold, der indicerer salg af en del af en  

 virksomhed, fx personale, kundekreds, eventuel overtagelse af sælgerens gæld  

 og konkurrenceforhold.
 Toldvæsenet har gjort gældende, at der er tale om overdragelse af en  

 væsentlig del af den konkursramte virksomheds varelager, og at handelen  

 mellem A og B må anses for omfattet af momslovens § 12, stk 5, som  

 overdragelse af en del af en virksomhed.
 Der er truffet afgørelse om, at der foreligger en overdragelse, som må  

 henføres til momslovens § 12, stk 5.
Overdragelse af en svinebesætning Sagen vedrører en gårdejer, der fra den 30 juni 1980 har været registreret  

 efter momsloven for drift af en landbrugsejendom.
Landbrugsbedriften har  

 hovedsagelig omfattet svineproduktion, der er afsat kontinuerligt til  

 slagteriet, og ejendommens afgrøder er anvendt som foder i svineproduktionen.
I forbindelse med ophøret af sin landbrugsejendom frasolgte gårdejeren  

 ejendommens svinebesætning (ca 240 ikke-slagtemodne svin, heraf 30 søer) til  

 en kreaturhandler for 65 000 kr plus moms 14 300 kr ifølge afregningsbilag af  

 24 januar 1981. Provenuet ved salget, i alt 79 300 kr, blev på foranledning  

 af en bank indbetalt til kredit for gårdejerens konto i banken.
En resterende  

 del af svinebesætningen (slagtemodne svin) er i januar måned 1981 solgt til  

 et slagteri for 29 399,07 kr incl moms.
Toldvæsenet har anset gårdejerens salg af ejendommens svinebesætning til  

 kreaturhandleren for at være omfattet af lovens § 12, stk 5, fordi salget har  

 fundet sted i forbindelse med ejendommens ophør.
Toldvæsenet har derimod ikke  

 anset salget af slagtemodne svin til slagteriet for at være omfattet af  

 bestemmelsen, fordi svinene er solgt som led i ejendommens normale afsætning  

 og på et tidspunkt, hvor der stadig var en svinebesætning på ejendommen.
 Der er truffet afgørelse om, at det nævnte salg til kreaturhandleren af  

 svinebesætningen fra gårdejerens landbrugsejendom i forbindelse med  

 ejendommens ophør efter lovens § 12, stk 5, må anses for en overdragelse af  

 en meget væsentlig del af virksomheden.
Hel eller delvis forretningsoverdragelse Sagen vedrører en indehaver af en forretning (A), som ikke til den  

 indgående moms kan medregne moms, der er beregnet i forbindelse med  

 overtagelse af varelager og inventar fra forretningen »Center«,  

 fordi der er tale om en overdragelse i henhold til momslovens § 12, stk 5.
 Toldvæsenet har oplyst, at A har overtaget forretningen  

 »Center's« inventar og varelager i sin helhed, når bortses fra et  

 kasseapparat.
 Af sagen fremgår videre, at forretningen »Center« lukkede på  

 grund af svigtende omsætning, og at lejemålet blev opsagt til fraflytning den  

 1 oktober 1980, samt at inventar, varelager mv i forbindelse med afviklingen  

 af lejemålet blev solgt til A.
 Der er truffet afgørelse om, at overdragelse af varelager mv er omfattet  

 af lovens § 12, stk 5, idet overtagelsen må anses for at være sket som led i  

 en overdragelse af forretningen »Center« eller en del af denne.
Specielle leverancer mv Der er truffet afgørelse om, at »udleveringer mv« af en række  

 specielle leverancer kan holdes uden for den momspligtige omsætning.
Det  

 drejer sig om - vareprøver og reklameartikler mv - fribilletter - erstatningsleverancer - særtryk af artikler mv - varer, der går tabt.
 Begrundelsen for, at der ikke skal svares moms i disse tilfælde, er, at  

 virksomheden i praksis vil lade de omkostninger, der er forbundet med de  

 nævnte »udleveringer mv«,indgå i kalkulationen vedrørende den  

 øvrige afsætning, og der bliver således tale om en form for indirekte  

 beskatning af de nævnte beløb.
Vareprøver og reklameartikler mv Der skal ikke svares moms af  sædvanlige vareprøver og  

 reklameartikler mv, der udleveres gratis til virksomhedens kunder.
Som reklameartikler anses varer til en indkøbs- eller fremstillingspris på  

 højst 50 kr, excl moms, som en virksomhed vederlagsfrit udleverer til sine  

 kunder eller potentielle kunder.
Varerne skal på en iøjnefaldende måde være  

 forsynet med virksomhedens navn eller logo, således at de af den grund må  

 antages at have mistet betydningen som handelsobjekter.
 Varer af ringe værdi (indkøbs- eller fremstillingspris på højst 50 kr,  

 excl moms), der udleveres gratis til kundekredsen i forbindelse med  

 salgskampagner eller kunde- og servicekurser, kan også holdes uden for den  

 momspligtige omsætning.
Begrebet »sædvanlige vareprøver« er ikke nærmere defineret, men  

 må til en vis grad bero på en vurdering i det enkelte tilfælde.
Til nærmere  

 belysning af afgrænsningen mellem reklame/vareprøver og egentlige gaveydelser  

 henvises til eksemplerne i dette afsnit.
 Se også kap TILSVAR.
»Bydecigarer«, som tobaksfabrikkerne udleverer til  

 detailhandlere m fl i forbindelse med lancering af nye mærker og ved særlige  

 salgsfremstød for eksisterende mærker, kan holdes uden for den momspligtige  

 omsætning.
Denne udlevering vil kunne ansættes til 50 pct af  

 tobaksfabrikkernes samlede udlevering af »bydecigarer«.
Den øvrige  

 udlevering af »bydecigarer« skal således momsberigtiges.
 Kaffeprøver, der af kaffefirmaer udleveres gratis som vare- og  

 salgsprøver, kan holdes uden for den momspligtige omsætning i følgende  

 omfang:
- Smagsprøver af kaffe, der tilbydes forbrugere i detailforretninger m fl  

 i forbindelse med introduktion af et nyt produkt eller i reklameøjemed for et  

 eksisterende produkt.
Udskænkningen kan enten varetages af personale fra  

 kaffefirmaet, eller af personale fra detailforretningen m fl.
 - Ved hvervning af nye kunder (detailforretninger m fl) eller ved  

 introduktion af et nyt produkt (en pakke pr kunde).
 Den momsfri udlevering er betinget af, at virksomheden kan fremlægge  

 dokumentation for omfanget og anvendelsen af de udleverede kaffeprøver, og  

 til hvem de er udleveret.
 Nævnet vedrørende Merværdiafgift mv har i øvrigt anmodet direktoratet om  

 at optage forhandlinger med de berørte brancheorganisationer inden for  

 kaffebranchen vedrørende vare- og salgsprøver.
 Prøver af vin, der udleveres gratis i forbindelse med salg efter prøve og  

 lignende, skal ikke medregnes til den momspligtige omsætning, når de for  

 bordvinens vedkommende udleveres på flasker af under 1/5 liters størrelse og  

 for alle andre vines vedkommende på flasker af under 1/8 liters størrelse, og  

 når flaskerne i øvrigt ved deres udstyr fremtræder som handelsprøver, fx ved  

 at være forsynet med hånd- eller maskinskrevne etiketter med oplysning om  

 varens navn, kvalitet mm.
 Det er en forudsætning, at udleveringen af handelsprøverne kun finder sted  

 i det omfang, det er nødvendigt for virksomheden ved afslutning af salg efter  

 prøve og lignende.
Smagsprøver af vin, der af en vinhandlervirksomhed udleveres uden vederlag  

 til forbrugere i forbindelse med salgsfremstød for virksomhedens varer, kan  

 holdes uden for den momspligtige omsætning.
De omhandlede salgsfremstød vil  

 normalt blive afviklet på den måde, at virksomhedens eget personale foretager  

 udskænkning af vinprøver (fra almindelige flasker til små plastbægre med et  

 rumindhold på ca 3 cl) for kunder i varehuse, supermarkeder o lign.
I  

 forbindelse med udskænkningen kan kunderne i detailforretningen købe flasker  

 af det vinmærke, hvoraf en smagsprøve er modtaget.
 Varer, der  uden beregning leveres til fx detailhandlere ud over de  

 af denne bestilte varer, kan udleveres uden afgiftsberigtigelse under  

 forudsætning af, at varerne er af samme art som de bestilte (»13 på  

 dusinet«). Det er uden betydning, om alle varerne leveres samlet fra  

 samme virksomhed, eller om gratisvarerne udleveres direkte af en repræsentant  

 for fabrikanten, medens de bestilte varer leveres fra grossisten.
Fribilletter Fribilletter til biografer, teatre, koncerter o lign skal ikke medregnes  

 til den momspligtige omsætning.
Erstatningsleverancer Varer og momspligtige ydelser, der leveres vederlagsfrit til erstatning  

 for en tidligere leverance til den pågældende kunde, skal ikke medregnes til  

 den momspligtige omsætning.
Særtryk af artikler mv Særtryk af artikler og eksemplarer af bøger, som forlag leverer uden  

 beregning til forfatterens personlige brug, skal ikke medregnes til den  

 momspligtige omsætning.
Eksemplarer af bøger, som forlag leverer uden beregning til boghandlere  

 som læseeksemplarer til brug for eventuel ordreoptagelse hos forlaget og til  

 avis- og tidsskriftsredaktioner m fl som anmeldereksemplarer, skal heller  

 ikke medregnes til den momspligtige omsætning.
Tilsvarende gælder  

 frieksemplarer af bøger og tryksager, som bogtrykkere m fl i henhold til  

 gældende lov er forpligtet til for forlagets regning at levere til nærmere  

 angivne biblioteker.
 (Eksemplarer af bøger, som et forlag leverer uden beregning til  

 »venner af huset«, skal derimod medregnes til den momspligtige  

 omsætning).
Varer, der går tabt Der skal ikke svares moms af varer, som går tabt for virksomheden ved  

 brand eller indbrud.
Virksomheden må udfærdige en fortegnelse over de  

 pågældende varer med angivelse af art, mængde og værdi samt kunne gøre rede  

 for størrelsen af en eventuel modtaget erstatning, og om der er indgivet  

 anmeldelse til politiet.
Motorkøretøjer Ved salg af motorkøretøjer eller udtagelse af motorkøretøjer til et ikke  

 fradragsberettiget formål, fx privat brug, skal der svares moms efter  

 nedenstående regler.
Der henvises endvidere til kap SPEC AFG, hvor der er  

 givet en samlet beskrivelse af de momsmæssige regler for motorkøretøjer.
Personmotorkøretøjer Der skal ikke svares moms, når en virksomhed sælger et personmotorkøretøj,  

 der er indrettet til befordring af ikke mere end 10 personer, jf lovens § 12,  

 stk 4.
 Køretøjer på »papegøje«-plader og motorcykler (men ikke  

 knallerter) anses som personmotorkøretøjer.
 Bestemmelsen har til formål at undgå dobbeltbeskatning, idet virksomheden  

 ikke har haft fradragsret ved anskaffelsen, jf lovens § 16, stk 3, punkt g.
 Bestemmelsen omfatter  ikke virksomheder, der forhandler, udlejer  

 eller driver køreskole, idet disse virksomheder kan medregne momsen af indkøb  

 mv til disse formål til den indgående moms, jf lovens § 16, stk 6.
Last- og varemotorkøretøjer (max 3 tons) Generelt Spørgsmålet om, hvorvidt der skal svares moms ved salg/udtagelse af  

 varevogne (på gule nummerplader) med tilladt totalvægt ikke over 3 tons  

 hænger sammen med, om der har været fradragsret ved anskaffelsen.
 Efter § 9, stk 4, i bekendtgørelsen om delvis fradragsret for  

 merværdiafgift skal der ikke svares moms ved afsætning af motorkøretøjer, for  

 hvilke momsen af anskaffelsen ikke kunne medregnes til den indgående moms.
Efter bekendtgørelsen er det kun afsætning, der medfører fritagelse for  

 moms.
Bestemmelsen kan dog også anvendes, hvis et motorkøretøj udtages til et  

 ikke fradragsberettiget formål, fx privat brug.
Salg/udtagelse Virksomheder skal svare moms ved salg af køretøjer, for hvilke momsen af  

købsprisen kan medregnes til den indgående moms.
I tilfælde af at sådanne køretøjer tages i anvendelse udelukkende til  

 indehaverens private brug, til formål, som ikke vedrører virksomhedens  

 omsætning af varer og momspligtige ydelser eller til formål som nævnt i  

 lovens § 16, stk 3, skal køretøjerne medregnes til virksomhedens momspligtige  

 omsætning.
Det samme gælder køretøjer, som overgår fra udelukkende til  

 blandet anvendelse.
 En varevogn, der blot en enkelt gang anvendes til »virksomheden  

 uvedkommende kørsel« må principielt betragtes som udtaget til anden  

 anvendelse, idet forudsætningen for den ved anskaffelsen opnåede fradragsret,  

 nemlig at varevognen »udelukkende anvendes i forbindelse med  

 virksomhedens omsætning af varer og afgiftspligtige ydelser«, ikke  

 længere er opfyldt.
Toldkamret vil dog i tilfælde, hvor der - fx ved optagelse af  

 politirapport - er konstateret enkeltstående tilfælde af privat anvendelse  

 kunne se bort fra berigtigelse af det foretagne fradrag.
Det er dog en  

 forudsætning, at det ikke godtgøres, at vognen også i andre tilfælde har  

 været anvendt privat.
 Virksomheden skal underrettes om, at der i gentagelsestilfælde vil blive  

 stillet krav om berigtigelse af det ved anskaffelsen foretagne fradrag.
 Det vil indtil videre kunne tillades, at der ved afsætning eller udtagelse  

 af køretøjerne i stedet for momsberigtigelse foretages efterberigtigelse af  

 det tidligere fradragne afgiftsbeløb.
 Der skal ikke svares moms ved salget mv af køretøjer, for hvilke momsen af  

 købsprisen ikke kan medregnes til den indgående moms.
 Køretøjer, for hvilke momsen af købsprisen ikke medregnes til den  

 indgående moms, anses for benyttet til blandet anvendelse, således at der  

 ikke skal svares moms ved afsætningen mv.
Rutebiler og turistbusser Salg/udtagelse Fra den 1 oktober 1982 skal der svares moms ved salg af  

turistbusser , dvs køretøjer, der er berigtiget med 20 pct  

 registreringsafgift i henhold til § 6, stk 1, i lov om registreringsafgift af  

 motorkøretøjer mv (hvide nummerplader). Dette gælder, uanset om virksomheden  

 har haft fradragsret for momsen i forbindelse med anskaffelsen af  

 turistbussen.
 Der skal ikke svares moms ved salg af turistbusser  før den 1 oktober  

 1982.
 Der skal ikke svares moms ved salg af  rutebiler , dvs køretøjer,  

 som er fritaget for registreringsafgift i henhold til § 2, stk 1, punkt 5, i  

 lov om registreringsafgift af motorkøretøjer mv (gule nummerplader).
 Der skal heller ikke svares moms ved salg af turistbusser, som i den  

 seneste indregistreringsperiode har været registreret på gule nummerplader i  

 mindst 12 måneder, selv om der har været delvis fradragsret for momsen i  

 forbindelse med anskaffelse og drift.
 Det betyder, at selv om bussen har været afmeldt fra registrering i en  

 periode forud for salget, kan den sælges uden moms, blot den har været  

 indregistreret på gule nummerplader i mindst 12 måneder indtil afmeldelsen.
 Rutebiler og turistbusser, der sælges uden momsberegning, er omfattet af  

 reglerne om regulering af indgående moms for investeringsgoder, jf kap  

 TILSVAR - »Investeringsgoder«.
Indtil 1 oktober 1978 skulle der svares moms af den fulde salgspris ved  

 salg af rutebiler.
Ved udtagelse/omregistrering til et ikke  

 fradragsberettiget formål skulle der endvidere svares moms af  

 anskaffelsesprisen reduceret med 10 pct pr år siden anskaffelsen.
Skole- og udlejningsvogne Salg/udtagelse Der skal svares moms ved salg eller udtagelse af køretøjer, der har været  

 anvendt til udlejning eller i forbindelse med momspligtig  

 køreskoleundervisning.
 For så vidt angår skolevogne henvises i øvrigt til kap SPEC AFG.
Andre køretøjer Salg/udtagelse Ved salg/udtagelse af andre motorkøretøjer, fx vare- og lastmotorkøretøjer  

 med tilladt totalvægt over 3 tons, traktorer og knallerter, skal der svares  

 moms efter de almindelige regler, jf lovens § 11, stk 4, hvis der har været  

 hel eller delvis fradragsret i forbindelse med anskaffelsen/driften af  

 motorkøretøjet.
Afmeldelse fra registrering Når en virksomhed afmelder sin momsregistrering, hæfter virksomheden  

 (boet) for momsen af eventuelle beholdninger af varer, driftsmidler og fast  

 ejendom.
 I det følgende er der gjort nærmere rede for reglerne om beregning mv af  

 moms af henholdsvis varelager, driftsmidler og fast ejendom i forbindelse med  

 ophør/overdragelse af en virksomhed.
Varelager Salg Hvis varelageret sælges som led i overdragelse (salg eller  

 bortforpagtning) af virksomheden, må der  ikke beregnes moms, hvis den  

 nye ejer er eller bliver momsregistreret.
 I andre tilfælde skal der beregnes moms af den fulde salgspris.
Overtagelse til privat brug mv Hvis varelageret eller en del heraf overtages (beholdes) af den hidtidige  

 indehaver til privat brug eller til andre ikke momspligtige formål, skal der  

 beregnes moms.
Momsen skal beregnes af købs- eller fremstillingsprisen (uden  

 moms).
Maskiner og andre driftsmidler Maskiner og andre driftsmidler, såsom inventar, vare- og lastbiler, vil i  

 det følgende under et være benævnt »driftsmidler«.
 Ved momsberegning af driftsmidler må man skelne mellem:
1. Driftsmidler, for hvilke virksomheden  ikke  

 har været berettiget til fradrag for momsen af anskaffelsesprisen, fx  

 personbiler.
Sådanne driftsmidler skal ikke momsberigtiges ved virksomhedens  

 ophør mv.
2. Driftsmidler, som ved anskaffelsen har kostet over  

 50 000 kr uden moms, og som er undergivet værdiforringelse.
For disse  

 driftsmidler, der benævnes investeringsgoder, gælder særlige regler, jf  

 nedenfor under afsnittet »Investeringsgoder«.
 (For biler er anskaffelsesprisen den pris, som momsen er beregnet af).
 3. Virksomhedens øvrige driftsmidler, der skal  

 momsberigtiges efter følgende regler:
Salg Hvis driftsmidler sælges som led i overdragelse (salg eller  

 bortforpagtning) af virksomheden, må der ikke beregnes moms, hvis den nye  

 indehaver er eller bliver momsregistreret.
 I andre tilfælde skal der beregnes moms af den fulde salgspris.
Overtagelse til privat brug mv Hvis driftsmidler overtages (beholdes) af den hidtidige indehaver til  

 privat brug eller til andre ikke momspligtige formål, skal der beregnes moms.
Der skal også beregnes moms, hvis brugsretten til driftsmidler i  

 forbindelse med bortforpagtning af virksomheden er overgået til forpagteren,  

 medmindre den hidtidige indehaver (bortforpagteren) er blevet eller bliver frivillig  

 momsregistreret.
 Momsen skal beregnes på grundlag af anskaffelsesprisen (uden moms),  

 reduceret med 20 pct for hvert fulde år, der er gået siden  

 anskaffelsestidspunktet.
For varebiler med en totalvægt ikke over 3 tons, som virksomheden har haft  

 fradragsret for ved anskaffelsen, skal momsen beregnes på grundlag af  

 anskaffelsesprisen (incl registreringsafgift, men uden moms) reduceret med 20  

 pct som anført ovenfor.
Virksomheden kan dog vælge at betale moms med et  

 beløb, der svarer til det ved anskaffelsen fratrukne momsbeløb.
Reduktionen på 20 pct kan ikke anvendes på driftsmidler, der ikke er  

 undergivet værdiforringelse.
Momsen af sådanne driftsmidler skal således  

 beregnes af anskaffelsesprisen (uden moms).
Investeringsgoder Når investeringsgoder sælges eller overgår til privat eller anden ikke  

 fradragsberettiget anvendelse, skal der i visse tilfælde ske regulering  

 (tilbagebetaling) af den moms, som virksomheden har fradraget i forbindelse  

 med anskaffelsen af det pågældende investeringsgode eller har fradraget som  

 lejer/forpagter af investeringsgodet (fast ejendom).
 Der henvises til kap TILSVAR.
Udførselsdokumentation Almindelige bestemmelser Udførsel af varer Ved leverandørens foranstaltning Virksomheden skal som dokumentation for momsfri leverancer af varer til  

 udlandet eller frihavn samt for oplæggelse på oplag kunne fremlægge 1. fakturakopi over de udførte varer 2. skriftlig ordre, korrespondance med køberen,  

 bankafregning o lign 3. udførselsangivelsens eksportørblanket I forsynet  

 med attest fra den udførselskontrollerende myndighed.
 Kopifragtbreve o lign indgår som supplerende kontrolmateriale på linie med  

 andet grundmateriale, der opbevares i virksomheden.
 Dokumentationskravene gælder, uanset om varerne udføres med eget eller  

 fremmed transportmiddel.
Ved køberens foranstaltning Varer, som køberen selv udfører til udlandet, fx med eget automobil, kan  

 af registrerede virksomheder leveres uden momsberegning, når der kan  

 fremlægges udførselsdokumentation i samme omfang som nævnt i afsnittet om  

 udførsel af varer ved leverandørens foranstaltning.
 Udførselsangivelsens rubrik »Eksportør« skal i sådanne tilfælde  

 udfyldes med navnet på den virksomhed, der har leveret varerne til  

 købervirksomheden.
Toldvæsenet afgiver attest om varernes udførsel på den fremlagte  

 udførselsangivelse, hvorefter blanketten tilbageleveres køberen  

 (fragtføreren), der selv må drage omsorg for, at den tilbageleveres den danske leverandør.
Momsfri leverancer af ydelser For arbejdsydelser (fx reparationer), der for udenlandsk regning præsteres  

 på varer, som virksomheden efter behandlingen  udfører til udlandet ,  

 må virksomheden fremlægge tilsvarende dokumentation som anført for udførsel  

 af varer.
 For ydelser, som virksomheden  præsterer i udlandet , samt for  

 konstruktion og formgivning af varer for udenlandsk regning, når varernes  

 fremstilling skal ske i udlandet, og for projekteringsarbejder vedrørende  

 bygninger og anden fast ejendom beliggende i udlandet, må virksomheden  

 fremlægge fakturakopi samt anden dokumentation i form af skriftlig ordre,  

 korrespondance, bankafregning eller tilsvarende.
For  andre momspligtige ydelser , herunder transport af varer til  

 og fra udlandet og ydelser, der præsteres for udenlandsk regning, må  

 virksomheden gennem sit regnskab med tilhørende bilag (fakturakopier, ordrer,  

 ordrebekræftelser, bankafregninger mv), korrespondance mv kunne dokumentere,  

 at ydelserne er præsteret under sådanne  eksportlignende forhold , som  

 berettiger til momsfri levering.
Hvis køberen er en momsregistreret  

 virksomhed med forretningssted i et andet EF-land, kan der kræves, at  

 virksomheden fremlægger erklæring fra køberen om, at ydelsen skal bruges i  

 momspligtig virksomhed.
Hvis køberen er en momsregistreret virksomhed med forretningssted i et  

 andet EF-land, kan der kræves, at virksomheden fremlægger erklæring fra kø beren om, at ydelsen skal bruges i momspligtig virksomhed.
Særlige ordninger for visse leverancer Underleverandører For varer, som af en underleverandør leveres til udlandet, men faktureres til en anden registreret virksomhed,  

 skal udførselsdokumentationen bestå af skriftlig ordre, korrespondance mv,  

 hvoraf fremgår, at varerne skal leveres til udlandet, samt kopi af den  

 udstedte faktura og udførselsangivelsens eksportørblanket I forsynet med  

 attest om varernes udførsel.
 Varer, som af en registreret virksomhed sælges til udlandet, men leveres  

 til andre registrerede virksomheder til brug ved fremstilling/emballering af  

 varer, der udføres til udlandet, kan holdes uden for den momspligtige  

 omsætning på følgende betingelser:
 1. Leverandøren af »råvarerne« medregner  

 disse til den momspligtige omsætning i den momsperiode, hvor udleveringen  

 finder sted. »Råvarerne« skal ledsages af en specificeret  

 følgeseddel.
 2. Efter færdigvarernes udførsel tilbagesender  

 fremstillingsvirksomheden følgesedlen til leverandøren forsynet med en  

 erklæring af følgende ordlyd:
 3. Underleverandøren skal afgive udførselsangivelse  

 til registreringstoldkamret, når den under pkt 2 nævnte følgeseddel med  

 fremstillingsvirksomhedens erklæring modtages.
Udførselselsangivelsen skal udfyldes i overensstemmelse med de fastsatte  

 regler.
Herudover skal underleverandøren i rubrikken »Særlige  

 erklæringer« afgive oplysning om, at »råvarerne« er leveret  

 til . . . . (fremstillingsvirksomhedens navn og adresse) . . . . .
 til fremstilling/emballering af varer, der er udført til udlandet.  

 Endvidere gives oplysning om nr og dato på den faktura, som  

 fremstillingsvirksomheden har udfærdiget, jf erklæringen i følgesedlen.
 4. Leverandøren fradrager »råvarerne« i den  

 momspligtige omsætning og posterer dem som momsfri omsætning i den  

 momsperiode, hvor udførselsangivelsens eksportørblanket I modtages.  

 Erklæringen og udførselsangivelsens eksportørblanket I skal fremlægges som  

 bilag til momsregnskabet.
Erhvervsmæssig udførsel af varer som rejsegods mv Varer, der af herværende virksomheder i erhvervsmæssigt øjemed udføres til  

 udlandet som håndbagage/rejsegods eller medføres i den pågældende rejsendes  

 private motorkøretøj, kan holdes uden for den momspligtige omsætning på  

 følgende betingelser:
1. Den herværende virksomhed skal have bevilling til  

 månedlig at afgive udførselsangivelse over de i den foregående måned udførte  

 varer.
Bevillinger af denne art udstedes af direktoratet.
Ordningen medfører  

 i øvrigt, at der ikke skal afgives udpassageattest i forbindelse med de  

 enkelte vareudførsler.
2. Den månedlige udførselsangivelses eksportørblanket  

 I forsynet med toldkamrets attest skal vedlægges virksomhedens momsregnskab  

 sammen med den øvrige foreskrevne udførselsdokumentation.
Virksomheden må  

 herudover fremlægge attest fra toldvæsenet i indførselslandet vedrørende de  

 enkelte varepartiers indførsel i form af faktura attesteret af  

 indførselslandets toldmyndighed eller i form af bekræftet kopi af  

 fortoldningsangivelser mv.
Bøger, blade o lign Som dokumentation for momsfri leverancer af bøger, blade o lign, der  

 udføres som tryksagsforsendelser eller almindelige postforsendelser, skal  

 virksomheden kunne fremlægge:
1. Fakturakopi indeholdende oplysning om  

 forsendelsesmåden 2. Skriftlig ordre og dokumentation for beløbets  

 betaling fra udlandet.
 3. Udførselsangivelsens eksportørblanket I attesteret  

 af den udførselskontrollerende myndighed.
 Ved forsendelser med en værdi på over 1 000 kr skal der i hvert enkelt  

 tilfælde afgives udførselsangivelse.
 Ved forsendelser med en værdi på under 1 000 kr kan virksomheden have  

 opnået tilladelse til månedligt at afgive udførselsangivelse for de i  

 perioden foretagne udførsler.
For tidsskrifter, aviser o lign, der er trykt her i landet, og som af  

 registrerede virksomheder sendes til udlandet til abonnenter og forhandlere,  

 skal der ikke afgives udførselsangivelse, medmindre der gælder særlige  

 udførselsbestemmelser.
For sådanne leverancer skal dokumentationen bestå af  

 de under pkt 1 og 2 nævnte dokumenter.
Lystfartøjer mv For lystfartøjer, der leveres momsfrit til personer med bopæl i andre  

 EF-lande samt i Finland, Norge, Sverige eller Island, og som afgår til  

 udlandet på egen køl, skal der udover almindelig udførselsdokumentation  

 fremlægges dokumentation for, at lystfartøjet er anmeldt til  

 toldmyndighederne i den pågældendes hjemland.
Dokumentationen kan fx bestå af en af den udenlandske toldmyndighed på en  

 kopi af fakturaen afgiven påtegning eller af en bekræftet kopi af den for  

 fartøjet udstedte toldkvittering.
En af den udenlandske toldmyndighed  

 attesteret erklæring om, at købet af lystfartøjet er dem bekendt, kan også  

 anses som fyldestgørende dokumentation.
Dokumentationen skal foreligge senest  

 6 måneder efter leveringsdagen.
 For så vidt angår reparationsarbejde mv på udenlandske lystfartøjer samt  

 andre udenlandske fartøjer på under 5 BRT, der afgår til udlandet på egen  

 køl, skal der udover almindelig udførselsdokumentation fremlægges tilsvarende  

 udførselsdokumentation som nævnt ovenfor.
Motorkøretøjer på grænsenummerplader For motorkøretøjer, der leveres momsfrit på grænsenummerplader, skal der  

 fremlægges almindelig udførselsdokumentation.
 Fakturakopien skal indeholde oplysning om køretøjets art, mærke og  

 chassis-nummer og oplysning om køretøjets grænsenummerplader.
Leverancer til skibe og fly i udenrigs fart Som dokumentation for momsfri leverancer af nødvendigt udstyr og proviant  

 til brug om bord i skibe og fly i udenrigs fart og af ydelser, der præsteres  

 for sådanne skibe og fly, skal der udover den almindelige  

 udførselsdokumentation fremlægges erklæring fra fartøjets kaptajn eller  

 lignende om, at leverancen er modtaget om bord.
Erklæringen kan fx afgives på  

 proviantbegæringen eller en kopi af fakturaen.
Udførsel via udenlandske ambassader For varer, der leveres momsfrit til ambassader her i landet som bestemt  

 til udførsel ved ambassadens foranstaltning, skal der kunne fremlægges  

 fakturakopi, skriftlig ordre, bankafregning eller lignende samt en af en  

 udenlandsk regeringsrepræsentation udfærdiget bekræftelse på, at varerne er  

 modtaget på det udenlandske bestemmelsessted.
Udførsel via Udenrigsministeriet For varer, der leveres momsfrit til Udenrigsministeriet som bestemt til  

 udførsel ved ministeriets foranstaltning til brug for danske repræsentationer  

 i udlandet, skal der kunne fremlægges fakturakopi, skriftlig ordre,  

 bankafregning eller lignende samt en af Udenrigsministeriet afgiven erklæring  

 om købet.
Erklæringen skal bl a indeholde oplysning om ordredato, varernes  

 samlede pris samt til hvilken ambassade eller lignende i udlandet, varerne er  

 bestemt.
Tilsvarende gælder for udstillings- og demonstrationsmaterialer, der  

 leveres momsfrit til Udenrigsministeriet som bestemt til udførsel ved  

 ministeriets foranstaltning i forbindelse med salgsfremstød for danske varer  

 i udlandet.
Udenrigsministeriets erklæring skal i disse tilfælde bl a  

 indeholde oplysning om ordredato og varernes samlede pris.
Gaveforsendelser For gaver, der afsættes til herboende kunder eller til udenlandske  

 turister m fl under ophold her i landet, men som udføres af leverandøren,  

 skal der i stedet for ordre fra modtageren fremlægges en af køberen  

 underskrevet erklæring om dennes navn og adresse samt om varepartiets art,  

 omfang og pris.
Erklæringen kan afgives på en kopi af fakturaen eller på en  

 særlig ordreblanket.
Udførsel som rejsegods For varer, der leveres momsfrit til turister med bopæl i et andet  

 EF-medlemsland, i Finland, Norge eller Sverige og af disse medtages til  

 udlandet som rejsegods, skal der kunne fremlægges en fakturakopi forsynet med  

 påtegning om indførslen fra det endelige indførselslands toldmyndighed eller  

 anden på omsætningsafgiftsområdet kompetent myndighed.
Som dokumentation for momsfri leverancer af varer til turister med bopæl i  

 andre lande herunder Færøerne og Grønland skal der kunne fremlægges  

 fakturakopi samt udførselsangivelsens eksportørblanket I eller en særlig  

 faktura forsynet med toldvæsenets attest for udførslen.
Udførselsangivelsens  

 eksportørblanket I eller en særlig faktura udleveres til den, der frembyder  

 varerne til udførsel.
Den pågældende må herefter selv drage omsorg for, at  

 blanketten kommer leverandøren i hænde.
 Direktoratet har tilladt en særlig turistsalgsordning for Danish Tax-Free  

 Shopping A/S, Kbh., og de forretninger, som er tilsluttet selskabet, jf side  

 53.
 Det røde eksemplar af en godkendt, særlig udførselsfaktura udgør med  

 sædvanlig toldafstempling udførselsdokumentationen i de forretninger, som er  

 tilsluttet selskabet.
Udførsel af brochurer I forbindelse med en central udgivelse af fremmedsprogede og danske,  

 landsdækkende brochurer, der fordeles i udlandet via Danmarks Turistråds  

 udlandskontorer, samt ved udsendelse af fremmedsprogede og danske, regionale  

 og lokale brochurer, produceret af de danske turistforeninger og distribueret  

 af Danmarks Turistråd ad samme kanaler som de landsdækkende brochurer gælder  

 følgende retningslinier:
Trykkerierne sender brochurerne direkte til centrallageret.
Ved  

 modtagelsen udfærdiger centrallageret en bekræftelse i 2 eksemplarer.  

 Bekræftelsen skal indeholde oplysning om, at varerne er modtaget, og at de  

 vil blive udført til udlandet.
Originaleksemplaret sendes til trykkeriet til brug som dokumentation for  

 udførslen.
Trykkeriet kan herefter udstede faktura uden beregning af moms for  

 så vidt angår de til udførsel bestemte brochurer.
 Ved udførslen udsteder centrallageret en udførselsangivelse i eget navn på  

 hver enkelt sending.
Udførselsangivelsens dato og nr. noteres på de bekræftelseskopier,  

 sendingen vedrører.
Endvidere noteres antallet af brochurer fra de enkelte  

 bekræftelser, der er med i sendingen.
