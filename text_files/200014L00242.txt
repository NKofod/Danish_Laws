Betænkning afgivet af Sundhedsudvalget  

 den 29. november 2000 Betænkning over Forslag til lov om ændring af lov om  

 røgfri miljøer i offentlige lokaler, transportmidler og  

 lignende (Forbud mod rygning i folkeskolen og ungdomsskolen,  

 ungdomskostskoler, dag- og klubtilbud, fritidsklubber,  

 døgninstitutioner m.v. for børn og unge samt indførelse  

 af rygepolitik på selvejende uddannelsesinstitutioner) [af sundhedsministeren (Sonja Mikkelsen)] 1.	Ændringsforslag Der er af sundhedsministeren stillet et ændringsforslag til  

 lovforslaget.
2.	Udvalgsarbejdet Lovforslaget blev fremsat den 11. oktober 2000 og var til  

 1. behandling den 26. oktober 2000. Lovforslaget blev efter 1. behandling  

 henvist til behandling i Sundhedsudvalget.
Møder Udvalget har behandlet lovforslaget i tre  

 møder.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Grøn Kultur Danmark, Landsforeningen Ungdomsringen, Trine Schmidt Nielsen, Højbjerg, Socialpædagogernes Landsforbund og Grethe Szymanski.
Deputationer Endvidere har Landsforeningen Ungdomsringen mundtligt over  

 for udvalget redegjort for sin holdning til lovforslaget.
Spørgsmål Udvalget har stillet 5 spørgsmål til  

 sundhedsministeren til skriftlig besvarelse, som denne har besvaret.
To af  

 udvalgets spørgsmål og sundhedsministerens svar herpå samt  

 en henvendelse fra Socialpædagogernes Landsforbund er optrykt som bilag  

 2 til betænkningen.
3.	Indstillinger og politiske bemærkninger Et flertal i udvalget (S (med undtagelse af  

 Anne-Marie Meldgaard), KF, SF, DF, CD og RV) indstiller lovforslaget til  

vedtagelse med det af ministeren stillede ændringsforslag.
Socialistisk Folkeparti skal i den forbindelse  

 særligt bemærke, at det af ministeren stillede  

 ændringsforslag bør forstås således, at det er den  

 unges behov og de dermed afledte pædagogiske hensyn,  der er det  

 afgørende ved fastlæggelse af en rygepolitik på  

 døgninstitutioner o.lign.
I den forbindelse skal man være  

 opmærksom på, at der er tale om de unges hjem.
 Socialistisk Folkeparti skal endvidere bemærke, at  

 man går ud fra, at den vejledning, der skal udarbejdes som følge  

 af denne lov, udarbejdes i et nært samarbejde med Socialministeriet og  

 de organisationer, der sædvanligvis er involveret, når det drejer  

 sig om behandling af unge.
 Et mindretal i udvalget (V) indstiller lovforslaget  

 til forkastelse ved 3. behandling.
Venstre har den opfattelse, at rygning har mange skadelige  

 virkninger, og at passiv rygning er skadelig.
Der findes solid dokumentation  

 for begge påstande.
Det er derfor meget fornuftigt at gøre alt,  

 hvad man kan, for at forebygge, at børn begynder at ryge i skolen.
Men  

 Venstre mener også, at der er grænser for, hvor meget der skal  

 lovgives om.
Og her er grænsen efter Venstres opfattelse.
Venstre mener  

 ikke, at Folketinget skal lovgive om rygning i folkeskolen, ungdomsskolen og  

 fritidsklubber.
Det må først og fremmest være op til de  

 enkelte ledere og bestyrelser af skoler og klubber at træffe beslutning  

 om, hvorvidt der skal indføres rygeforbud på den enkelte skole.  

 Venstre mener, at der skal være plads til både rygere og  

 ikkerygere.
De bør tage et venligt hensyn til hinanden.
 Et andet mindretal i udvalget (EL) indstiller  

 lovforslaget til forkastelse ved 3. behandling, men kan stemme for det  

 af ministeren stillede ændringsforslag.
Det er Enhedslistens opfattelse, at rygning er et af vore  

 største sundhedsproblemer, og det er et særligt problem,  

 når unge begynder at ryge.
Derfor er Enhedslisten enig i hensigten med  

 dette lovforslag.
Men Enhedslisten vil godt sætte  

 spørgsmålstegn ved, om et forbud i folkeskolen rettet mod  

 eleverne også er den rigtige metode.
 Enhedslisten har som andre partier en diskussion om  

 emnet, men den overvejende stemning er, at et forbud ikke er den rigtige  

 metode.
Mange husker  egen skoletid, da det var forbudt at ryge.  

 Det hindrede overhovedet ikke rygning.
Enhedslisten tror, at enten forlader  

 eleverne skolen i frikvartererne og kommer måske for sent til  

 næste time, eller de ryger på toilettet.
Enhedslisten er også bange for, at rygning kan  

 gå hen og blive en del af det opgør mod autoriteterne, som jo  

 ligger i alle unge.
Man kan også risikere, at det bliver en sovepude:  

 Nu er det problem løst.
Det er det ikke og måske tværtom.
Enhedslisten foreslår, at det skal være en  

 ret for alle mennesker, at de kan færdes i røgfri  

 miljøer, og især skal børn, som ikke færdes frit,  

  selvfølgelig være sikre på, at dér, hvor de er  

 påbudt at være, er der ikke røg.
Enhedslisten mener, at  

 alle skoler og institutioner skal have en rygepolitik, som diskuteres  

 demokratisk og vedtages demokratisk med deltagelse af elever, forældre  

 og lærere hele vejen igennem, også for på den måde at  

 skabe opbakning om en sådan rygepolitik.
Enhedslisten tror, det er  

 meget mere effektivt at gå den vej gennem diskussion og lokal  

 beslutning, end det er med et påbud fra oven.
 Desuden skal der gives penge til afvænning,  

 herunder til en særlig indsats for hurtigst muligt at få fat i de  

 børn, der begynder at ryge, med henblik på at sætte ind  

 med afvænning.
Endelig skal man huske, at det også drejer sig om  

 at bekæmpe rygningen generelt.
Tobaksreklamer, som jo også og  

 måske ikke mindst appellerer til unge mennesker, skal hurtigst muligt  

 forbydes.
Tilsætningsstoffer, som øger afhængigheden og  

 gør det nemmere at begynde at ryge, skal forbydes.
Tobaksindustrien er  

 jo snedig.
Den ved godt, at den første smøg gør ondt i  

 halsen, og derfor tilsættes stoffer, der gør, at det ikke  

 gør så ondt.
 Et tredje mindretal i udvalget (KRF) indstiller  

 lovforslaget til vedtagelse uændret og vil stemme imod det  

 stillede ændringsforslag.
 Et fjerde mindretal i udvalget (Anne-Marie  

 Meldgaard, S) indstiller lovforslaget til forkastelse ved 3.  

 behandling, men kan stemme for det af ministeren stillede  

 ændringsforslag.
 Frihed 2000 var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er  

 optrykt i betænkningen.
4. Ændringsforslag med bemærkninger Ændringsforslag Af	sundhedsministeren, tiltrådt af et flertal (  

 udvalget med undtagelse af V og KRF).
Til § 1 1) Den under nr. 1 foreslåede § 2 b  

affattes således:
» Stk. 2. For andre personer kan tobaksrygning i de i stk.  

 1 nævnte institutioner og lignende tillades af kommunalbestyrelsen og  

 amtsrådet i lokaler, hvor andre ikke ufrivilligt udsættes for  

 passiv rygning, og som ikke er bestemt til at blive benyttet af  

 børnene.
Stk. 3. Tobaksrygning kan af kommunalbestyrelsen og  

 amtsrådet tillades i kommunale dag- og klubtilbud,  

 døgninstitutioner og lignende institutioner for unge i 15 16 års  

 alderen og opefter i særskilte lokaler, hvor ingen ufrivilligt  

 udsættes for passiv rygning.« [Tobaksrygning i institutioner for 15 16 årige og  

 opefter] Bemærkninger Til nr. 1 Ændringsforslaget har baggrund i forslaget til § 2  

 b.
Lovforslaget lægger op til, at tobaksrygning ikke er tilladt for  

 børn og unge i kommunale dag- og klubtilbud, døgninstitutioner  

 og lignende institutioner for børn og unge.
Det foreslås, at lovforslaget lempes, således  

 at tobaksrygning fortsat ikke skal være tilladt på institutioner,  

 der primært er for børn i 13 14 års alderen og nedefter,  

 (dvs. fritidsklubber, juniorklubber og institutioner for  

 førskolebørn), men tilladt i institutioner for unge i 15 16  

 års alderen og opefter, som f.eks. ungdomsklubber.
Det vil sige, at i  

 disse institutioner kan tobaksrygning tillades for såvel det voksne  

 personale som de unge, der opholder sig i institutionen.
Rygning skal imidlertid kun være tilladt i  

 særskilte lokaler, hvor ingen andre ufrivilligt udsættes for  

 passiv rygning.
Det betyder som udgangspunkt, at der skal indrettes  

 særlige lokaler til rygerne.
I de tilfælde, hvor de unge bor og  

 samtidig modtager undervisning på institutionen, bør rygning  

 ikke være tilladt i undervisningslokaler og lignende, men alene i mere  

 private rum.
Og der skal fortsat være adgang til at færdes i et  

 røgfrit miljø.
 Lovforslaget indeholder i øvrigt ikke regler om  

 forbud mod rygning udendørs, når det drejer sig om de kommunale  

 dag- og klubtilbud, døgninstitutioner og lignende.
 Alle de steder, hvor der er pligt til lokalt at  

 fastsætte rygeregler til sikring af, at alle kan færdes i et  

 røgfrit miljø, kan man bestemme sig for et totalt rygeforbud  

 både inde og ude, hvis man ønsker det.
Lone Møller (S) nfmd.  

  Hanne Andersen (S)  Holger Graversen (S)  

  Anne-Marie Meldgaard (S)  Sandy Brinck (S)  

  Anni Svanholt (SF)  

 Yvonne Herløv Andersen (CD) fmd.  

  Inger Marie Bruun-Vierø (RV)  

  Frank Aaen (EL)  Jørgen Winther (V)  

  Ester Larsen (V)  Preben Rudiengaard (V)  

 Gyda Kongsted (V)  Henriette Kjær (KF)  

  Pia Christmas-Møller (KF)  Birthe Skaarup (DF)  

  Tove Videbæk (KRF) Frihed 2000 havde ikke medlemmer i udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 16 ** Kristeligt Folkeparti (KRF) 4 Socialistisk Folkeparti (SF) 13 Frihed 2000 (FRI) 4 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 4 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 45 Bilagsnr.
Titel 1 Skoler og institutioner for børn gøres røgfri 2 Henvendelse fra Grethe Szymanski om passiv rygning på arbejdspladser 3 Henvendelse fra Trine Schmidt Nielsen, Højbjerg, vedrørende  

 ændring af loven 4 Høringssvar og høringsresume 5 Køreplan for behandlingen af lovforslaget 6 Henvendelse fra Grøn Kultur Danmark vedrørende  

 Teknologirådets handlingsplan 7 Spm. 1 om ministerkommentar til henvendelse fra Grøn Kultur Danmark  

 vedrørende Teknologirådets handlingsplan, til sundhedsministeren 8 Henvendelse fra Landsforeningen Ungdomsringen  vedrørende rygning i  

 fritids- og ungdomsklubber 9 Spm. 2 om ministerkommentar til henvendelse fra Grethe Szymanski om passiv  

 rygning på arbejdspladser, til sundhedsministeren 10 Spm. 3 om ministerkommentar til henvendelse fra Trine Schmidt Nielsen  

 vedrørende ændring af loven, til sundhedsministeren 11 Spm. 4 om ministerkommentar til henvendelse fra Landsforeningen  

 Ungdomsringen vedrørende rygning i fritids- og ungdomsklubber, til  

 sundhedsministeren 12 Udkast til betænkning 13 Svar på spm. 2 om ministerkommentar til henvendelse fra Grethe  

 Szymanski vedrørende passiv rygning på arbejdspladser, fra  

 sundhedsministeren 14 Svar på spm. 3 om ministerkommentar til henvendelse fra Trine  

 Schmidt Nielsen, Højbjerg, vedrørende ændring af loven,  

 fra sundhedsministeren 15 Svar på spm. 1 om ministerkommentar til henvendelse fra Grøn  

 Kultur Danmark vedrørende Teknologirådets handlingsplan, fra  

 sundhedsministeren 16 Svar på spm. 4 om ministerkommentar til henvendelse fra  

 Landsforeningen Ungdomsringen vedrørende rygning i fritids- og  

 ungdomsklubber, fra sundhedsministeren 17 2. udkast til betænkning 18 Henvendelse fra Socialpædagogernes Landsforbund om rygeforbud  

 på døgninstitutioner 19 Spm. 5 om ministerkommentar til henvendelse fra Socialpædagogernes  

 Landsforbund vedrørende rygeforbud på døgninstitutioner,  

 til sundhedsministeren 20 Svar på spm. 5 om ministerkommentar til henvendelse fra  

 Socialpædagogernes Landsforbund vedrørende rygeforbud på  

 døgninstitutioner, fra sundhedsministeren Bilag 2 Nogle af udvalgets spørgsmål til  

 sundhedsministeren og dennes svar herpå samt en henvendelse til  

 udvalget og sundhedsministerens kommentar hertil.
 Spørgsmål 4 og 5 og sundhedsministerens svar herpå er  

 optrykt efter ønske fra SF.
 Henvendelsen fra Socialpædagogernes Landsforbund er optrykt efter  

 ønske fra SF.
 Spørgsmål nr. 4:
Ministeren bedes kommentere henvendelse af 15. november  

 2000 fra Landsforeningen Ungdomsringen vedrørende bemærkninger  

 til røgfri miljøer, jf.
L 45   bilag 8.
 Svar:
 Jeg har bemærket mig, at Landsforeningen  

 Ungdomsringen ikke er afvisende over for en konkret indsats med henblik  

 på at reducere rygning blandt børn og unge, og at foreningen er  

 enig i, at der bør sikres alle medlemmer i klubberne røgfri  

 miljøer, så ingen ufrivilligt udsættes for passiv rygning.
 Foreningen vender sig imidlertid imod et totalt forbud mod  

 rygning i fritids- og ungdomsklubber med den begrundelse, at et forbud  

 uvægerligt vil medvirke til et medlemsfrafald fra klubberne.  

 Landsforeningen Ungdomsringen foreslår derfor, at der i loven skelnes  

 mellem børn og unge, hvor grænsen tilsyneladende efter  

 Ungdomsringens opfattelse går ved 10-12 års alderen.
 Jeg har forståelse for Ungdomsringens bekymring for,  

 at et forbud mod rygning kan afholde nogle unge fra at komme i klubberne.
 Som jeg tilkendegav under 1. behandlingen af lovforslaget  

 er jeg indstillet på at drøfte, om det er det rigtige snit, der  

 er lagt for, hvor der skal være et forbud for børn og unge mod  

 tobaksrygning, og hvor der alene skal fastsættes regler om  

 røgfri miljøer.
 På baggrund af de tilkendegivelser, der er  

 fremkommet under Folketingets behandling af lovforslaget er jeg indstillet  

 på justere afgrænsningen mellem børnenes miljøer og  

 de unge i skoler og institutioner, således at den afspejler opdelingen  

 på skolesiden, hvor der er foreslået forbud mod tobaksrygning i  

 folkeskolen m.v. og krav om rygepolitik på ungdomsuddannelserne.
Jeg vil derfor foreslå medfølgende  

 ændringsforslag med bemærkninger.
Det vil også  

 imødekomme nogle af de betænkeligheder, som Ungdomsringen har  

 over for forslaget med hensyn til forbud mod tobaksrygning i de  

 ungdomsklubber, der retter sig mod unge.
Jeg er i øvrigt enig med Landsforeningen  

 Ungdomsringen i, at der via lovgivningen skal sendes signaler omkring det  

 sundhedsskadelige ved tobaksrygning, og at der skal sættes handling bag  

 signalerne.
Et forbud mod rygning skal da heller ikke stå alene.
Det er  

 en del af en samlet forstærket indsats mod rygning og udsættelse  

 for passiv rygning.
I den forbindelse kan det nævnes, at  

 Tobaksskaderådet sammen med Kræftens Bekæmpelse er  

 gået i gang med at gennemføre første fase af en  

 særlig informationsindsats, der skal sikre den fornødne  

 opbakning  blandt elever, skoleledere, lærere og forældre til  

 rygeforbudet i grundskolen.
Det vil være naturligt, at en lignende  

 oplysningsindsats iværksættes i fritidsklubberne og  

 ungdomsklubberne, og jeg vil foreslå, at Ungdomsringen inddrages i en  

 sådan indsats.
 Spørgsmål nr. 5:
Ministeren bedes kommentere henvendelse af 28. november  

 2000 fra Socialpædagogernes Landsforbund, jf.
L 45   bilag 18.
 Svar:
 Socialpædagogernes Landsforbund har i brev af 28.  

 november 2000 fremsendt sine bemærkninger til lovforslaget om  

 ændring af lov om røgfri miljøer i offentlige lokaler,  

 transportmidler og lignende.
Socialpædagogernes Landsforbund er enig i  

 lovforslagets hovedsigte, nemlig at begrænse børn og unges  

 rygning.
Landsforbundet mener imidlertid, at døgninstitutioner og  

 tilsvarende institutioner for de mest belastede børn og unge  

 bør undtages fra et rygeforbud, idet døgninstitutionerne er  

 meget anderledes end de øvrige institutioner, som lovforslaget retter  

 sig imod.
Døgninstitutioner er rettet mod de mest belastede  

 børn og unge, og derfor kan et rygeforbud på en  

 døgninstitution komplicere disse børn og unges vanskelige  

 situation yderligere.
 Som det fremgår af min besvarelse af 28. november  

 2000 af spørgsmål nr. 4, som Sundhedsudvalget har stillet den  

 20. november 2000(L 45   bilag 11) har jeg til Sundhedsudvalget fremsendt et  

 ændringsforslag, som i vid udstrækning imødekommer de  

 indvendinger mod lovforslaget, som Socialpædagogernes Landsforbund  

 fremkommer med i sin henvendelse.
Ifølge ændringsforslaget skal tobaksrygning  

 ikke være tilladt for børn i kommunale dag- og klubtilbud,  

 døgninstitutioner og lignende institutioner for børn, hvor den  

 største del af børnene er i 13   14 års alderen og  

 nedefter.
Derimod kan tobaksrygning af kommunalbestyrelsen og amtsrådet  

 tillades i kommunale dag- og klubtilbud, døgninstitutioner og lignende  

 institutioner for unge i 15   16 års alderen og opefter i  

 særskilte lokaler, hvor ingen ufrivilligt udsættes for passiv  

 rygning Socialpædagogernes Landsforbund Dato 28. november 2000 Bemærkninger til lovforslag L 45 om forbud mod  

 rygning på blandt andet døgninstitutioner m.v. for børn  

 og unge.
 Socialpædagogernes Landsforbund skal hermed knytte  

 nogle kommentarer til lovforslag L 45 om forbud mod rygning på blandt  

 andet døgninstitutioner for børn og unge.
Vi er overraskede over, at forbundet ikke har været  

 med på listen over de organisationer, der skulle høres i  

 forbindelse med fremsættelse af lovforslaget.
Det er kritisabelt, at  

 den faglige organisation, der organiserer medarbejderne på et af de  

 vigtige områder, der er omfattet af loven, ikke høres, fordi man  

 dermed mister en viden om døgninstitutionsområdets særlige  

 forhold, der er meget vigtig for behandlingen af lovforslaget.
Socialpædagogernes Landsforbund er helt enig i  

 lovforslagets hovedsigte; at begrænse børns og unges rygning.  

 Der er ingen tvivl om, at det er vigtigt at arbejde mod dette mål, og  

 der er heller ingen tvivl om, at det især er vigtigt at arbejde for at  

 begrænse de mest udsatte børn og unges rygning, fordi de er i  

 risiko for at blive fremtidens storrygere med alle de sundhedsproblemer, det  

 indebærer.
Derfor arbejdes der også bevidst på  

 døgninstitutionerne på at begrænse de unges rygning.
Men ikke desto mindre mener vi, at  

 døgninstitutioner og tilsvarende institutioner for de mest udsatte  

 børn og unge skal undtages fra denne lov.
Døgninstitutionerne  

 er meget anderledes end de øvrige institutioner, lovforslaget er  

 rettet mod, de rummer særlige problemstillinger, som man må  

 forstå og tage hensyn til i forbindelse med en diskussion om rygning og  

 indsatsen for at begrænse den.
Det er ikke sket i lovforslaget, der  

 behandler alle institutionerne under et uden at udrede eller vurdere de  

 særlige forhold, der gælder for de enkelte områder.
Dermed  

 bliver forslaget uhyre firkantet set ud fra døgninstitutionernes  

 særlige situation og i forhold til de opgaver, de skal løse.
Døgninstitutioner er for det første rettet  

 til en gruppe børn og unge, der er meget belastede, og som ved  

 anbringelsen kommer med ofte akutte og meget krævende problemer, som  

 institutionen skal arbejde med.
Børnene og de unge er ofte i en mere  

 eller mindre akut tilstand af krise efter meget belastende livssituationer  

 de kan være ude i misbrug eller kriminalitet, have været udsat  

 for overgreb eller groft omsorgssvigt, og de er selvfølgelig  

 også præget af bruddet i anbringelsessituationen og de  

 konfrontationer, der kan have været i forbindelse med den.  

 Børnene og de unge kan ofte være psykisk meget ude af balance  

 med både alvorlig selvskadende eller meget konfliktpræget  

 adfærd.
Det er indlysende, at et pludseligt rygeforbud vil  

 komplicere denne situation yderligere.
Mange af børnene ryger,  

 når de kommer på institutionerne, og et forbud vil øge  

 belastningen af børnene og konfliktniveauet i situationen.
Der er  

 intet, der taler for, at et forbud mod at ryge på  

 døgninstitutionerne vil mindske børnenes rygning, men det er  

 givet, at det vil skabe yderligere problemer i arbejdet med disse børn  

 og unge.
Det er heller ikke rygning, der er det vigtigste at arbejde med i  

 forhold til disse børn og unge.
Det er forhold som stofmisbrug,  

 kriminalitet og selvskadende adfærd, og så må  

 institutionerne koncentrere sig om det og ikke skabe unødige  

 konflikter om mindre påtrængende problemer som rygning.  

 Institutionerne må tage rygning op på det tidspunkt og i den  

 form, der rent faktisk er muligt med disse børn og unge.
Hvis en institution får indskrevet en 13-årig  

 pige, der efter års seksuelle overgreb er begyndt at prostituere sig og  

 at eksperimentere med stoffer og i øvrigt er på vej ind i en  

 livstruende anoreksi, eller hvis den modtager en 14-årig dreng, der i  

 længere tid har levet på gaden og har påbegyndt en voldsom  

 og voldspræget kriminalitet og som endelig er blevet motiveret til at  

 blive anbragt   så kan man ikke starte med at skabe en permanent  

 konflikt om den unges rygning.
Så må der være ro til at  

 tage fat på de centrale og i yderste fald livstruende problemer, der er  

 baggrund for placeringen på døgninstitutionen.
Så må  

 rygningen vente.
For det andet er døgninstitutioner børnene  

 og de unges hjem, og kan være det i årevis.
Dermed adskiller de  

 sig fundamentalt fra f.eks. skoler, hvor børnene har en  

 begrænset del af deres tid i en institution, der er et »offentligt  

 rum«, adskilt fra deres private sfære.
Døgninstitutionen er det  

 sted barnet eller den unge lever hele sit liv   har sit privatliv, sin  

 fritid, modtager sine besøg af venner og familie osv.
Man kan ikke  

 totalt fratage børnene og de unge mulighed for at have indflydelse  

 på, om de i deres hjem vil foretage en i øvrigt lovlig handling.  

 Eller om de vil acceptere, at deres gæster foretager den.
Døgninstitutioner har regler vedr. rygning og  

 inddrager som nævnt rygning som et af de forhold, de skal arbejde med i  

 forhold til børnene og de unge.
Men man er nødt til at  

 gøre det i en form og på et tidspunkt, hvor det er muligt i  

 forhold til det overordnede pædagogiske og behandlingsmæssige  

 mål.
Gennemføres forbudet i den foreliggende form, vil man ikke  

 få færre børn og unge til at ryge, men man vil komplicere  

 et meget nødvendigt pædagogisk arbejde kraftigt.
I værste  

 fald så meget, at det bliver umuligt eller at barnet eller den unge  

 forlader institutionen.
Socialpædagogernes Landsforbund skal derfor på  

 det kraftigste henstille, at døgninstitutioner og lignende  

 institutioner for børn og unge undtages fra loven.
I stedet bør  

 Sundhedsstyrelsen i samarbejde med de sociale myndigheder tage initiativer  

 til at styrke det arbejde, institutionerne allerede i dag laver for at  

 mindske børnene og de unges rygning.
