Nr LSF 239 Forslag til Lov om ændring af forskellige lovbestemmelser vedrørende  

 anvendelse af reguleringspristallet (Nyt pristal) Fremsat af økonomiministeren (Enggaard) den 23. marts 1988 § 1 I lov om forsørgelse af militære invalider og sådannes efterladte i de sønderjyske landsdele, jf. lovbekendtgørelse nr. 917 af 16.
 december 1986, foretages følgende ændringer:
 1. § 6, stk. 1, affattes således:
»For personer, der har pådraget sig invaliditeten under krigsforhold, udgør den årlige forsørgelse, uden hensyn til vedkommendes tjenestetid eller tjenestegrad, ved en erhvervsindskrænkning på:
 2. § 8, stk. 2, affattes således:
 3. I § 14 ændres »3.144 kr.« til: »5.124 kr.«.
4. I § 18 ændres »46-122 kr.« til: »75-199 kr.«  

 og »46 kr.« ændres til: »75 kr.«.
 5. § 23, stk. 1, affattes således:
 6. § 24, stk. 1, affattes således:
§ 2 I lov om erstatning til besættelsestidens ofre, jf.
lovbekendtgørelse nr. 890 af 12. december 1986, som ændret ved lov nr. 277 af 13. maj 1987 og ved lov nr. 389 af 10. juni 1987, foretages følgende ændring:
 I § 23, stk. 1, ændres »3.930 kr.« til: »6.410  

 kr.«.
§ 3 I lov nr. 371 af 10. juni 1987 om tilskud til afvikling af studiegæld og om eftergivelse af studiegæld foretages følgende ændringer:
 1. I § 2, stk. 2, 2. pkt., og stk. 3 ændres »44.300  

 kr.« til:
 »46.900 kr.«.
2. I § 2, stk. 4, 2. pkt., ændres »Et pristal på 155,1« til: »pristallet for januar  

 1988.«.
 3. § 4, stk. 2, affattes således:
» Stk. 2. Tilskudsprocenten er den til enhver tid fastsatte officielle diskonto pr. 1. januar forud for det pågældende tilskudsårs begyndelse med tillæg af højst 7 point, afhængig af den beregnede årsindkomst efter følgende skala:
4. I § 4, stk. 3, 2. pkt., ændres »et pristal på 155,1« til: »pristallet for januar  

 1988.« § 4 I lov om pristalsreguleret alderdomsforsikring og alderdomsopsparing, jf. lovbekendtgørelse nr. 16 af 12. januar 1972, som ændret ved lov nr. 255 af 16. juni 1980, foretages følgende ændring:
 § 12, stk. 1 og 2, affattes således:
»Det af Danmarks Statistik offentliggjorte reguleringspristal med basis januar 1988 anvendes ved pristalsreguleringen efter 1.
 januar 1989 i henhold til denne lov.
Stk. 2. Det pristal pr. juli 1956, som i henhold til § 4, stk. 2, og § 6, stk. 1, danner grundlag for beregning af grundbeløb og pristalsreguleret ydelse, fastsættes til 16,1.«.
§ 5 I lov om skattemæssig afskrivninger m.v., jf. lovbekendtgørelse nr.
 561 af 20. august 1987, foretages følgende ændringer:
 1. I § 2, stk. 3, 2. pkt., ændres »januar 1980« til:  

 »januar 1988«.
 2. I § 3, stk. 2, 1. pkt., ændres »3.500 kr.« til:  

 »4.500 kr.«.
3. I § 3, stk. 2, 2. pkt., ændres »1984« til:  

 »1989«, og »3.500 kr.« ændres til: »4.500 kr.« og »januar 1980« ændres til:  

 »januar 1988«.
 4. I § 3, stk. 2, 4. pkt., ændres »127,5« til:  

 »98,9«.
5. I § 19 A, stk. 2, 2. pkt., ændres »januar 1980« til:  

 »januar 1988«.
§ 6 I lov om indskud på etableringskonto, jf. lovbekendtgørelse nr. 568 af 25. august 1987, foretages følgende ændringer:
1. I § 5, stk. 2, 1. pkt. og stk. 4, 1. pkt., ændres  

 »100.000 kr.« til: »127.400 kr.«.
2. I § 5, stk. 5, 1. pkt., ændres »1984« til:  

 »1989« og »januar 1980« ændres til: »januar 1988«.
 3. I § 5, stk. 5, 3. pkt., ændres »127,5« til:  

 »98,9«.
§ 7 Stk. 1. § 1 har virkning for de reguleringer der beregnes pr. 1.
april 1988 og senere. § 2 har virkning for de reguleringer, som beregnes pr. 1. april 1989 og senere. § 4 anvendes ved regulering af indekstillæg for 1989 og senere.
Stk. 2. § 3, nr. 1 og 2, har virkning for den regulering, som beregnes for ansøgninger fra og med tilskudsåret 1989/90. § 3, nr. 3 og 4, har virkning for de reguleringer, som beregnes for ansøgninger fra og med tilskudsåret 1990/91.
Stk. 3. § 5, nr. 1 og 5, har virkning for de reguleringer, som beregnes pr. 1. april 1989 og senere. § 5, nr. 2 og § 6, nr. 1 har virkning fra og med indkomståret 1988. § 5, nr. 3 og 4 og § 6, nr. 2 og 3, har virkning fra og med indkomståret 1989.
Bemærkninger til lovforslaget Med ændringen af grundlaget for pristalsberegningen pr. 1. januar 1988, jf. det af økonomiministeren den 14. januar 1988 fremsatte lovforslag (L 147) om ændring af lov om beregning af et reguleringspristal, skal satserne i lov om forsørgelse af militære invalider og sådannes efterladte i de sønderjyske landsdele, som dyrtidsreguleres, konsekvensændres.
Ydelserne reguleres hver 1. april og 1. oktober på grundlag af reguleringspristallene for henholdsvis januar og juli.
Ved lovforslaget stilles forslag om, at satserne, der er angivet med det hidtidige pristal med januar 1980 = 100, fremover fastsættes på grundlag af reguleringspristal med januar 1988 = 100.
Nulstillingen af pristallet sker på tilsvarende måde som for de sociale pensioner, jf. det af socialministeren den 14. januar 1988 fremsatte lovforslag om ændring af lov om social pension m.fl. love.
Ændringen medfører, at de beløb, der udbetales efter den førstkommende regulering pr. 1. april 1988, bliver de samme, som hvis nulstillingen ikke havde fundet sted, dvs. svarende til pristal 163 efter det hidtidige reguleringspristal.
Hjælp til begravelsesudgifter efter lov om erstatning til besættelsestidens ofre reguleres ligeledes efter reguleringspristallet.
Lovens beløb skal derfor også her angives i det nye reguleringspristal med januar 1988 = 100. Beløbet reguleres hver 1. april på grundlag af pristallet for forudgående oktober.
Første gang, reguleringen sker efter det nye pristal, bliver derfor den 1. april 1989 på grundlag af reguleringspristallet for oktober 1988.
I lov om tilskud til afvikling af studiegæld og om eftergivelse af studiegæld reguleres visse beløb ligeledes efter reguleringspristallet.
Tilskud til studielån i pengeinstitutter og Hypotekbanken ydes for et år ad gangen.
Et tilskudsår går fra 1. april til 31. marts.
I lovens § 2, stk. 2 og 3, er bestemt, at der til henholdsvis den beregnede årsindkomst og dagpengeindkomsten lægges 75 pct. af det beløb, hvormed låntagers skattepligtige formue overstiger 44.300 kr.
Dette beløb reguleres ifølge stk. 4 på grundlag af reguleringspristallet for juli forud for hvert tilskudsår med samme procent som den, hvormed reguleringspristallet er ændret i forhold til et pristal på 155,1. Dette vil sige, at der for tilskudsåret 1988/89 reguleres på grundlag af reguleringspristallet for juli 1987, således at de hidtidige bestemmelser opretholdes for dette tilskudsår.
For tilskudsåret 1989/90 reguleres på grundlag af reguleringspristallet for juli 1988. Beløbet på 44.300 kr.
opregnes derfor på grundlag af reguleringspristallet for januar 1988 = 164,2 til 46.900 kr., som herefter reguleres på grundlag af reguleringspristallet med januar 1988 = 100.
Efter lovens § 4, stk. 2, er tilskudsprocenten den til enhver tid fastsatte officielle diskonto pr. 1. januar forud for det pågældende tilskudsårs begyndelse med tillæg af højst 7 point, afhængig af den beregnede årsindkomst efter en nærmere fastsat indkomst skala, som ifølge stk. 3 reguleres på grundlag af reguleringspristallet for juli 21 måneder forud for tilskudsårets begyndelse med samme procent som den, hvormed reguleringspristallet er ændret i forhold til et pristal på 155,1. For tilskudsårene 1988/89 og 1989/90 reguleres indkomstskalaen på grundlag af reguleringspristallet for juli henholdsvis 1986 og 1987, således at de hidtidige bestemmelser opretholdes for så vidt angår disse tilskudsår.
Da der for tilskudsåret 1990/91 reguleres på grundlag af reguleringspristallet for juli 1988 opregnes indkomstskalaen på grundlag af reguleringspristallet for januar 1988 = 164,2. De herefter opregnede skalabeløb reguleres på grundlag af reguleringspristallet med januar 1988 = 100.
I henhold til den gældende lov om pristalsreguleret alderdomsforsikring og alderdomsopsparing, jf. lovbekendtgørelse nr. 16 af 12. januar 1972, § 12, stk. 1, og lov om ændring af forskellige lovbestemmelser vedrørende anvendelse af reguleringspristallet, lov nr. 255 af 16. juni 1980, anvendes det af Danmarks Statistik offentliggjorte reguleringspristal med basis januar 1980 ved pristalsregulering i henhold til loven.
Efter at basis for beregningen af reguleringspristallet nu er ændret, må den ovennævnte bestemmelse ændres i overensstemmelse hermed.
Som grundlag for beregning af pristalsreguleret ydelse i henhold til lov nr. 260 af 2. oktober 1956 om pristalsreguleret alderdomsforsikring og alderdomsopsparing anvendtes i årene indtil 1963 et pristal pr. juli 1956 på 415 med detailpriserne pr. juli 1914 som basis.
I 1963 indførtes et reguleringspristal, som pr. juli 1963 var 101, samtidig med at 1914-pristallet var 511. I januar 1971 var reguleringspristallet steget til 145 med 1963 som basis, hvortil svarer reguleringspristallet 100 med januar 1971 som basis.
I januar 1975 var reguleringspristallet steget til 147,0 med 1971 som basis, hvortil svarer pristal 100 med januar 1975 som basis.
I januar 1980 var reguleringspristallet steget til 145,5 med 1975 som basis, hvortil svarer pristal 100 med januar 1980 som basis.
I januar 1988 var reguleringspristallet steget til 164,2 med 1980 som basis, hvortil svarer pristal 100 med januar 1988 som basis.
Disse ændringer fører til, at pristallet pr. juli 1956 (415 med basisåret 1914) omregnes til:
 med basis januar 1988.
I lov om skattemæssige afskrivninger m.v. reguleres visse beløb efter reguleringspristallet.
I lovens § 3, stk. 2, er bestemt, at driftsmidler med en anskaffelsespris på 3.500 kr. eller derunder kan straksafskrives.
De 3.500 kr. reguleres med basis januar 1980 = 100 på grundlag af reguleringspristallet for oktober måned forud for hvert indkomstår med samme procent som den, hvormed reguleringspristallet er ændret i forhold til et pristal på 127,5. For indkomståret 1988 reguleres på grundlag af reguleringspristallet for oktober 1987, dvs. 162,4. Beløbet 3.500 kr. opregnes på grundlag af dette reguleringspristal til 4.500 kr. og herefter reguleres på grundlag af reguleringspristallet med januar 1988 = 100.
Efter lovens § 2, stk. 3 og § 19 A, stk. 2, reguleres henholdsvis saldoværdien for driftsmidler og afskrivningsgrundlaget for bygninger og installationer på grundlag af reguleringspristallet med basis januar 1980 = 100. Begge de to størrelser reguleres med samme procent som den, hvormed reguleringspristallet for april i indkomståret er ændret i forhold til april året før.
I konsekvens af det fremsatte lovforslag (L 147) om ændring af lov om beregning af et reguleringspristal ændres basis fra januar 1980 til januar 1988.
I henhold til lov om indskud på etableringskonto er det en forudsætnng for, at etablering af selvstændig virksomhed kan anses for at have fundet sted, at der til brug for virksomheden er anskaffet formuegoder for over 100.000 kr.
Dette beløb reguleres efter lovens § 5, stk. 5, med basis januar 1980 = 100 på grundlag af reguleringspristallet for oktober måned forud for hvert indkomstår med samme procent som den, hvormed reguleringspristallet er ændret i forhold til et pristal på 127,5. For indkomståret 1988 reguleres på grundlag af reguleringspristallet for oktober 1987, dvs. 162,4. Beløbet på 100.000 kr. opregnes på grundlag af dette reguleringspristal til 127.400 kr. og herefter reguleres på grundlag af reguleringspristallet med januar 1988 = 100.
Da der er tale om konsekvensændringer, medfører lovforslaget ikke merudgifter for det offentlige.
For ydelserne til militære invalider og besættelsestidens ofre er der tale om en regulering som hidtil, men på grund af nulstillingen, først når priserne er steget med 3 point i forhold til det nye grundlag (Januar 1988 = 100). Samtidig stiger de regulerede ydelser imidlertid med 3 pct. af de forhøjede satser i loven.
For loven om afvikling af studiegæld m.v. samt loven om pristalsreguleret alderdomsopsparing er der tale om en opregning således, at der ved beregning af årsindkomster m.v. og pristalsreguleret ydelse og grundbeløb umiddelbart kan anvendes det nye pristal med 1988 = 100.
I lov om skattemæssige afskrivninger m.v. kan reguleringspristallet med basis januar 1980=100 for oktober 1987 beregnes til 162,4/164,2=98,9. Reguleringen af den nye beløbsgrænse skal derfor fremover ske med den procent, hvormed reguleringspristallet for oktober måned forud for indkomståret er ændret i forhold til pristallet på 98,9.
Ændringen af grundlaget for pristalsreguleringen af grundlaget for de skattemæssige afskrivninger m.v. har ingen provenumæssige virkninger.
