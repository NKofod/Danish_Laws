Helbredsundersøgelse betalt af  

 arbejdsgiver Ligningsrådet blev anmodet om bindende forhåndsbesked om  

 følgende spørgsmål:
 Er helbredsundersøgelser betalt af arbejdsgiveren skattepligtig for  

 medarbejderne, hvis tilbuddet gælder samtlige ansatte.
 Baggrunden for spørgsmålet er følgende:
Et forsikringsselskab overvejer at tilbyde sine medarbejdere at  

 gennemgå en helbredsundersøgelse til en pris på ca. 1.500  

 kr.
Tilbuddet er alene et led i virksomhedens generelle velfærdspolitik  

 over for medarbejderne.
Der er ingen speciel baggrund for eller noget  

 specielt arbejdsmæssigt begrundet sigte med tilbuddet.
Samtlige medarbejdere i koncernen vil få tilbudt at gennemgå  

 helbredsundersøgelsen.
Af omkostningsmæssige årsager  

 overvejes det at fordele tilbuddet over tre kalenderår, men stadig  

 således at samtlige medarbejdere vil have fået tilbuddet i det 3.  

 kalenderår.
Undersøgelsen agtes foretaget af en af forsikringsselskabet valgt  

 læge eller klinik.
Der forventes en månedsvis afregning og  

 således, at det på fakturaen vil fremgå, hvilke  

 medarbejdere der har fået foretaget undersøgelsen.
 Ligningsrådet svarede:
 Ligningsrådet finder på det foreliggende grundlag, at  

 forsikringsselskabets betaling af en til samtlige medarbejdere tilbudt  

 helbredsundersøgelse, som led i virksomhedens generelle  

 velfærdspolitik og til en værdi af ca. 1.500 kr., ikke vil  

 medføre beskatning af de medarbejdere i forsikringsselskabet, der  

 gør brug af tilbuddet.
