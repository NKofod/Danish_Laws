Pressenævnets kendelse i sag nr. 14-70-00702 Resumé Netmedie uden for Pressenævnets kompetence.
 Netnatur.dk skrev "Biologer ønsker ikke krikanden fredet". En mand har klaget, men Pressenævnet har afvist klagen, fordi netnatur.dk ikke er anmeldt til Pressenævnet og derfor ikke omfattet af medieansvarsloven.
 Pressenævnets formand udtaler:
 Da netnatur.dk, hvorpå den pågældende artikel er bragt, ikke er anmeldt til Pressenævnet efter medieansvarsloven § 8, stk. 1, er der ikke tale om et medie omfattet af medieansvarsloven, jf. lovens § 1, nr. 3. Klagen hører således ikke under nævnets kompetence og afvises derfor allerede af den grund i medfør af medieansvarsloven § 43, stk. 2, nr. 1.
 [Klager] har klaget til Pressenævnet over artiklen Biologer ønsker ikke krikanden fredet bragt på netmediet netnatur.dk den 11. september 2014, idet han mener, at god presseskik er tilsidesat.
 [Klager] har til støtte for klagen bl.a. anført, at netnatur.dk har lagt artiklen på hjemmesiden uden at anføre, at artiklen var et dementi af en tidligere artikel fra den 8. september 2014.
 Pressenævnets formand udtaler:
 Da netnatur.dk, hvorpå den pågældende artikel er bragt, ikke er anmeldt til Pressenævnet efter medieansvarsloven § 8, stk. 1, er der ikke tale om et medie omfattet af medieansvarsloven, jf. lovens § 1, nr. 3. Klagen hører således ikke under nævnets kompetence og afvises derfor allerede af den grund i medfør af medieansvarsloven § 43, stk. 2, nr. 1.
