Nr BTL 64 Betænkning over Forslag til lov om ændring af lov om miljøbeskyttelse  

 (Forebyggende foranstaltninger og rettighedsfrakendelse)   

 Nr L 64 1997-98. 2. samling Afgivet af Miljø- og Planlægningsudvalget Afgivet: 19980610 Udvalget har behandlet lovforslaget i nogle møder og har herunder stillet  

 spørgsmål til miljø- og energiministeren, som denne har besvaret skriftligt.  

 Udvalgets spørgsmål og ministerens svar herpå er optrykt som bilag til  

 betænkningen.
 Herefter indstiller udvalget lovforslaget til vedtagelse  

 uændret.
Et mindretal (Enhedslistens medlem af udvalget) vil gerne påpege, at det  

 er symptomatisk, at Folketinget skal igennem denne slags lappeløsninger af  

 miljølovgivningen.
Mindretallet finder, at baggrunden for lovændringen i bund  

 og grund skyldes en miljølovgivning, som - når det kommer til stykket - er  

 alt for lempelig i forhold til erhvervslivet.
Mindretallet opfordrer derfor  

 til, at der gennemføres en erhvervsmæssig udvikling, som i langt højere grad  

 sigter på at forebygge miljøproblemer i stedet for at lave lappeløsninger,  

 som hele tiden halter bagefter.
Det grundlæggende problem ved miljøbeskyttelsesloven er, at den forsøger -  

 eller måske foregøgler - at regulere erhvervslivet i overensstemmelse med  

 befolkningens ønsker til miljørigtighed.
Men i praksis virker det ikke, og  

 når skandalerne bliver for store, så sættes der ind med lidt  

 lovgivningsmæssige lapperier - indtil næste skandale.
Der er efter  

 mindretallets mening brug for politiske initiativer, som sætter gang i  

 omstilling af den industrielle produktion.
Dette bør komme til udtryk i nye  

 initiativer omkring substitution, støtte til økologisk baserede forbrugsvarer  

 og ved en omlægning af alle erhvervsstøtteordninger, så disse trækker i den  

 retning.
Det vil sige, at der skal stilles samfundsmæssige modkrav til de  

 virksomheder, som modtager offentlig støtte i den ene eller anden form.
Kun  

 herved kan iværksættes den nødvendige omstilling, som lapperier på  

 miljøbeskyttelsesloven ikke kan opnå.
Pernille Blach Hansen (S) Inger Bierbaum (S) Martin Glerup (S) Lis  

 Greibe (S) Anne-Marie Meldgaard (S) Steen Gade (SF)  fmd.
Sonja  

 Albrink (CD) Vibeke Peschardt (RV) Søren Kolstrup (EL) Hans Christian Schmidt  

 (V) Bodil Thrane (V) Jørgen Winther (V) Jens Vibjerg (V) Henriette Kjær  

 (KF) nfmd . Frank Dahlgaard (KF) Svend Aage Fauerholdt (DF) Ole M.  

 Nielsen (KRF) Fremskridtspartiet havde ikke medlemmer i udvalget.
Bilag Udvalgets spørgsmål til miljø- og energiministeren og dennes svar  

 herpå Spørgsmål 1:
 Ministeren bedes redegøre for rækkevidden af ordlyden i det nye § 70, stk.  

 2, 1. pkt.: »Til forebyggelse af en situation som beskrevet i stk. 1 kan  

 tilsynsmyndigheden foretage det nødvendige uden påbud og for den ansvarliges  

 regning«.
 Svar:
 Miljøstyrelsen har oplyst følgende, som jeg kan henholde mig til:
 »Den nye § 70, stk. 2, 1. pkt., har som hovedformål at tilvejebringe  

 en klar hjemmel til, at tilsynsmyndigheden, når en virksomhed har indstillet  

 driften, kan iværksætte de nødvendige foranstaltninger med henblik på at  

 sikre, at der ikke opstår en situation, der vil kunne fremkalde fare for  

 sundhed eller miljø.
 Det er nemlig i dag tvivlsomt, om der efter den gældende § 69, stk. 1, nr.  

 3, i miljøbeskyttelsesloven er mulighed for, at tilsynsmyndigheden i de  

 tilfælde, hvor den ansvarlige virksomhed har indstillet driften, f.eks. fordi  

 virksomheden er erklæret konkurs eller ophørt med at eksistere, kan  

 gennemtvinge den ansvarliges forpligtelser ved en selvhjælpshandling.
 Bestemmelsen skal således sikre et klart hjemmelsgrundlag i disse  

 situationer.
§ 70, stk. 2, 1. pkt., hjemler herudover mulighed for, at  

 tilsynsmyndigheden på et tidligere tidspunkt, end tilfældet er i dag, kan  

 iværksætte foranstaltninger med henblik på at forebygge sundheds- og  

 miljøskader.
Tilsynsmyndigheden skal således ikke vente med at handle, til en  

 sundheds- eller forureningsfare bliver overhængende, jf. den eksisterende §  

 70, stk. 1, hvor der skal være tale om overhængende alvorlig fare for  

 sundheden eller akut miljøfare, før tilsynsmyndighen skal iværksætte en  

 selvhjælpshandling.
 Efter den nye bestemmelse får tilsynsmyndigheden således en ret - men ikke  

 pligt - til at sætte ind med forebyggende foranstaltninger.
Lovforslaget bygger på forureneren betaler-princippet, som er en  

 integreret del af miljøbeskyttelsesloven, hvorefter forebyggende  

 foranstaltninger skal ske for den ansvarliges regning.
Tilsynsmyndigheden vil  

 herefter, såfremt det er muligt at identificere en ansvarlig, kunne kræve  

 dækning af afholdte udgifter efter dansk rets almindelige erstatningsregler  

 eller, såfremt lovgivningen fastsætter et strengere erstatningsansvar, efter  

 de gældende bestemmelser herom.
Det forudsættes, at tilsynsmyndigheden i  

 videst muligt omfang søger afholdte udgifter dækket, herunder anmelder  

 eventuelle krav i boet efter den ansvarlige.
Endelig er bestemmelsens anvendelsesområde begrænset.
Den finder således  

 ikke anvendelse, hvis den ansvarlige virksomhed på ejendommen er i drift.  

 Eventuelle forebyggende foranstaltninger i disse tilfælde forudsættes at  

 kunne gennemtvinges efter de gældende håndhævelsesbestemmelser i  

 miljøbeskyttelsesloven.
Endvidere finder bestemmelsen heller ikke anvendelse,  

 hvis forebyggende foranstaltninger kan iværksættes med hjemmel i anden  

 lovgivning.« Spørgsmål 2:
 Ministeren bedes eksemplificere følgende fra bemærkningerne til  

 lovforslaget (side 3 n.): »Det skal blot kunne godtgøres, at der er  

 overvejende sandsynlighed for, at den situation, der er skabt, på sigt, hvis  

 der ikke foretages noget, vil kunne medføre fare for sundhed eller  

 miljø«.
 Svar:
 Miljøstyrelsen har oplyst følgende, som jeg kan henholde mig til:
»Der kan ikke opstilles nogen almindelig, udtømmende regel for,  

 hvilke forhold der klart vil indikere, at en overhængende forureningsfare på  

 længere sigt vil foreligge.
Det må i hvert enkelt tilfælde bero på  

 tilsynsmyndighedens skøn.
Som eksempler på klare indikationer af, at et  

 forebyggende tiltag kan være berettiget, kan dog nævnes nærliggende risiko  

 for gennemtæring af tromler eller andet materiel i forbindelse med opbevaring  

 af farligt affald, utilstrækkelig overdækning af forurenende materialer,  

 f.eks. aske/støv eller manglende efterkontrol og monitering af et lukket  

 deponeringsanlæg.
 I den konkrete sag om oplagring af affald på kemikalievirksomheden H&C  

 Prom Kemi ApS er det Storstrøms Amts vurdering, at de ca. 3.500 tons farligt  

 affald, der for tiden er oplagret på virksomheden, i løbet af få år vil  

 medføre risiko for væsentlig forurening på grund af gennemtæring m.v. af  

 beholdere.
Med lovforslaget er det, for så vidt angår H&C Prom Kemi ApS,  

 hensigten at skabe sikker hjemmel til, at Storstrøms Amt kan gennemføre en  

 samlet oprydning efter denne virksomhed, således at den samlede oprydning  

 både kan omfatte bortskaffelse af farligt affald, der umiddelbart udgør en  

 fare for sundhed og miljø, og farligt affald, der på sigt vil udgøre en sådan  

 fare.
Udskydes oprydningen af det sidstnævnte affald, er det amtets skøn, at  

 udgifterne til oprydning vil blive fordoblet og samlet beløbe sig til 25-30  

 mio. kr.« Spørgsmål 3:
 Ministeren bedes redegøre for tidsperspektivet i »på sigt« i  

 ovennævnte spørgsmål.
 Svar:
 Miljøstyrelsen har oplyst følgende, som jeg kan henholde mig til:
