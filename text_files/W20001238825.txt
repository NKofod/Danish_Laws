Klage over manglende diagnostik og information  

 om forholdsregler efter knæskade Patientklagenævnet fandt ikke anledning til kritik.
Nævnet  

 lagde vægt på, at det fremgik af skadeseddelen, at lægen  

 foretog en relevant beskrivelse af hændelsesforløbet, og at der  

 blev foretaget en korrekt undersøgelse af knæet, suppleret med  

 en røntgenundersøgelse.
Nævnet lagde endvidere vægt på, at da der ikke var  

 ansamling i knæet, og røntgenundersøgelsen ikke viste  

 tegn på knoglebeskadigelse, blev der aftalt kontrolundersøgelse  

 efter en uge og udleveret støttebind og krykkestokke med henblik  

 på aflastning i den mellemliggende tid.
Desuden blev der anbefalet  

 relevant smertebehandling.
 For så vidt angår information, lagde nævnet vægt  

 på, at det fremgik af skadeseddelen, at der blev tilrådet  

 anvendelse af støttebind og is samt anvendelse af krykkestokke til  

 aflastning af benet, og at han fik at vide, at han kunne tage smertestillende  

 medicin.
