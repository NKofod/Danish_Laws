Forord Indholdsfortegnelse over hovedafsnit Et af de væsentligste elementer i den danske transfer  

 pricing-lovgivning er dokumentationspligten i skattekontrollovens § 3 B,  

 stk. 4. Dokumentationspligten betyder, at de af reglen omfattede  

 skatteydere skal udarbejde og opbevare skriftlig transfer  

 pricing-dokumentation, der er af en sådan art, at den kan danne grundlag  

 for en vurdering af, om priser og vilkår for kontrollerede transaktioner  

 er fastsat i overensstemmelse med armslængdeprincippet.
Der er ikke noget formkrav til dokumentationen, og et sådant ville være  

 meget vanskeligt at operere med, da fastsættelsen af en koncerns interne  

 afregningspriser sker individuelt.
Prisfastsættelsen af de kontrollerede  

 transaktioner og dokumentationen heraf er således baseret på den  

 pågældende koncerns særegne forhold, og det vil derfor heller ikke være  

 muligt at udarbejde en vejledning, der giver svar på alle de spørgsmål,  

 der måtte opstå i vidt forskellige typer af virksomheder.
Det er vigtigt at huske på, at transfer pricing ikke er en eksakt  

 videnskab.
Der er i høj grad tale om et område, hvor det er nødvendigt at  

 foretage vurderinger og træffe valg i overensstemmelse hermed.
 I det efterfølgende opstilles derfor en mere overordnet ramme, der  

 giver et bud på en metode til udarbejdelse af dokumentationen og en  

 gennemgang af forhold, sammenhænge og overvejelser, der hører med til en  

 god transfer pricing-dokumentation.
 Vejledningen er især udarbejdet til hjælp for skattepligtige, som har  

 koncernforbindelser i udlandet, samt disse skattepligtiges rådgivere.  

 Vejledningen kan samtidig være en hjælp for de skatteansættende  

 myndigheder, når myndighederne skal vurdere prisfastsættelser af  

 kontrollerede transaktioner og dokumentationen heraf.
