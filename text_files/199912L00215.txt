Fremsat den 1. marts 2000 af sundhedsministeren (Sonja  

 Mikkelsen) Forslag til Lov om ændring af lov om  

 apoteksvirksomhed (Ophævelse af forbuddet mod at yde apotekere  

 rabat.) § 1 I lov om apoteksvirksomhed, jf. lovbekendtgørelse nr. 657 af 28.  

 juli 1995 som ændret ved § 31 i lov nr. 386 af 22. maj 1996,  

 § 1 i lov nr.1228 af 27. december 1996, § 6 i lov nr. 224 af 25.  

 marts 1997 og lov nr. 1042 af 23. december 1998, foretages følgende  

 ændringer:
 Kapitel 1 a ophæves.
 1. I § 72, stk. 1, nr. 3, ændres »i  

 medfør af loven,« til: »i medfør af loven, eller«.
 2. I § 72, stk. 1, nr. 4, ændres «, eller«  

 til: «.«.
 3. § 72, stk. 1, nr. 5, ophæves.
§ 2 Stk. 1. Loven træder i kraft den 1. april 2000.
 Stk. 2. Den i aftalen mellem Danmarks Apotekerforening og  

 Sundhedsministeriet om fastsættelse af apotekernes bruttoavance for  

 2000 og 2001 fastsatte bruttoavance for 2000 og 2001 reduceres for 2000 med  

 16,2 mio. kr. og for 2001 med 33,4 mio. kr.
 Stk. 3. Afviger det beløb, apotekerne modtager i  

 rabatter i regnskabsårene 2000 og 2001, fra henholdsvis 32,4 mio. kr.  

 og 66,8 mio. kr. reguleres bruttoavancen for det følgende år med  

 halvdelen af afvigelsen.
Bemærkninger til lovforslaget Almindelige bemærkninger Efter apotekerlovens § 3 b må der ikke ydes,  

 tilbydes, udloddes, loves eller modtages rabatter, præmier eller andre  

 økonomiske fordele i forbindelse med salg af apoteksforbeholdte  

 lægemidler eller i øvrigt i forbindelse med markedsføring  

 heraf til apotekere eller apotekspersonale.
Efter bestemmelsen må der  

 endvidere ikke tilbydes apotekere eller apotekspersonale fordele i form af  

 naturalier, medmindre de er af ubetydelig værdi og står i  

 forbindelse med udøvelsen af apoteksvirksomheden.
 Det fremgår af betænkningen fra det af  

 sundhedsministeren nedsatte udvalg om organiseringen af salget af medicin  

 (Betænkning nr. 1380/1999 om Organiseringen af lægemiddelsalget i  

 Danmark), at det er udvalgets opfattelse, at rabatforbuddet i apotekerlovens  

 § 3 b kombineret med kravet om ens forbrugerpriser og reguleret adgang  

 til at forhandle lægemidler begrænser apotekernes incitament til  

 at udvise omkostningsbevidsthed, når det drejer sig om  

 leveringshyppighed og lignende service fra grossister samt fra producenter og  

 importører.
 Udvalget anbefaler på denne baggrund, at apotekernes  

 leverandører   inden for rammerne af Rådets direktiv 92/28/EF af  

 31. marts 1992 om reklame for humanmedicinske lægemidler (EF-Tidende,  

 1992 nr. 113, side 13)   får mulighed for at yde rabatter til  

 apotekerne.
Sundhedsministeriet er enig med udvalget i, at der ikke i  

 den nuværende regulering af apotekssektoren er indbygget incitamenter  

 for apotekerne til at udvise en adfærd, der indebærer  

 omkostningslettelser hos apotekernes leverandører.
Det er ministeriets  

 opfattelse, at indførelse af en adgang for apotekernes  

 leverandører til at yde apotekerne rabat, i det omfang apotekernes  

 ændrede adfærd indebærer en omkostningslettelse for  

 leverandørerne, vil medvirke til fremme af rationelle indkøb i  

 apotekssektoren.
Apotekerne får i dag i almindelighed én  

 daglig leverance af lægemidler og andre varer fra deres grossist, og  

 nogle apotekere får flere daglige leverancer.
Med indførelse af  

 muligheden for, at apotekeren kan opnå rabat fra leverandøren  

 ved rationelle indkøb, må det forventes, at apotekerne vil  

 ændre indkøbsvaner med deraf følgende  

 omkostningslettelser for apotekets leverandører til følge.
Det foreslås på denne baggrund, at  

 bestemmelsen i apotekerlovens § 3 b om forbud mod at yde apotekerne  

 rabat ophæves, således at der skabes mulighed for, at apotekets  

 leverandører kan yde apotekeren rabat m.v.
Rabatydelse skal ske i  

 overensstemmelse med § 8 i bekendtgørelse nr. 8 af 5. januar 2000  

 om reklame for lægemidler.
Rabatten forudsættes ydet den enkelte  

 apoteker, men kan også ydes til en frivillig  

 indkøbssammenslutning apotekerne imellem.
Efter Rådets direktiv 92/28/EF er det med henblik  

 på fremme af salg af lægemidler forbudt at yde bl.a. apotekere  

 rabat.
Det omhandlede direktiv forbyder således salgsfremmende  

 rabatter, hvorimod direktivet ikke er til hinder for, at apotekets  

 leverandør yder apotekeren en omkostningsrelateret rabat.
Efter § 8, stk. 1, i bekendtgørelse nr. 8  

 af 5. januar 2000 om reklame for lægemidler må der ikke i  

 reklameøjemed eller i øvrigt for at fremme salget af et  

 lægemiddel ydes, tilbydes eller loves medicinalpersoner  

 økonomiske fordele, herunder rabatter.
Efter bekendtgørelsen om  

 reklame for lægemidler er det således ikke tilladt at yde  

 medicinalpersoner salgsfremmende rabatter, hvorimod bekendtgørelsen  

 ikke forbyder omkostningsrelaterede rabatter.
Ophæves apotekerlovens  

 § 3 b, vil rabatydelse til apotekerne skulle ske i overensstemmelse med  

 bestemmelsen i § 8 i bekendtgørelsen om reklame for  

 lægemidler.
De rabatter, der ydes erhvervsdrivende uden for  

 apotekssektoren, kommer i almindelighed i større eller mindre  

 udstrækning forbrugerne til gode i form af lavere priser.
Regeringen  

 finder på samme måde, at de rabatter, som apotekerne opnår,  

 udover apotekerne bør komme patienterne og det offentlige tilgode.
Efter apotekerlovens § 45 fastsættes  

 apotekernes samlede bruttoavance for to år ad gangen ved aftale mellem  

 Danmarks Apotekerforening og Sundhedsministeriet.
Den 22. december 1999  

 indgik Danmarks Apotekerforening og Sundhedsministeriet aftale om  

 fastsættelse af bruttoavancen for 2000 og 2001. Såfremt  

 apotekernes samlede bruttoavance reduceres med et beløb svarende til  

 det samlede beløb, apotekerne modtager i form af rabat fra  

 leverandørerne, kan hensigten med ophævelsen af rabatforbuddet,  

 nemlig at apotekerne ændrer indkøbsadfærd, næppe  

 forventes opnået.
Med henblik på at sikre, at halvdelen af det  

 beløb, apotekerne oppebærer i rabat, kommer forbrugerne og det  

 offentlige tilgode, foreslås det med bestemmelsen i lovforslagets  

 § 2, stk. 2, at den aftalte bruttoavance for henholdsvis 2000 og  

 2001 reduceres med halvdelen af det beløb, apotekerne forventes at  

 modtage i rabatter i hvert af de to aftaleår.
Ved indgåelsen af  

 fremtidige aftaler om apotekernes samlede bruttoavance vil  

 Sundhedsministeriet sikre, at de rabatter, der ydes apotekerne, kommer  

 både apotekerne, forbrugerne og det offentlige til gode.
Med henblik på at sikre en korrekt opgørelse  

 af oppebårne rabatter, vil Sundhedsministeriet i medfør af  

 bestemmelsen i apotekerlovens § 47 fastsætte regler om apotekernes  

 opførelse af modtagne rabatter på de regnskaber, apotekerne  

 indsender til Lægemiddelstyrelsen.
Sundhedsministeriet vil endvidere i  

 medfør af bestemmelsen i lægemiddellovens § 9, stk. 3,  

 fastsætte regler om leverandørernes oplysningspligt om  

 størrelsen af de rabatter, der er ydet den enkelte apoteker eller  

 indkøbssammenslutninger apotekerne imellem.
Økonomiske og administrative konsekvenser for det offentlige Rabat vil i almindelighed kun kunne ydes apotekeren af  

 dennes direkte leverandør.
Det må derfor formodes, at rabat til  

 apotekerne fortrinsvis vil blive ydet af grossisterne, idet det dog må  

 formodes, at apotekerne i et vist omfang vil begynde at købe ind  

 direkte hos producent og importør.
Det skønnes, at en mere rationel  

 indkøbsadfærd fra apotekernes side vil give grossisterne en  

 omkostningslettelse, der kan begrunde en rabatydelse på 15% af  

 grossisternes bruttoavance ved salg af lægemidler og andre varer  

 på ca. 400 mio. kr. i 2000 svarende til en rabatydelse på 60 mio.  

 kr.
Det forventes endvidere, at apotekerne gennem direkte indkøb hos  

 producent og importør vil kunne opnå en samlet rabat i  

 størrelsesordenen 5 mio. kr.
Det skønnes således, at apotekerne under  

 ét på årsbasis vil kunne opnå en samlet rabat i  

 størrelsesordenen 65 mio. kr. eksklusive moms.
Som nævnt under  

 de almindelige bemærkninger vil ca. halvdelen af dette beløb  

 skulle komme apotekerne tilgode, mens den resterende halvdel svarende til ca.  

 32,5 mio. kr. eksklusive moms kommer forbrugerne og det offentlige tilgode i  

 form af lavere priser.
En reduktion af lægemiddelpriserne med 32,5 mio.  

 kr. eksklusiv moms svarer til en reduktion af priserne med 40,6 mio. kr.  

 inklusiv moms.
Af denne prisnedsættelse vil ca. 45% tilfalde  

 forbrugerne, 49% den offentlige sygesikring og 6% kommunerne.
På  

 årsbasis vil sygesikringen opnå en besparelse på 20,0 mio.  

 kr. og kommunerne en besparelse på 2,4 mio. kr. før statslig  

 refusion.
 Sygesikringens besparelse på ca. 20,0 mio. kr. vil  

 blive hjemtaget ved en reduktion af amternes bloktilskud.
Staten refunderer efter pensionsloven 50% af kommunernes  

 udgifter til personlige tillæg (medicinkort). Staten refunderer  

 endvidere 50% af kommunernes udgifter til medicintilskud efter de  

 øvrige bestemmelser i den sociale lovgivning.
Kommunernes andel af de  

 samlede mindreudgifter efter den sociale lovgivning kan opgøres til  

 1,2 mio. kr.
Beløbet vil blive hjemtaget ved en reduktion af de  

 kommunale bloktilskud.
Staten sparer 1,2 mio. kr. i udgifter til refusion af  

 udgifter efter den sociale lovgivning.
Det foreslås, at loven træder i kraft den 1.  

 april 2000. Det er ikke muligt for apotekerne straks fra lovens  

 ikrafttræden at ændre indkøbsadfærd.
Apotekernes  

 ændrede indkøbsadfærd forventes at kunne begrunde, at  

 leverandørerne yder apotekerne rabat i det forudsatte omfang med  

 virkning fra den 1. juli 2000. I 2000 vil sygesikringen derfor opnå en  

 besparelse på 10,0 mio. kr. og kommunerne på 1,2 mio. kr.  

 før statslig refusion.
 Lægemiddelstyrelsens udgifter på i alt 250.000  

 kr. årligt, der er forbundet med den øgede kontrol med  

 apoteksregnskaberne og med leverandørernes indberetninger, finansieres  

 af den bevilling på 2,5 mill.kr. årligt, der er tilført  

 Lægemiddelstyrelsen på finansloven for år 2000 til  

 finansiering af styrelsens administrationsudgifter i forbindelse med  

 afholdelse af licitationer m.v.
Økonomiske konsekvenser for forbrugerne Som nævnt under de økonomiske og  

 administrative konsekvenser for det offentlige skønnes forslaget at  

 kunne begrunde en nedsættelse af lægemiddelpriserne med 40,6 mio.  

 kr.
Heraf vil 45% komme forbrugerne tilgode svarende til en nedsættelse  

 af forbrugernes betaling for medicin med godt 18 mio. kr. på  

 årsbasis.
Økonomiske og administrative konsekvenser for erhvervslivet Adgangen for apotekernes leverandører til at yde  

 apotekerne rabat forventes ikke at påvirke lægemiddelforbrugets  

 størrelse.
Da den ydede rabat skal modsvare en omkostningslettelse hos  

 rabatgiveren, vil forslaget ikke påvirke  

 lægemiddelvirksomhedernes indtjening.
Forslaget vil medføre, at apotekerne   ud over den  

 bruttoavance, der er aftalt mellem Danmarks Apotekerforening og  

 Sundhedsministeriet   på årsbasis vil have yderligere 32,5 mio.  

 kr. til rådighed til dækning af driftsudgifter og til overskud  

 til apotekeren.
Teknisk vil den del af rabatten, der skal tilfalde  

 forbrugeren og det offentlige i form af lavere priser blive fratrukket den  

 til enhver tid aftalte bruttoavance, mens den rabat, apoteket faktisk  

 modtager, vil blive opført på driftsregnskabet som en negativ  

 driftsudgift.
Da det ikke er muligt præcist at forudsige  

 størrelsen af den rabat, apotekerne vil opnå i det enkelte  

 år, vil Sundhedsministeriet søge at aftale med Danmarks  

 Apotekerforening, at eventuelle afvigelser mellem det beløb, der er  

 forudset opnået i rabat og det faktisk opnåede, efterreguleres i  

 bruttoavancen for det følgende år.
For så vidt angår  

 den allerede fastsatte bruttoavance for 2000 og 2001 henvises der til  

 bemærkningerne nedenfor til § 2, stk. 3.
 Det skønnes ikke, at apotekernes og  

 leverandørernes oplysningspligt om henholdsvis modtagne og ydede  

 rabatter vil indebære en administrativ belastning af apotekerne og  

 leverandørerne af betydning.
Miljømæssige konsekvenser Forslaget har ingen miljømæssige  

 konsekvenser.
Forholdet til EU-retten Efter Rådets direktiv 92/28/EF om reklame for  

 humanmedicinske lægemidler må der efter art. 9, stk. 1, ikke  

 i reklameøjemed eller i øvrigt for at fremme salget af et  

 lægemiddel ydes eller tilbydes bl.a. apotekere rabatter og andre  

 økonomiske fordele.
Det nævnte direktiv forbyder således,  

 at der ydes apotekere salgsfremmende rabatter.
Det er ikke fundet  

 nødvendigt direkte i apotekerloven at fastsætte et forbud mod,  

 at apotekerne modtager ikke omkostningsbestemte rabatter, idet  

 bekendtgørelse nr. 5 af 5. januar 2000 som nævnt under de  

 almindelige bemærkninger allerede indeholder et forbud mod at yde  

 medicinalpersoner denne form for rabat.
Forslaget findes derfor foreneligt  

 med det nævnte direktiv.
Vurdering af konsekvenser af lovforslaget Positive konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Staten vil opnå en besparelse på årsbasis  

 på 22,4 mio. kr., hvoraf 20,0 mio. kr. vedrører amtskommunernes  

 besparelse og 1,2 mio. kr. kommunernes besparelse.
Herudover får staten  

 en mindreudgift på refusion til kommunerne på 1,2 mio.  

 kr.
Ingen Administrative konsekvenser for stat, kommuner og  

 amtskommuner Ingen Lægemiddelstyrelsen får til opgave at  

 kontrollere, at ydede og modtagne rabatter indberettes.
Økonomiske konsekvenser for erhvervslivet Apotekerne opnår en økonomisk fordel, i det  

 omfang de udviser en mere rationel adfærd.
Ingen Administrative konsekvenser for erhvervslivet Ingen Ydede og modtagne rabatter skal opgøres og  

 indberettes.
Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Efter Rådets direktiv 92/28/EF om reklame for  

 humanmedicinske lægemidler må der efter art. 9, stk. 1, ikke  

 i reklameøjemed eller i øvrigt for at fremme salget af et  

 lægemiddel ydes eller tilbydes bl.a. apotekere rabatter og andre  

 økonomiske fordele.
Det nævnte direktiv forbyder således,  

 at der ydes apotekere salgsfremmende rabatter.
Bekendtgørelse nr. 5 af  

 5. januar 2000 indeholder som nævnt under de almindelige  

 bemærkninger allerede et forbud mod at yde medicinalpersoner denne form  

 for rabat.
Forslaget findes derfor foreneligt med det nævnte  

 direktiv.
Bemærkninger til de enkelte  

 bestemmelser Til § 1 Til nr. 1 Der henvises i det hele til de almindelige  

 bemærkninger.
Til nr. 2-4 Der er alene tale om redaktionelle ændringer, der er  

 en konsekvens af ophævelsen af § 3 b.
Til § 2 Til stk. 1 Det foreslås, at loven træder i kraft den 1.  

 april 2000.
Til stk. 2 Den 22. december 1999 indgik Danmarks Apotekerforening og  

 Sundhedsministeriet aftale om fastsættelse af apotekernes bruttoavance  

 for 2000 og 2001. For 2000 er bruttoavancen fastsat til 2015,0 mio. kr.  

 (2000-priser) og for 2001 til 2044,0 mio. kr. (2001-priser).
 Med lovforslagets § 2, stk. 2, foreslås  

 den fastsatte bruttoavance reduceret med 16,2 mio. kr. svarende til halvdelen  

 af det beløb, apotekerne forventes at ville oppebære i rabatter  

 i 2000. Den aftalte bruttoavance for 2001 foreslås reduceret med 33,4  

 mio. kr. (2001-priser) svarende til halvdelen af det beløb, apotekerne  

 forventes at ville modtage i rabatter i 2001.
Med den foreslåede nedsættelse af  

 bruttoavancen sikres det, at halvdelen af det beløb, apotekerne  

 forventes at opnå i rabatter, kommer det offentlige og forbrugerne til  

 gode.
Der henvises til afsnittet ovenfor om de økonomiske og  

 administrative konsekvenser for det offentlige.
Til stk. 3 Bestemmelsen sikrer, at bruttoavancen for 2001 og 2002  

 reguleres endeligt for en afvigelse, der skyldes, at de modtagne rabatter i  

 2000 og 2001 afviger fra størrelsen af de rabatter, der ligger til  

 grund for nedsættelsen af bruttoavancen for henholdsvis 2000 og 2001  

 med de i stk. 2 anførte beløb.
Bestemmelsen i § 2,  

 stk. 3, svarer til indholdet af den klausul, parterne i tilfælde  

 af en aftale måtte forventes at ville have aftalt.
 Bruttoavancen for et givet år udgør det  

 samlede beløb, der i det pågældende år er til  

 rådighed for apotekerne under ét til afholdelse af  

 driftsudgifter og som overskud.
Den endelige efterregulering af bruttoavancen for  

 afvigelser mellem forudsatte og faktisk oppebårne rabatter må ske  

 på grundlag af de endelige apoteksregnskaber for henholdsvis 2000 og  

 2001. Disse regnskaber foreligger først i løbet af det  

 efterfølgende regnskabsår.
Ved den endelige efterregulering for  

 afvigelser mellem forudsatte og faktisk oppebårne rabatter sikres det,  

 at halvdelen af de faktisk modtagne rabatter altid tilfalder apotekerne under  

 ét.
 I tilfælde af at de forudsatte rabatter overstiger  

 de oppebårne rabatter i et regnskabsår, vil apotekere, der har  

 opgivet apotekerbevillingen i det pågældende år, ikke  

 få andel i den forhøjelse af bruttoavancen, der  

 gennemføres i det efterfølgende år som følge af  

 efterreguleringen.
Sundhedsministeriet er på denne baggrund indstillet  

 på efter drøftelse med Danmarks Apotekerforening i forbindelse  

 med den løbende tilpasning af lægemiddelpriserne til årets  

 bruttoavance at regulere for afvigelser mellem de forudsatte oppebårne  

 rabatter og de rabatter, der på grundlag af løbende  

 indberetninger faktisk kan forventes oppebåret i det  

 pågældende regnskabsår.
Det kan herigennem sikres, at  

 apotekere, der opgiver apotekerbevillingen i et givet regnskabsår, ikke  

 påføres tab ved, at efterreguleringen for eventuelle afvigelser  

 først gennemføres endeligt i det efterfølgende  

 regnskabsår.
Det bemærkes i den forbindelse, at det alene er  

 halvdelen af de modtagne rabatter, der inddrages gennem henholdsvis  

 nedsættelse eller forhøjelse af bruttoavancen.
 Bestemmelsen indebærer således ikke et  

 ekspropriativt indgreb over for apotekerne.
Bilag Lovforslaget sammenholdt med gældende lov Gældende formulering Lovforslaget § 1 I lov om apoteksvirksomhed, jf. lovbekendtgørelse nr. 657 af 28.  

 juli 1995 som ændret ved § 31 i lov nr. 386 af 22. maj 1996,  

 § 1 i lov nr.1228 af 27. december 1996, § 6 i lov nr. 224 af 25.  

 marts 1997 og lov nr. 1042 af 23. december 1998, foretages følgende  

 ændringer:
Kapitel 1 a Forbud mod rabatter m.v.
 1. Kapitel 1 a ophæves.
§ 3 b.
Der må ikke ydes, tilbydes, udloddes, loves eller  

 modtages rabatter, præmier eller andre økonomiske fordele i  

 forbindelse med salg af apoteksforbeholdte lægemidler eller i  

 øvrigt i forbindelse med markedsføring heraf til apotekere  

 eller apotekspersonale.
 Stk. 2. Det samme gælder fordele i form af naturalier,  

 medmindre de er af ubetydelig værdi og står i forbindelse med  

 udøvelsen af apoteksvirksomheden.
 § 72. Medmindre højere straf er forskyldt efter den  

 øvrige lovgivning, straffes med bøde den, der:
1)	overtræder §§ 1-3, § 3 a, stk. 1, § 11,  

 § 12, stk. 2, § 13, § 14, § 31, stk. 1, 2 og 3,  

 1. pkt., eller § 41, stk. 1 og 2, 2)	undlader at efterkomme et påbud eller en oplysningspligt, der  

 har hjemmel i § 4, stk. 1, § 7, stk. 1, 3 og 4,  

 § 23, stk. 2, § 28, stk. 1, 2. pkt., § 39,  

 § 41, stk. 3, § 47, stk. 2, § 48 eller § 65,  

 stk. 3, 4 og 5, 2. pkt., 3)	tilsidesætter vilkår, som er fastsat i tilladelse eller  

 godkendelse i henhold til loven, forskrifter, der er udstedt i medfør  

 af loven, 2. I § 72, stk. 1, nr. 3, ændres »i  

 medfør af loven,« til: »i medfør af loven, eller«.
4)	afgiver urigtige eller vildledende oplysninger til brug ved  

 afgørelser om afgift eller tilskud i henhold til kapitel 10,  

 eller 3. I § 72, stk. 1, nr. 4, ændres «, eller«  

 til: «.«.
 5)	yder eller modtager rabatter, præmier eller andre  

 økonomiske fordele som nævnt i § 3 b.
 4. § 72, stk. 1, nr. 5, ophæves.
§ 2 Stk. 1. Loven træder i kraft den 1. april 2000.
 Stk. 2. Den i aftalen mellem Danmarks Apotekerforening og  

 Sundhedsministeriet om fastsættelse af apotekernes bruttoavance for  

 2000 og 2001 fastsatte bruttoavance for 2000 og 2001 reduceres for 2000 med  

 16,2 mio. kr. og for 2001 med 33,4 mio. kr.
 Stk. 3. Afviger det beløb, apotekerne modtager i  

 rabatter i regnskabsårene 2000 og 2001, fra henholdsvis 32,4 mio. kr.  

 og 66,8 mio. kr. reguleres bruttoavancen for det følgende år med  

 halvdelen af afvigelsen.
