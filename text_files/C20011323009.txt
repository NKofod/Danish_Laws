Cirkulære  

 om proteser o. lign., der ikke kan anbringes i askeurner (Til krematoriebestyrelserne) Af lov nr. 346 af 26. juni  

 1975 om begravelse og ligbrænding fremgår det af § 4, at kirkeministeren  

 fastsætter nærmere regler om begravelse og ligbrænding.
I medfør af denne  

 bestemmelse er det i pkt. 7 i Kirkeministeriets cirkulære nr. 221 af 1.  

 december 1975 om udførelse af ligbrænding fastsat, at krematoriets bestyrelse  

 skal påse, at ligets behandling og brænding foregår sømmeligt, og i pkt. 8 er  

 det om asken bestemt, at denne umiddelbart efter brændingen omhyggeligt skal  

 opsamles i dertil bestemte beholdere (urner), som straks forsynes med  

 krematoriets segl og afdødes navn.
Det er den enkelte  

 krematoriebestyrelses ansvar at sørge for, at disse regler overholdes.
Det  

 indebærer blandt andet, at ædelmetaller fra smykker og tænder samt rester fra  

 personlige effekter, som den døde har fået med i kisten, ikke må sorteres  

 fra,  

 men så vidt muligt skal følge asken i urnen.
Hvis der efter brændingen  

 herudover findes større metalproteser o. lign., der ikke kan indeholdes i  

 urnen, skal disse opsamles og bortskaffes på en sømmelig og etisk forsvarlig  

 måde.  

 Dette er hidtil sket ved, at de er blevet samlet sammen og senere nedgravet  

 på  

 kirkegården.
Danske Krematoriers Landsforening  

 har indgået en af Kirkeministeriet godkendt aftale med et firma om afhentning  

 af disse metalproteser med henblik på omsmeltning til genbrug af metallet.  

 Aftalen er ikke bindende for de enkelte krematoriebestyrelser, men den  

 indebærer, at disse kan beslutte at gøre brug af den som alternativ til den  

 hidtidige bortskaffelsesmåde.
Tilslutning til aftalen sker ved henvendelse  

 til  

 Danske Krematoriers Landsforening.
Danske Krematoriers  

 Landsforening organiserer og betaler for indsamlingen af det omhandlede  

 metal.  

 Når Danske Krematoriers Landsforening modtager betaling fra det nævnte firma  

 fradrages indsamlingsomkostningerne, og det herved fremkomne nettobeløb  

 fordeles mellem de deltagende medlemskrematorier i forhold til disses  

 kremationsantal det pågældende år.
Fordelingen mellem krematorierne foretages  

 én gang pr. kalenderår.
Aktiviteten kontoføres på en  

 særskilt konto i Danske Krematoriers Landsforenings regnskab, der revideres  

 af  

 foreningens revisorer.
Kirkeministeriet modtager kopi af regnskabet til  

 orientering.
 Hvis der efter brændingen  

 findes større genstande, som ikke kan anbringes i urnen, og som ikke er  

 omfattet af den nævnte aftale, må krematoriebestyrelsen fortsat sørge for, at  

 disse genstande samles sammen og bortskaffes på en sømmelig måde fx ved  

 nedgravning på kirkegården.
 Cirkulæret træder i kraft  

 dags dato, og samtidig ophæves Kirkeministeriets cirkulæreskrivelse af 7.  

 februar 2000 om proteser o.l., der ikke kan anbringes i askeurner.
Kirkeministeriet, den 24. januar  

 2001 Marjun Egholmkontorchef /Pernille Esdahl 

fuldm.
