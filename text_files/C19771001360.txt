INDHOLDSFORTEGNELSE Pkt.
Forord 1. Almindelige bestemmelser 2. Generelle konstruktionsforskrifter 3. Konstruktion af redningsbåde af glasfiberarmeret  

 polyester 4. Prøver 5. Konstruktion af redningsbåde af stål eller letmetal 6. Konstruktion af redningsbåde af træ 7. Arrangement 8. Rogear 9. Fremdrivning 10. Udrustning 11. Fast overdækkede redningsbåde 12. Fast overdækkede brandbeskyttede redningsbåde FORORD Nærværende »Vejledning for Bygning af Redningsbåde« er for de  

 almindelige åbne bådes vedkommende en ordnet samling af eksisterende regler.
De angivne bestemmelser for overdækkede redningsbåde skal indtil videre  

 betragtes som retningslinier for redere og fabrikanter i de tilfælde, hvor  

 sådanne både ønskes anvendt.
Statens skibstilsyn vil dog benytte disse  

 bestemmelser som grundlag for en godkendelse af denne type både.
Retningslinierne er et sammendrag af diverse forslag fra Norsk  

 Skibsteknisk Forskningsinstitut, EFTA og IMCO.
Endvidere har man benyttet sig  

 af egne indhøstede erfaringer med den pågældende type.
 Det er hensigten, at disse retningslinier skal revideres i takt med  

 udviklingen og indhøstede erfaringer, og at endelige bestemmelser først  

 fremkommer, når IMCO har vedtaget regler for denne type redningsbåd.
BYGNING AF REDNINGSBÅDE I afdeling C i handelsministeriets bekendtgørelse nr. 173 af 21. maj 1965  

 om forskrifter for skibes bygning og udstyr m.v. foreskrives bl.a., at alle redningsbåde skal være godt konstrueret og have en sådan form og  

 indbyrdes dimensionsforhold, at de har tilstrækkelig stabilitet i søgang og  

 tilstrækkeligt fribord med ders fulde belastning af personer og inventar, at alle redningsbåde med deres fulde belastning af personer og inventar  

 skal kunne bibeholde positiv stabilitet, når de er vandfyldt og i fri  

 forbindelse med søen, samt at alle redningsbåde skal have tilstrækkeligt rumindhold, opdrift og  

 siddeplads til det antal personer, de godkendes til at optage.
 I medfør heraf fastsættes følgende regler for bygning af redningsbåde:
1. Almindelige bestemmelser 1.1. Forinden bygningen af en ny type redningsbåd af glasfiberarmeret  

 polyester påbegyndes her i landet, skal der for direktoratet for statens  

 skibstilsyns godkendelse fremsendes tegninger og beregninger i 3 eksemplarer,  

 der på fyldestgørende måde viser bådens konstruktion, materialedimensioner,  

 arrangement, volumen, volumen af opdriftsmidler, angivelse af vægte for båd,  

 motor og udrustning samt oplysning om fabrikat af opdriftsmidler og evt. af  

 dieselmotor eller håndpropellergear, som begge skal være typegodkendt af  

 statens skibstilsyn.
 1.2. Forinden en serieproduktion af redningsbåden igangsættes, skal  

 prototypen være godkendt, hvilket indebærer, at den på basis af de godkendte  

 tegninger under bygningen underkastes en løbende kontrol, herunder en evt.  

 vejning af det færdigstøbte skrog samt afsluttende syn og prøver af statens  

 skibstilsyn, som anført i pkt. 4.
 Såfremt resultatet af de anførte syn og prøver måtte være  

 tilfredsstillende, vil redningsbåden blive typegodkendt af statens  

 skibstilsyn.
 1.3. Den efterfølgende produktion af den typegodkendte redningsbåd vil  

 blive kontrolleret ved en stikprøvevis kontrol af statens skibstilsyn, som  

 derfor til enhver tid skal have uhindret adgang til værkstedet.
 Efter færdiggørelsen af den enkelte båd påmærker fabrikanten selv båden  

 med fabrikat, dimensioner, byggenummer, byggeår, rumindhold, personantal og  

 evt. motorens ydelse på et specielt metalskilt, hvis placering på skroget  

 fastsættes af statens skibstilsyn, og hvis størrelse og udformning skal være  

 som anvist i Appendix V.
 Når bemyndigelse fra statens skibstilsyn foreligger, udsteder fabrikanten  

 endvidere et certifikat, som anvist i Appendix VI, der skal medfølge båden.  

 En kopi af certifikatet tilstilles statens skibstilsyn.
 1.4. Hvor produktionen foregår i udlandet, skal redningsbåden være  

 typegodkendt af det pågældende lands skibstilsynsmyndighed eller et anerkendt  

 klassifikationsselskab, hviket dog ikke fratager fabrikanten pligten til at  

 indsende tegninger m.v. som angivet under pkt. 1.1.
 Syn og prøver af disse både kan efter omstændighederne foretages af  

 skibstilsynsmyndigheden i fremstillingslandet eller af et anerkendt  

 klassifikationsselskab, som udsteder certifikat, af hvilket en kopi  

 tilstilles statens skibstilsyn, endvidere påmærker båden med data som anført  

 under pkt. 1.3. samt med vedkommende myndigheds resp. selskabs  

 godkendelsesstempel.
 1.5. Typegodkendelsen af en dansk fabrikeret redningsbåd vil være  

 gældende, så længe hvert eksemplar nøje udføres i overensstemmelse med de  

 givne betingelser.
 En hvilken som helst ændring, herunder installation af en anden type motor  

 eller slipapparat, skal meddeles statens skibstilsyn, som vil afgøre, om der  

 skal kræves en ny godkendelse.
 Typegodkendelsen vil dog til enhver tid kunne tilbagekaldes, for så vidt  

 forholdene efter statens skibstilsyns skøn giver anledning dertil.
 For redningsbåde, der bygges i udlandet, vil typegodkendelsen aldrig være  

 gældende ud over opretholdelsen af godkendelsen fra det pågældende lands  

 skibstilsynsmyndighed eller fra det pågældende klassifikationsselskab.
 1.6. Typegodkendelsen af de enkelte redningsbåde vil i lighed med  

 typegodkendte fabrikater af redningsbådsmotorer, håndpropellergear,  

 opdriftsmidler m.v. blive offentliggjort i »Skibstilsynets  

 Meddelelser« og samlet i »Skibstilsynets Godkendelsesbog«, som  

 sammen med den i det følgende nævnte »Vejledning for bygning af  

 redningsbåde i træ« forhandles af farvandsdirektoratets Kort- og  

 bogudsalg, medens den i det følgende nævnte »Vejledning for bygning af  

 både af glasfiberarmeret polyester« kan rekvireres hos statens  

 skibstilsyn.
2. Generelle konstruktionsforskrifter 2.1. Alle redningsbåde skal være godt konstrueret og have sådan form og  

 sådanne indbyrdes dimensionsforhold, at de har tilstrækkelig stabilitet i  

 søgang og tilstrækkeligt fribord med deres fulde belastning af personer og  

 inventar.
Alle redningsbåde skal med deres fulde belastning af personer og  

 inventar kunne bibeholde positiv stabilitet, når de er vandfyldt og i fri  

 forbindelse med søen.
2.2. Alle redningsbåde skal have tilstrækkelig styrke til sikkert at kunne  

 affires med deres fulde belastning af personer og inventar.
Alle redningsbåde  

 skal have en sådan styrke, at de ikke udsættes for blivende formforandring,  

 hvis de belastes med en overvægt på 25 pct.
2.3. Alle redningsbåde skal have fast klædning og udelukkende indenbords  

 opdriftsmidler.
Statens skibstilsyn kan godkende redningsbåde med et fast ly,  

 forudsat at dette let kan åbnes såvel indefra som udefra og ikke vanskeliggør  

 hurtig indskibning og udskibning eller udsætningen og manøvreringen af  

 redningsbåden, ligesom statens skibstilsyn kan godkende, at motorredningsbåde  

 forsynes med midler til at forhindre indtrængen af vand forude.
2.4. Alle redningsbåde skal være mindst 7,3 m (24 engelske fod) i længde,  

 medmindre direktoratet under hensyn til skibets størrelse eller af andre  

 årsager anser udrustning med sådanne redningsbåde for urimelig eller  

 uigennemførlig.
Intet skib må have redningsbåde på mindre end 4,9 m (16  

 engelske fod) i længde.
2.5. Enhver redningsbåd, der må optage flere end 60 personer, men ikke  

 flere end 100 personer, skal enten være en motorredningsbåd eller en  

 redningsbåd, som er forsynet med et godkendt mekanisk fremdrivningsmiddel.
En  

 redningsbåd, der må optage flere end 100 personer, skal være en  

 motorredningsbåd.
2.6. Alle redningsbåde skal have et middelspring, svarende til mindst 4  

 pct. af deres længde.
Springet skal tilnærmelsesvis være parabolsk.
 2.7. Blokkoefficienten af det i henhold til pkt. 2.9. udregnede rumindhold  

 skal for alle redningsbåde med undtaglse af klinkbyggede træredningsbåde,  

 være mindst 0,64, dog at en sådan redningsbåd må have en blokkoefficient  

 mindre end 0,64, såfremt direktoratet finder, at metacenterhøjde og fribord  

 er tilfredsstillende, når redningsbåden er maksimalt belastet med personer og  

 udrustning.
 2.8. Ingen redningsbåd må godkendes, dersom bådens vægt med fuld  

 belastning af personer og inventar overstiger 20.300 kg.
2.9. Rumindholdet af en redningsbåd beregnes efter Simpsons formel eller  

 efter en hvilken som helst anden metode, der giver et lige så nøjagtigt  

 resultat.
Rumindholdet af en spejlgattet båd skal beregnes, som om båden  

 havde været spidsgattet.
 Rumindholdet i kbm udfindes efter Simpsons formel således:
hvor L angiver bådens længde i m, regnet fra inderkant af bordene eller  

 pladerne i forstævnen til det tilsvarende punkt i agterstævnen.
For en  

 spejlgattet båd måles længden til inderkant af spejlet.
A, B og C betegner  

 tværsnitsarealet på henholdsvis kvartlængde for, midtskibs og kvartlængde  

 agter, svarende til de tre punkter, der fås ved at dele L i fire lige store  

 dele (arealet svarende til bådens to ender medregnes ikke).
 Arealerne A, B og C i kvm udfindes ved anvendelse af følgende formel på  

 hvert af de tre tværsnit:
 hvor h angiver dybden målt i m indvendig på træ- eller pladeklædningen fra  

 kølen til essingens overkant (i visse tilfælde en mindre dybde som nedenfor i  

 litra d. bestemt), medens a, b, c, d og e betegner de horisontale bredder i  

 båden, målt i m i h's endepunkter (bredderne a og e) og i de tre punkter, der  

 fremkommer ved at h deles i fire lige store dele, og hvoraf c repræsenterer  

 bredden ved midtpunktet.
 2.10. Hvis springet i essingen, målt i to punkter, beliggende på en  

 fjerdedel af bådens længde, regnet fra endepunkterne, overstiger 1 pct. af  

 bådens længde, skal den dybde, der anvendes ved beregningen af tværsnittene A  

 eller C, tages som dybden midtskibs forøget med 1 pct. af bådens længde.
 2.11. Hvis bådens dybde midtskibs overstiger 45 pct. af bredden skal den  

 dybde, der anvendes ved beregningen af tværsnittet B, tages som 45 pct. af  

 bredden, og dybden, der bruges ved beregningen af tværsnittene A og C,  

 udledes af dette tal ved at forhøje sidstnævnte tal med en værdi, der svarer  

 til 1 pct. af bådens længde, dog må den ved beregningen anvendte dybde i  

 disse to punkter i intet tilfælde overstige den virkelige dybde i disse  

 punkter.
 2.12. Hvis bådens dybde midtskibs overstiger 1,22 m, skal det til bådens  

 rumindhold efter denne regel svarende personantal, jfr. pkt. 2.15.,  

 formindskes i samme forhold, som det, hvori 1,22 m står til den virkelige  

 dybde, indtil båden med tilfredsstillende resultat er prøvet på vandet med  

 det først udfundne antal personer om bord, alle iført redningsbælter.
2.13. Medmindre rederen i det enkelte tilfælde udtrykkelig forlanger, at  

 bådens rumindhold skal bestemmes ved nøjagtig beregning, kan rumindholdet af  

 en klinkbygget træbåd ansættes lig produktet af længden, bredden og dybden  

 multipliceret med 0,6, såfremt det er givet, at denne formel ikke giver et  

 højere rumindhold end det ved ovenfor anførte metode opnåede.
De pågældende  

 dimensioner måles da på følgende måde:
 Længden: Udvendig fra spundingslinien i forstævnen til det tilsvarende  

 punkt i agterstævnen, i spejlgattede både til agterkant af spejlet.
 Bredden: Udvendig på klædningen på bådens bredeste sted.
 Dybden: Indvendig på klædningen ved kølen til essingens overkant ved  

 bådens halve længde, dog må den dybde, der benyttes ved beregningen af  

 rumindholdet, i intet tilfælde overstige 45 pct. af bredden.
 2.14. Netto-rumindholdet af en motorredningsbåd eller af en redningsbåd  

 med andet fremdrivningsmiddel findes ved fra det efter de foran anførte  

 regler beregnede rumindhold at fradrage et rumindhold svarende til det, der  

 optages af motoren med tilbehør eller af det andet fremdrivningsmiddels  

 gearkasse, og såfremt båden er udstyret hermed, af radiotelegrafanlægget og  

 søgelyset med tilbehør.
 2.15. Det antal personer, som en redningsbåd kan godkendes til at optage,  

 er lig det støste hele tal, der fås ved at dividere rumindholdet i kbm med:
Såfremt redningsbådens længde er 7,3 m (24 engelske fod) eller derover 0,283 (eller med 10, hvis rumindholdet er målt i engelske kubikfod), Såfremt redningsbådens længde er 4,9 m (16 engelske fod) 0,396 (eller med 14, hvis rumindholdet er målt i engelske kubikfod), Såfremt redningsbådens længde er 4,9 m (16 engelske fod) eller derover,  

 men under 7,3 m (24 engelske fod) et tal mellem 0,396 og 0,283 (eller mellem 14 og 10, hvis rumindholdet er  

 målt i engelske kubikfod), der fås ved interpolation.
2.16. En redningsbåd kan ingensinde godkendes til at optage flere personer  

 end det antal voksne personer iført redningsbælte, som kan få siddeplads uden  

 på nogen måde at vanskeliggøre brugen af årerne eller anvendelsen af andre  

 fremdrivningsmidler.
Hvor som følge af redningsbådens særlige  

 konstruktionsforhold det beregnede personantal er større end det, som statens  

 skibstilsyn anser for sikkerhedsmæssigt forsvarligt, skal dette antal  

 reduceres, således at der er mindst 46 cm siddeplads til hver person.
 Ingen redningsbåd må godkendes til at optage flere end 150 personer.
3. Konstruktion af redningsbåde af glasfiberarmeret  

 polyester 3.1. Redningsbåde af glasfiberarmeret polyester, herefter benævnt  

 GRP-redningsbåde skal her i landet bygges på et af statens skibstilsyn  

 godkendt værksted og skal med hensyn til konstruktion, styrke og materialer  

 udføres i overensstemmelse med »Common Requirements for GRP  

 Lifeboats«, som i uddrag er gengivet i dansk oversættelse i det følgende  

 samt i henhold til'Vejledning for bygning af både af glasfiberarmeret  

 polyester', på et af statens skibstilsyn godkendt værksted.
3.2. Styrkekrav Direktoratets krav til bådens styrke er defineret som angivet i pkt.  

 3.2.1., men en dimensioneringsmetode med en minimumsklædningstykkelse, som  

 angivet i pkt. 3.2.2., kan også accepteres.
3.2.1. Styrkeberegning Bliver båden dimensioneret ud fra styrkeberegninger, skal sådanne  

 indsendes af bådebyggeren, og beregninger skal fastlægge størrelsen af de  

 påvirkninger, som vil opstå i lønning og køl, når redningsbåden er fuldt  

 lastet og frigjort af løftekrogene.
vægten af den fuldt lastede redningsbåd incl. personer, stores og  

 udrustning, og L er afstanden mellem løftekrogene.
Påvirkningerne skal  

 normalt ikke overstige 7,72 MN/kvm.
3.2.2. Minimumstykkelse Bliver båden ikke dimensioneret ifølge pkt. 3.2.1., skal den mindst have  

 en klædningstykkelse som angivet i efterfølgende tabel, idet laminatets  

 fladevægt ikke i noget tilfælde må regnes lavere end 425 g/kvm pr. mm:
 Laminatet i køl og stævne skal mindst have den dobbelte tykkelse af  

 klædningslaminatet.
 Herudover skal der udføres særlige forstærkninger, hvor klædningen skønnes  

 at blive udsat for særlig store lokale påvirkninger, f.eks. ud for  

 davidklamperne.
3.3. Opdrift 3.3.1. Opdriftsmaterialer skal være godkendt af statens skibstilsyn og  

 skal opfylde kravene i »Regler for bygning af glasfiberarmeret  

 polyester«.
3.3.2. Indvendig opdrift skal anbringes i nødvendigt omfang for at sikre,  

 at båden med udrustning kan flyde i vandfyldt tilstand.
Herudover skal båden  

 forsynes med opdriftsmiddel svarende til mindst 10 pct. af bådens  

 brutto-rumindhold.
 Ved beregningen kan der tages hensyn til vægtfylden af det anvendte  

 konstruktionsmateriale og vægtfylden af opdriftsmaterialet.
 Direktoratet kan acceptere en beregning af opdriften, forudsat at det  

 således beregnede volumen er tilstrækkeligt til at sikre nødvendig opdrift  

 med tillæg af opdrift på mindst 10 pct. af bådens rumindhold.
Ved beregning af den nødvendige opdrift skal der regnes med en  

 udrustningsvægt på 5 kg for hver person, båden er beregnet til at optage,  

 medmindre det over for statens skibstilsyn godtgøres, at dette tal er for  

 højt.
I så fald vil man kunne opnå tilladelse til i hvert enkelt tilfælde at  

 regne med en lavere vægt.
4. Prøver Den færdige prototype af redningsbåden eller enhver anden redningsbåd af  

 samme type, som statens skibstilsyn måtte udvælge, skal i overværelse af  

 statens skibstilsyn underkastes og opfylde de i det efterfølgende nævnte  

 prøver med tilhørende krav:
1. Styrkeprøve 2. Stabilitetsprøve 3. Ro-, sejl- og manøvreringsprøver 4. Fart- og manøvreringsprøve af motor og  

 håndpropellede redningsbåde 5. Tæthedsprøve 6. Krogprøve.
4.1. Styrkeprøve Prototypen i hver størrelse og udførelse skal prøves som følger: Den  

 ubelastede redningsbåd anbringes på blokke, placeret under løftekrogene eller  

 ophænges i krogene, og kølen efterses og afmærkes.
Båden belastes derefter  

 med vægte, jævnt fordelt, repræsenterende den fulde belastning, svarende til  

 75 kg pr. person med tilhørende udrustning, som båden er beregnet til at  

 optage, og en gradvis overlastning på 25 pct., 50 pct., 75 pct. og 100 pct.  

 af ovennævnte belastning.
Vægtene skal placeres således, at de svarer til  

 lastningen af båden i den arbejdskondition, men de behøver ikke at anbringes  

 305 mm over sæderne for at svare til tyngdepunktet af en siddende person.
Vægten af de forskellige overlastninger skal placeres svarende hertil, og  

 af den grund er prøvning ved fyldning med vand ikke acceptabel, da denne  

 metode ikke giver den rigtige vægtplacering.
Hvis en motor- eller mekanisk  

 propellet redningsbåd gøres klar til prøve, skal de dele af maskineriet, man  

 anser for nødvendig, fjernes før prøve for at forhindre skader på disse og i  

 givet fald erstattes med tilsvarende vægte.
 Målinger ved fuld last, 25 pct., 50 pct., 75 pct. og 100 pct. overvægt  

 skal udføres som følger:
a.
Nedbøjning af køl midtskibs b.
Forandringer i længde, målt mellem top af stævn og agterstævn c.
Forandringer i bredde over essingen midtskibs og på 1/4 længde d.
Forandringer i dybden, målt fra essing til køl.
Kølens nedbøjning og  

 forandringer i bredden ved er 25 pct. overlastet, og resultatet af 100 pct. overlastning skal være  

 proportionalt med de ved 25 pct. overlastning opnåede resultater.
F.eks.: Er en nedbøjning af køl eller essing ved 25 pct. overlastning målt  

 til 16 mm, må nedbøjningen af køl og essing ved 100 pct. overlastning ikke  

 overstige Enhver permanent formforandring, som måtte være opstået efter disse  

 prøver, skal undersøges.
Opmåling af sådanne skal tages efter passende tid,  

 tilstrækkelig til at tillade glasfiberkonstruktionen at gå tilbage til den  

 originale form, d.v.s. ca. 18 timer.
4.2. Stabilitet og fribord Der skal udføres en krængningsprøve med redningsbåden lastet med vægte,  

 der svarer til det fulde antal siddende personer og udrustning.
Tyngdepunktet af personerne skal beregnes 305 mm over de sæder, de  

 optager.
Minimum standard-metacenterhøjde, som accepteres for redningsbåde på  

 ikke under 7,31 m (24 engelske fod) i længde i denne kondition, er som  

 følger: GM(m) = 0,05 Bexp2 - 0,05 B + 0,2 hvor B = bredden af redningsbåden i m, eller hvor B = bredden af redningsbåden i engelske fod.
 GM for redningsbåde lig eller større end 4,9 m (16 engelske fod) og mindre  

 end 7,31 m (24 engelske fod) skal være til statens skibstilsyns tilfredshed.
 Minimum fribord i lastet kondition må ikke være mindre end 6 pct. af  

 længden og ikke mindre end 0,44 x D, hvor D er bådens dybde.
 Det skal ved en prøve konstateres, at båden belastet som oven for angivet  

 har positiv stabilitet, når den er vandfyldt og i fri forbindelse med søen.
4.3. Manøvrerings- og siddepladsprøve af ro-redningsbåde Der skal afholdes manøvreringsprøver under roning samt under sejl,  

 hvorunder båden skal belastes med fuld udrustning og med det antal personer,  

 alle iført godkendte redningsbælter, som båden skal godkendes til.
4.4. Fart- og manøvreringsprøve af motor- og håndpropellerfremdrevne  

 redningsbåde Fart- og manøvreringsprøver skal udføres til skibstilsynets tilfredshed,  

 jfr.
Appendix IV.
4.5. Tæthedsprøve Redningsbåden skal være fuldstændig vandtæt efter at have ligget i vandet  

 med fuld belastning i mindst 2 timer.
Herudover skal alle luftkasser, der ikke er fyldt helt op med et godkendt  

 opdriftsmiddel, tryprøves med et tryk på mindst 0,50 m vandsøjle over  

 overkant af den pågældende luftkasse, forinden disse males eller på anden  

 måde konserveres.
Sådanne luftkasser skal være forsynet med let tilgængelige  

 dræn.
4.6. Krogprøve Der skal udføres en krogprøve for at sikre, at krogene resp.  

 slipapparaterne og disse befæstigelse i køl og evt. stævne har den fornødne  

 styrke.
Båden ophænges i krogene resp. slipapparaterne og belastes med en 100  

 pct. overlastning som angivet i pkt. 4.1. Der må under og/eller efter prøven  

 ikke være opstået deformationer, revner eller lignende i krogarrangementet og  

 befæstigelse samt i køl og evt. stævne.
5. Konstruktion af redningsbåde af stål eller letmetal 5.1. Redningsbåde af stål eller letmetal skal med hensyn til konstruktion,  

 styrke og materialer bygges i overensstemmelse med efterfølgende  

 bestemmelser.
 5.2. Som en vejledning for bygning af redningsbåde af stål eller letmetal  

 kan efterfølgende tabel benyttes ved fastsættelse af bådens hoveddimensioner:
hvor længden l måles mellem forstævnens og agterstævnens udvendige  

 spundingslinier, i spejlgattede både dog til spejlets agterkant.
Bredden b  

 måles udvendig på klædningen på bådens bredeste sted.
Dybden d måles fra  

 klædningens inderside ved kølen til overkant af essingen på bådens halve  

 længde.
Springet måles som den lodrette afstand mellem essingens overkant på  

 halv længde og forbindelseslinien mellem essingens overkant ved stævnene.
 Toftedybden måles som afstanden fra tofternes overkant til essingens  

 overkant på det pågældende sted.
5.3. Materialer Stål skal, hvis det ikke er rustfrit, være galvaniseret eller metalliseret  

 på tilfredsstillende måde.
Hvis galvaniseringen eller metalliseringen  

 beskadiges under bygningen, skal de beskadigede steder behandles ved  

 sprøjtemetallisering eller på anden måde gøres modstandsdygtig mod korrosion.
Letmetal skal være af en af statens skibstilsyn godkendt legering.
Beslag,  

 bolte, skruer og spændeskiver af stål skal - såfremt de ikke er af rustfrit  

 stål - være galvaniserede.
 Alt træ skal være af bedste kvalitet.
5.4. Svejsning og nitning Samling af bådens enkelte dele kan ske enten ved elektrisk svejsning  

 og/eller ved nitning.
 Svejsningen skal udføres af kompetente svejsere i overensstemmelse med de  

 i Dansk Standard for smeltesvejsning fastsatte regler (DS 316).
 Svejsninger må ikke afslibes.
 Ved nittede både skal nagler, der forbinder yderklædningens plader  

 indbyrdes, have en diameter på 2 x pladetykkelsen, og nagler, der forbinder  

 yderklædningens plader til køl og stævne, en diameter, der afhænger af  

 pladernes tykkelse som følger:
For pladetykkelser indtil 2,5 mm - naglediameter 6 mm For pladetykkelser på 2,5 mm og derover - naglediameter 8 mm.
 I både af letmetal må nagler i køl og stævne dog ikke være mindre i  

 diameter end 1/3 af den samlede tykkelse af plader og køl, henholdsvis stævn.
 Nådder og stød i yderklædningen samt køl og stævnes forbindelse til denne  

 skal have dobbelt nitning (zig-zag eller kædenitning).
 Afstanden fra naglemidte til pladekant skal være mindst 1 1/2 X  

 naglediameteren.
 Afstanden mellem naglerækkerne i kædenittede forbindelser skal være 3 x  

 naglediameteren.
Afstanden mellem nagler gennem spanter og yderklædning og gennem spanter  

 og bundstokke må ikke være mere end 8 x naglediameteren.
Afstanden mellem  

 nagler og yderklædning og essingprofil kan være indtil 10 x naglediameteren.
5.5. Køl og stævne Køl og stævne udføres som skinner med dimensioner, der afhænger af bådens  

 længde og materialets art som følger:
eller af andre profiler af tilsvarende styrke, dog må profilets tykkelse  

 normalt ikke være mindre end de førnævnte tykkelser.
Samlingen af køl og  

 stævne kan foretages ved sammensvejsning efter forudgående skærpning eller  

 ved sammennitning med laske.
Kølen må ikke bestå af mere end to længder.
5.6. Bundstokke Afstanden mellem bundstokke må ikke overstige 610 mm.
Bundstokkene skal  

 have en højde midtskibs på mindst 150 mm.
Tykkelsen af bundstokkene skal, når  

 de udføres af stål være mindst 2 mm, og når de udføres af letmetal af mindst  

 samme tykkelse som klædningen.
 Bundstokkenes overkant skal have en 40 mm bred flange eller tilsvarende  

 forstærkning.
 Er bundstokkene udskåret for kølen, skal forbindelse sikres ved svejsning  

 eller på anden måde.
 Er båden udført svejst og bundstokkene svejst til luftkassernes sider,  

 skal bundstokkene være forsynet med en 75 mm høj fordobling af samme tykkelse  

 som disse ført 100 mm uden og inden for luftkasseskoddet.
Bundstokkene forbindes til yderklædning ved svejsning eller nitning.
Alle  

 bundstokke skal forsynes med rigelige drænhuller.
5.7. Indskud I svejste både af en længde på over 7,3 m skal der i passende afstand fra  

 kølen i hver side anbringes langskibs indskud mellem bundstokkene af samme  

 tykkelse og højde som disse og i følgende omfang:
5.8. Spanter Spanter i både med løse luftkasser skal udføres af vinkelprofiler i ikke  

 over 610 mm indbyrdes afstand og med dimensioner, der afhænger af bådens  

 længde som følger:
 Andre profiler af tilsvarende styrke vil kunne anvendes.
 I svejste både med indbyggede luftkasser kan spanter udelades.
5.9. Yderklædning Yderklædningens tykkelse skal - afhængig af bådens længde - være som  

 følger:
5.10. Essingen Essingen kan udførs af vinkelprofiler eller af træ (ask eller lignende)  

 med nedenstående dimensioner, afhængig af bådens længde:
 Andre profiler af tilsvarende styrke vil kunne anvendes.
Essing udført af træ skal fastholdes til yderklædningen med galvaniserede  

 bræddebolte i ikke over 200 mm indbyrdes afstand.
Essingen må ikke bestå af  

 mere end to længder på hver side af båden og må ikke laskes eller skarres  

 inden for bådens halve længde over midten.
Essingen skal afstives enten af  

 spanter eller - såfremt spanter ikke anvendes - af knæ, hvis indbyrdes  

 afstand ikke må overstige 610 mm, og som nittes eller svejses til  

 yderklædningen og til oversiden af de indbyggede luftkasser ud for skodderne.
5.11. Tofter, tofteknæ og sidebænke Tofterne skal være udført af træ og fastgøres med 2 bolte i hver side alt  

 af dimensioner, der afhænger af bådens længde som følger:
Mastetoftens tykkelse forøges med 25 pct., og hvis den er udskåret for  

 masten, skal der kompenseres for udskæringen.
Tofterne skal fastgøres med  

 solide knæ eller vinkler af samme materiale som båden.
 Fastgørelsen af mastetoften skal være særlig solid.
 I både med indbyggede luftkasser kan tofterne være anbragt mellem  

 luftkassesiderne, men skal i så fald være fæstnet solidt med lugs på disse.
 Såfremt afstanden mellem tofternes understøtninger overstiger 1500 mm,  

 skal de enten understøttes på midten eller tykkelsen forøges.
Sidebænkene udføres af træ og føres hen over tofterne.
I både med løse  

 luftkasser skal sidebænkenes tykkelse være mindst 25 mm, og i både med  

 indbyggede luftkasser skal tykkelsen være mindst 19 mm.
Sidebænkene skal  

 sammenholdes med galvaniserede søm eller skruer, være solidt fastholdt til  

 tofterne og samlet ved enderne.
Kobbersøm må ikke anvendes.
Hvor der er  

 anbragt lave tofter, og disse skal tjene som spændholter, skal de være solidt  

 fastgjort i passende højde over bundgarneringen.
5.12. Bundgarnering På overkanten af bundstokkene anbringes en langsløbende bundgarnering  

 (dørk) af brædder 100 x 19 mm med passende indbyrdes afstand for vandløb.
 Bundgarneringen samles i flager med en maksimal størrelse af ca. 1000 x  

 2000 mm.
Flagerne skal være let optagelige, dog sikret mod at flyde op.
Samlingen  

 af garneringen må kun ske ved galvaniserede søm eller skruer.
Intet endetræ  

 må ligge an mod bådens materiale.
 Over bundpropper, lænsebrønde evt. skal anbringes passende lemme.
5.13. Luftkasser Redningsbåden skal være forsynet med luftkasser således anbragt, at bådens  

 stabilitet er sikret, selv om båden er vandfyldt.
Løse luftkasser skal være  

 af kobber, gulmetal, søvandsbestandig aluminium eller andet lige så varigt  

 materiale.
Pladetykkelsen skal mindst være 0,6 mm, aluminium dog 1,0 mm.  

 Indbyggede luftkasser skal være af samme materiale og have samme  

 pladetykkelse som klædningen.
Er luftkasserne udført af andet materiale end  

 båden, må det sikres, at der ikke kan opstå galvanisk virkning, der kan  

 forårsage korrosion.
 Længden af løse luftkasser må for hver luftkasse ikke overstige 1200 mm,  

 og deres samlede rumfang skal være mindst 10 pct. af bådens rumindhold,  

 forøget medmindst så mange liter, som bådens metalvægt incl. eventuelt  

 fremdrivningsmiddel samt udstyr, herunder radioanlæg, udgør i kg.
 Har båden indbyggede luftkasser, skal disse strække sig over mindst 3/4 af  

 bådens længde, længden af hver luftkasse må ikke overstige 610 mm, og det  

 samlede rumindhold af luftkasserne skal være mindst 12,5 pct. af bådens  

 rumindhold, forøget med mindst så mange liter, som bådens metalvægt incl.  

 eventuelt fremdrivningsmiddel samt udstyr, herunder radioanlæg, udgør i kg,  

 idet der i begge tilfælde kan tages hensyn til opdriften af den del af båden,  

 der ligger under essingen midtskibs.
Ved beregning af den nødvendige opdrift skal der regnes med en  

 udrustningsvægt på 5 kg for hver person, båden er beregnet til at optage,  

 medmindre det over for skibstilsynet godtgøres, at dette tal er for højt.
I  

 så fald vil man kunne opnå tilladelse til i hvert enkelt tilfælde at regne  

 med en lavere vægt.
 Oversiden af indbyggede kasser skal have et passende fald for at sikre, at  

 vandet kan løbe af.
 På løse og indbyggede luftkasser skal anbringes fornødne studse for  

 dræning samt for tætheds- og trykprøver.
 Luftkasserne skal trykprøves med et tryk på mindst 0,50 m vandsøjle over  

 overkant af den pågældende luftkasse.
 For at sikre, at luftkasserne til stadighed er tætte, skal der foretages  

 en trykprøve, som angivet oven for med et inteval på højst 1 år.
 Luftkasser må ikke anvendes til andet formål, såsom til proviant, vand  

 eller lignende.
 Den fri side af løse luftkasser skal være beskyttet af garnering.
 Luftkasserne kan erstattes af godkendte opdriftsmidler, som skal være  

 forsvarligt sikrede mod mekanisk overlast.
5.14. Maling Alle anlægsflader skal inden samlingen males.
 Den færdige båd skal males såvel udvendig som indvendig, og behandlingen  

 skal udføres særlig omhyggeligt, hvor træ ligger an mod stål eller letmetal.
 Både af stål skal behandles udvendig 3 gange og indvendig 2 gange med  

 blymønje eller lignende.
 I både af letmetal skal første behandling foretages med zinkkromat og  

 anvendelse af farve indeholdende bly eller kobber er ikke tilladt.
5.15. Prøver Redningsbåde af stål eller letmetal skal i overværelse af skibstilsynet,  

 resp. det pågældende lands skibstilsynsmyndighed, eller af et anerkendt  

 klassifikationsselskab underkastes de under pkt. 4 nævnte prøver, idet der  

 under styrke- og krogprøven dog kun skal belastes med 25 pct. overvægt.
6. Konstruktion af redningsbåde af træ 6.1. Redningsbåde af træ skal med hensyn til konstruktion, styrke og  

 materialer bygges i overensstemmelse med den af handelsministeriet i 1939  

 udsendte »Vejledning vedrørende bygning af standard-redningsbåde«.
7. Arrangement 7.1. Ror Alle både skal være forsynet med ror og rorpind.
Roret skal have et  

 passende areal med den nederste bredde varierende fra 0,3 m for en 4,9 m båd  

 til 0,5 m for en 9,1 m båd.
Roret skal være således udført, at det kan påsættes under alle forhold og  

 på en sådan måde, at det er sikret mod at frigøre sig.
Udføres rorbeslag med  

 løkker, skal der være mindst to sådanne, og den nederste rortap skal være  

 forlænget op over lastevandlinien.
For motorbåde og andre mekanisk fremdrevne  

 både skal roret være forsynet med passende rorstop.
Det kan tillades, at der monteres ratstyring eller en anden form for  

 mekanisk styring.
Dette arrangement skal være således konstrueret, at der  

 opnås fuldt udslag fra borde til borde ved mindst 2 og højst 3 omdrejninger  

 af rattet.
 Anvendes ratstyring eller lignende, skal der forefindes nødstyring med en  

 rorpind, monteret direkte på rorstammen.
 Enhver rorpind skal på en forsvarlig måde anbringes og sikres direkte på  

 roret eller rorstammen og skal samtidig være forsynet med en passende strop,  

 der fastgøres til båden.
 Såfremt rorpinden ikke er af træ, skal rorpindens håndtag være beskyttet,  

 så den uden risiko kan betjenes i frostvejr.
 7.2. Beslag m.v.
 Redningsbåden skal være forsynet med alle fornødne beslag for mast, sejl,  

 ror, årer, styreåre, slæbetrosse, fangline, drivanker, bøjler til overdække  

 m.v. samt beslag til antennemast, jfr. pkt. 7.12.4.
7.3. Fundamenter I både med mekanisk fremdrivning må det sikres, at fremdrivningsmidlet er  

 solidt fastgjort til fundamentet, samt at dette er ført rigeligt foran og  

 agtenfor motoren med fornødne indskud og med forbindelse til evt. bundstokke.
 Det må endvidere påses, at skrueakslen er passende understøttet, og at den  

 er ført gennem et vandtæt stævnrør indrettet for smøring.
7.4. Håndlister (slingrekøle) I kimmningen skal der i bådens halve længde på hver side anbringes en  

 solid håndliste af en diamter på mindst 25 mm og i en afstand fra klædningen  

 på mindst 50 mm.
 Håndlisterne skal fastgøres til klædningen ud for bundstokkene, hvis  

 sådanne forefindes, og beslagene må udføres således, at klædningen ikke  

 beskadiges, hvis beslagene afrives.
7.5, Håndperter Udover de i pkt. 7.4. nævnte håndlister skal der tillige være anbragt  

 håndperter eller gribeliner af manilla, hamp eller lign. ca. 12 mm i diameter  

 rundt kølen fra essing til essing.
Disses antal skal som regel være mindst 3,  

 og linerne skal med passende mellemrum forsynes med knobe.
Enderne kan  

 fastgøres til tofterne, ringbolt e.a. passende sted tæt ved essing og  

 klædning.
7.6. Redningsliner Redningsliner skal være anbragt rundt om båden, så tæt under essingen som  

 muligt, solidt fastgjort i en indbyrdes afstand på ikke over 610 mm, og skal  

 være af hamp, manila eller lignende.
Stålwire må ikke anvendes på både af  

 letmetal.
 Løkkerne skal række til ca. 75 mm over lastet vandlinie.
 Hvor wire anvendes, skal denne være af rustfrit stål og beklædt, og hver  

 løkke skal forsynes med håndgreb.
7.7. Lænsehuller I hver ende af båden skal der i yderklædningen være anbragt et lænsehul,  

 hvortil der er fri vandtilstrømning fra hele båden.
Lænsehullerne skal være  

 forsynet med bøsninger og tilhørende lænsepropper.
 Automatiske lænseanordninger er tilladt, men systemet skal være godkendt  

 af statens skibstilsyn.
7.8. Hejsekroge Hejsekrogene skal være af stål, solidt fastgjort i lodret stilling til køl  

 og/eller stævne og være fastholdt eller støttet så nær ved selve krogen som  

 muligt.
 Såfremt slipapparater anvendes, skal de være af godkendt konstruktion,  

 jfr. »Skibstilsynets Godkendelsesbog«.
7.9. Håndpumpe Redningsbåden skal være forsynet med mindst en fast anbragt, godkendt  

 håndpumpe, som på en tydelig og varig måde er påmærket firmamærke.
 Pumpen skal kunne yde mindst 32 liter pr. minut med højst 60 dobbeltslag.
Suge- og afgangsledning skal være af passende materiale og forsvarligt  

 anbragt.
Sugeenden skal være forsynet med sugekurv, hvor det findes påkrævet.
 Håndtag skal være af træ e.a. egnet materiale, således at pumpen kan  

 betjenes i frostvejr uden risiko for, at huden på hænderne tager skade.
 Pumpen skal afprøves, når eftersyn foretages, til sikring af, at den er  

 klar til brug.
 7.10. Beholdere m.v.
7.10.1. Enhver redningsbåd skal være forsynet med en eller flere vandtætte  

 beholdere af en sådan størrelse og konstruktion, at den foreskrevne proviant  

 kan opbevares heri på betryggende måde.
Beholderne kan udføres som en  

 integreret del af bådens konstruktion eller som løse tanke, der skal være  

 forsvarligt fastgjort til båden.
Udføres beholderne af stål, skal de være galvaniserede eller af rustfrit  

 materiale.
Lukkemidler skal være udført således, at de kan åbnes uden brug af  

 værktøj.
Skruedæksler må ikke anvendes.
 7.10.2. Til opbevaring af den foreskrevne vandbeholdning skal enhver  

 redningsbåd være forsynet med en eller flere vandtætte beholdere, der skal  

 være forsvarligt udført.
Vandbeholderne kan udføres som en integreret del af bådens konstruktion  

 eller som løse tanke, der skal være forsvarligt fastgjort til båden.  

 Sidstnævnte kan være almindelige vandankre eller tanke af galvaniseret jern,  

 letmetal e.a. egnet godkendt materiale, herunder plast.
Når beholdere og  

 tilbehør er af metal, skal de være af samme materiale, og i letmetalbåde af  

 samme materiale som båden.
 Såfremt der anvendes plastbeholdere, skal disse være af en forsvarlig  

 konstruktion og mørkfarvet for at hindre enhver gennemtrængning af lys.
 Foruden spunshul skal beholderen være forsynet med et passende stort  

 dæksel for rensning indvendig samt en skrueprop i bunden for aftapning.
Det anførte dæksel og skrueprop kan udelades i plastbeholdere.
Hver  

 beholder skal mærkes med det antal liter, som den rummer.
7.10.3. Aflukke for småinventar For opbevaring af småinventar skal der være et aflukke af en passende  

 størrelse, som skal være forsynet med en hængslet eller på anden måde sikret  

 lem samt løse bundbrædder.
Aflukket kan erstattes af tanke eller beholdere,  

 anbragt under tofterne eller et andet egnet sted.
7.11. Refleks Redningsbåden skal på klædningen umiddelbart under essing samt på toppen  

 af denne være forsynet med refleksbånd på mindst 5 x 30 cm med en indbyrdes  

 afstand af højst 50 cm.
Båndene på siderne må ikke kunne dækkes af et  

 eventuelt overdække.
7.12. Arrangement for radioudstyr 7.12.1. Alle redningsbåde skal på en hensigtsmæssig måde være indrettet  

 til at medføre et transportabelt radioapparat.
Betjening af apparatet skal  

 kunne foregå på en sikker og forsvarlig måde og uhindret af bådens faste og  

 løse inventar samt af de ombordværende.
7.12.2. Radiokahyt Såfremt redningsbåden forsynes med kahyt til radioanlæg skal denne være  

 tilstrækkelig stor til at rumme såvel anlægget med tilbehør som den person,  

 der betjener det.
Kahytten skal fastgøres forsvarligt til båden, og skodder  

 og tag skal have den fornødne styrke, således at man kan færdes på taget,  

 uden at det forårsager væsntlige nedbøjninger.
Bådens installationer skal være således, at brugen af sender og modtager  

 ikke forstyrres af motoren, når denne er i gang, uanset om et batteri er  

 under opladning eller ej.
Batteriet til radioanlægget må ikke anvendes som  

 energikilde til noget startsystem for bådmotoren.
 Alle gennemføringer, bl.a. for antenne og evt. hejsekrog, skal udføres  

 vandtæt og for hejsekrogen skal der udføres forstærkninger i taget for at  

 undgå deformationer ved skævt træk i løftekrogen.
 Kahytten skal have sådan udformning,at diverse beslag, som f.eks. til  

 fangline, kan benyttes uhindret.
7.12.3. Jordforbindelse Ved ikke-metalliske både skal der til et radioanlæg jfr. pkt. 7.12.2.  

 findes en jordforbindelse, bestående af en jordplade på mindst 0,6 m,  

 forsvarligt fastgjort til båden under vandlinien og med indvendig  

 tilslutningsmulighed.
7.12.4. Antenne I redninsbåde skal forefindes midler til at oprigge en antenne i ca. 6 m  

 højde over vandlinien.
8. Rogear (håndpropellergear) 8.1. Såfremt redningsbåden er udstyret med et rogear, skal dette være af  

 en af statens skibstilsyn godkendt type.
 Med fuld last af personer og udrustning skal redningsbåden kunne gøre fart  

 fremover i smult vand på mindst 3,5 knob over en distance på 1/4 sømil.
 8.2. Rogearet skal være tilstrækkelig kraftig til at kunne fremdrive  

 redningsbåden såvel lastet som delvis lastet.
 Med fuld last af personer og udrustning skal redningsbåden kunne gøre en  

 fart fremover i smult vande på mindst 3,5 knob over en distance på 1/4 sømil.
 Rogearet skal kunne betjenes af uøvede personer, ligesom det skal kunne  

 betjenes, selv om redningsbåden er bordfyldt.
 8.3. Der skal forefindes midler, hvormed rorsmanden når som helst kan få  

 redningsbåden til at bakke, når rogearet er i funktion.
9. Fremdrivning 9.1. Almindelige bestemmelser 9.1.1. Motorer til anvendelse i motorredningsbåde skal være af en af  

 statens skibstilsyn godkendt type.
 9.1.2. Motorredningsbåde skal kunnde bakke, og motoren skal have en  

 tilstrækkelig ydelse til at give båden en fart fremover i smult vande med  

 fuld last af personer og udrustning på mindst 4 resp. 6 knob, idet båden  

 samtidig skal have tilstrækkelig brændstof til 24 timers uafbrudt drift ved  

 den ovennævnte fart, jfr. »Handelsministeriets bekendtgørelse af 21. maj  

 1965 om forskrifter for skibes bygning og udstyr«.
9.2. Typegodkendelse af motorer For at kunne opnå godkendelse skal følgende krav være opfyldt:
 9.2.1. Motoren skal være med kompressionstænding og skal hurtigt kunne  

 bringes i startklar stand og let kunne starte under alle forhold.
 9.2.2. Start skal kunne foretages med almindeligt håndsving, og motoren  

 skal kunne startes af ukyndig person efter kort instruktion.
 9.2.3. Udover hvad der er krævet i pkt. 9.2.2. kan det tillades, at  

 motoren startes ved hjælp af en elektrisk selvstarter.
 Akkumulatorbatteriet for denne selvstarter kan desuden anvendes til en  

 evt. belysning.
 Et evt. radioanlæg og søgelys i redningsbåden kræver separat energikilde,  

 der skal kunne genoplades af en af motoren drevet dynamo.
 9.2.4. Motoren skal være således konstrueret, at den ikke kan starte med  

 en uønsket omløbsretning.
 9.2.5. Motoren skal være forberedt for montering af dynamo til  

 genopladning af batteri til radioanlæg og til andre formål.
 9.2.6. Såfremt der forefindes akkumulatorbatterier, skal disse være af en  

 type, hvor elektrolytten ikke kan trænge ud i tilfælde af krængning resp.  

 kæntring.
 9.2.7. Såfremt akkumulatorbatterierne kan oplades fra skibets  

 hovedenergikilde, må ladearrangementet ikke kunne påvirke eller sinke  

 redningsbådens klargøring og udsætning.
 9.2.8. Endvidere skal følgende prøver afholdes med tilfredsstillende  

 resultat:
I.
Motoren skal prøvekøres på speciel prøveplan.
Under prøven skal motoren  

 give 10 grader slagside til stb og bb samt 10 grader forligt og 20 grader  

 agterligt trim.
II.
Koldstartforsøg skal afholdes ved -5 grader C.
III.
Motoren skal prøvekøres i vand til krumtapakslens centerlinie, og der  

 skal samtidig rettes en kraftig vandstråle mod motorens enkelte dele.
Efter  

 prøven skal motoren åbnes for at kontrollere, hvorvidt der skulle være trængt  

 vand ind til motorens indre dele.
 9.2.10. Ved ansøgning om typegodkendelse må tekniske data samt tegning og  

 bskrivelse indsendes til direktoratet for statens skibstilsyn.
9.3. Motorinstallation Ved installation skal følgende regler iagttages:
 9.3.1. Motoren skal være fast indbygget og beskyttet af en motorkasse, der  

 skal være modstandsdygtig over for brand.
9.3.2. Indsugningsrør skal være drybvandsbeskyttede og skal være ført  

 vandtæt op i en højde af mindst 10 cm over essingen midtskibs.
Er  

 indsugningsåbningen anbragt under motorkassens top, skal motorkassen være  

 forsynet med lufthuller umiddelbart under toppen for at sikre en  

 tilstrækkelig lufttilførsel til motoren.
 9.3.3. Udstødningsrør skal være ført udenbords således, at udstødsgas ikke  

 kan medføre gener for de ombordværende.
Udstødsrøret skal enten være ført 50 cm op over essingen eller være ført  

 ud gennem skroget så højt over vandlinien som muligt.
Såfremt røret føres ud  

 gennem skroget, skal røret være forsynet med kontraventil placeret  

 umiddelbart ved skroggennemføringen.
 9.3.4. Aksler og andre arbejdende dele skal være forsvarligt skærmet.
 9.3.5. Alle for berøring udsatte varme dele af motoren skal være skærmet  

 eller isoleret.
 9.3.6. Træværk i motorens nærhed skal være forsvarligt beskyttet mod  

 antændelse fra motorens varme dele.
 9.3.7. Det anvendte isolationsmateriale skal være olieresistent og  

 ubrændbart.
 9.3.8. Forinden båden afleveres af fabrikanten, skal motor og  

 motorinstallation være afprøvet for at sikre, at der ikke kan forekomme  

 røgudvikling fra isolationsmaterialer, maling m.v.
10. Udrustning 10.1. Redningsbåden skal udrustet i henhold til de til enhver tid gældende  

 bestemmelser herom, afhængig af i hvilket skib og fartsområde den skal  

 anvendes, jfr. bl.a. publikationen »Redningsbådes Udrustning«.
11. Fast overdækkede redningsbåde Fast overdækkede redningsbåde bør ud over, at de skal opfylde foranstående  

 regler for bygning af åbne redningsbåde, opfylde efterfølgende  

 retningslinier:
11.1. Konstruktion 11.1.1. Overdækningen skal dimensioneres efter samme retningslinier, som  

 skroget og med en minimums tykkelse i henhold til tabellen i pkt. 3.2.2.  

 Herudover skal der udføres særlige forstærkninger, hvor overdækningen  

 udsættes for store lokale belastninger, f.eks. i centerlinien og omkring  

 lugeåbningerne.
 11.1.2. Overdækningen skal samtidig have den fornødne styrke til at bære  

 vægten af den fuldt lastede båd, kæntret 180 grader, uden at få varige  

 deformationer eller lækager.
 11.1.3. Overdækningen skal ligeledes kunne modstå en punktbelastning,  

 hidrørende fra en person på 75 kg, der fra en højde af 2 m springer ned et  

 hvilket som helst sted på overdækningen.
11.2. Stabilitet 11.2.1. Den overdækkede redningsbåd skal opfylde de samme krav til  

 stabilitet og fribord, som angivet under pkt. 4.2. for åbne redningsbåde.
 11.2.2. Den overdækkede redningsbåd skal herudover såvel med som uden  

 ombordværende være selvoprettende.
 11.2.3. For at sikre at båden er selvoprettende, skal en prototype  

 underkastes en prøve, udført som angivet i Appendix I.
11.3. Ovenbords arrangement 11.3.1. Overdækningen skal kunne lukkes fuldstændig vandtæt og skal have  

 en afrundet og tilbagetrukket form for at forhindre havarier under bådens  

 udsætning.
 11.3.2. Overdækningen med dens dæk og åbninger skal være således  

 konstrueret, at indskibning både fra udskibningsdækket og fra søen gøres  

 lettest muligt samt skal tillade, at en person løftes op fra båden af en  

 helikopter.
 11.3.3. Dækket skal have en skridsikker overflade.
 11.3.4. På toppen af overdækningen skal der langskibs anbrings mindst et  

 rækværk med en højde på ca. 600 mm, der skal strække sig så langt for- og  

 agterefter som praktisk muligt.
 11.3.5. Omkring indskibsningslugerne skal der anbringes rækværk eller  

 gribelister af en passende højde og udstrækning til sikring af ind- og  

 udskibningen.
 11.3.6. Alle luger skal kunne lukkes vandtæt.
 11.3.7. Det skal være muligt at fastholde alle luger i åben stilling.  

 Lugernes bespændinger skal forsynes med håndtag på begge sider,så det er  

 muligt at betjene lugerne fra redningsbådens såvel ind- som udvendige side.
 11.3.8. Overdækningen skal være forsynet med mindst 4 indskibningsluger  

 hver med en fri åbning på mindst 900 x 600 mm.
En kombination af dæks- og sideluger kan tillades.
Luger i sider skal være  

 tophængslede, og hængslerne skal udføres af et ikke-korroderende materiale og  

 være af den selvsmørende type.
 Skydeluger kan eventuelt tillades, men skal vurderes i hvert enkelt  

 tilfælde.
 11.3.9. På overdækningen skal agter anbringes et styretårn forsynet med  

 vinduer eller koøjer, der tillader frit udsyn i alle retninger fra  

 styrepladsen.
 Styretårnet skal i toppen have en luge med en fri åbning på mindst 600 x  

 600 mm.
 11.3.10. Overdækningen skal agter forsynes med en luge, hvorfra det er  

 muligt at anhugge den agterste løftekrog, medmindre disse funktioner kan  

 udføres fra lugen i styretårnet.
 11.3.11. Overdækningen skal forude forsynes med en luge med en fri åbning  

 på mindst 500 x 500 mm, hvorfra det er muligt at frigøre resp. anhugge den  

 forreste løftekrog.
 11.3.12. Redningsbåden, herunder overdækningen, skal udvendig have en lys  

 orange farve.
11.3.13. Redningsbåden skal på toppen af overdækningen være forsynet med  

 vinkelrette kors, bestående af 2 stk. refleksbånd af mindst 5 x 30 cm med en  

 indbyrdes afstand af højst 50 cm.
De under pkt. 7.11. på toppen af essingen  

 krævede refleksbånd kan udelades.
 11.3.14. Fremdrivningsskruen skal være skærmet for at undgå, at personer i  

 vandet kan blive skadet.
11.4. Indenbords arrangement 11.4.1. Den indvendige del af skroget, såsom bænke, tofter og forrådstanke  

 for udrustning og proviant, bør være af glasfiberarmeret polyester.
 11.4.2. Den indvendige del af skrog og overbygning samt fast monteret  

 udstyr m.v. bør så vidt muligt være fri for skarpe kanter og fremspring.
 11.4.3. Overdækningens indvendige side og herpå monterede installationer  

 og udstyr skal have en lys farve.
 11.4.4. Den frie højde i bådens centerlinie mellem dørken og dæksbjælker  

 eller fast monterede installationer og udstyr i overdækningen må ikke være  

 mindre end 1800 mm.
 11.4.5. Den frie siddehøjde mellem bænke, resp. tofter, og overdækningen  

 må ikke være mindre end 900 mm.
 11.4.6. Båden skal indvendig forsynes med en passende permanent  

 installeret kunstig belysning, som forsynes med strøm fra et fast installeret  

 akkumulatorbatteri.
 11.4.7. Styrepladsen skal være placeret i forbindelse med styretårnet og  

 være sådan arrangeret, at det derfra med føreren siddende i sin stol er  

 muligt at manøvrere båden på betryggende måde.
 11.4.8. Styrepladsen skal være forsynet med standplads i 2 højder for at  

 gøre det muligt for føreren fra den øverste af disse at kunne stå med hoved  

 og en del af overkroppen ud af lugen i toppen af styretårnet.
11.4.9. Bådens styrekompas skal være permanent monteret ved styrepladsen,  

 hvorfra det uden besvær skal kunne aflæses.
Kompasrosen skal kunne belyses.
 11.4.10. Bådens rat, resp. rorpind, samt motorens betjenings- og  

 kontrolorganer skal placeres således ved styrepladsen, at disse let og  

 uhindret kan betjenes af rorsmanden.
 11.4.11. Under den i pkt. 11.3.11. nævnte luge skal der forefindes en  

 standplads, der gør det muligt at kunne stå med hoved og en del af  

 overkroppen ud af lugen og kaste og bjærge drivanker, montere antenne og  

 lignende.
 11.4.12. I forbindelse med bådens transportable radioanlæg skal der  

 forefindes fornødne beslag og etableres gennemføringer i overdækningen for  

 montering af antenne.
 11.4.13. Antennen skal kunne stuves under bådens overdækning og være let  

 at samle.
11.5. Ventilation 11.5.1. Der skal forefindes ventilationsarrangement indrettet således, at  

 der under alle vejrforhold, når luger og evt. vinduer er lukkede, vil være  

 tilstrækkelig frisk luft til det antal personer, som båden er godkendt til,  

 samt til forbrændingsluft og evt. køleluft for motoren ved fuld ydelse.
 11.5.2. Ventilationsåbningerne skal lukke automatisk i tilfælde af  

 kæntring.
11.6. Fremdrivning 11.6.1. Motorer til anvendelse i fast overdækkede redningsbåde skal være  

 af en af statens skibstilsyn godkendt type som angivet i pkt. 9 og skal  

 herudover opfylde efterfølgende krav samt afprøves med tilfredsstillende  

 resultat i henhold til Appendix II.
 11.6.2. Medmindre motoren standser automatisk i tilfælde af kæntring skal  

 brændstof- og udstødssystemet være indrettet således, at motoren fortsætter  

 sin funktion under kæntringen, til båden igen ligger på ret køl.
 11.6.3. Krumtap- og gearkassehuse skal være olietætte, og motoren skal  

 desuden være forsynet med et arrangement, der hindrer tab af smøreolie gennem  

 krumtaphusets ånderør i tilfælde af kæntring.
 11.6.4. Såfremt motoren er vandkølet, skal den i tomgang være i stand til  

 at køre uden kølevand i mindst 5 min., uden at motoren bliver udsat for  

 overophedning eller lider anden skade.
 11.6.5. Kølevandspumper skal være selvansugende.
 Systemer for indirekte køling skal være forsynet med et passende antifrost  

 udstyr.
 11.6.6. Der skal forefindes et arrangement til hindring af  

 vandindtrængning i udstødsrøret samt til hindring af luftdannelse i  

 brændstofsystemet.
 11.6.7. Brændstoftankens udluftningsarrangement skal hindre, at der  

 slipper olie ud i tilfælde af kæntring.
11.6.8. Det skal være muligt fra styrepladsen at fjernstarte motoren samt  

 kontrollere dens ydelse og omløbsretning.
Samme sted skal der forefindes en  

 trykt vejledning for betjening af motoren.
 11.6.9. Batterikassen skal være passende ventileret, være udført af  

 glasfiberarmeret polyester og være anbragt så højt som muligt i båden.
Tilgangsluften kan tages fra bådens indre, og luftrøret skal indvendig i  

 kassen føres ud i nærheden af dennes bund.
Udluftningsrøret skal så vidt  

 muligt førs lodret ud til det fri og skal være forsynet med en kontraventil  

 umiddelbart over gennemføringen.
11.7. Udrustning Redningsbåden skal udrustes som almindelige motorredningsbåde og skal  

 herudover opfylde følgende:
 11.7.1. De på redningsbåden påmonterede meder bør kunne frigøres inde fra  

 båden.
11.7.2. Redningsbåden skal være forsynet med slipapparater af godkendt  

 type, og disse skal kunne udløses samtidigt inde fra båden.
Anbringelsen af  

 udløserhåndtaget skal være tydeligt markeret og være let tilgængeligt fra  

 styrepladsen.
Krogene skal endvidere kunne frigøres enkeltvis, og de skal  

 være let tilgængelige igennem luger for og agter, jfr. pkt. 11.3.10 og pkt.  

 11.3.11.
 Krogene må ikke kunne udløses af udløsermekanismen, når båden hænger med  

 sin vægt i krogene.
 Alle redningsbåde i samme skib skal være forsynet med samme type  

 slipapparater.
 Slipapparater skal have en sikkerhedsfaktor på 6.
 11.7.3. Redningsbåden skal være forsynet med en effektiv radarreflektor,  

 anbragt på et egnet sted.
11.7.4. Redningsbåden skal være forsynet med et blinklys, med en effektiv  

 synsvidde af mindst 2 sømil.
Blinklyset skal afgive mindst 25 blink pr. minut  

 og skal være anbragt, hvor det bedst kan ses.
Blinklyset skal være forsynet  

 med særskilt afbryder og skal have energi til mindst 72 timers uafbrudt  

 drift.
 Blinklyset skal kunne fungere i temperaturområdet fra -20 grader C til +60  

 grader C.
 11.7.5. Redningsbåden skal være forsynet med mindst to komplette drivankre  

 af godkendt type.
 11.7.6. Der skal forefindes sikkerhedsseler eller tilsvarende til hver  

 siddeplads på tofter og bænke, herunder også til siddepladsen hos føreren.
 Selerne skal være konstrueret således, at de kan fastholde en person, når  

 båden er kæntret.
 Selerne, tilhørende siddepladser på tofterne, skal kunne anvendes fra  

 begge sider.
 Selerne skal let kunne opgås.
12. Fast overdækkede brandbeskyttede redningsbåde Fast overdækkede brandbeskyttede redningsbåde bør ud over at opfylde  

 foranstående retningslinier for bygning af fast overdækkede redningsbåde  

 opfylde efterfølgende retningslinier:
12.1. Almindelige bestemmelser 12.1.1. Brandbeskyttede redningsbåde skal være i stand til sikkert at  

 bringe hele besætningen gennem et flammehav på vandets overflade i en periode  

 på mindst 5 minutter med den angivne fart og med båden under fuld kontrol.
 12.1.2. Forinden typegodkendelsen af den brandbeskyttede redningsbåd kan  

 finde sted, skal en prototype i overværelse af direktoratet underkastes en  

 brandprøve, som angivet i Appendix III, såfremt direktoratet måtte anse det  

 for påkrævet.
 12.1.3. Prototypen skal desuden i overværelse af direktoratet underkastes  

 en fartprøve som angivet i Appendix IV.
 12.1.4. Brandbeskyttede redningsbåde, der bygges i udlandet, og som ønskes  

 anvendt i danske skibe, skal være typegodkendt af direktoratet og det  

 pågældende lands myndighed, hvis certifikat på båden skal godtgøre, at den  

 opfylder de heri angivne krav.
 Direktoratet vil dog lade en eller flere af de importerede både underkaste  

 de nævnte prøver, såfremt direktoratet måtte anse det for påkrævet.
 12.1.5. Brandbeskyttede redningsbåde skal kunne affires inde fra båden.
12.2. Arrangement 12.2.1. Gennemføringen i forbindelse med udløserarrangementet til  

 fanglinen skal udføres luft- og vandtæt.
 12.2.2. Gennemføringer i forbindelse med kontrolwiren til  

 affiringsarrangementet skal udføres luft- og vandtæt.
 12.2.3. Gennemføringen i forbindelse med udløserarrangementet til mederne  

 skal udføres luft- og vandtæt.
12.3. Sprinkler - resp. overrislingssystem 12.3.1. Der skal forefindes et fast anbragt sprinklersystem, som skal  

 kunne funktionere effektivt i mindst 10 minutter og skal dække alle områder  

 af overbygningen samt den af skroget, som er over vandlinien.
 12.3.2. Sprinklerpumpen skal være selvansugende og skal drives af enten  

 fremdrivningsmotoren eller af en separat luftmotor med luft fra et i båden  

 anbragt tilstrækkeligt stort antal luftbeholdere.
 12.3.3. Indsugningen til sprinklersystemet skal anbringes dybest muligt,  

 evt. i køl.
 12.3.4. Rørene skal enten være udført af rustbestandigt materiale eller  

 være varmt galvaniserede ind- og udvendig.
 12.3.5. Der skal være mulighed for at gennemskylle rørsysemet med  

 ferskvand, systemet skal være forsynet med automatisk virkende dræn, således  

 at der ikke kan forekomme ansamlinger af vand i systemet, når  

 sprinklersystemet ikke er i drift.
12.3.6. Sprinklersystemet skal være let at betjene, og det skal være  

 indrettet således, at periodiske afprøvninger kan foretages, når båden er i  

 vandet.
Sprinklerpumpen må ikke kunne beskadiges, når båden anvendes uden, at  

 sprinklersysemet er i funktion.
 12.3.7. Et overrislingssystem med tilsvarende egenskaber som anført  

 ovenfor kan tillades.
12.4. Luftforsyningsanlæg 12.4.1. Der skal installeres et luftforsyningsanlæg med en så stor  

 kapacitet, at forsyningen af frisk luft er tilstrækkelig i mindst 10 minutter  

 til bådens maksimale personantal og til motoren gående med fuld ydelse samt  

 til den evt. luftmotor for sprinklerpumpen.
 12.4.2. Anlægget skal være forsynet med reduktionsventil samt høj- og  

 lavtryksmanometre, og doseringen af frisk luft skal være tilstrækkelig til at  

 opretholde et overtryk på maksimalt 0,2 kg/kvcm i båden.
 12.4.3. I bådens overdækning skal der installeres mindst 2  

 sikkerhedsventiler, som skal åbne ved et indvendigt overtryk på maksimalt 0,2  

 kg/kvcm.
 12.4.4. Trykluftbeholderne skal være godkendt af en offentlig myndighed  

 resp. institution eller af et anerkendt klassifikationsselskab, og beholderne  

 skal være påstemplet vægt samt måned og år for seneste trykprøvning.
 12.4.5. Luftbeholderne skal være forsvarligt anbragt i båden, og der skal  

 være en rimelig adgang til udskiftning af beholderne.
12.5. Udrustning Redningsbåden skal udrustes som fast overdækkede redninsbåde og skal  

 herudover opfylde følgende:
 12.5.1. De på redninsbåden påmonterede meder skal kunne frigøres inde fra  

 båden.
 12.5.2. Den til redningsbåden hørende fangline, der anvendes ved  

 udsætningen, skal kunne udløses inde fra båden.
Appendix I Selvopretnings-prøve Denne prøve skal udføres for at fastslå den fuldt lastede såvel som den  

 tomme båds selvoprettende egenskaber.
 1. Båden skal være fuldt lastet med vægte, der  

 repræsenterer den samlede udrustning og det fulde antal personer, som båden  

 har certifikat til.
 2. Vægtene skal så vidt muligt anbringes jævnt fordelt  

 i båden, svarende til personernes og udrustningens normale placering og skal  

 sikres med sikkerhedsbælter.
 3. En line skal fastgøres i båden på en sådan måde, at  

 det bliver muligt at lade båden rotere 180 grader om sin egen langskibs akse.
4. Man skal lade båden rotere ved hjælp af linen.
For  

 at sikre, at der ikke forekommer en stilling, hvor båden har for ringe  

 stabilitet, skal rotationen foretages successivt til 180 grader, og båden  

 skal på et hvilket som helst stadium kunne vende tilbage til ret køl, når  

 linen slippes.
 5. Rotationen skal fortsætte ud over 180 grader,  

 hvorfra båden skal være selvoprettende, idet den fuldender en 360 grader  

 rotation.
 6. Den tomme båd skal ligeledes underkastes en  

 selvopretnings-prøve som angivet i pkt. 3., 4. og 5.
Appendix II Motor-afprøvning Motoren skal underkastes efterfølgende prøver for at fastslå, om den kan  

 fungere under og efter en kæntring.
 Motoren og dens brændstoftank anbringes på en drejelig ramme, der skal  

 kunne dreje om en akse, svarende til redningsbådens længdeakse.
 Medmindre motoren og motorinstallationen er konstrueret til at standse i  

 tilfælde af kæntring, hvilket i så tilfælde skal efterprøves, skal motoren og  

 tilhørende installationer udsætte for følgende prøver ved fuld ydelse: 1.  

 Start motoren og kør i 5 min. 2. Stop motoren og drej den 360 grader med  

 uret. 3. Start motoren og kør i 10 min. 4. Stop motoren og drej den 360  

 grader mod uret. 5. Start motoren, kør i 10 min. og stop. 6. Lad motoren køle  

 af. 7. Start motoren og kør i 5 min. 8. Drej motoren med uret 180 grader,  

 stop drejningen her i 10 sekunder, drej så videre 180 grader med uret og  

 stands drejningen. 9. Lad motoren køre i endnu 10 min.
 10. Gentag pkt. 7 og 8, idet der nu drejes mod uret.
 11. Gentag pkt. 9.
12. Start motoren og drej den med uret 180 grader,  

 hvorefter motoren stoppes.
Drej endnu 180 grader med uret og stands  

 drejningen.
 13. Start motoren igen og kør 10 min.
 14. Gentag pkt. 12, idet der nu drejes mod uret.
 15. Gentag pkt. 13.
 16. Adskil motoren for eftersyn.
Appendix III Brandprøve 1. Brandprøven skal udføres for at sikre, at båden er  

 modstandsdygtig over for flammer og varme, og at den kan yde hele besætningen  

 den fornødne beskyttelse, medens båden er omgivet af flammer i en periode på  

 mindst 5 minutter.
 2. Båden skal fortøjes i et prøvebassin, hvori der  

 pumpes en tilstrækkelig mængde olie ud på vandet til at vedligeholde en  

 brand, hvis flammer helt skal omslutte båden i det angivne tidsrum.
 3. Båden skal være fortøjet med maskinen kørende for  

 fuld kraft, og sprinklerne sat igang fra prøvens begyndelse, skruen behøver  

 ikke at rotere.
4. Temperaturen skal måles på forskellige steder på  

 bådens indvendige overflade samt på steder, hvor besætningen i givet fald  

 måtte være placeret.
Apparaturet skal måle de maximale temperaturer, der  

 opnås under prøven.
 5. Der skal løbende tages prøver af luften inde i  

 båden, og prøverne skal analyseres for tilstedeværelse af giftige eller  

 skadelige gasarter eller stoffer.
 6. Trykket inde i båden skal løbende måles for at  

 sikre, at der konstant er overtryk.
 7. Prøverapporten skal indeholde oplysninger om  

 aflæsninger over temperatur, tryk og giftige eller skadelige gasarter eller  

 stoffer.
 8. På basis af bådens fysiske tilstand efter prøven  

 vil godkendelsen blive gjort betinget af en rapport fra en uvildig og  

 kompetent myndighed eller instans, der skal påvise, at der er tålelige  

 opholdsbetingelser inde i båden inden for det fastsatte tidsrum.
Appendix IV Fartprøve 1. Motorredningsbåde skal med fuld last af personer,  

 alle iført godkendte redningsbælter, og udrustning kunne holde en fart på  

 mindst 4 resp. 6 knob, afhængig af den skibstype og tonnage, hvortil de skal  

 anvendes.
 2. Fast overdækkede brandbeskyttede redningsbåde skal  

 kunne holde en fart på mindst 6 knob.
 3. Fartprøven skal afholdes i forbindelse med  

 typegodkendelsen.
4. Fartprøven afholdes på en afmålt distance, som man  

 forinden har kontrolleret og sikret sig nøjagtig kendskab til.
Det anbefales  

 at benytte sig af mærker i land, idet bøjer, vager o.l. ikke altid kan  

 påregnes at ligge nøjagtig på plads.
5. Under fartprøven skal alle aggregater, der kan  

 tilkobles hovedmotoren være tilkoblet denne.
Alle håndperter, gribeliner, der  

 under kølen går fra essing til essing, skal være påsat.
I åbne redningsbåde  

 skal alle meder (skates), der er af en type, som ikke let og ubesværet kan  

 frigørs, når båden er på vandet, være monteret.
 6. Fartprøven afholdes ved sejlads mindst 1 gang frem  

 og 1 gang tilbage over den afmålte distance.
 7. Bådens fart (v = knob) bestemmes ved følgende  

 formel:
 i formlen er t1 og t2 tiden i sekunder, som det tager at udsejle distancen  

 i meter henholdsvis med og mod strøm/sø.
Appendix V Skiltet udføres i metal med indgraveret eller indhugget tekst, med en  

 størrelse på 7 x 10 cm, og en udformning som angivet herunder.
» Appendix VI FABRIKANTENS NAVN med eller uden bomærke TYPECERTIFIKAT FOR REDNINGSBÅD Hermed bekræftes, at nedennævnte GRP-redningsbåd er typegodkendt af STATENS SKIBSTILSYN i henhold til gældende »Vejledning for bygning af Redningsbåde«  

 og i Direktoratets skrivelse af ..............................................
 Typebetegnelse ..........................................................
 Byggenummer ................... Byggeår .................................
Rumindhold ...................kvm Godkendt til max. ...........pers Motor: Fabrikat og type .................................
Motoreffekt ................hk/kW Slipapparat: Fabrikat og type............................
Det attesteres, at ovennævnte redningsbåd indgår i en serie, der er bygget efter samme  

 tegninger og specifikationer og i samme udførelse og kvalitet som den  

 prototype, der er blevet godkendt og afprøvet i overensstemmelse med statens  

 skibstilsyns »Vejledning for bygning af Redningsbåde«, som var  

 gældende på godkendelsesdatoen.
Udfærdiget efter bemyndigelse fra Statens Skibstilsyn  

 ------------------------------- den ------------------ Udfyldes med blokbogstaver eller maskinskrift.
