Bekendtgørelse om dommeres varetagelse af hverv som formænd eller næstformænd for et privat klage- eller ankenævn godkendt i medfør af lov om forbrugerklager I medfør af § 10, stk. 2, i lov nr. 484 af 17. juni 2008 om ændring af lov om tjenestemænd og forskellige andre love (ophævelse af den generelle pligtige afgangsalder på 70 år m.v.) fastsættes efter forhandling med finansministeren:
 § 1. § 5, stk. 2, i lov om forbrugerklager skal forstås således, at også en pensioneret dommer kan varetage hvervet som formand eller næstformand for et godkendt, privat klage- eller ankenævn, såfremt de stiftende organisationer bag det respektive nævn måtte ønske dette.
 § 2. Bekendtgørelsen træder i kraft den 6. februar 2010.
