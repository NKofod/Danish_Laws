I.
Autorisation af bisygdomsinspektører og tilsynsmænd samt disses  

  arbejdsområde.
§ 1.  Ansøgning om autorisation som tilsynsmand  

 indsendes til statens bisygdomsnævn, der fremsender ansøgningen til  

 landbrugsministeriet ledsaget af nævnets bemærkninger, herunder evt. med  

 indstilling om, hvorvidt og på hvilke betingelser en autorisation bør  

 meddeles.
Statens bisygdomsnævn meddeler herunder oplysninger om den  

 pågældendes kvalifikationer som tilsynsmand og behovet for autorisation af  

 tilsynsmænd i det område, hvor den pågældende bor eller driver biavl.
Stk. 2.  Autorisation meddeles første gang for 1 år på  

 prøve og derefter normalt for en 4-årig periode.
Bisygdomsinspektør og  

 tilsynsmænd over 70 år autoriseres dog altid kun for 1 år ad gangen.
 Stk. 3.  Udløbne og bortfaldne autorisationer kan efter  

 ansøgning fornyes.
 Ved ansøgning forholdes som fastsat i stk. 1.
§ 2.  Såfremt en tilsynsmand eller inspektør findes  

 skyldig i overtrædelse af bestemmelserne i bisygdomsloven eller bestemmelse  

 udstedt i henhold til denne lov, kan landbrugsministeriet tilbagekalde  

 autorisationen som tilsynsmand.
Landbrugsministeriet kan ligeledes  

 tilbagekalde autorisationen, såfremt ministeriet finder det godtgjort, at den  

 pågældende ikke længere opfylder betingelserne for autorisation i henhold til  

 § 2, stk. 4, i bisygdomsloven, hvorefter det forudsættes, at en tilsynsmand  

 har fornøden praktisk kendskab til biavl og til behandling af sygdomme hos  

 bier.
Såfremt den pågældende tillige er ansat som bisygdomsinspektør ophører  

 denne ansættelse med virkning fra tidspunktet for tilbagekaldelsen af  

 autorisationen som tilsynsmand.
 Tilbagekaldelsen kan ske for en nærmere angivet periode eller den  

 resterende autorisationsperiode.
Stk. 2.  I sager om fratagelse af autorisation som  

 tilsynsmand indhenter landbrugsministeriet en udtalelse fra statens  

 bisygdomsnævn.
Det påhviler herefter nævnet at indhente en skriftlig  

 udtalelse fra tilsynsmanden og andre evt. berørte parter i sagen, forinden  

 det afgiver en begrundet udtalelse og indstilling i sagen.
 Stk. 3.  Landbrugsministeriet kan under sagens  

 behandling suspendere den pågældende fra hvervet som tilsynsmand eller  

 bemyndige statens bisygdomsnævn til at foretage suspensionen.
 Stk. 4.  En tilsynsmand, der har fået tilbagekaldt sin  

 autorisation, og som påny ønsker at blive autoriseret, kan fremsætte  

 anmodning herom til statens bisygdomsnævn.
 Ved behandling af sagen forholdes som fastsat i § 1, stk. 1.
 § 3.  Statens bisygdomsnævns afgørelser i sager om  

 autorisation, fornyelse af autorisation samt fratagelse af autorisation som  

 tilsynsmand kan påklages til landbrugsministeriet.
§ 4.  Når en biavler af landbrugsministeriet er blevet  

 autoriseret som tilsynsmand, eller en tilsynsmand af statens bisygdomsnævn er  

 blevet ansat som bisygdomsinspektør ved bekæmpelse af smitsomme sygdomme hos  

 honningbier og forsynet med de nødvendige bøger, blanketter og  

 legitimationskort, påhviler det ham efter nærmere bestemmelse af statens  

 bisygdomsnævn at bistå ved bekæmpelse af bisygdomme i overensstemmelse med  

 bestemmelserne i bisygdomsloven, de i henhold til loven udfærdigede  

 bekendtgørelser og nærværende instruks.
Endvidere skal bisygdomsinspektører  

 og tilsynsmænd følge de af statens bisygdomsnævn til enhver tid givne  

 almindelige forskrifter, der har gyldighed som tillæg til nærværende  

 instruks.
§ 5.  Når en bisygdomsinspektør er udnævnt, får han  

 udleveret en protokol, som skal indsendes til statens bisygdomsnævn, når den  

 er udskrevet, eller når inspektøren ophører med at fungere.
Inspektøren er  

 pligtig til på forlangende at afgive protokollen til statens bisygdomsnævn  

 eller en herfra udsendt særlig sagkyndig.
Inspektøren fører protokollen som  

 foreskrevet i denne.
II.
Pligter og beføjelser ved eftersyn.
§ 6.  Når en bisygdomsinspektør eller tilsynsmand  

 tilkaldes af en biavler til en bigård på grund af mistanke om sygdom eller  

 for at udstede attest for bifamilier, der befinder sig i en zone beliggende  

 inden for en afstand af to km fra bigårde, som er smittet med ondartet  

 bipest, skal han foretage det ønskede eftersyn snarest og senest inden fire  

 dage efter tilkaldelsen.
Samme frist gælder for eftersyn eller undersøgelser,  

 der foretages for statens bisygdomsnævn, medmindre andet særligt er  

 foreskrevet.
Hvis en bisygdomsinspektør eller tilsynsmand er forhindret i at  

 foretage eftersyn inden denne frist, skal han underrette en anden af nævnet  

 autoriseret person i kredsen eller statens bisygdomsnævn, så arbejdet kan  

 blive udført snarest muligt.
Stk. 2.  Bisygdomsinspektøren skal snarest underrette  

 statens bisygdomsnævn, når han bliver klar over, at han ikke er i stand til  

 at udføre det arbejde, som forventes udført af ham.
Nævnet kan i hvert enkelt  

 tilfælde bemyndige en inspektør til at lade sig bistå af andre kyndige  

 biavlere.
 § 7.  Ved eftersyn af en bigård skal samtlige  

 bifamilier undersøges , og bisygdomsinspektøren eller tilsynsmanden skal  

 undersøge alle tavler, hvori der har været ynglet, uanset om tavlerne er  

 tilsat bifamilier eller ej.
Stk. 2.  Efter bestemmelserne i § 6 i  

 landbrugsministeriets bekendtgørelse nr. 214 af 27. april 1976 om smitsomme  

 sygdomme hos honningbier skal bisygdomsinspektør og tilsynsmand mod  

 forevisning af legitimationskort have uhindret adgang til at undersøge  

 bistader og bifamilier samt alt til en bigård hørende materiel og  

 voksbygning, og ejeren er pligtig til at forevise dette.
Såfremt biavleren  

 lægger hindringer i vejen for udførelsen af arbejdet, bør der gøres opmærksom  

 på, at en bisygdomsinspektør eller tilsynsmand er berettiget til at tilkalde  

 politiets hjælp.
Såfremt undersøgelsen ikke herefter kan gennemføres uden  

 hindringer, afbrydes eftersynet, og der rettes henvendelse til politiet om  

 bistand.
 Stk. 3.  Det påhviler ejeren eller dennes repræsentant  

 uden godtgørelse at yde bisygdomsinspektøren eller tilsynsmanden den fornødne  

 hjælp under udførelsen af hans hverv i bigården herunder hjælp til den  

 nødvendige rensning eller tilintetgørelse af stader og løst inventar samt  

 rensning af stadernes omgivelser, jfr. § 16.
 Stk. 4.  Såfremt ejeren eller dennes repræsentant ikke  

 kan eller vil yde den fornødne medhjælp ved undersøgelses- og  

 bekæmpelsesarbejdet, kan de pågældende foranstaltninger udføres for ejerens  

 regning.
 Stk. 5.  Før en bisygdomsinspektør eller tilsynsmand  

 forlader en bigård, som han har undersøgt, skal han sikre sig, at dens  

 materiel ikke henstår i strid med bestemmelserne i bekendtgørelsens § 3, nr.  

 2 og 3. Eventuelt arbejde, som må udføres af inspektøren eller tilsynsmanden  

 for at bringe bigården i lovlig stand, skal betales af bigårdens ejer.
 Stk. 6.  Såfremt en tilsynsmand i øvrigt konstaterer  

 forhold, der er i strid med gældende bestemmelser, skal han snarest indgive  

 anmeldelse til politikredsens bisygdomsinspektør eller statens bisygdomsnævn.  

 Såfremt en bisygdomsinspektør konstaterer forhold, der er strid med gældende  

 bestemmelser, skal han snarest indgive anmeldelse til statens bisygdomsnævn.
III.
Udfærdigelse af attest til brug ved flytning, vandring og ejerskifte.
 Fælles bestemmelser.
§ 8.  I tilfælde af flytning, herunder gentagne  

 flytninger fra sted til sted (vandring), eller ejerskifte af en bigård eller  

 af biavlsmateriel, der befinder sig i en zone inden for en afstand af 2 km  

 fra en bigård, der er smittet med ondartet bipest, skal eftersyn og attest  

 udstedes af en bisygdomsinspektør eller tilsynsmand.
Det skal ved eftersyn  

 påses, at der ikke i bigården findes ondartet bipest eller stenyngel.  

 Bisygdomsinspektører og tilsynsmænd skal endvidere i tilfælde af udflytning  

 af bifamilie eller materiel af ovennævnte 2 km-zone foretage fornyet eftersyn  

 af bifamilier eller materiellet 8 uger efter udflytningen.
Stk. 2.  Attesten udfærdiges i 4 eksemplarer.
Det  

 eksemplar, der er forsynet med uddrag af lovbestemmelser, skal afleveres til  

 ejeren.
Et eksemplar skal opbevares af den udstedende bisygdomsinspektør  

 eller tilsynsmand.
To eksemplarer skal straks sendes til politikredsens  

 bisygdomsinspektør, som i tilfælde af, at flytningen sker til et sted i egen  

 politikreds, sender et eksemplar til statens bisygdomsnævn.
Hvis der flyttes  

 ud af politikredsen, videresendes begge eksemplarer.
Stk. 3.  Politikredsens bisygdomsinspektør skal påse, at  

 de til ham indsendte flytteattester ikke strider imod de meddelte påbud om  

 karantæne m.v., som han har givet i forbindelse med sygdomsbekæmpelse.  

 Inspektøren skal endvidere påse, at attester der er udstedt af kyndige  

 biavlere, ikke omhandler bigårde i de i stk. 1 nævnte 2 km-zoner.
Hvis de  

 indsendte attester strider imod de i dette stykke nævnte forhold, underrettes  

 statens bisygdomsnævn.
 Særligt om flytning.
§ 9.  Attest til brug ved flytning må tidligst være  

 udstedt fjorten  dage før flytningen finder sted.
Attesten udstedes og  

 indsendes som angivet i § 8, stk. 2, og skal indeholde fuldstændig  

  postadresse på det sted, hvortil bierne eller materiel flyttes.
Såfremt der  

 sker flytning til flere nye adresser, skal der udfærdiges attester for hver  

 ny adresse.
Stk. 2.  Såfremt attest kan udstedes, skal staderne  

 forsynes med statens bisygdomsnævns kontrolmærkat.
I stader, som kan åbnes,  

 påklæbes mærkatet indvendigt på stadets tag, og på stader, der efter  

 flytningen skal stå aflåst, påklæbes det på stadets yderside under  

 tagudhænget.
Kontrolmærkaterne må ikke anvendes til andet formål.
Stk. 3.  Det skal indskærpes biavleren, at stader, der  

 efter flytning  ikke bliver opstillet på dennes bopæl eller ejendom , skal  

 forsyne s med synlig angivelse af ejers navn og postadresse eller andet tydeligt  

 ejendomsmærke.
Stk. 4.   Flyttetilladelse.
Ved flytning af bifamilier  

 på et tidspunkt, hvor der ikke findes rigelig yngel, må der ikke udstedes  

 flytteattest.
I stedet kan udstedes flyttetilladelse (»blank  

 attest«) med bemærkning om, at biavleren er forpligtet til at lade  

 bierne syne på den nye adresse, såsnart der skønnes at være rigelig yngel,  

 dog senest i begyndelsen af den følgende biavlssæsonen.
Flyttetilladelse må  

 dog kun udstedes, såfremt  politikredsens bisygdomsinspektør har givet  

 tilladelse til  udstedelsen . Inspektøren kan kun give tilladelse til  

 udstedelse a f flyttetilladelse for bigårde, i hvilke der ikke i indeværende eller i  

 foregående sæson, er konstateret ondartet bipest eller stenyngel.
Statens  

 bisygdomsnævn kan dog i særlige tilfælde dispensere fra dette forbud.  

 Blanketter med flyttetilladelse udstedes og indsendes i øvrigt som angivet i  

 § 8, stk. 2, og i nærværende paragraf, stk. 1.
 Særligt om ejerskifte.
§ 10.  Eftersynet foranlediges foretaget af den  

 tidligere ejer eller dennes bo.
Eftersyn skal foretages og attest udstedes,  

 selv om  bigården og materiel ikke flyttes . Dette gælder, selv om bigården  

 kun består af tomme, brugte stader, eller overdragelsen kun vedrører brugt  

 biavlsmateriel i øvrigt.
Den tidligere ejer eller dennes bo skal gøres  

 bekendt med, at alle ikke i brug værende udbyggede tavler skal omsmeltes.
Den  

 nye ejer skal gøres bekendt med bestemmelserne i bisygdomsloven og  

 bekendtgørelsen.
Attest udfærdiges og indsendes som angivet i § 8, stk. 2, og  

 med  oplysning om den nye ejers navn og adresse.
IV.
Udfærdigelse af attest til brug ved bidronningavl.
§ 11.  Der skal foretages sundhedskontrol ved en  

 bisygdomsinspektør af bigårde, hvori der drives bidronningavl med salg for  

 øje, samt af bigårde, hvorfra ledsagebier tages til forsendelse af  

 dronninger, der er indført her til landet.
Sundhedskontrol skal foretages  

 mindst to gange årligt - første gang tidligst forsvarligt i sæsonen og anden  

 gang ikke senere end 1. august.
Hvis dronningavler er inspektør, skal synet  

 foretages af en anden inspektør.
I forbindelse med eftersynet udfærdiges og  

 indsendes attest som angivet i § 8, stk. 2.
 Stk. 2.  Bidronninger må kun sælges, og ledsagebier må  

 kun benyttes, såfremt det af attesten fremgår, at stenyngel eller ondartet  

 bipest ikke er påvist i den bigård, hvorfra dronninger og ledsagebier  

 hidrører.
 Stk. 3.  Det er forbudt at sælge bidronninger fra  

 bifamilier, som er eller har været angrebet af europæisk bipest, medmindre  

 bisygdomsinspektøren ved eftersyn har konstateret, at vedkommende familie har  

 været i stand til hurtigt at rense sig for denne sygdom på en sådan måde, at  

 den efter en umiddelbar bedømmelse ikke viser tegn på sygdomme.
V.
Bisygdomsinspektørens og tilsynsmandens pligter, når der findes  tegn  

 på sygdom.
§ 12.   Prøveudtagning og indsendelse.
Såfremt  

 bisygdomsinspektøren eller tilsynsmanden ved eftersyn af en bifamilie finder  

 tegn på eller mistanke om yngelsygdom, eller i øvrigt konstaterer død yngel  

 eller andre uregelmæssigheder i yngellejet, skal han i nærværelse af  

 biavleren eller dennes repræsentant udtage et repræsentativt antal prøver af  

 voksbygning med yngel til indsendelse til statens bisygdomsnævn.
 Stk. 2.   Tavleprøven indpakkes på en sådan måde, at  

 bier ikke kan få adgang dertil eller til derfra flydende foder eller honning.  

 Uden på den indpakkede prøve lægges karantæneblanketten (nr. 11A).
 Stk. 3.   Forebyggelse af smittespredning.
Efter prøveudtagningen skal bisygdomsinspektøren eller tilsynsmanden  

 foretage de foranstaltninger, der under hensyn til årstiden og de  

 foreliggende forhold anses nødvendige til at forebygge spredning af den  

 formodede sygdom.
Han skal herunder sikre sig, at uddøde bifamilier efter  

 undersøgelsens afslutning ikke er åbenstående, så at smitte kan spredes  

 yderligere ved at bier får adgang dertil.
Endvidere skal der gives biavleren  

 eller dennes repræsentant vejledning om, hvorledes bifamilier og biboliger  

 skal behandles for at undgå smittespredning.
Stk. 4.   Karantænepåbud.
Samtidig med prøveudtagningen  

 udstedes midlertidig karantænepåbud på blanket 11. Blanket 11 B gives til  

 biavleren eller dennes repræsentant.
Blanket 11 A indsendes sammen med den  

 udtagne prøve til statens bisygdomsnævn. Ønsker tilsynsmanden at meddele  

 yderligere oplysninger end de i skemaet anførte, kan de f.eks. skrives på  

 bagsiden af blanketten.
Stk. 5.   Eventuel senere attest.
Såfremt statens  

 bisygdomsnævn ikke konstaterer tilstedeværelse af ondartet bipest eller  

 stenyngel, meddeles dette til den pågældende bisygdomsinspektør eller  

 tilsynsmand.
Flytte- eller ejerskifteattest kan herefter udstedes og  

 eventuelt fremsendes pr. post til biavleren.
§ 13.   Forgiftning.
Dersom biernes adfærd m.v. giver  

 formodning om forgiftningsskade, bør prøver af bier indsendes til statens  

  biavlsforsøg.
Der bør i dette tilfælde så vidt muligt tillige indsendes en  

 redegørelse for giftanvendelse inden for en afstand af ca. to km fra  

 bigården, samt oplysning om, hvorvidt egnens øvrige bigårde fremviser de  

 samme tegn på forgiftning.
Eventuelt nødvendige undersøgelser med henblik på  

 at skaffe oplysning om disse spørgsmål kan dog kun foretages på biavlernes  

 regning og skal derfor kun foretages, dersom denne er indforstået med at  

 betale udgiften.
Stk. 2.  Indsendes bier til undersøgelse (helst 50 - 100  

 stk.), bør det fortrinsvis være bier med pollenklumper på benene  

 (»bukser«). Disse bier samles for sig, helst i en tændstikæske.  

 Prøver fra tavler bør udskæres i partier med frisk indbåren pollen.
Der skal  

 så vidt muligt bruges træ- eller papemballage, da plastic og metal er uegnet.
VI.
Bisygdomsinspektørens pligter når der er konstateret ondartet  bipest  

 og stenyngel.
§ 14.  Når der i indsendte tavleprøver til statens  

 bisygdomsnævn er konstateret ondartet bipest i en bigård, skal  

 bisygdomsinspektøren drage omsorg for, at alle bigårde, der er beliggende  

 inden for en afstand af to km fra den smittede, undersøges.
Såfremt der  

 herved konstateres smitte med ondartet bipest i nogen af disse bigårde, skal  

 han inderkaste disse behandling efter forskrifterne i § 9 og nærværende  

 instruks.
Han fortsætter sin eftersøgning af smittekilden i alle bigårde, der  

 er beliggende inden for en afstand af to km fra den senest fundne, smittede  

 bigård.
Stk. 2.  Såfremt der ved undersøgelsen af det i stk. 1  

 nævnte område findes midlertidig tilflyttede bifamilier, må disse ikke  

 tilbageflyttes uden eftersyn af en bisygdomsinspektør eller tilsynsmand.
Hvis  

 bifamilierne flyttes uden for 2 km-zonen, skal de underkastes syn som  

 foreskrevet i § 8, stk. 1.
 § 15.  Bisygdomsinspektøren skal drage omsorg for, at  

 bifamilier, der har taget bolig i bygninger, hule træer eller lignende  

 steder, der er beliggende inden for en afstand af 2 km fra en bigård, i  

 hvilken der findes eller inden for de sidste to år har været konstateret  

 ondartet bipest, uskadeliggøres.
§ 16.  Lyder diagnosen fra statens bisygdomsnævn på  

 stenyngel, skal bisygdomsinspektøren dræbe og tilintetgøre alle smittede  

 bifamilier i den pågældende bigård uanset deres størrelse og sikre  

 desinfektion af bistaderne og deres nærmeste omgivelser.
Inspektøren skal  

 endvidere drage omsorg for, at honning fra bifamilier, der er eller har været  

 angrebet af stenyngel, tilintetgøres.
Stk. 2.  Angiver diagnosen, at der er ondartet bipest i  

 en bigård, skal bisygdomsinspektøren drage omsorg for, at samtlige bifamilier  

 i bigården dræbes, hvis ejeren ønsker det.
I modsat fald skal  

 bisygdomsinspektøren drage omsorg for, at alle smittede, svage bifamilier  

 dræbes og tilintetgøres, medmindre han finder det forsvarligt at forene dem  

 med andre bifamilier, og han skal desuden forestå dobbelt omsætning (Mac  

 Evoys metode) af alle tilbageværende bifamilier i den pågældende bigård.
Stk. 3.  Bisygdomsinspektøren skal i tilfælde af  

 ondartet bipest drage omsorg for, at der sker tilintetgørelse af alle tavler,  

 hvori der har været yngel fra smittede bifamilier, tillige med vildbygning,  

 rammer og andet løst materiel, herunder utætte solvokssmeltere, der ikke kan  

 renses.
Alle andre tavler i bistaderne og biavlerens forråd af ikke  

 ibrugværende udbyggede tavler skal bisygdomsinspektøren straks foranledige  

 udskåret og forsvarligt indpakket til omsmeltning på et voksmelteri.
Rammer  

 fra sidstnævnte skal, hvis de ikke brændes, omhyggeligt renses ved kogning.  

 Har biavleren flere bigårde, og materiellet påviseligt holdes strengt  

 adskilt, bigård for bigård, skal kun den inficerede bigårds tavlemateriel  

 omsmeltes.
Stk. 4.  Bisygdomsinspektøren skal drage omsorg for, at  

 honning fra bifamilier, der er smittet med ondartet bipest, bliver  

 tilintetgjort, hvis den ikke inden en frist af fire dage efter pålægs  

 meddelelse på betryggende måde kan slynges og sættes på beholder.
Inspektøren  

 skal endvidere instruere biavleren om reglerne vedrørende behandling af sådan  

 honning, jfr. bekendtgørelsens § 10.
§ 17.  Bisygdomsinspektøren skal drage omsorg for, at  

 tilintetgørelse af angrebne bifamilier og desinfektion og rensning af smittet  

 materiel så vidt muligt foretages straks ved første besøg i bigården efter  

 modtagelsen af diagnosen fra Statens bisygdomsnævn (senest fire dage efter  

 modtagelsen). Ejeren (evt. dennes repræsentant) er pligtig til at yde  

 fornøden medhjælp ved rensning, udbrænding af tavler og materiel, samt  

 rengøring af smittede stader og disses omgivelser.
Undlader ejeren at hjælpe,  

 kan bestemmelsen i § 7, stk. 4, anvendes.
 § 18.  Bigårde, der behandles for ondartet bipest  

 eller stenyngel, skal sættes i karantæne i mindst otte uger som foreskrevet i  

 bekendtgørelsens § 8.
Stk. 2.  Bisygdomsinspektøren skal drage omsorg for, at  

 der foretages kontroleftersyn af alle bifamilier i bigården snarest efter  

 otteugers fristens udløb.
Såfremt der påny konstateres ondartet bipest eller  

 stenyngel i en til statens bisygdomsnævn indsendt prøve fra nogen af  

 bigårdens bifamilier, skal bisygdomsinspektøren drage omsorg for, at de syge  

 bifamilier dræbes uanset deres størrelse og i øvrigt forholde sig som anført  

 i bekendtgørelsens § 8. Når det drejer sig om ondartet bipest, behandles de  

 øvrige bifamilier efter Mac Evoys metode.
 Stk. 3.  Når det ved et eftersyn er godtgjort, at den  

 pågældende bigård er fri for smitte, udsteder bisygdomsinspektøren attest  

 herom og indsender straks kopi til statens bisygdomsnævn.
Stk. 4.  Hvis der ved eftersyn med henblik på ophævelse  

 af karantæne ikke er rigelig yngel i alle bigårdens bifamilier, opretholdes  

 forbudet mod flytning m.m., indtil bigården er underkastet et nyt syn  

 tidligst forsvarligt i den følgende biavlssæson.
Undersøgelse af bifamilier  

 bør ikke finde sted efter den 1. august.
 Stk. 5.  Såfremt der efter 1. august og inden næste  

 biavlssæsons begyndelse observeres forhold, der giver formodning om, at  

 bifamilien er syg, eller at der foreligger overtrædelse af bestemmelserne i  

 bekendtgørelsen, sendes indberetning til statens bisygdomsnævn, der afgør,  

 hvad der videre skal foretages.
 § 19.  Bigårde, der er behandlet for ondartet bipest  

 eller stenyngel, skal underkastes et eftersyn i begyndelsen af den  

 biavlsæson, der følger efter det år, i hvilket karantænen er blevet ophævet  

 efter bestemmelserne i § 18.
VII.
Bisygdomsinspektørers og tilsynsmænds pligter når der er  konstateret  

 europæisk bipest.
 § 20.  Når der i en indsendt tavleprøve til statens  

 bisygdomsnævn er konstateret europæisk bipest, skal bisygdomsinspektøren  

 eller tilsynsmanden vejlede biavleren om, hvilke biavlsmæssige forholdsregler  

 der bør iagttages, herunder hvorvidt og i hvilken udstrækning dronningskift  

 vil være formålstjenligt.
VIII.
Vederlag m.v.
 § 21.  Bisygdomsinspektører og tilsynsmænd er  

 berettiget til vederlag for undersøgelser, udstedelse af attest m.v., samt  

 til godtgørelse for kørsel efter takster, der fastsættes af  

 landbrugsministeren efter forhandling med finansministeren.
 Stk. 2.  Om betaling af bisygdomsinspektørens og  

 tilsynsmandens tilgodehavende gælder følgende regler:
1. Vederlag for eftersyn, der foretages på grund af  

 mistanke om sygdom i bigården, betales af statens bisygdomsnævn.
Dette  

 gælder, hvad enten sygdom konstateres eller ej.
Opgørelse over tilgodehavende  

 med oplysning om, at tilkaldelsen er sket på grund af mistanke om sygdom  

 sendes til statens bisygdomsnævn.
Såfremt der indsendes prøve til nærmere  

 undersøgelse, fremsendes opgørelsen sammen med denne.
 2. Vederlag for det i § 8, stk. 1., foreskrevne  

 eftersyn af bifamilier, der er flyttet fra en to km-zone om bigårde med  

 ondartet bipest, betales af statens bisygdomsnævn.
 3. Vederlag for bekæmpelsesarbejde og for  

 undersøgelsesarbejde, der udføres efter nærmere aftale med statens  

 bisygdomsnævn, betales af nævnet.
 4. Er bisygdomsinspektøren eller tilsynsmanden  

 tilkaldt til eftersyn med henblik på udstedelse af attest, betales vederlaget  

 af biavleren, medmindre der findes ondartet bipest eller stenyngel.
 Stk. 3.  For vederlag, der betales af biavleren, skal  

 bisygdomsinspektøren eller tilsynsmanden give kvittering på de af staten  

 bisygdomsnævns udleverede kvitteringsblanketter.
 Stk. 4.  Regnskab for arbejde, der betales af statens  

 bisygdomsnævn, skal aflægges på de af nævnet udleverede skemaer og vedlægges  

 de af nævnet ønskede oplysninger.
IX.
Forskellige bestemmelser.
 § 22.  Statens bisygdomsnævn kan når som helst lade  

 foretage kontrol i en bisygdomsinspektør eller tilsynsmands bigård.
 Stk. 2.  En bisygdomsinspektør kan efter nærmere aftale  

 med statens bisygdomsnævn foretage kontrol i en tilsynsmands eller kyndig  

 biavlers bigård og i bigårde, der er synet af disse.
 § 23.  Det påhviler tilsynsmanden at hjælpe  

 politikredsens bisygdomsinspektør.
 § 24.  Det påhviler bisygdomsinspektøren af vejlede  

 tilsynsmænd og kyndige biavlere i deres arbejde.
 § 25.  Nærværende instruks træder i kraft straks.  

 Samtidig ophæves landbrugsministeriets instruks af 11. maj 1959 for ansatte  

 bisygdomsinsektører samt landbrugsministeriets instruks af 31. maj 1968 for  

 de i henhold til lov nr. 126 af 15. april 1959 om bekæmpelse af smitsomme  

 sygdomme hos bier m.v. autoriserede tilsynsmænd.
 Landbrugsministeriet den 29. juni 1976.
