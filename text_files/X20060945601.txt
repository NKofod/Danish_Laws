Afløsning af pensionstilsagn Spørgsmål Kan Skatterådet  

 bekræfte, at et engangsvederlag til direktør X for afløsning af et  

 pensionstilsagn,  

 der ikke er afdækket i et pensionsinstitut, anses for omfattet af  

 ligningsloven  

 § 7 O stk. 1, nr. 3? Svar Ja, der henvises  

 til nedenstående indstilling og begrundelse Beskrivelse af  

 de faktiske forhold Direktør X er i  

 medfør af en indgået ansættelseskontrakt ansat som direktør i Y A/S.
 Det fremgår af  

 kontrakten, at ansættelsesforholdet ophører uden opsigelse med udgangen af  

 den  

 måned, i hvilken X opnår 60 års alderen.
I de  

 efterfølgende 5 år tilkommer der X en efterløn, der beregnes af vederlaget,  

 som  

 det senest er fastsat med fradrag af 15 % indbetalt til en pension.
Af dette  

 vederlag beregnes efterlønnen således:
1. år 66 2/3 %  

  

 2. år 60 %  

  

 3. år 55 %  

  

 4. år 50 %  

  

 5. år 50 % Efterlønnen  

 udbetales månedligt bagud.
I efterlønsperioden betaler Y hvert år 15 % af den  

 senest aftalte årlige gage til X's pensionsordning.
 I tilfælde af,  

 at X afgår ved døden under ansættelsen, udbetales løn for den løbende måned  

 samt 6 måneders efterløn, til X's enke. subsidiært til ligelig deling mellem  

 børn under 24 år.
Afgår X ved  

 døden i efterlønsperioden, tilkommer der hans enke subsidiært hans børn under  

 24 år en månedlig efterløn af samme størrelse, som den til X i dødsmåneden  

 udbetalte efterløn.
Efterlønnen udbetales månedsvis bagud i 6 måneder regnet  

 fra dødsmånedens udgang.
Herudover har Y ingen forpligtelser overfor X's bo  

 eller pårørende.
X må ikke i efterlønsperioden tage ansættelse i eller på  

 anden  

 måde være tilknyttet en virksomhed, der konkurrerer med Y.
I kontrakten er  

 i øvrigt aftalt regler for opsigelse og fratrædelsesgodtgørelse.
Således skal  

 ansættelses-forholdet skriftligt fra Y's side bringes til ophør med 24  

 måneders  

 varsel til udgangen af en måned og tilsvarende fra X's side med 12 måneders  

 varsel.
 Såfremt  

 ansættelsesforholdet opsiges fra selskabets side, før X er fyldt 58 år, og  

 det  

 ikke sker på grund af, at X har gjort sig skyldig i grov eller gentagen  

 tilsidesættelse af de ham som direktør påhvilende pligter, således at det af  

 hensyn til selskabet måtte anses for påkrævet at afskedige ham, tilfalder der  

 X  

 en ekstraordinær fratrædelsesgodtgørelse svarende til 2 års vederlag, som det  

 senest er fastsat.
 I et tillæg til  

 kontrakten har Y tilkendegivet, at bestyrelsen er positiv for - i god  

 tid  

 før X fylder 60 år - at konvertere tilsagnet om efterløn i 5 år til en  

 fratrædelsesgodtgørelse uden yderligere udgift for selskabet.
I forbindelse  

 med, at X bliver 60 år, og ansættelsesforholdet derfor ophører uden  

 opsigelse,  

 overvejer Y, at tilbyde X et engangsvederlag som afløsning for  

 pensionstilsagnet.
Pensionstilsagnet er ikke afdækket i et pensionsinstitut.
Forespørgers  

 eventuelle opfattelse iflg. anmodning og høringssvar Forespørger  

 giver udtryk for følgende opfattelse:
Afløses et  

 uafdækket pensionstilsagn af et engangsvederlag, beskattes vederlaget efter  

 reglerne i ligningslovens § 7 O, stk. 1, nr. 3. Det indebærer, at 85 % af den  

 del af vederlaget, der overstiger et grundbeløb på 13.000 kr. (2005), skal  

 medregnes i den skattepligtige indkomst.
Visse betingelser skal efter praksis  

 være opfyldt for, at denne beskatning kan benyttes.
Udgangspunktet  

 er, at det alene er for direktører, som er anmeldt til Erhvervs- og  

 Selskabsstyrelsen, hvor der kan etableres en uafdækket direktørpension.
Ved  

 en  

 direktørpension (både afdækket og uafdækket) afgiver arbejdsgiveren et løfte  

 om  

 pension (pensionstilsagn) i forbindelse med et ansættelsesforhold for  

 direktøren.
Pensionstilsagnet  

 omfatter sædvanligvis en aftale om årlige udbetalinger ved direktørens  

 alderspensio-nering,  

 tab af arbejdsevne og død.
De årlige udbetalinger er livsbetingede og kan  

 enten  

 være livsvarige eller ophøre efter en aftalt årrække.
De løbende udbetalinger  

 ophører således som udgangspunkt, såfremt den pågældende direktør dør.
Dog  

 kan  

 de efterlevende (typisk ægtefælle og børn) indsættes som begunstigede.  

 Indsættes en efterlevende ægtefælle eller børn som begunstiget, kan det være  

 aftalt, at de årlige ydelser fortsætter med en lavere udbetaling og/eller at  

 udbetalingerne sker over en forkortet periode.
En sådan aftale er ikke til  

 hinder for at anse tilsagnet for en uafdækket pensionsordning.
 En uafdækket  

 direktørpension er i hovedtræk analog til en ordning etableret i et  

 forsikringsselskab eller en pensionskasse.
Det antages i  

 praksis, at udbetalingsperioden skal have en vis varighed, og som  

 udgangspunkt  

 skal være livsbetinget.
Udbetalingerne behøver ikke at være livsvarige, men  

 kan  

 ophøre efter et bestemt antal udbetalingsår.
Vi anser derfor en  

 udbetalingsperiode  

 på ca. 5 år for at være inden for rammerne af denne praksis.
Den væsentligste  

 forskel mellem afdækkede og uafdækkede pensionsordninger er, at det  

 uafdækkede  

 pensionstilsagn kan gå tabt for direktøren i tilfælde af arbejdsgiverens  

 konkurs.
Direktøren og arbejdsgiveren har dog visse muligheder for at afdække  

 denne risiko.
Da Y og X ikke har indgået en aftale om hel eller delvis  

 afdækning af pensionstilsagnet, er der således tale om en uafdækket  

 pensionsordning.
 En aftale om  

 pensionstilsagn til en direktør er en forpligtelse for Y, og forpligtelsen er  

 derfor hensat i regnskabet i henhold til årsregnskabslovens bestemmelser  

 herom.
Efter praksis er  

 det en forudsætning for at behandle engangsvederlaget som afløsning for et  

 pensionstilsagn,  

 at direktøren opfylder sin ansættelseskontrakt og sine forpligtelser, samt at  

 han opnår den forudsatte pensionsalder.
Ligningsrådet har på forespørgsel (  


  

 SKM2003.515.LR  


  

 )  

 tilkendegivet, at et engangsvederlag i forbindelse med en direktørs fratræden  

 før pensioneringstidspunktet ikke skattemæssigt kan sidestilles med  

 pensionsudbetaling, men snarere har karakter af en fratrædelsesgodtgørelse.
Da X ikke  

 fratræder før pensioneringstidspunktet, og da der i kontrakten særskilt er  

 aftalt, i hvilke situationer der kan udbetales fratrædelsesgodtgørelse, er  

 det  

 vores opfattelse, at et engangsvederlag til afløsning af pensionstilsagnet i  

 den givne situation ikke har karakter af fratrædelsesgodtgørelse.  

 Ligningsrådet  

 har samtidig tilkendegivet, at det ensidigt skal være tillagt arbejdsgiveren  

 at  

 beslutte, hvorvidt et uafdækket pensionstilsagn i stedet skal ændres til en  

 afløsningssum.
Det må således ikke være direktøren, der kan træffe denne  

 beslutning.
Y har forbeholdt sig ret til at konvertere tilsagnet om efterløn  

 til en aftale om afløsningssum.
Det er således fortsat Y der ensidigt  

 beslutter, hvorvidt dette også skal være tilfældet.
Det er ikke et krav, at  

 pensionstilsagnet  

 indeholder en bestemmelse om afløsningssum.
Beslutningen om en eventuel  

 afløsningssum skal blot være truffet af arbejdsgiverselskabet.
 Sammenfattende  

 er det således vores opfattelse, at såfremt Y beslutter at udbetale et  

 engangsvederlag som afløsning for pensionstilsagnet til X, vil et sådant  

 vederlag være omfattet af ligningslovens § 7 O, stk. 1, nr. 3.
SKATs  

 indstilling og begrundelse Ligningsrådet  

 har i  


  

 SKM2003.515.LR  


  

 taget stilling til spørgsmålet, om der er tale om vederlag for afløsning af  

 et  

 pensionstilsagn, når arbejdsgiveren, direktøren eller begge ved direktørens  

 fratræden har ret til at forlange pensionsforpligtelsen afløst af et  

 engangsvederlag.
Ligningsrådet svarede, at udbetaling af et engangsvederlag i  

 forbindelse med direktørens fratræden før pensioneringstidspunktet ikke  

 skattemæssigt kan sidestilles med pensionsudbetaling, men snarere har  

 karakter  

 af en fratrædelsesgodtgørelse, der beskattes efter ligningslovens § 7 U, dvs.  

 som personlig indkomst ud over en skattefri bundgrænse på 8.000 kr.
Som  

 begrundelse anføres, at det må anses som en forudsætning for at behandle det  

 som vederlag for afløsning af et pensionstilsagn, at indehaveren af tilsagnet  

 opfylder sin ansættelseskontrakt og sine arbejdsforpligtelser, samt at han  

 opnår den forudsatte pensionsalder.
 Denne udtalelse  

 er kritiseret af Hanne Søgaard Hansen i SR-Skat 2/2005.
 I nærværende sag  

 finder SKAT, at der med den indgåede aftale om efterløn samt eventuel  

 afløsning  

 af denne foreligger et tilsagn om ydelser, som har et sådant indhold, at det  

 efter lov om tilsyn med firmapensionskasser skulle være afdækket i et  

 pensionsinstitut, såfremt det var afgivet overfor en funktionær, der ikke er  

 en  

 direktør eller ledende medarbejder.
 Såfremt dette  

 pensionstilsagn afløses af et engangsvederlag, der beregnes i  

 overensstemmelse  

 med almindelige aktuarmæssige principper og såfremt det i henhold til den  

 indgåede aftale tidligst udbetales med udgangen af den måned, i hvilken X  

 opnår  

 pensionsalderen 60 år, finder SKAT, at der vil foreligge afløsning af et  

 pensionstilsagn, der er omfattet af ligningslovens § 7 O, stk. 1, nr. 3.
 SKAT indstiller  

 derfor, at der svares ja til det stillede spørgsmål.
 Skatterådet  

 tiltrådte SKAT's indstilling.
