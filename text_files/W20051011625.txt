Indberetning  

 af praktiserende speciallæges anvendelse af blokader Nævnet fandt grundlag for kritik af speciallægen og  

 indskærpede desuden overfor speciallægen at udvise større omhu og  

 samvittighedsfuldhed i sit fremtidige virke.
Nævnet lagde vægt på, at der  

 blev  

 anvendt en blokadeserie i over to år med 1 til 2 ugers interval uden at  

 henvise  

 videre til tværfaglig behandling.
Nævnet oplyste til sagen, at blokader med  

 lokalbedøvelsesmidler har to effekter, idet de dels kan hæmme aktiviteten i  

 det  

 sympatiske nervesystem og dermed 'bryde en ond cirkel', og dels kortvarigt  

 (normalt 12-24 timer) kan bedøve smerterne i det område, som forsynes af  

 nerven.
I begge tilfælde bør smertefriheden udnyttes til genoptræning i en  

 tværfaglig smertebehandling.
Der er ikke i den medicinske litteratur angivet  

 noget højeste antal blokader, som kan gives, men det er praksis at give en  

 behandlingsserie på 6-12 blokader og herefter bedømme effekten.
Hvis der  

 opnås  

 en smertelindring, som bliver af længere og længere varighed, kan  

 behandlingen  

 fortsætte med blokader med længere interval (for eksempel 1 måned).
