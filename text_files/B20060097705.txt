 Bekendtgørelse  

 om planlægning af sundhedsberedskabet og det præhospitale beredskab samt  

 uddannelse af ambulancepersonale m.v.
 I medfør af § 169 og § 210, stk. 4, i sundhedsloven,  

 jf. lov nr. 546 af 24. juni 2005, fastsættes:
Kapitel 1 Anvendelsesområde m.v.
 § 1.  

  

 Denne bekendtgørelse omfatter kommunalbestyrelsernes ansvar for planlægning  

 af  

 sundhedsberedskabet og regionsrådenes ansvar for planlægning af  

 sundhedsberedskabet, herunder det præhospitale beredskab samt uddannelse af  

 ambulancepersonale m.v. efter sundhedsloven.
 Stk. 2.  

  

 Planlægningen  

 skal tage udgangspunkt i det daglige beredskab og sikre en fleksibel  

 tilpasning  

 af det daglige beredskab til mulige beredskabssituationer.
§ 2.  

  

 Sundhedsberedskabet omfatter sygehusberedskabet, lægemiddelberedskabet og  

 beredskabet  

 i den primære sundhedssektor.
I sundhedsberedskabet indgår et  

 kriseterapeutisk  

 beredskab samt indsats i forbindelse med kemiske, biologiske, radiologiske og  

 nukleare hændelser.
I sygehusberedskabet indgår det præhospitale beredskab,  

 herunder ambulanceberedskabet.
 § 3.  

  

 Sundhedsberedskabet  

 skal sikre, at sundhedsvæsenet kan udvide og omstille sin behandlings- og  

 plejekapacitet m.v. ud over det daglige beredskab ved større ulykker og  

 katastrofer, herunder krig.
 Stk. 2.  

  

 Sygehusberedskabet,  

 som er beredskabet i det samlede sygehusvæsen herunder private sygehuse, skal  

 under større ulykker, katastrofer samt under krigsforhold sikre, at der kan  

 ydes syge og tilskadekomne behandling på sygehus eller på behandlingssteder  

 uden for sygehusene.
 Stk. 3.  

  

 Lægemiddelberedskabet,  

 som er beredskabet af lægemidler og medicinsk udstyr, skal sikre, at de  

 ændrede  

 krav til forbrug, forsyning og distribution, som må forudses under større  

 ulykker, katastrofer samt under krigsforhold, kan imødekommes.
 Stk. 4.  

  

 Beredskabet  

 i den primære sundhedssektor, som er beredskabet i den del af  

 sundhedsvæsenet,  

 som ikke er en del af sygehusberedskabet, skal under større ulykker,  

 katastrofer samt under krigsforhold sikre en videreførelse af de daglige  

 opgaver,  

 tilpasset de ændrede krav samt yderligere varetagelse af forebyggelses-,  

 behandlings- og omsorgsopgaver.
 § 4.  

  

 Den præhospitale indsats, som er indsatsen  

 inden ankomst til sygehus over for akut syge, tilskadekomne og fødende, har  

 til  

 formål at redde liv, forbedre helbredsudsigter, formindske smerter og andre  

 symptomer, afkorte det samlede sygdomsforløb, yde omsorg og skabe tryghed.
 Stk. 2.  

  

 Ved en  

 ambulance forstås et køretøj, der er indrettet til at befordre akut syge,  

 tilskadekomne og fødende, og hvor der kan ydes visse former for behandling,  

 jf.  

 § 27.
 Stk. 3.  

  

 Ambulanceberedskabet indgår som  

 en del af den samlede præhospitale organisation og omfatter transport med  

 ambulance samt behandling i forbindelse hermed, jf. bilaget.
 Stk. 4.  

  

 Ved responstid forstås den tid,  

 der går, fra ambulanceberedskabets vagtcentral modtager alarmen, til  

 ambulancen  

 er fremme på et skadested, hos en akut syg patient eller hos en fødende.
Kapitel 2 Planlægning af sundhedsberedskabet og den  

 præhospitale indsats.
 § 5.  

  

 Regionsrådet  

 og kommunalbestyrelserne er ansvarlige for at planlægge for og opbygge et  

 sundhedsberedskab.
Kommunalbestyrelsen § 6.  

  

 Kommunalbestyrelsen skal én gang i hver valgperiode udarbejde og vedtage en  

 plan for sundhedsberedskabet.
 Stk. 2.  

  

 Kommunalbestyrelsen  

 skal koordinere planen med kommunens øvrige planlægning på beredskabsområdet  

   

 herunder planer for redningsberedskabet, regionsrådets plan for  

 sundhedsberedskabet  

 og den præhospitale indsats samt med de omkringliggende kommuners  

 sundhedsberedskabsplaner.
Stk. 3.  

  

 Kommunalbestyrelsen  

 skal forud for vedtagelsen af sundhedsberedskabsplanen indhente en udtalelse  

 fra regionsrådet og de omkringliggende kommuner.
Kommunalbestyrelsen kan i  

 øvrigt  

 inddrage sundhedskoordinationsudvalget i koordineringen af kommunens  

 sundhedsberedskabsplan med regionens sundhedsberedskabsplan og de øvrige i  

 regionen beliggende kommuners sundhedsberedskabsplaner.
Stk. 4.  

  

 Kommunalbestyrelsen  

 skal forud for behandlingen af forslag til sundhedsberedskabsplan indhente  

 Sundhedsstyrelsens og Lægemiddelstyrelsens rådgivning.
Efter  

 kommunalbestyrelsens vedtagelse sendes planen og senere ændringer heri til  

 Sundhedsstyrelsen og den region, som kommunen er beliggende i.
 § 7.  

  

 Med  

 udgangspunkt i det daglige beredskab planlægges der for udvidelse af  

 beredskabet med henblik på, at der i en katastrofesituation kan opfyldes  

 yderligere behov, jf. § 3, under anvendelse af de samlede ressourcer i  

 sundhedsvæsenet.
 § 8.  

  

 Planen  

 udarbejdes på baggrund af nationale trusselsvurderinger og en lokal risiko-  

 og  

 sårbarhedsvurdering efter reglerne i § 12.
 § 9.  

  

 Planen  

 skal beskrive kommunens målsætning for sundhedsberedskabet, herunder for:
1)  

 	  

 indsats over for  

 ekstraordinært udskrevne patienter samt andre syge, tilskadekomne og  

 smittede,  

 der opholder sig i eget hjem, 2)  

 	  

 samarbejde med  

 regionsrådet og omkringliggende kommuner om sundhedsberedskabet, 3)  

 	  

 kommunikation mellem  

 personer, der deltager i sundhedsberedskabet, herunder regionens aktører, 4)  

 	  

 aktivering af  

 sundhedsberedskabet, herunder samarbejdet med Akut Medicinsk  

 Koordinationscenter  

 (AMK), 5)  

 	  

 kvalitet og  

 kvalitetssikring, og 6)  

 	  

 uddannelses- og  

 øvelsesvirksomhed, evt. i samarbejde med region og tilgrænsende kommuner.
Regionsrådet § 10.  

  

 Regionsrådet  

 skal én gang i hver valgperiode udarbejde og vedtage en plan for  

 sundhedsberedskabet  

 og den præhospitale indsats.
Stk. 2.  

  

 Regionsrådet  

 skal koordinere planen med politiets planlægning - herunder for  

 alarmcentraler,  

 tilgrænsende regioners planer, de i regionen beliggende kommuners  

 sundhedsberedskabsplaner og planer for redningsberedskabet samt den i  

 regionen  

 nedsatte epidemikommissions planlægning vedr. foranstaltninger i medfør af  

 epidemiloven.
Planen indgår i regionens samlede sundhedsplanlægning, jf.  

 § 206 i sundhedsloven.
Stk. 3.  

  

 Regionsrådet  

 skal forud for vedtagelsen af sundhedsberedskabsplanen indhente en udtalelse  

 fra de i regionen beliggende kommuner.
Regionsrådet kan i øvrigt inddrage  

 sundhedskoordinationsudvalget  

 i koordineringen af regionens sundhedsberedskabsplan med de i regionen  

 beliggende kommuners sundhedsberedskabsplaner.
Stk. 4.  

  

 Regionsrådet  

 skal forud for regionsrådets behandling af forslag til plan for  

 sundhedsberedskabet  

 og den præhospitale indsats indhente Sundhedsstyrelsens og  

 Lægemiddelstyrelsens  

 rådgivning.
Efter regionsrådets vedtagelse af planen sendes planen og senere  

 ændringer heri til Sundhedsstyrelsen og kommunalbestyrelserne i regionen.
 § 11.  

  

 Med udgangspunkt i det daglige beredskab planlægges der for en udvidelse af  

 beredskabet med henblik på, at der i en katastrofesituation kan opfyldes  

 yderligere behov, jf. § 3, under anvendelse af de samlede ressourcer i  

 sundhedsvæsenet.
 § 12.  

  

 Planen skal udarbejdes på baggrund af nationale sikkerheds- og  

 beredskabsmæssige trusselsvurderinger og en lokalt foretaget risiko- og  

 sårbarhedsvurdering.
 Stk. 2.  

  

 Risiko- og  

 sårbarhedsvurderingen skal indeholde følgende elementer:
 1)  

 	  

 Kortlægning af  

 kritiske funktioner og opgaver i sundhedsvæsenet, dvs. en beskrivelse af  

 varer,  

 aktiviteter og tjenesteydelser, som er nødvendige for sundhedsvæsenets  

 funktionsdygtighed, og som skal sikres eller opretholdes ved ulykker og  

 katastrofer.
 2)  

 	  

 Identifikation af  

 trusler/hændelser, som kan hindre, at sundhedsvæsenet kan fungere eller sætte  

 det under betydeligt pres, f.eks. pandemier, masseskader og biologisk terror.  

 Ved identifikation af sådanne trusler og hændelser skal der navnlig tages  

 udgangspunkt i områdets befolkningstæthed, industri i området, håndtering og  

 transport af farligt gods, forekomst af forsamlinger af større  

 menneskemængder  

 m.v.
 3)  

 	  

 Analyse af  

 sundhedsberedskabets kapacitet i forhold til f.eks. sygehuse med  

 akutberedskab,  

 mulighed for at udføre udvidet præhospital behandling samt en vurdering af  

 sundhedsberedskabets og andre sektorers gensidige afhængighed, herunder af  

 vand, el, it- og telekommunikation, transport, vejnettets beskaffenhed m.v.
 4)  

 	  

 Analyse af  

 sandsynlighed for at nærmere bestemte hændelser vil forekomme samt mulige  

 konsekvenser  

 heraf, under hensyn til sundhedsberedskabets kapaciteter, jf. nr. 3.
 5)  

 	  

 Risiko- og  

 sårbarhedsprofil, som omfatter en samlet vurdering af resultaterne af de  

 under  

 nr. 1-4 nævnte analyser.
 § 13.  

  

 Planen skal beskrive regionsrådets målsætning for sundhedsberedskabet og den  

 præhospitale indsats, herunder for:
1)  

 	  

 omfang, udvikling,  

 kvalitet og kvalitetssikring, 2)  

 	  

 indsats via  

 ambulancer, eventuelle lægebiler, akutbiler, udrykningshold og lignende samt  

 inddragelse  

 af sundhedspersonale fra den primære sundhedstjeneste m.v., 3)  

 	  

 opgavefordeling  

 mellem sygehusvæsenet, det præhospitale beredskab, herunder  

 ambulanceberedskabet,  

 og den primære sundhedstjeneste, 4)  

 	  

 retningslinier for  

 den samlede præhospitale indsats, herunder disponeringsvejledninger og  

 visitationsretningslinier, 5)  

 	  

 aktivering af  

 sundhedsberedskabet og den præhospitale indsats, herunder en entydig indgang  

 til sundhedsberedskabet via Akut Medicinsk Koordinationscenter (AMK),  

 koordineret med tilgrænsende regioner og mellem region og kommuner, 6)  

 	  

 etablering og  

 anvendelse af koordinerende læge (KOOL), 7)  

 	  

 aktivering af  

 yderligere præhospital støtte ved behov herfor, 8)  

 	  

 udvidelse af  

 kapacitet, herunder ekstraordinær udskrivning af patienter, 9)  

 	  

 modtagelse af større  

 antal syge eller tilskadekomne, 10)  

 	  

 aktivering af  

 kriseterapeutisk beredskab, herunder samarbejde med kommunens  

 kriseterapeuter, 11)  

 	  

 kommunikation mellem  

 aktørerne i sundhedsberedskabet og den præhospitale indsats, herunder også  

 aktører fra tilgrænsende beredskaber, 12)  

 	  

 samarbejde mellem de  

 forskellige aktører i beredskabet, herunder kommuner, tilgrænsende regioner,  

 politi og redningsberedskab, og 13)  

 	  

 uddannelses- og  

 øvelsesvirksomhed, evt. i samarbejde med kommuner og tilgrænsende regioner.
 § 14.  

  

 Regionsrådet  

 skal løbende vurdere kvaliteten af sundhedsberedskabet og den præhospitale  

 indsats.
§ 15.  

  

 Regions  

 rådet nedsætter et sundhedsberedskabs-  

 og præhospitalt udvalg.
Udvalget koordinerer samarbejdet om  

 sundhedsberedskabet  

 og den samlede præhospitale indsats imellem sygehusvæsenet,  

 ambulanceberedskabet,  

 den primære sundhedstjeneste, de tilgrænsende regioner, kommunerne i  

 regionen, politiet  

 samt redningsberedskabet.
Stk. 2.  

  

 Sundhedsberedskabs-  

 og præhospital udvalget sammensættes af repræsentanter for regionens  

 sundhedsvæsen, ambulanceberedskabet, kommunerne i regionen, politiet, det  

 statslige regionale redningsberedskab samt eventuelle private  

 ambulanceentreprenører.
Endvidere er lederen af sundhedsberedskabet og den  

 præhospitale  

 indsats, jf. § 16, medlem af udvalget.
§ 16.  

  

 Regionsrådet  

 udpeger en person som leder af sundhedsberedskabet og det præhospitale  

 beredskab  

 med henblik på sikring af et højt sundhedsfagligt niveau af indsatsen.  

 Lederen  

 af sundhedsberedskabet og det præhospitale beredskab har bl.a. til opgave at 1)  

 	  

 sikre en koordineret  

 planlægning af den præhospitale indsats og sundhedsberedskabet, 2)  

 	  

 indsamle og bearbejde  

 data til brug for kvalitetssikring og -udvikling af sundhedsberedskabet og  

 det  

 præhospitale beredskab, herunder ambulanceberedskabet, 3)  

 	  

 udarbejde forslag til  

 retningslinier vedrørende den samlede præhospitale indsats, jf. § 13,  

 nr.  

 4, i samarbejde med politiet, ambulanceberedskabet, sygehusene og  

 sundhedsberedskabs-  

 og præhospital udvalget, herunder udarbejde retningslinier for den faglige  

 visitation af alarmopkald, der vedrører behov for en præhospital indsats, i  

 samarbejde  

 med politiet, 4)  

 	  

 føre kontrol med, at  

 personalet, der deltager i sundhedsberedskabet og det præhospitale beredskab,  

 herunder ambulancemandskabet, modtager den nødvendige uddannelse og  

 vedligeholdelsesuddannelse, herunder deltager i øvelser, 5)  

 	  

 samarbejde med  

 politiet i forbindelse med politiets supplerende og vedligeholdende  

 uddannelse  

 af alarmoperatører i førstehjælp og sygdomslære m.v., 6)  

 	  

 i samarbejde med  

 politiet fastlægge evt. sundhedsfaglig rådgivning til alarmcentralen,  

 afrapportering  

 af sundhedsfaglige data m.v., og 7)  

 	  

 sikre fastlæggelse af  

 retningslinier vedrørende lægelig delegation af behandlingsopgaver til  

 ambulancemandskabet og lægelig ordination af behandling, jf. bilaget,  

 telemedicin og fjernvisitation af patienttransporter m.m.
Kapitel 3 Ambulanceberedskabet § 17.  

  

 Regions  

 rådet er forpligtet til at stille ambulanceberedskab til  

 rådighed for personer, der har behov herfor på grund af akut opstået sygdom,  

 ulykke eller fødsel.
Ambulanceberedskabet er en del af regionens samlede  

 sundhedsvæsen og indgår som en del af sygehusberedskabet, jf. § 2.
 Stk. 2.  

  

 Regions  

 rådet kan vælge at etablere ambulanceberedskab med egne  

 ambulancer eller ambulancer, der efter aftale stilles til rådighed af andre  

 regioner,  

 kommuner eller private ambulanceentreprenører.
§ 18.  

  

 Ambulanceberedskabet skal omfatte  

 et døgnberedskab.
Som supplement til det faste døgnberedskab kan regionsrådet  

 etablere beredskaber, der kun dækker en del af året eller en del af døgnet.
 Stk. 2.  

  

 Regions  

 rådet bestemmer beredskabets omfang i de enkelte  

 geografiske områder på baggrund af det lokale behov, jf. § 12.
Stk. 3.  

  

 Regions  

 rådet fastlægger responstider i hvert beredskabsområde.
Disse  

 responstider kan suppleres med differentierede responstider.
De fastlagte  

 responstider offentliggøres, og regionsrådet følger løbende de faktiske  

 responstider.
Kapitel 4 Bemanding af ambulancer og uddannelse af  

 ambulancemandskab m.v.
§ 19.  

  

 En ambulance skal bemandes med  

 mindst to personer.
Heraf skal en person have gennemgået uddannelsen til  

 ambulancebehandler, jf. § 22, eller tilsvarende uddannelse, jf. dog  

 § 28, stk. 3. I øvrigt skal ambulancemandskabet have gennemgået  

 uddannelsen til ambulanceassistent, jf. § 21 eller tilsvarende  

 uddannelse,  

 jf. dog § 28, stk. 3.
 Stk. 2.  

  

 Regions  

 rådet fastsætter antallet af personer, der skal uddannes  

 til ambulancebehandler med særlig kompetence, jf. § 23,  

 under  

 hensyntagen til tilrettelæggelsen af den præhospitale indsats i regionen i  

 øvrigt.
§ 20.  

  

 Ambulancemandskabet skal være i stand til at 1)  

 	  

 iværksætte behandling  

 med ambulancens udstyr som minimum i henhold til bilaget, pkt.
A og pkt.
B,  

 jf.  

 dog § 28, stk. 3, 2)  

 	  

 håndtere en  

 skadesituation, 3)  

 	  

 beherske køreteknik,  

 herunder udrykning og skånsom transport af akut tilskadekomne, syge og  

 fødende, 4)  

 	  

 vurdere forskellige  

 ulykkestyper for at kunne give korrekte tilbagemeldinger, der sikrer en  

 rigtig  

 og tilstrækkelig assistance, 5)  

 	  

 beherske løfte- og bæreteknik, 6)  

 	  

 udføre  

 redningsarbejde ved ulykker, herunder indlede frigørelse af tilskadekomne, og 7)  

 	  

 indgå i et korrekt  

 samarbejde med sygehusvæsen, politi samt det kommunale og statslige  

 redningsberedskab  

 m.fl.
 Stk. 2.  

  

 Ambulancemandskabet skal have kendskab til det til enhver tid gældende  

 lovgrundlag.
 § 21.  

  

 Den grundlæggende uddannelse til ambulanceassistent skal omfatte mindst 6  

 måneders teoretiske kurser med sundhedsfagligt indhold, 4 måneders praktik,  

 jf.  

 stk. 4, samt 2 måneders ambulancepraktik.
 Stk. 2.  

  

 Uddannelsen skal sætte den  

 pågældende i stand til at assistere ambulancebehandlere og  

 ambulancebehandlere  

 med særlig kompetence.
 Stk. 3.  

  

 Uddannelsen skal omfatte  

 undervisning i anatomi, fysiologi, hygiejne, symptomlære, sygdomslære,  

 herunder  

 smitsomme sygdomme, observationsteknik, elementær pleje og omsorg,  

 fødselslære  

 og pleje af nyfødte, farmakologi, håndgreb herunder defibrillering, ergonomi,  

 psykologi, psykiatri, sociale og lovmæssige forhold, etnologi,  

 sundhedsvæsenets  

 organisation, samarbejdspartnere og informationsteknologi.
 Stk. 4.  

  

 Uddannelsen omfatter klinisk  

 praktik med indøvning af færdigheder, som indgår i den teoretiske  

 undervisning.  

 Praktikken foregår på hospital samt eventuelt i lægevagt, på plejehjem, i  

 hjemmepleje samt ved sociale og psykiatriske institutioner.
 Stk. 5.  

  

 Uddannelsen omfatter, ud over de  

 i stk. 1 nævnte, undervisning i ambulanceteknik, herunder køreteknik,  

 løfte- og bæreteknik, basalt redningsarbejde ved ulykker samt det til enhver  

 tid gældende lovgrundlag, bl.a. med henblik på, at ambulanceassistenten skal  

 kunne indgå i et korrekt samarbejde med sygehusvæsen, politi samt det  

 kommunale  

 og statslige redningsberedskab m.fl.
§ 22.  

  

 Uddannelse til ambulancebehandler forudsætter gennemført uddannelse til  

 ambulanceassistent, jf. § 21, tilsvarende uddannelse eller grundlæggende  

 uddannelse efter tidligere gældende uddannelsesregler, jf. § 28,  

 stk. 3, samt virke som ambulanceassistent i mindst 1,5 år.
Uddannelsen  

 har  

 en varighed af mindst 5 uger, og omfatter 3 ugers teoretiske kurser med  

 sundhedsfagligt indhold, 1 uges hospitalspraktik og 1 uges ambulancepraktik.
 Stk. 2.  

  

 Uddannelsen skal sætte den  

 pågældende i stand til at udføre ambulancebehandling m.v., jf. bilaget, pkt.  

 A  

 og B.
 Stk. 3.  

  

 Herudover  

 skal uddannelsen sætte ambulancebehandleren i stand til at udføre overvågning  

 og behandling under transport af patienter efter lægelig delegation og  

 ordination, herunder i forbindelse med telemedicinsk overvågning.
 Stk. 4.  

  

 Uddannelsen omfatter i forhold  

 til ambulanceassistentuddannelsen yderligere undervisning i anatomi,  

 fysiologi,  

 hygiejne, symptomlære, sygdomslære, herunder smitsomme sygdomme,  

 observationsteknik,  

 farmakologi og håndtering af medicin, patienthåndtering, transmission af  

 12-aflednings-EKG til sygehus, overvågning og defibrillering, samt  

 informationsteknologi i telemedicin.
§ 23.  

  

 Uddannelse til ambulancebehandler med særlig kompetence forudsætter  

 gennemført uddannelse til ambulancebehandler, jf. § 22, eller  

 tilsvarende  

 uddannelse og virke som ambulancebehandler i mindst 3 år.
Uddannelsen har en  

 varighed  

 af mindst 5 uger, herunder 1,5 uges teori, 2 ugers hospitalspraktik, og 1,5  

 uges ambulancepraktik med lægebil eller lignende.
Stk. 2.  

  

 Uddannelsen  

 skal sætte den pågældende i stand til at udføre avanceret  

 ambulancebehandling,  

 herunder at administrere visse former for medicin intravenøst, jf. bilaget,  

 pkt.
C.
 Stk. 3.  

  

 Herudover  

 skal uddannelsen sætte den pågældende i stand til at assistere lægen på en  

 lægebil  

 eller lignende samt udføre overvågning og behandling i forbindelse med visse  

 lange patienttransporter til specialafdelinger efter lægelig delegation og  

 ordination, herunder i forbindelse med telemedicinsk overvågning.
 Stk. 4.  

  

 Uddannelsen omfatter i forhold  

 til ambulancebehandleruddannelsen yderligere undervisning i anatomi og  

 fysiologi,  

 hygiejne, symptomlære, sygdomslære, herunder smitsomme sygdomme,  

 observationsteknik, farmakologi og håndtering af medicin, patienthåndtering,  

 transmission  

 af 12-aflednings-EKG til sygehus, overvågning og defibrillering.
 Stk. 5.  

  

 Ambulancebehandlere med særlig kompetence skal som vedligeholdelsesuddannelse  

 i  

 hospitalspraktik i en uge en gang om året.
 § 24.  

  

 Sundhedsstyrelsen fastsætter  

 nærmere regler for uddannelsen til ambulancebehandler og ambulancebehandler  

 med  

 særlig kompetence, herunder adgangskrav og krav til tilsvarende uddannelse  

 efter § 22, stk. 1, og § 23, stk. 1.
 Stk. 2.  

  

 Uddannelsesstedet afgør, i hvilke tilfælde supplerende efteruddannelse giver  

 merit i uddannelsen af ambulancemandskab efter §§ 21-23. Afgørelsen kan  

 ankes til Sundhedsstyrelsen.
§ 25.  

  

 Uddannelse til ambulanceassistent er en integreret del af erhvervsuddannelsen  

 til redder.
Uddannelse til ambulancebehandler og ambulancebehandler med  

 særlig  

 kompetence, jf. §§ 22-23 foregår på en skole for social- og  

 sundhedsuddannelse, en sygeplejeskole eller lignende.
 § 26.  

  

 Regions  

 rådet skal stille  

 praktikpladser til rådighed på egne sygehuse eller efter aftale på andre  

 sygehuse som led i uddannelsen af ambulancepersonale.
Ambulancernes indretning og udrustning § 27.  

  

 Ambulancer skal være udrustet således,  

 at der kan ydes syge, tilskadekomne og fødende en skånsom optagning,  

 overvågning og behandling og skånsom transport til sygehus eller andet  

 behandlingssted.
 Stk. 2.  

  

 Ambulancer skal være udrustet  

 med værktøj, der muliggør basal frigørelse af patienter, samt  

 brandslukningsudstyr  

 til bekæmpelse af mindre brande.
 Stk. 3.  

  

 Ambulancer skal via radio,  

 mobiltelefon eller lignende kunne kommunikere med alarmcentralen,  

 ambulanceberedskabets  

 vagtcentral og relevante sygehusafdelinger m.v.
 Stk. 4.  

  

 Ambulancer skal i øvrigt  

 indrettes og udstyres, så der kan ydes den i § 20, jf. bilaget, anførte  

 ambulancehjælp.
Kapitel 5 Ikrafttrædelses- og overgangsbestemmelser § 28.  

  

 Bekendtgørelsen træder i kraft  

 den 1. januar 2007.
 Stk. 2.  

  

 Samtidig  

 ophæves bekendtgørelse nr. 1039 af 24. november 2000 om planlægning af den  

 præhospitale indsats og uddannelse af ambulancepersonale m.v.
 Stk. 3.  

  

 Indtil den  

 31. december 2008 kan en ambulance bemandes med ambulancemandskab uddannet  

 efter bestemmelserne i bekendtgørelse nr. 987 af 6. december 1994 om  

 ambulancer.
Indenrigs- og Sundhedsministeriet, den 26.  

 september 2006 Lars Løkke Rasmussen /John Erik Pedersen Bilag Ambulancebehandling Ved lægelig delegation forstås overdragelse af en  

 konkret behandlingsopgave, der efter lovgivningen er forbeholdt læger og ved  

 lægelig ordination forstås en læges konkrete stillingtagen til den  

 behandling,  

 der skal iværksættes.
A) Ambulancemandskab, der har modtaget uddannelse til  

 ambulancebehandler efter tidligere gældende regler, jf. § 28, stk. 3, skal  

 kunne foretage:
 1)  

 	  

 Basal bedømmelse af  

 patientens tilstand.
 2)  

 	  

 Skånsom optagning af  

 tilskadekomne med særligt udstyr.
 3)  

 	  

 Etablering og  

 opretholdelse af frie luftveje.
 4)  

 	  

 Genoplivning ved  

 kunstig opretholdelse af vejrtrækning med tilskud af ilt samt udvendig  

 hjertemassage.
 5)  

 	  

 EKG-overvågning og  

 genoplivning ved brug af defibrillator.
 6)  

 	  

 Blødningsstandsning  

 og antichockbehandling.
 7)  

 	  

 Brudbehandling  

 således at hele kroppen, eller dele af kroppen, herunder halshvirvelsøjlen  

 kan  

 understøttes.
 8)  

 	  

 Akut behandling af  

 afrevne legemsdele.
 9)  

 	  

 Akut behandling af  

 brandsårsskader, ætsningsskader, kuldeskader mv.
 10)  

 	  

 Fødselshjælp og pleje  

 af nyfødte.
 11)  

 	  

 Medicinsk  

 smertelindring, f.eks. ved inhalation af ilt og lattergas.
 12)  

 	  

 Lindring af  

 hjertekrampesmerter, f.eks. med nitroglycerin administreret i mundhulen.
 13)  

 	  

 Afbødning af  

 astmaanfald ved inhalation af bronchieudvidende stoffer.
 14)  

 	  

 Afbødning af kramper  

 ved administration af krampestillende medicin (benzodiazepin) i endetarmen.
 Behandlingsopgaver efter punkt A, nummer 11, 12, 13, og  

 14 kan kun ske efter lægelig delegation.
B) Ambulancemandskab, der har modtaget uddannelse til  

 ambulancebehandler efter § 22 i bekendtgørelsen om planlægning af  

 sundhedsberedskabet  

 og den præhospitale indsats samt uddannelse af ambulancepersonale m.v. eller  

 tilsvarende uddannelse, skal kunne foretage:
1)  

 	  

 Den i pkt.
A. nævnte  

 ambulancehjælp.
 2)  

 	  

 Indledende behandling  

 ved tegn på blodprop i hjertet med acetylsalicylsyre.
 3)  

 	  

 Afbødning af  

 insulinchok med glukagon som intramuskulær injektion.
 4)  

 	  

 Afbødning af  

 allergiske reaktioner med adrenalin som intramuskulær injektion.
 5)  

 	  

 Afbødning af følger  

 efter indtagelse af overdosis af morfinlignende stoffer med naloxon som  

 intramuskulær injektion.
 6)  

 	  

 Anlæggelse og  

 gennemskylning af intravenøs adgang.
 7)  

 	  

 Opstart af intravenøs  

 væskebehandling af svært tilskadekomne samt patienter med alvorlig  

 kredsløbssvigt  

 som følge af hypovolæmi.
 Behandlingsopgaver efter punkt B, nummer 2-7 kan kun ske  

 efter lægelig delegation.
C) Ambulancemandskab, der har modtaget uddannelse til  

 ambulancebehandler med særlig kompetence efter § 23 i bekendtgørelsen om  

 planlægning af sundhedsberedskabet og den præhospitale indsats samt  

 uddannelse  

 af ambulancepersonale m.v. eller tilsvarende uddannelse, skal kunne foretage:
1)  

 	  

 Den i pkt.
A. og B  

 nævnte ambulancehjælp.
 2)  

 	  

 Intravenøs indgivelse  

 af smertestillende medicin (morfinlignende stoffer) ved smerter.
 3)  

 	  

 Afbødning af følger  

 efter indtagelse af overdosis af morfinlignende stoffer, benzodiazepin eller  

 lignende stoffer ved intravenøs indgivelse af medicin som modgift.
 4)  

 	  

 Afbødning af  

 ophobning af væske i lungerne ved intravenøs indgivelse af vanddrivende  

 medicin.
 5)  

 	  

 Afbødning af kvalme  

 ved intravenøs indgivelse af kvalmestillende medicin.
 6)  

 	  

 Intravenøs indgivelse  

 af medicin i forbindelse med hjertestopbehandling, jf. guidelines fra Danske  

 Råd for Genoplivning.
 7)  

 	  

 Intravenøs indgivelse  

 af anden medicin.
 8)  

 	  

 Afslutning af visse  

 behandlinger på stedet, eksempelvis til diabetespatienter med for lavt  

 blodsukker.
 Behandlingsopgaver efter punkt C, nummer 2-6 kan kun ske  

 efter lægelig delegation, behandling efter nummer 7 kan ske efter lægelig  

 delegation  

 under forudsætning af, at det sker i henhold til konkrete  

 behandlingsprotokoller, og behandling efter nummer 8 kan kun ske efter  

 lægelig  

 ordination.
