A.10.1 Toldkontingentordninger A.10.2 Importloftordninger Formål Toldkontingent- og importloftordninger har til formål, dels at sikre  

 indførsel af varer der ikke produceres i EU i tilstrækkeligt omfang, dels at  

 begrænse indførsel af varer, hvis indførslen er til skade for erhvervslivet i  

 EU.
 Ved at begrænse toldindrømmelserne har toldkontingent- og  

 importloftordningerne den virkning, at producenterne i EU beskyttes mod den  

 skadevirkning, der kunne blive resultatet af toldsuspension eller  

 toldpræference uden begrænsning.
 Kontingent- og importloftordningerne i EU's toldindrømmelser er af  

 handelspolitisk art.
Importloftordninger Ved importloftordninger kan adgangen til at indføre en vare eller  

 varegruppe med hel eller delvis toldfritagelse bortfalde, når den samlede  

 indførsel af varen eller varegruppen til hele EU overstiger et bestemt  

 maksimum.
Dette maksimum, der kan være udtrykt i værdi- eller mængdeenheder,  

 kaldes importloftet.
Importloftordningerne adskiller sig fra toldkontingentordningerne ved, at  

 en overskridelse af loftet ikke automatisk fører til, at tolden bliver  

 genindført.
Kommissionen kan imidlertid på eget initiativ eller efter  

 anmodning fra et medlemsland genindføre tolden ved en forordning, der  

 offentliggøres i EF-tidende, L-serien.
 I Danmark offentliggøres genindførelse af told ved telefaxmeddelelser til  

 toldcentrene og ved annoncering i Statstidende.
 Varer, der er omfattet af importloftordninger betragtes som mindre  

 følsomme end de, der er omfattet af toldkontingentordninger.
Toldkontingentordninger Efter toldkontingentordninger kan en vare eller en varegruppe indføres med  

 hel eller delvis toldfritagelse, indtil den samlede indførsel af varen eller  

 varegruppen har nået en nærmere fastsat størrelse.
Når et kontingent er  

 opbrugt, bortfalder således den toldfordel, der er fastsat i  

 toldkontingentordningen.
 Under ordningen anvendes en række begreber, der er nærmere defineret  

 nedenfor:
 - toldkontingentet; den fastsatte mængde eller værdi, der kan indføres med  

 en toldfordel.
 - kontingentperioden; den periode for hvilken kontingentet er gældende,  

 sædvanligvis et kalenderår.
 - kontingenttoldsatsen; den toldsats, der skal anvendes; den kan være 0  

 eller en reduceret toldsats.
 - kontingenttoldbehandling; varer der angives til fortoldning under  

 toldkontingentordninger opnår kontingenttoldbehandling.
 Ophør af kontingenttoldbehandling annonceres i hvert enkelt tilfælde i  

 Statstidende, og ved rettelser til Toldtariffen.
A.10.1 Toldkontingentordninger Det legale grundlag Toldkontingentordningerne er optaget i en lang række forordninger og  

 beslutninger.
Forordningerne mv. fornyes for en periode - oftest kalenderåret  

 - og indeholder de nærmere bestemmelser om disse ordninger.
Det pålægges heri  

 Europa-Kommissionen sammen med medlemsstaterne at varetage administrationen  

 af ordningerne.
TK art. 20 og GB art. 308 Reglerne for forvaltning af toldkontingenter findes i artikel 20, stk. 3,  

 litra d, e og f, i toldkodeksen og artikel 308 a - 308 c i  

 gennemførelsesbestemmelserne.
 Bestemmelserne om den danske administration af toldkontingentordningerne  

 fastsættes af skatteministeren med hjemmel i toldlovens § 3.
TL § 3 og BKG § 34-35 og § 41 Bestemmelserne er udmøntet i Skatteministeriets bekendtgørelse om  

 toldbehandling, § 34 - 35 og § 41.
 Toldkontingentordningerne er optaget i Toldtariffens bilag 4 under de  

 enkelte præferenceaftaler mv.
A.10.1.1 Opdeling Hver enkelt kontingentordning er i Danmark forsynet med et 5-cifret  

 kontingentløbenummer, som fremgår af Toldtariffens bilag 4. De to første  

 cifre angiver kontingentgruppen - se skemaet nedenfor - og dermed et bestemt  

 land/landegruppe eller kategori.
De tre sidste cifre er løbenumre inden for  

 kontingentgrupperne.
I de forskellige forordninger er kontingenterne identificeret ved et  

 6-cifret EU-løbenummer.
De første fire cifre angiver kontingentgruppen - se  

 skemaet nedenfor - og de sidste to cifre er løbenumre indenfor gruppen.
 Toldkontingentordningerne kan opdeles i følgende kontingentgrupper:
 GSP - Som en undtagelse fra gennemførelsesbestemmelsernes artikel 67 ff.  

 anses varer, der er omfattet af kontingent 95.xxx EU løbe-nr. 09.82,  

 fremstillet i Laos, Cambodia, Nepal og Bangladesh på basis af vævet stof  

 eller garn, som er indført i disse lande og har oprindelse i lande, der er  

 medlemmer af Sammenslutningen af Stater i Sydøstasien (ASEAN) (undtagen  

 Myanmar), Den Sydasiatiske Sammenslutning for Regionalt Samarbejde (SAARC)  

 eller Lomé-konventionen, for at have oprindelse i nævnte 4 lande.
AVS - Som en undtagelse fra gennemførelsesbestemmelsernes artikel 67 ff.  

 har Kommissionen truffet afgørelse om at anse tunfiskekonserves, der er  

 omfattet af kontingent 56.060 EU-løbenr. 09.1661 og 56.070 EU-løbenr.  

 09.1657, fremstillet i Fiji og Papua Ny Guinea af fisk uden  

 oprindelsesstatus, for at have oprindelse i disse stater.
De EUR 1  

 certifikater, der udstedes i medfør af disse afgørelser, skal i rubrik 7  

 indeholde følgende angivelse: For Papua Ny Guinea - "Undtagelse -  

 afgørelse 2", for Fiji - "Undtagelse - afgørelse 3".
Endvidere er der truffet afgørelse om at anse konserverede asparges, der  

 er omfattet af kontingent 58.040 EU-løbenr. 09.1655 fremstillet i Lesotho af  

 asparges uden oprindelsesstatus, for at have oprindelse i denne stat.
De EUR  

 1 certifikater, der udstedes i medfør af denne afgørelse, skal i rubrik 7  

 indeholde følgende angivelse: "Undtagelse - afgørelse 1".
Ved redaktionens slutning er det oplyst, at Europa-Kommissionens  

 kontingentadministration i løbet af 1998 agter at opdatere pc-programmerne i  

 de nationale kontingentadministrationer.
Dette vil medføre, at de danske  

 kontingentløbenumre ikke længere vil kunne anvendes i praksis, hvorfor det er  

 den danske administrations hensigt at anvende og annoncere kontingenterne med  

 EU-løbenummer.
A.10.1.2 Administration af kontingentordningerne Toldkontingentordningerne administreres af Europa-Kommissionen uden  

 forlods fordeling af kvoter til medlemslandene.
Det betyder, at alle  

 fortoldningsangivelser med samme modtagelsesdag i alle medlemslandene  

 ligestilles.
Fordeling af kontingentandele til de danske importører må derfor  

 afvente opgørelse i Europa-Kommissionen over, i hvilket omfang, der kan  

 indrømmes kontingenttoldbehandling på en given modtagelsesdato.
Administrationen af toldkontingentordningerne varetages i Danmark af  

 kontingentadministrationen i Told- og Skattestyrelsen, Erhvervsafdelingen,  

 Særlige Opgaver, Padborg.
Virksomheders henvendelser om kontingentordninger  

 skal rettes til det lokale toldcenter.
Iværksættelse af toldkontingentordningerne sker ved årsskiftet ved  

 udsendelse af nyoptryk til Toldtariffens bilag 4. Information om ændringer  

 til nyoptrykket sker ved interne meddelelser til toldcentrene og annoncering  

 i Statstidende.
Sådanne interne meddelelser medtages løbende i rettelser til  

 Toldtariffens bilag 4.
 Samtidig oplyser EU-Kommissionen om kontingenterne på Internettet (adresse  

 : http: www.europa.eu.int/en/ comm/dg21/tariff/public/infos/qotwelco.htm).
Toldcentrene edb-registrerer fortoldningsangivelserne dagen efter  

 modtagelsesdagen.
Som hovedregel vil der kunne gives oplysning om eventuelle  

 begrænsninger i adgangen til kontingenttoldbehandling 3 hverdage efter  

 modtagelsesdagen.
Der kan imidlertid opstå situationer, hvor der må tages forbehold for  

 kontingenttoldbehandling for en given modtagelsesdato.
En sådan situation  

 opstår hovedsagelig som følge af, at Europa-Kommissionen har blokeret for  

 tildelingen af et kontingent.
Dette kan f.eks. ske, når der åbnes et nyt  

 toldkontingent.
Kommissionen tildeler ikke på kontingentet før tidligst den  

 elvte arbejdsdag efter datoen for offentliggørelsen af den foranstaltning,  

 hvorved det pågældende kontingent blev indført.
 Der kan derfor i visse tilfælde gå mere end de 3 dage, der normalt går,  

 inden det kan konstateres om en sending opnår kontingenttoldbehandling, jf.  

 nedenstående tidsskema:
---------------------------------------------------------------------- Eksempel på tidsforløb:
Mandag - Modtagelsesdag Tirsdag - Inden kl. 15.00 - edb-registrerer regionerne  

 kontingentangivelserne.
 Kontingentadministrationen trækker efter kl. 15.00 en ekspeditionsliste og  

 en udnyttelsesliste, med de vareposter, der er edb-registreret med  

 kontingentløbenummer den pågældende dag.
 Onsdag - På grundlag af listerne anmoder kontingentadministrationen om  

 træk på EU- kontingenter.
 Torsdag - Kontingentadministrationen modtager om morgenen svar fra  

 Europa-Kommissionen om, i hvilket omfang Danmark kan tildeles de ønskede  

 kvoter, og sender telefax til toldcentrene med oplysning om, i hvilket omfang  

 der kan indrømmes kontingenttoldbehandling for mandagens angivelser.
 Toldcentrene kan herefter afslutte mandagens angivelser.
---------------------------------------------------------------------- Kontingentadministrationen udsender månedlig en fortegnelse - de såkaldte  

 røde sider - over opbrugte toldkontingenter.
Ophør af  

 kontingenttoldbehandling annonceres også i hvert enkelt tilfælde i Statstidende, og ved rettelser til Toldtariffen.
Se A.10.2.1.
 Efter at adgangen til kontingenttoldbehandling er ophørt må der ikke  

 anmodes om kontingenttoldbehandling i fortoldningsangivelsen.
A.10.1.3 Fordeling til importørerne Der sker ikke nogen forudgående fordeling af toldkontingenterne mellem de  

 enkelte importører, men alle har mulighed for at opnå  

 kontingenttoldbehandling for varer under en given kontingentordning, så længe  

 kontingentet ikke er opbrugt.
 Fordelingen mellem importørerne sker på EU-plan i kronologisk rækkefølge  

 efter datoerne for antagelse af angivelserne til fri omsætning.
 Fortoldningsangivelser, der inden for samme døgn modtages til registrering  

 og dermed tildeles samme modtagelsesdato, bliver sidestillet, således at der  

 når et kontingent er fuldt udnyttet, foretages en procentvis fordeling af  

 restkontingentet mellem de kontingentberettigede angivelser for det  

 pågældende døgn.
Årsskiftet Toldmyndighedernes antagelse af en kontingentfortoldning den 1., 2. eller  

 3. januar anses som antaget den 3. januar.
Såfremt en af disse datoer falder  

 på en lørdag eller søndag, anses antagelsen for at have fundet sted den 4.  

 januar.
A.10.1.4 Kontingenttoldbehandling Ved fortoldning skal varemodtageren angive varen til  

 kontingenttoldbehandling og samtidig dokumentere, at varen er berettiget til  

 kontingenttoldbehandling.
A.10.1.4.1 Angivelsesregler Varemodtageren skal angive det 5-cifrede kontingentløbenummer i  

 fortoldningsangivelsens rubrik 39. Herudover skal de sædvanlige  

 angivelsesregler for indførsel under præferenceaftaler, GATT-kontingenter mv.  

 følges således, at den relevante beregningsartkode anføres i rubrik 47, og  

 ligeledes i rubrik 47, i feltet - sats - skal varemodtageren anføre den  

 gældende kontingenttoldsats.
Endelig skal varemodtageren angive en  

 præferencekode i rubrik 36. Se i øvrigt A.2.3.2 samt bilag 121.
A.10.1.4.2 Dokumentationsregler Varemodtageren skal vedlægge fortoldningsangivelsen fornøden  

 dokumentation, for at varerne kan opnå evt. kontingenttoldbehandling.
For  

 kontingenter, der er omfattet af præferenceaftaler, skal betingelserne for  

 præferencetoldbehandling være opfyldt.
EFTA/EØS (kontingentgruppe 33 - 35) Udover almindelig oprindelsesdokumentation er det en betingelse for  

 kontingenttoldbehandling af visse fisk og fiskerivarer med oprindelse i EFTA-  

 og EØS-landene, at indførselsprisen (prisen franko grænse) overholder de  

 reference- eller særlige minimumimportpriser EU har fastsat.
Ved bedømmelse af, om reference- eller minimumimportpriser er overholdt,  

 sammenlignes den fakturerede pris for varen med reference- eller  

 minimumimportprisen.
Varemodtageren skal endvidere i fortoldningsangivelsens  

 rubrik 44 angive fiskens størrelse og indførselspris mv, se Toldtariffens  

 bilag 3.5.
De Østeuropæiske og de Baltiske lande (kontingentgruppe 80 - 82, 87 og 75  

 - 77) Ligesom for visse GATT-bundne og autonome kontingenter giver nogle  

 ordninger adgang til indførsel med nedsat landbrugselement, hvorfor der  

 kræves fremlagt importlicens.
Disse ordninger administreres af EU-direktoratet i forbindelse med licensudstedelsen.
 For visse jern og stålprodukter kræves der udover sædvanlig  

 oprindelsesdokumentation også fremlagt eksportlicens attesteret af de  

 kompetente myndigheder.
Middelhavsområdet (kontingentgruppe 40 - 51 og 65) Udover sædvanlig oprindelsesdokumentation skal der for vin med oprindelse  

 i Algeriet, Marokko og Tunesien (kontingentløbenummer 40-010, 45-020 og  

 48-030) fremlægges et certifikat for oprindelsesbetegnelsen attesteret af de  

 udstedende myndigheder, se bilag 26.
 Undtagelsesvis kan der i stedet for et certifikat for  

 oprindelsesbetegnelsen fremlægges et VI 1-dokument eller et VI 2-uddrag , der  

 er påtegnet i overensstemmelse med art. 9 i Europa-Kommissionens forordning  

 (EØF) nr. 3590/85.
 Indførsel af hedvin med oprindelse på Cypern (kontingentløbenummer 41-040,  

 41-050 og 41- 130) er betinget af, at disse vine angives som "hedvin  

 " i det VI 1.dokument eller VI 2-uddrag, der er omhandlet i  

 Kommissionens forordning (EØF) nr. 3590/85.
Kontingenttoldbehandling af varer under kontingentløbenummer 43-010 og 020  

 er betinget af, at der udover sædvanlig oprindelsesdokumentation fremlægges  

 ægthedscertifikat udstedt af kompetente myndigheder i republikkerne  

 Bosnien-Hercegovina, Kroatien, Forbundsrepublikken Jugoslavien, Slovenien  

 eller Den Tidligere Jugoslaviske Republik Makedonien, se bilag 24 og 25.
 For visse blomster med oprindelse i Middelhavslandene kan adgangen til  

 kontingenttoldbehandling suspenderes i perioder, som følge af at de  

 mindstepriser EU har fastsat, ikke overholdes.
 Der kan ikke senere ske regulering til kontingenttoldbehandling for  

 angivelser, der er modtaget på et tidspunkt, hvor adgangen til  

 kontingenttoldbehandling var suspenderet, selv om kontingentet genåbnes på et  

 senere tidspunkt.
 Henførsel under toldkontingenterne for afskårne blomster og blomster  

 knopper i forordning 1981/94 kan afbrydes for storblomstrede og småblomstrede  

 roser og enkeltblomstrede og mangeblomstrede nelliker, hvis det på  

 fællesskabsplan konstateres, at de i forordning (EØF) 4088/87 fastsatte  

 prisbetingelser ikke overholdes.
GATT-bundne og autonome toldkontingenter (kontingentgruppe 61-65) En række toldkontingentordninger for visse landbrug svarer, f.eks. kød og  

 ost, er ikke medtaget i Toldtariffens bilag 4, da disse ordninger kræver  

 importlicens fra EU-direktoratet.
Ordningerne administreres af  

 EU-direktoratet i forbindelse med udstedelsen af licenserne.
EU-løbenummeret  

 starter altid med 09.4xxx.
 Kontingenttoldbehandling af visse frugter og frugtsafter  

 (kontingentløbenummer 65-040, 060 og 080) er betinget af, at der fremlægges  

 et ægthedscertifikat udstedt af de kompetente myndigheder, se bilag 20-23.
For visse fisk og fiskerivar er er det en betingels e for kontinge  

 nttoldbe- handling, at indførsel sprisen overhold er de mindstep riser EU har  

 fastsat.
Er der fastsat mindstep riser, skal varemodt ageren i fortoldni ngs-  

 angivelse ns rubrik 44 angive fiskens størrelse, indførsel spris mv., se  

 Toldtarif fens bilag 3.5.
Varer fremstillet på håndvæv samt håndfremstillede varer (kontingentgruppe  

 65 og 71 - 72) EU har etableret et særligt præferencearrangement for visse tekstilvarer  

 fremstillet på håndvæv samt visse andre håndfremstillede varer, hvor den  

 toldfri indførsel er begrænset af toldkontingenter.
Udover den mængdemæssige begrænsning, som er indeholdt i selve  

 kontingentordningen, er der - for så vidt angår de håndfremstillede varer -  

 for hver hovedposition, dvs. den 8-cifrede KN-posistion fastsat et maksimum  

 på ca. 12% af det samlede kontingent.
Det kan derfor forekomme, at adgangen  

 til kontingenttoldbehandling for kun en del af vareområdet under  

 kontingentløbenummer 72-010 ophører.
 Der er således fortsat adgang til kontingenttoldbehandling for den øvrige  

 del af vareområdet, indtil det samlede kontingent er opbrugt.
For visse tekstilstoffer fremstillet på håndvæv (kontingentløbenummer  

 71-010 og 020) findes der regler om, at varerne skal være stemplede eller  

 plomberede i hver ende af stofstykket.
Håndvævede produkter af silke eller  

 bomuld, skal endvidere være ledsaget af et fremstillingscertifikat, se A.8,  

 samt bilag 28.
 Kontingenttoldbehandling af visse varer fremstillet i hånden under  

 kontingentløbenummer 72-010 er betinget af, at der fremlægges et certifikat  

 vedrørende visse kunsthåndværksprodukter, såkaldte handicrafts, se A.8, samt  

 bilag 27.
 A.10.1.5 Mangelfulde angivelser mv.
 Mangler den fornødne dokumentation, f.eks. oprindelsesdokumenter,  

 fakturaer, fragtbreve mv., eller er den ikke tilstrækkelig, vil der blive  

 opkrævet depositum op til tarifmæssig told, selvom varemodtageren har anmodet  

 om kontingenttoldbehandling i fortoldningsangivelsen.
Varemodtageren kan efter anmodning få en frist på en måned til at  

 fremkomme med dokumentationen.
Der opkræves depositum for tolden.
Fristen kan  

 efter anmodning forlænges i op til tre måneder for så vidt angår  

 oprindelsesdokumentation.
 Kontingenttoldbehandling kan kun finde sted, hvis adgangen hertil ikke er  

 ophørt på det tidspunkt, hvor dokumentationen fremlægges for toldcentret.
A.10.1.6 Korrektion og regulering Korrektion og regulering af fortoldningsekspeditioner med varer angivet  

 til kontingenttoldbehandling kan kun foretages, hvis toldkontingentet ikke er  

 opbrugt på det tidspunkt, hvor korrektionen eller reguleringen finder sted.
 I tilfælde, hvor kontingenttoldbehandling ikke har kunnet finde sted på  

 grund af manglende dokumentation, men hvor den fornødne dokumentation  

 fremlægges inden for den foreskrevne frist, skal varemodtageren afgive  

 rettelsesangivelse for at få fortoldningsekspeditionen korrigeret.
TK art. 236 Hvis der anmodes om regulering i henhold til toldkodeksens artikel 236,  

 skal skriftlig ansøgning herom indsendes til fortoldningstoldcentret inden 3  

 år efter at fortoldningen har fundet sted.
 Ansøgningen indsendes på en rettelsesangivelse.
 Toldkodeksens artikel 236 anvendes når varemodtageren ikke har anmodet om  

 kontingenttoldbehandling i fortoldningsangivelsen, eller når de foreskrevne  

 tidsfrister for fremskaffelse af oprindelsesdokumentation ikke er overholdt.
 Indsendes der ansøgning om regulering, fordi et kontingent åbnes eller  

 genåbnes med tilbagevirkende kraft, gælder den oprindelige modtagelsesdato  

 som kontingenttoldbehandlingstidspunkt, såfremt angivelsen kan antages.
A.10.1.7 Regler i forbindelse med kontingentperiodens udløb Overskridelse af 10-dagesfristen Hvis en vare er blevet godsregistreret mere end 10 hverdage - herunder  

 ikke lørdage - før en kontingentperiodes begyndelse, skal den angives til  

 fortoldning inden udløbet af den foregående kontingentperiode.
Hvis  

 fortoldningsangivelsen først modtages til registrering efter dette tidspunkt,  

 vil der kun kunne indrømmes kontingenttoldbehandling efter den nye  

 kontingentordning, hvis følgende betingelser er opfyldt:
1. varerne skal være omfattet af en toldkontingentordning, som er en  

 fortsættelse af en tilsvarende ordning, der var gældende før den nye  

 kontingentperiodes begyndelse, 2. toldkontingentet for den foregående periode må ikke være opbrugt ved  

 kontingentperiodens udløb og adgangen til kontingenttoldbehandling under den  

 nye ordning må ikke være ophørt den dag fortoldningsangivelsen modtages til  

 registrering.
 Der er ikke mulighed for kontingenttoldbehandling, hverken efter den gamle  

 eller tilsvarende nye ordning, hvis 10-dagesfristen overskrides ved  

 fortoldning af varer, der skulle have været angivet til fortoldning før en  

 kontingentperiodes udløb, og hvis adgangen til kontingenttoldbehandling for  

 de pågældende varer var ophørt ved kontingentperiodens udløb.
 Se i øvrigt skitsen på næste side.
Korrektion og regulering Muligheden for korrektion og regulering til kontingenttoldbehandling efter ordninger, der var gældende før kontingentperiodens udløb er  

 begrænset til uudnyttede mængder under de pågældende ordninger.
 Der vil efter kontingentperiodens udløb kunne ske korrektion til  

 kontingenttoldbehandling for varer, der ikke har kunnet opnå  

 kontingenttoldbehandling før kontingentperiodens udløb på grund af manglende  

 oprindelsesdokumentation mv., hvis den fornødne dokumentation fremlægges  

 inden udløbet af den givne frist.
 Det er en betingelse, at adgangen til kontingenttoldbehandling for de  

 pågældende varer ikke var ophørt ved kontingentperiodens udløb eller senere.  

 Kontingenttoldbehandling skal ske efter den førgældende ordning.
 Der vil efter kontingentperiodens udløb kunne ske regulering til  

 kontingenttoldbehandling i tilfælde, hvor en varemodtager ikke er fremkommet  

 med oprindelsesdokumentation indenfor de givne tidsfrister, eller har undladt  

 at anføre kontingentløbenummer i fortoldningsangivelsens rubrik 39 for varer,  

 der er angivet til fortoldning før en kontingentperiodes udløb.
Det er en betingelse, at anmodning herom fremsættes skriftligt inden 3 år  

 efter, at fortoldningen har fundet sted og at adgangen til  

 kontingenttoldbehandling for de pågældende varer ikke var ophørt ved  

 kontingentperiodens udløb eller senere.
Kontingenttoldbehandling skal ske efter den før kontingentperiodens udløb gældende ordning.
A.10.1.8 Efteropkrævning af told TK art 220 Der foretages efteropkrævning af tolden i tilfælde, hvor der fejlagtigt er  

 indrømmet kontingenttoldbehandling som følge af urigtig angivelse i  

 fortoldningsangivelsen; f.eks. forkert oprindelsesland, forkert varekode,  

 manglende eller forkert anførsel af kontingentløbenummer mv., jf.  

 toldkodeksens art. 220.
 Dette gælder dog ikke, hvis de pågældende varer kan henføres til en anden  

 toldkontingentordning med samme kontingentperiode, hvor adgangen til  

 kontingenttoldbehandling ikke er ophørt på rettelsestidspunktet.
A.10.2 Importloftordninger Det legale grundlag Importloftordningerne er optaget i en lang række forordninger og  

 beslutninger, som indeholder de nærmere bestemmelser.
Europa-Kommissionen og  

 medlemslande administrerer ordningerne i EU.
 Forordningerne fornyes for hver loftperiode, der oftest er kalenderåret.
Importloftordninger indgår i EF's præferenceaftaler med de Baltiske lande, visse Middelhavslande og AVS- og OLT-landene, Færøerne, Kroatien, Bosnien-Hercegovina, Forbundsrepublikken Jugoslavien, og Den Tidligere Jugoslaviske Republik Makedonien ,se A.8.
 For varer, der er omfattet af importloftordninger, er der i Toldtariffens  

 bilag 4, i kolonnen "Noter" i de enkelte aftaler anført markeringen  

 Loft.
A.10.2.1 Administration af importloftordninger Europa-Kommissionen kan træffe afgørelse om genindførelse af tolden for  

 importloftordninger.
Genindførelse af tolden vil blive offentliggjort i  

 EF-Tidende, L-serien.
 Kontingentadministrationen udsender en gang hver måned en fortegnelse over  

 ophør af adgangen til præferencetoldbehandling af varer under  

 importloftordninger - de såkaldte gule sider.
A.10.2.2 Fortoldning Præferencetoldbehandling af varer, der er underkastet importloftordninger, sker efter reglerne for præferencetoldbehandling, se A.8.
 Importøren skal ikke herudover foretage særlige angivelser eller opfylde  

 særlige betingelser.
 Hvis tolden genindføres fordi importloftet er nået, skal der angives  

 tarifmæssig told.
Korrektion og regulering Korrektion og regulering af fortoldningsekspeditioner, der er omfattet af  

 et importloft, kan kun finde sted, såfremt tolden ikke er genindført på  

 tidspunktet for modtagelse af rettelsesangivelse eller ansøgning, se i øvrigt  

 A.10.1.6.
A.10.2.3 Efteropkrævning TK art. 220 Der foretages efteropkrævning af tolden i tilfælde, hvor der fejlagtigt er  

 indrømmet præferencetoldbehandling som følge af urigtig angivelse i  

 fortoldningsangivelsen; f.eks. forkert oprindelsesland, forkert varekode, jf.  

 toldkodeksens art. 220.
