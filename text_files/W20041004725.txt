Klage  

 over manglende aftapning af urin under langvarig operation Nævnet fandt grundlag for at kritisere de to  

 anæstesisygeplejersker for deres behandling af patienten under operationen,  

 idet de burde have haft mistanke om, at hans blære var udspilet.
 Det var nævnets vurdering, at patienten, da han kun  

 havde fastet i ca. 4 timer inden operationen, måtte antages at være normal  

 hydreret ved starten af operationen, samt at der under operationen måtte  

 forventes at være et minimalt væsketab i form af fordampning fra  

 operationssåret.
 Da der under operationen blev givet godt 2400 ml væske  

 intravenøst, kunne det derfor efter nævnets vurdering forventes, at der ville  

 være en betydelig mængde urin i blæren, hvorfor patienten burde have været  

 scannet/engangskateriseret under operationen, herunder da indgiften af  

 smertestillende medicin (Fentanyl) under operationen kunne hæmme  

 smerten/fornemmelsen for vandladningstrang, hvorfor den manglende  

 vandladningstrang ikke var den eneste indikator for, hvor fuld blæren var.
