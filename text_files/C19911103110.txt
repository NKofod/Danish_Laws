Justitsministeriet har fra nogle embeder modtaget forespørgsel vedrørende  

 udbetaling af sygedagpenge til stævningsmænd.
På denne baggrund skal man  

 efter drøftelse med Socialministeriet meddele følgende:
 1. Regelgrundlaget.
Reglerne om udbetaling af sygedagpenge findes i lov nr. 852 af 20.  

 december 1989 om dagpenge ved sygdom og fødsel samt bekendtgørelse nr. 153 af  

 3. marts 1990. Bekendtgørelsens kap. 11 indeholder nærmere regler om  

 beregning af dagpenge ved ikke på forhånd fastlagt arbejdstid,  

 produktionsstop, arbejdsturnus m.v.
Udgangspunktet er herefter, at  

 lønmodtagere, der opfylder lovens beskæftigelseskrav, har krav på  

 sygedagpenge fra arbejdsgiveren.
 Efter dagpengelovens § 3, stk. 1, har lønmodtagere, der har været ansat  

 hos den pågældende arbejdsgiver i de sidste 13 uger før fraværet og i denne  

 periode mindst har været beskæftiget i 120 timer, således ret til dagpenge,  

 medmindre de får udbetalt fuld løn under sygdom.
 2. Beregning af dagpenge til stævningsmænd.
 For lønmodtagere, der - som stævningsmænd - har skiftende og uregelmæssige  

 arbejdstider, er de nærmere regler om beregning af dagpenge m.v. fastlagt i  

 bekendtgørelsens § 32.
 Ved beregningen af stævningsmænds gennemsnitlige ugentlige timetal inden  

 for de sidste 4 uger før sygdommens indtræden anvendes samme udregningsmetode  

 som efter ATP-loven, jf. denne lovs § 15, stk. 4, jf. § 4, stk. 1, litra c.  

 Timetallet beregnes herefter ved at dividere den ugentlige eller månedlige  

 lønindtægt med den gennemsnitlige timeløn i april kvartal for ikke faglærte  

 mandlige, respektive kvindelige arbejdere i hele landet.
 For beskæftigelse i 1991 gælder den af Danmarks Statistik offentliggjorte  

 gennemsnitlige timeløn pr. april 1990 ved opgørelse af timetallet for  

 lønmodtagere, hvis arbejdstid ikke kendes, som udgør 89,25 kr. for  

 mandlige lønmodtagere og 79,99 kr.   for kvindelige lønmodtagere.
Hvis den pågældende stævningsmand herefter opfylder beskæftigelseskravet i  

 lovens § 3, udregnes sygedagpenge ved at gange det fremkomne gennemsnitlige  

 ugentlige timetal med det efter dagpengelovens § 9, stk. 2, beregnede  

 timebeløb.
I 1990 udgør timebeløbet 66,41 kr., jf. bekendtgørelse nr.  

 323 af 15. maj 1990.
 Det bemærkes, at den samlede dagpengeudbetaling pr. uge efter de to første  

 uger ikke kan overstige maksimum for dagpengeudbetaling efter dagpengelovens  

 § 9, stk. 4, jf. stk. 2, og bekendtgørelse nr. 153 af 3. marts 1990 § 32,  

 stk. 2. I 1991 udgør det regulerede maksimum 2.457 kr., jf.  

 bekendtgørelse nr. 323 af 15. maj 1990.
 De anførte tal kan kun anvendes i 1991. Justitsministeriet vil i fremtiden  

 årligt udsende oplysning om den gennemsnitlige timeløn, det gennemsnitlige  

 timebeløb og maksimum for dagpengeudbetaling efter de første 2 ugers fravær.
 3. Stævningsmænd med anden ansættelse.
Stævningsmænd, for hvem hvervet som stævningsmand ikke er  

 hovedbeskæftigelse, er, hvis de iøvrigt opfylder betingelserne herfor,  

 herunder beskæftigelseskravet i dagpengelovens § 3, berettiget til dagpenge  

 fra arbejdsgiveren efter de ovennævnte retningslinier.
Dette gælder, uanset  

 om hovedbeskæftigelsen giver ret til løn under sygdom eller dagpenge.
Hvor  

 der både er tale om en hovedbeskæftigelse og en bibeskæftigelse, er det  

 særlig vigtigt at være opmærksom på, at efter de første 2 uger kan den  

 samlede dagpengeudbetaling pr. uge ikke overstige ugemaksimum i  

 dagpengelovens § 9, stk. 4, (i 1991 2.457 kr.).
Hvor stævningsmanden hverken ved sin hovedbeskæftigelse eller  

 bibeskæftigelse opfylder beskæftigelseskravet i dagpengelovens § 3, har han  

 ikke ret til dagpenge fra arbejdsgiverne.
Dagpenge kan imidlertid opnås fra  

 kommunen, hvis stævningsmanden ved de to beskæftigelser samlet opfylder  

 beskæftigelseskravet i dagpengelovens § 4.
 P.M.V.
 E.B.
