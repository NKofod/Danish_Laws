 I medfør af § 2, stk. 3, §§ 3, 9 a og 10 i lov om visse forhold på  

 telekommunikationsområdet, jf. lovbekendtgørelse nr. 501 af 22. juni 1995,  

 fastsættes:
Anvendelse og definitioner § 1.  Denne bekendtgørelse omfatter vilkårene for  

 udbud af offentlige teletjenester, hvor der sker formidling af basal  

 taletrafik for andre via det offentlige telenet, i det følgende benævnt  

 offentlige taletelefonitjenester.
 Stk. 2.  Ved det offentlige telenet forstås den  

 offentlige faste telekommunikationsinfrastruktur, dvs. såvel det offentlige  

 koblede telefoninet som faste kredsløb, herunder internationale faste  

 kredsløb.
 Stk. 3.  Ved basal taletrafik forstås tidstro fremføring  

 af tale mellem to eller flere monopolskillepunkter.
 Stk. 4.  Ved det offentlige koblede telefoninet forstås  

 det net, som i Danmark stilles til rådighed af Tele Danmark A/S med henblik  

 på udbud af en offentlig telefonitjeneste, samt andre tilsvarende net i  

 udlandet.
 Stk. 5.  Ved et fast kredsløb forstås en  

 transmissionsvej, som er stillet til rådighed af Tele Danmark A/S, og som er  

 fast etableret mellem to eller flere monopolskillepunkter.
 Stk. 6.  Ved et internationalt fast kredsløb forstås en  

 transmissionsvej, som er stillet til rådighed - helt eller delvist - af Tele  

 Danmark A/S, og som er fast etableret mellem to eller flere  

 monopolskillepunkter, og hvor mindst et monopolskillepunkt er placeret i  

 Danmark (eksklusive Færøerne og Grønland), og hvor et eller flere  

 monopolskillepunkter ligger uden for Danmark.
 Stk. 7.  Ved et monopolskillepunkt forstås den  

 grænseflade i telenettet, hvor teleterminaludstyr eller interne net  

 tilsluttes det offentlige telenet.
 Stk. 8.  Ved de offentlige mobilnet forstås de mobilnet  

 (NMT og GSM), som i Danmark stilles til rådighed af Tele Danmark A/S og Dansk  

 MobilTelefon I/S.
 Stk. 9.  Ved gensalg af transmissionskapacitet forstås  

 formidling af trafik, der fremføres via satellitnet eller faste kredsløb for  

 derefter at blive distribueret via det offentlige koblede telefoninet til den  

 kaldte abonnent, eller som fremføres via det offentlige koblede telefoninet  

 for derefter at blive distribueret via satellitnet eller faste kredsløb til  

 den kaldte abonnent.
 Stk. 10.  Ved rent gensalg af transmissionskapacitet  

 forstås formidling af trafik opsamlet i det offentlige koblede telefoninet,  

 der videreføres via satellitnet eller faste kredsløb og herefter distribueres  

 via det offentlige koblede telefoninet til den kaldte abonnent.
Stk. 11.  Ved et satellitnet forstås en konfiguration af  

 to eller flere satellitjordstationer, der kommunikerer indbyrdes via  

 satellit.
Et satellitnet består som minimum af en  

 radiokommunikationsforbindelse fra en satellitjordstation til en satellit  

 (opsending) og en radiokommunikationsforbindelse fra en satellit til en  

 satellitjordstation (nedtagning).
 Stk. 12.  Ved et internationalt satellitnet forstås et  

 satellitnet, der er beregnet til kommunikation mellem Danmark og udlandet.
 Stk. 13.  Bekendtgørelsen finder ikke anvendelse på den  

 af Tele Danmark A/S' koncession omfattede offentlige telefonitjeneste.  

 Bekendtgørelsen finder endvidere ikke anvendelse på de offentlige mobile  

 telefonitjenester (NMT og GSM).
 § 2.  Offentlige taletelefonitjenester, som er  

 omfattet af § 1, kan af enhver udbydes på de i kapitel 2 og 3 nævnte vilkår,  

 jf. dog stk. 3.
 Stk. 2.  Det er endvidere et vilkår, at  

 tjenesteudbyderen er abonnent hos Tele Danmark A/S, og at hans tjeneste  

 tilsluttes det offentlige telenet via en abonnenttilslutning efter de til  

 enhver tid gældende vilkår herfor.
Stk. 3.  Uanset bestemmelsen i stk. 1, kan  

 trafikformidling finde sted mellem samme juridiske persons geografisk  

 adskilte lokaliteter, forudsat at alle anvendte satellitnet eller faste  

 kredsløb, herunder internationale satellitnet og internationale faste  

 kredsløb, i forbindelse med trafikformidlingen udelukkende anvendes til den  

 pågældende juridiske persons eget formål.
Sådanne tjenester er ikke omfattet  

 af bestemmelserne i kapitlerne 2-6.
Vilkår for udbud af offentlige  

 taletelefonitjenester § 3.  Udbyderen af en offentlig taletelefonitjeneste,  

 som giver kunderne mulighed for opkald til det offentlige koblede telefoninet  

 i Danmark, skal sikre, at alle brugere, der er tilsluttet tjenesten direkte  

 via et fast kredsløb, har mulighed for via den udbudte tjeneste § 4.  Udbyderen af en offentlig taletelefonitjeneste,  

 som giver kunderne mulighed for opkald til det offentlige koblede  

 telefoninet, skal på forespørgsel over for enhver oplyse de vilkår, herunder  

 hvilken kvalitet samt hvilke takster og leveringstider, der gælder for den  

 pågældende udbyders tjeneste.
 Stk. 2.  Endvidere skal udbyderen af en offentlig  

 taletelefonitjeneste, som giver kunderne mulighed for opkald til det  

 offentlige koblede telefoninet, over for enhver på forespørgsel præcisere de  

 grænsefladespecifikationer og eventuelle hertil knyttede offentlige  

 standarder, som anvendes i den udbudte tjeneste.
 Stk. 3.  Giver udbyderens tjeneste ikke kunderne  

 mulighed for opkald til det offentlige koblede telefoninet i Danmark, skal  

 udbyderen på forhånd oplyse sine kunder herom.
 Stk. 4.  Trafik, som opsamles i de offentlige mobile  

 net, og som ikke vedrører direkte samtrafik mellem offentlige mobile net,  

 skal passere det offentlige koblede telefoninet forinden formidling via  

 satellitnet eller faste kredsløb, herunder internationale satellitnet og  

 internationale faste kredsløb.
 § 5.  Hvis en udbyder af en offentlig  

 taletelefonitjeneste, som giver kunderne mulighed for opkald til det  

 offentlige koblede telefoninet, stiller krav til terminaludstyr som  

 betingelse for brug af den udbudte tjeneste, skal disse krav være offentligt  

 tilgængelige, objektive og ikke-diskriminerende.
§ 6.  Tjenesteudbyderne og deres ansatte må ikke  

 uberettiget videregive eller udnytte oplysninger om andres brug af  

 teletjenester eller om indholdet heraf, som de får kendskab til i forbindelse  

 med udbud af tjenester i henhold til denne bekendtgørelse.
De skal tillige  

 træffe foranstaltninger med henblik på at sikre, at oplysningerne ikke er  

 tilgængelige for uvedkommende.
 Stk. 2.  Efter § 3 i lov om visse forhold på  

 telekommunikationsområdet finder bestemmelserne i borgerlig straffelovs § 152  

 og §§ 152 d - 152 f tilsvarende anvendelse for den, der er eller har været  

 ansat hos en tjenesteudbyder.
Vilkår for udbud af offentlige  

 taletelefonitjenester via § 7.  Udbydere af offentlige taletelefonitjenester,  

 som indebærer rent gensalg af transmissionskapacitet via internationale  

 satellitnet eller internationale faste kredsløb, må ikke medvirke til, at den  

 opsamlede trafik formidles videre end til det termineringsland, hvor  

 trafikken kobles ud i landets offentlige koblede telefoninet.
 § 8.  Udbud af en offentlig taletelefonitjeneste på  

 internationale satellitnet eller internationale faste kredsløb forudsætter,  

 at udbyderen forinden har foretaget gyldig anmeldelse til Telestyrelsen, med  

 mindre tjenesten indebærer rent gensalg af transmissionskapacitet, jf. § 9.
 Stk. 2.  Anmeldelsen skal indeholde følgende  

 oplysninger:
Stk. 3.  En anmeldelse er kun gyldig, hvis de  

 oplysninger, tjenesteudbyderen har meddelt, til enhver tid er fuldstændige og  

 korrekte.
Hvis der indtræder ændringer af de forhold, der er givet meddelelse  

 om i henhold til stk. 2, skal tjenesteudbyderen straks give Telestyrelsen  

 meddelelse herom.
 Stk. 4.  Anmeldelse i henhold til stk. 1-2 og meddelelse  

 om ændringer i henhold til stk. 3 sker ved benyttelse af et skema, som er  

 udarbejdet af Telestyrelsen.
 Stk. 5.  Anmeldelsesskemaet rekvireres hos Telestyrelsen  

 og returneres i udfyldt og underskrevet stand til Telestyrelsen.  

 Telestyrelsen registrerer de anmeldte offentlige taletelefonitjenester.  

 Registeret er offentligt tilgængeligt.
 § 9.  Udbud af en offentlig taletelefonitjeneste, der  

 indebærer rent gensalg af transmissionskapacitet via internationale  

 satellitnet eller internationale faste kredsløb, er betinget af en tilladelse  

 fra Telestyrelsen.
Stk. 2.  Afgørende for en tilladelse i medfør af stk. 1  

 er, at det pågældende land, hvor det internationale satellitnet eller det  

 internationale faste kredsløb terminerer, vurderes at have en regulering  

 svarende til den, der er fastsat i denne bekendtgørelse.
De lande, som i  

 overensstemmelse med 1. punktum er vurderet til at have en sådan regulering,  

 fremgår af en oversigt, som kan fås ved henvendelse til Telestyrelsen.
 Stk. 3.  Telestyrelsen fastsætter nærmere vilkår for de  

 i stk. 1 nævnte tilladelser.
 Stk. 4.  Skriftlig ansøgning om tilladelse i medfør af  

 stk. 1 sker ved benyttelse af et skema, som er udarbejdet af Telestyrelsen.
Stk. 5.  Ansøgningsskemaet rekvireres hos Telestyrelsen  

 og returneres i udfyldt og underskrevet stand til Telestyrelsen.  

 Telestyrelsen registrerer de udstedte tilladelser.
Registeret er offentligt  

 tilgængeligt.
 Stk. 6.  Hvis der ansøges om tilladelse til udbud af en  

 offentlig taletelefonitjeneste, der er omfattet af stk. 1, og det land, hvor  

 det internationale satellitnet eller det internationale faste kredsløb  

 terminerer, ikke fremgår af den i stk. 2 nævnte oversigt, afslår  

 Telestyrelsen umiddelbart ansøgningen.
Oplysningspligt § 10.  Telestyrelsen kan afkræve tjenesteudbyderen  

 alle oplysninger, der skønnes nødvendige for administrationen af denne  

 bekendtgørelse.
Klager og sanktioner § 11.  Klager over overtrædelser af bestemmelserne i  

 §§ 3-9 rettes til Telestyrelsen.
 § 12.  Udbydes en offentlig taletelefonitjeneste i  

 strid med bestemmelserne i denne bekendtgørelse, kan Telestyrelsen påbyde  

 tjenesteudbyderen at foretage de fornødne ændringer.
Stk. 2.  Telestyrelsen kan pålægge Tele Danmark A/S at  

 afbryde for tjenestens adgang til det offentlige telenet, hvis Stk. 3.  Overtrædes vilkårene for en tilladelse, jf. §  

 9, stk. 3, kan tilladelsen tilbagekaldes, hvorefter det kan pålægges Tele  

 Danmark A/S at afbryde for tjenestens adgang til det offentlige telenet.
 Stk. 4.  Er der sket afbrydelse efter stk. 2 og 3, kan  

 der reetableres adgang til det offentlige telenet, såfremt tjenesteudbyderen  

 foretager de fornødne ændringer for at bringe tjenesten i overensstemmelse  

 med bestemmelserne i denne bekendtgørelse.
Gebyrer § 13.  Til dækning af omkostningerne ved registrering  

 af og tilsyn med anmeldelser, foretaget i medfør af § 8, stk. 1, samt  

 udstedelse af og tilsyn med tilladelser, udstedt i medfør af § 9, stk. 1,  

 betaler udbyderne gebyrer.
Gebyrerne fastsættes af Forskningsministeriet og  

 opkræves af Telestyrelsen.
Straffebestemmelser § 14.  Med bøde straffes den, der Stk. 2.  Er overtrædelsen begået af et selskab, en  

 forening, en selvejende institution, en fond eller lignende, kan der pålægges  

 den juridiske person som sådan bødeansvar.
Er overtrædelsen begået af staten,  

 en kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 bødeansvar.
Ikrafttræden § 15.  Denne bekendtgørelse træder i kraft den 1.  

 april 1996.
 Stk. 2.  Bekendtgørelse nr. 905 af 2. november 1994 om  

 offentlige taletelefonitjenester, der udbydes via det offentlige telenet,  

 ophæves.
