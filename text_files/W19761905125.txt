En fader til et barn født uden for ægteskab havde klaget over, at  

 socialudvalget havde nægtet at give ham plejetilladelse til barnet, som havde  

 boet hos ham siden moderen i 1974 var fraflyttet det fælles hjem.
Han havde  

 samtidig klaget over, at socialudvalget havde undladt at træffe beslutning  

 efter bistandslovens § 124 om, at barnet ikke måtte hjemtages af moderen.  

 Moderen havde begæret barnet udleveret og havde, da faderen nægtede dette,  

 søgt fogedens bistand.
Faderen blev ved fogedkendelse idømt dagbøder og  

 senere hæfte, men nægtede fortsat at udlevere barnet samt oplyse, hvor det  

 var.
På grund af sagens hastende karakter tog ankestyrelsen selv stilling til  

 sagen i medfør af bistandslovens § 35 og § 9 i ankestyrelsesloven.  

 Ankestyrelsen fandt, at bistandslovens § 124 kunne finde anvendelse, men  

 fandt det ikke godtgjort, at moderens hjemtagelse af barnet ville stride mod  

 barnets tarv.
Ankestyrelsen fandt derfor ikke grundlag for at nedlægge forbud  

 mod hjemtagelsen.
Ankestyrelsens afgørelse blev af faderen indbragt for  

 Vestre Landsret, idet faderen påstod at retten skule træffe afgørelse om, at  

 barnet skulle anbringes hos ham.
Ankestyrelsen påstod sagen afvist under henvisning til, at faderen  

 alene kunne påstå, at ankestyrelsen burde have nedlagt forbud efter § 124, og  

 at faderens påstand ville medføre, at landsretten skulle træffe afgørelse  

 efter § 123, uden at dette spørgsmål forinden havde været behandlet af de  

 sociale myndigheder.
Landsretten fulgte ankestyrelsens påstand og afviste  

 sagen.
 MEDDELELSE OM AFGØRELSE:
En fader til et barn født i 1973 uden for ægteskab indankede en af det  

 sociale udvalg truffet afgørelse, hvorved udvalget gav afslag på hans  

 ansøgning om plejetilladelse vedrørende barnet.
Han beklagede sig herved  

 over, at udvalget havde undladt at træffe beslutning i medfør af  

 bistandslovens § 124 om, at barnet ikke måtte hjemtages af moderen, eller at  

 udleveringen dog skulle stilles i bero på en udtalelse fra en  

 børnerådgivningsklinik.
Det fremgik af sagen, at barnets moder, som havde forældremyndigheden over  

 barnet, havde boet sammen barnets fader siden foråret 1971, men fraflyttede  

 deres fælles hjem i august 1974. Hun havde herefter skiftende bopæl og  

 arbejdsforhold og var i en periode gift med en studerende.
I september 1976  

 flyttede hun sammen med sin nuværende forlovede, som hun angav at have kendt  

 et års tid og ventede nu et barn med ham.
Det var endvidere oplyst, at barnet sammen med faderen i 1975 flyttede til  

 et kollektiv, hvor barnet blev passet sammen med en jævnaldrende dreng.
Efter  

 i forsommeren at have begæret barnet udleveret af faderen, som ikke efterkom  

 begæringen, søgte moderen i midten af juli 1976 fogedens bistand til  

 udlevering af barnet.
Da faderen fortsat nægtede dette, blev det ved kendelse  

 af fogedretten pålagt faderen under tvang af dagbøder at udlevere barnet til  

 moderen.
Ved en senere kendelse bestemte fogedretten, at faderen, da han  

 nægtede at oplyse barnets opholdssted, skulle underkastes hæfte.
Disse  

 kendelser blev stadfæstet af Vestre Landsret.
 Det sociale udvalg havde anført, at udvalget ikke fandt, at bistandslovens  

 § 124 var anvendelig på den foreliggende situation, og at det iøvrigt ikke  

 skønnedes at ville stride mod barnets tarv at blive hjemtaget af moderen.
 Under sagens behandling i ankestyrelsen havde ankestyrelsens  

 rejseinspektør aflagt besøg på stedet og herunder talt med begge barnets  

 forældre.
Ankestyrelsen henviste i sin afgørelse til, at efter bistandslovens § 124  

 kan det sociale udvalg, når et barn er anbragt uden for hjemmet uden  

 medvirken af udvalget, nægte hjemtagelse, såfremt hjemtagelse ville stride  

 mod barnets tarv.
Efter 2 års ophold i et privat plejehjem kan hjemtagelse  

 kun ske efter forudgående tilladelse fra det sociale udvalg.
 Ankestyrelsen fandt, at bistandslovens § 124 kunne finde anvendelse i det  

 foreliggende tilfælde, hvorfor det sociale udvalg burde have taget stilling  

 til sagen under iagttagelse af de i bistandsloven herom særligt fastsatte  

 regler i § 125 og § 126, hvoraf bl.a. følger, at dommeren i den stedlige  

 underretskreds og den af amtsrådet beskikkede pædagogiske-psykologiske  

 konsulent skal tiltræde udvalget ved sagens behandling.
 På grund af sagens hastende karakter mente ankestyrelsen imidlertid selv  

 at burde tage stilling til sagen i medfør af bistandslovens § 35 og § 9 i  

 loven om den sociale ankestyrelse, hvorefter ankestyrelsens afgørelse bl.a.  

 kan gå ud på en ændring af den påklagede afgørelse.
 Efter de foreliggende oplysninger fandt ankestyrelsen det herefter ikke  

 godtgjort, at moderens hjemtagelse af barnet ville stride mod barnets tarv.  

 Ankestyrelsen fandt derfor ikke grundlag for i medfør af bistandslovens § 35,  

 jfr. § 124, at nedlægge forbud mod barnets udlevering til hende eller for at  

 undlade at give forudgående tilladelse til hjemtagelsen. ..BI.-Ankestyrelsen  

 henstillede dog, at det sociale udvalg nøje fulg barnets forhold i  

 forbindelse med hjemtagelsen.
 Faderen indbragte ankestyrelsens afgørelse for Vestre Landsret, idet han  

 nedlagde påstand om, at retten skulle træffe beslutning om, at barnet skulle  

 anbringes hos ham.
Ankestyrelsen påstod sagen afvist under henvisning til, at faderen alene  

 kunne påstå, at ankestyrelsen burde have nedlagt forbud efter § 124, og at  

 faderens påstand ville medføre, at landsretten skulle træffe afgørelse efter  

 § 123, uden at dette spørgsmål forinden havde været behandlet af de sociale  

 myndigheder.
Landsretten fulgte ankestyrelsens påstand og afviste sagen.
