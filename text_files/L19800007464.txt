 Ved allerhøjeste resolution af 29. februar 1980, og efter at folketinget  

 den 15. februar 1980 havde meddelt sit samtykke dertil, har Danmark  

 ratificeret den mellem medlemmerne af De europæiske Fællesskaber og  

 Grækenland den 28. maj 1979 i Athen vedtagne traktat om Grækenlands  

 tiltrædelse af Det europæiske økonomiske Fællesskab og Det europæiske  

 Atomenergifællesskab.
 Traktatens ordlyd er som følger:
Hans Majestæt Belgiernes Konge, Hendes Majestæt Danmarks Dronning, Præsidenten for Forbundsrepublikken Tyskland, Præsidenten for Den hellenske Republik, Præsidenten for Den franske Republik, Præsidenten for Irland, Præsidenten for Den italienske Republik, Hans kongelige Højhed Storhertugen af Luxembourg, Hendes Majestæt Dronningen af Nederlandene, Hendes Majestæt Dronningen af Det forenede Kongerige Storbritannien og Nordirland, HAR FORENET i ønsket om at fortsætte virkeliggørelsen af målsætningen i  

 Traktaten om oprettelse af Det europæiske økonomiske Fællesskab og i  

 Traktaten om oprettelse af Det europæiske Atomenergifællesskab, MED DET FORSÆT i disse Traktaters ånd at opbygge på det allerede skabte  

 grundlag en stadig snævrere sammenslutning mellem de europæiske folk, I BETRAGTNING AF, at artikel 237 i Traktaten om oprettelse af Det  

 europæiske økonomiske Fællesskab samt artikel 205 i Traktaten om oprettelse  

 af Det europæiske Atomenergifællesskab giver de europæiske stater mulighed  

 for at blive medlemmer af disse Fællesskaber, I BETRAGTNING AF, at Den hellenske Republik har anmodet om at blive medlem  

 af disse Fællesskaber, I BETRAGTNING AF, at Rådet for De europæiske Fællesskaber efter at have  

 indhentet udtalelse fra Kommissionen har udtalt sig til fordel for denne  

 stats optagelse, VEDTAGET at fastlægge, ved en fælles overenskomst, vilkårene for denne  

 optagelse og de tilpasninger, der skal foretages i Traktaterne om oprettelse  

 af Det europæiske økonomiske Fællesskab og Det europæiske  

 Atomenergifællesskab, og har med dette mål for øje udpeget som  

 befuldmægtigede:
SOM, efter at have udvekslet deres fuldmagter, der er fundet i god og  

 behørig form, ER BLEVET ENIGE OM følgende bestemmelser:
ARTIKEL 1 1. Den hellenske Republik bliver medlem af Det  

 europæiske økonomiske Fællesskab og af Det europæiske Atomenergifællesskab og  

 bliver part i Traktaterne om oprettelse af disse Fællesskaber med de deri  

 foretagne ændringer og tilføjelser.
2. Vilkårene for optagelsen og de tilpasninger af  

 Traktaterne om oprettelse af Det europæiske økonomiske Fællesskab og Det  

 europæiske Atomenergifællesskab, som optagelsen medfører, er indeholdt i den  

 Akt, der er knyttet til denne Traktat.
De bestemmelser i Akten, der vedrører  

 Det europæiske økonomiske Fællesskab og Det europæiske Atomenergifællesskab,  

 udgør en integrerende del af denne Traktat.
 3. Bestemmelserne vedrørende medlemsstaternes  

 rettigheder og forpligtelser samt vedrørende den myndighed og de beføjelser,  

 der er tillagt Fællesskabernes institutioner, skal, således som de fremtræder  

 i de i stk. 1 nævnte Traktater, finde anvendelse på denne Traktat.
ARTIKEL 2 Denne Traktat skal ratificeres af De høje kontraherende Parter i  

 overensstemmelse med deres forfatningsmæssige bestemmelser.  

 Ratifikationsdokumenterne deponeres senest 31. december 1980 hos Den  

 italienske Republiks regering.
 Denne Traktat træder i kraft 1. januar 1981 under forudsætning af, at alle  

 ratifikationsdokumenterne er blevet deponeret forud for denne dato, og at  

 dokumentet om Den hellenske Republiks tiltrædelse af Det europæiske Kul- og  

 Stålfællesskab er deponeret på denne dato.
ARTIKEL 3 Denne traktat, udfærdiget i eet eksemplar på dansk, engelsk, fransk,  

 græsk, irsk, italiensk, nederlandsk og tysk, idet hver af disse tekster har  

 samme gyldighed, deponeres i Den italienske Republiks regerings arkiver.  

 Denne Regering fremsender en bekræftet afskrift til hver af de øvrige  

 signatarstaters regeringer.
 TIL BEKRÆFTELSE HERAF har undertegnede befuldmægtigede underskrevet denne  

 Traktat.
 Udfærdiget i Athen, den otteogtyvende maj nitten hundrede og  

 nioghalvfjerds.
Wilfried Martens Henri Simonet Joseph van der Meulen Niels Anker Kofoed Gunnar Riberholdt Hans-Dietrich Genscher Helmut Sigrist Konstantions Karamanlis Georgios Rallis Georgios Kontogeorgis Jean Francois-Poncet Pierre Bernard-Reymond Luc de la Barre de Nanteuil John Lynch Michael O'Kennedy Brendan Dillon Giulio Andreotti Adolfo Battaglia Eugenio Plaja Gaston Thorn Jean Dondelinger Ch.
A. van der Klaauw J.
H.
Lubbers Lord Carrington Sir Donald Maitland Akt om vilkårene for Grækenlands tiltrædelse og tilpasninger af  

 traktaterne samt Slutakt er offentliggjort i De europæiske Fællesskabers  

 Tidende, L 291 af 19. november 1979.
 Samtlige traktatens kontrahenter har deponeret deres  

 ratifikationsinstrumenter hos Den italienske Republiks regering, og traktaten  

 vil herefter træde i kraft den 1. januar 1981 under forudsætning af, at  

 Grækenland på denne dato deponerer sit instrument om tiltrædelse af Det  

 europæiske Kul- og Stålfællesskab hos Den franske Republiks regering.
