 I medfør af § 4, stk. 2, i lov om erhvervsuddannelser, jf.
 lovbekendtgørelse nr. 480 af 22. juni 1990, fastsættes:
Uddannelsen § 1.  På erhvervsskoler og andre skoler, institutioner  

 og virksomheder, der er godkendt hertil, samt i godkendte  

 praktikvirksomheder, kan der gennemføres en uddannelse i VVS-teknisk  

 installation, teknisk isolering og service.
 Stk. 2.  Uddannelsen afsluttes inden for et af følgende  

 specialer:
 Stk. 3.  Speciale vælges ved indgåelse af  

 uddannelsesaftale med en virksomhed, der er godkendt som praktikvirksomhed  

 inden for det pågældende speciale.
 Stk. 4.  Det faglige udvalg for uddannelsen, jf. § 37 i  

 erhvervsuddannelsesloven, er Det Fællesfaglige Udvalg for VVS-teknisk  

 installation, teknisk isolering og service.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen), bekendtgørelse om 1. skoleperiode  

 og bekendtgørelse om eksamensordning for erhvervsuddannelser  

 (eksamensbekendtgørelsen) samt de regler, som Undervisnings- og  

 Forskningsministeriet i øvrigt fastsætter i medfør af  

 erhvervsuddannelseslovens § 4, stk. 1.
Uddannelsens formål § 3.  Uddannelsens formål er, at eleven gennem  

 skoleundervisning og praktikuddannelse opnår kompetence i VVS- teknisk  

 installation, teknisk isolering og service inden for det valgte speciale.
 Uddannelsens varighed og struktur m.v.
 § 4.  Uddannelsen varer i 4 år, jf. dog stk. 2.
 Stk. 2.  For specialet VVS-montør varer  

 uddannelsen 3 år og 6 måneder.
Stk. 3.  Elever, der indleder uddannelsen på skole,  

 begynder med 1. skoleperiode på 20 uger, efterfulgt af 2. skoleperiode på  

 ligeledes 20 uger.
For elever,der er fyldt 18 år, kan praktikuddannelse træde  

 i stedet for 1. skoleperiode, jf. erhvervsuddannelseslovens § 10, stk. 3.
 Stk. 4.  For elever, der indleder uddannelsen i  

 praktikvirksomheden, træder praktikuddannelse i stedet for 1. skoleperiode.
 Stk. 5.  For elever i specialet  

fabriksblikkenslager kan der ske et skoleskift efter 3. skoleperiode.
 Stk. 6.  For elever i specialet isolatør kan der  

 ske skoleskift efter 3. skoleperiode.
 Stk. 7.  For elever i specialet VVS- og  

 ventilationsmontør kan der ske et skoleskift efter 4. skoleperiode.
 Stk. 8.  For VVS-montører, afholder skolen i 5.  

 skoleperiode en eksamen, der samtidig udgør en svendeprøve jf. §§ 30 og 31.
 Stk. 9.  For øvrige specialer, afholder skolen i  

 6. skoleperiode en eksamen der samtidig udgør en svendeprøve, jf. §§ 30 og  

 31.
 § 5.  Skoleundervisningen efter 1. skoleperiode varer  

 45 uger for specialet VVS-montør og 55 uger for øvrige specialer.  

 Skoleundervisning veksler med praktikuddannelse som vist i figuren nedenfor:
Uddannelsens mål og indhold § 6.  Den uddannede skal selvstændigt kunne planlægge  

 og udføre kvalitetskontrol af korrekte opgaver inden for arbejdsområde og  

 speciale i henhold til regler for kvalitetssikring, og inden for afgivne  

 tidsrammer samt i overenstemmelse med sikkerhedsbestemmelser for materialer,  

 udstyr og egen person.
Den uddannede skal endvidere kunne udarbejde samt  

 benytte nødvendig dokumentation for arbejdsopgavernes korrekte udførelse ved  

 brug af relevant litteratur og normsæt for området samt ved anvendelse af  

 kommunikationsteknologi.
Stk. 2.  Den uddannede i specialet VVS-montør  

 skal kunne udføre almindeligt forekommende installationsarbejde i beboelses-,  

 industriejendomme og institutioner i henhold til bestemmelser og ved  

 anvendelse af korrekte arbejdsmetoder og teknikker.
Området omfatter  

 gasinstallationer, sanitære installationer og varmeinstallationer samt  

 renovering, servicering og udskiftning af tilhørende komponenter og  

 armaturer.
Den uddannede skal kunne udføre almindeligt tagarbejde samt det  

 tilhørende pladearbejde og almindeligt forekommende svejsninger og lodninger  

 i forbindelse med installationsarbejde.
Stk. 3.  Den uddannede i specialet VVS- &  

 energimontør skal, ud over de i stk. 2 nævnte vvs-opgaver, kunne  

 installere gas- og olieforbrugende varmeanlæg under 135kW, kunne foretage  

 installation af ufyrede anlæg (fjernvarme) og installation af  

 lavtemperaturanlæg.
Den uddannede skal kunne fejlfinde, udskifte og  

 indregulere komponenter, automatik og installationsgenstande på ovennævnte  

 anlæg og kunne foretage nødvendige målinger og analyser.
Den uddannede skal  

 opnå kendskab til metoder for vandbehandling og til korrosions- og  

 ekspansionsforhold samt skal kunne udføre svejsninger ved  

 installationsarbejder.
Stk. 4.  Den uddannede i specialet VVS- &  

 industrirørmontør skal, ud over de i stk. 2 nævnte vvs-opgaver, kunne  

 udføre rørinstallationer i industri-anlæg, institutioner og større  

 varmeforsyningsanlæg.
Den uddannede skal kunne foretage fejlfinding på samt  

 udskifte komponenter og skal opnå kendskab til vandbehandlings-, korrosions-  

 og ekspansionsforhold samt kunne udføre svejsninger ved installationsarbejde  

 til DS 325, karakter 3.
Stk. 5.  Den uddannede i specialet VVS-montør &  

 blikkenslager skal, ud over de i stk. 2 nævnte vvs-opgaver, kunne  

 forarbejde tyndplade samt udføre tag- og facadedækning i tyndplade og  

 derudover kunne udføre tagdækning med kunst- og naturskifer samt tilhørende  

 undertag.
Den uddannede skal kunne udføre inddækninger i forbindelse med  

 tagfladers gennembrydninger og afslutninger samt montere tagrender og  

 nedløbsrør og skal kunne udføre renovering og reparation af tagflader og  

 bygningsdele.
Stk. 6.  Den uddannede i specialet VVS- &  

 ventilationsmontør skal, ud over de i stk. 2 nævnte vvs-opgaver, kunne  

 forarbejde tyndplade til opgaver inden for klima- og ventilationsområdet og  

 montere og udskifte egne samt industrifremstillede rør, faconstykker og  

 komponenter.
Den uddannede skal kunne foretage indregulering og fejlfinding  

 på klima- og ventilationsanlæg og foretage relevante målinger og analyser af  

 klimaforhold.
Den uddannede skal kunne udføre nødvendige svejsninger i  

 forbindelse med arbejdets udførelse.
 Stk. 7.  Den uddannede i specialet  

Fabriksblikkenslager skal kunne udføre almindeligt forekommende  

 arbejder inden for den rustfaste industri herunder fremstilling af  

 procesanlæg til fødevareindustrien, medicinal og hospitalsbranchen,  

 miljøforanstaltninger m.v. samt de pladebearbejdnings- og svejsetekniske  

 opgaver, der forekommer i forbindelse med arbejdet med rustfaste materialer.  

 Den uddannede skal kunne fremstille og forarbejde emner i rustfaste  

 materialer, udføre industriel pladebearbejdning og rørmontage i  

 korrosionsfaste materialer ved anvendelse af industrielle og manuelle  

 formnings- og svejsetekniske arbejdsmetoder.
Stk. 8.  Den uddannede i specialet Isolatør skal  

 kunne udføre de i området forekommende opgaver som teknisk isolering i  

 forbindelse med nyanlæg, renovering, vedligeholdelse og reparationsarbejder.  

 Specialet omfatter isolering af rør, beholdere, kedel- og ventilationsanlæg i  

 bolig- og industribyggeri, skibsisolering og isolering i varmeværker, kølerum  

 og olieraffinaderier.
Den uddannede skal kunne udføre pladekappeisolering og  

 forarbejde tyndplade.
Skoleundervisningen § 7.  Skoleundervisningens skal under hele  

 uddannelsesforløbet på en helhedsorienteret måde omfatter både praktisk og  

 teoretisk undervisning med henblik på at give eleven fornødne generelle og  

 specielle kvalifikationer, herunder give eleven forudsætninger for at  

 varetage de funktioner, uddannelsen tager sigte på.
Eleven skal opnå  

 forudsætninger for at fortsætte i en videregående uddannelse.Undervisningen  

 skal endvidere bidrage til elevens personlige udvikling og give forståelse af  

 samfundet og dets udvikling.
 Stk. 2.  Undervisningen skal indeholde både teoretisk og  

 praktisk indlæring i VVS-teknisk installation, teknisk isolering og service.
Stk. 3.  Undervisningen tilrettelægges, således at der  

 indgår projektarbejde, planspil, cases, forsøg, målinger og analyser samt  

 konsulent- og virksomhedsbesøg med det formål, at eleven opnår forståelse af  

 teknologiske fakta og naturfaglige princippers sammenhænge og bliver i stand  

 til at benytte sig af økonomiske og saglige principper for arbejdspladsens  

 indretning og processer samt udvise metodekompetence i sin planlægning,  

 udførelse og kontrol af arbejdet.
Eleven skal blive i stand til at tilegne  

 sig nye produktionsformer og teknologier med det formål at vedligeholde og  

 tilpasse sin erhvervskompetence.
Eleven skal blive i stand til at samarbejde  

 med egne og andre grupper omkring arbejdets udførelse og fordeling.
 § 8.  Undervisningen omfatter følgende grundfag:
 Stk. 2.  Undervisningen i grundfagene internationale  

 forhold, automation og styringsteknik samt dansk indgår i 4., 5. og 6.  

 skoleperiode.
 Stk. 3.  Mål, indhold og vejledende uddannelsestid for  

 grundfag følger reglerne for grundfag.
 § 9.  Undervisningen omfatter følgende områdefag med  

 en vejledende uddannelsestid på ca. 18,5 uge og de uddannelsesmål, der er  

 angivet i stk. 2-8:
Stk. 2.  Målet i faglig tegning og teknisk  

 dokumentation er, at eleven opnår grundlæggende viden om principper for  

 teknisk tegning, bygningstegning og teknisk dokumentation herunder kendskab  

 til projektionstegning, målestoksforhold, tegningstyper og stregarter.
Eleven  

 skal opnå grundlæggende viden om 45 graders- og isometriske rørdiagrammer  

 samt tegningssymboler efter gældende danske og internationale VVS-standarder  

 og skal blive i stand til at fremstille enkle diagrammer.
Eleven skal opnå  

 færdigheder i at tegne og udfolde de pladeemner, der danner grundlag for den  

 praktiske udførelse af bøjninger, knærør, grenrør, stutse og overgangsrør.  

 Eleven skal opnå kendskab til informationssøgning i relevante kataloger,  

 regelsæt og databaser samt til principper for kvalitetssikring og  

 garantiordninger.
Stk. 3.  I pladebearbejdning 1 skal eleven blive  

 i stand til at bearbejde tyndplade og fremstille relevante emner efter egne  

 tegninger og udfoldninger omfattende pladekapper, bøjninger, knærør, grenrør,  

 stutse, overgangsrør, udfletninger, tagrender og nedløbsrør og profiler til  

 inddækninger af tag-gennembrydninger og afslutninger.
Eleven skal blive i  

 stand til at betjene og vedligeholde forekommende værktøjer og maskiner under  

 hensyntagen til gældende sikkerhedsbestemmelser for disse, herunder  

 anvendelse af materialer og hjælpemidler.
Stk. 4.  I rørinstallation og montage 1 skal  

 eleven blive i stand til at udføre bearbejdning og samling af rør og fittings  

 med de for området relevante og anerkendte metoder som tilskæring, bukning og  

 samling af såvel sorte som galvaniserede stålrør, kobberrør, plastrør,  

 rustfaste stålrør, tyndvæggede stålrør og støbejernsrør.
Eleven skal blive i  

 stand til at udvælge materialer i henhold til beskrivelser og diagrammer samt  

 udføre installationer af gas-, vand-, afløbs- og varmeanlæg i henhold til  

 gældende forskrifter samt installation af målere, armaturer og gasforbrugende  

 apparater til 1., 2. og 3. gasfamilie, installation af koldt- og  

 varmtvandsforsyningsanlæg med tilhørende målere, armaturer og komponenter med  

 anvendelse af stål-, kobber- og plastrør.
Eleven skal blive i stand til at  

 udføre afløbsinstallationer med anvendelse af stålrør, rustfast stål,  

 støbejern, PVC og ABS, sanitære installationer i køkken, bryggers, bad med  

 tilhørende vaske, kar, cisterner, toilet og bidet samt tilslutning af mindre  

 varmeanlæg.
Eleven skal opnå kendskab til anboring på trykledning.
Eleven  

 skal opnå grundlæggende kendskab til gældende love, normer, forskrifter,  

 reglementer og anvisninger for områderne.
Eleven skal opnå grundlæggende  

 viden om anlæggenes fysiske- og kemiske forhold herunder ventilations-,  

 tryk-, ekspansions- og korrosionsforhold samt om vandbehandling.
Eleven skal  

 blive i stand til at foretage indregulering, igangsætning, renovering,  

 servicering og udskiftning af ovennævnte installationer samt betjene og  

 vedligeholde de til området hørende værktøjer og maskiner, dog ikke elektrisk  

 servicering.
Stk. 5.  I svejsning 1 skal eleven gennem  

 praktiske opgaver med stigende sværhedsgrad blive i stand til at tildanne og  

 ophæfte samt gas- og TIG-svejse rør- og pladeemner.
Opgaverne omfatter  

 frasvejsning af I-og kantsømme på rør, overgangsrør, stutse, strømstutse og  

 endebunde, stillingsvejsning på rør i stilling 1R, 2R og 5R.
Eleven skal opnå  

 kendskab til materialer, svejsegasser, værktøj og udstyr,  

 sikkerhedsbestemmelser for udstyr, lokaler og personlige værnemidler, viden  

 om deformation, krympning og opretning.
Stk. 6.  I tagarbejde 1 skal eleven opnå  

 grundlæggende viden om tagtyper og tagdækningsmaterialer samt blive i stand  

 til at opsnøre tag, tilpasse og oplægge rektangulære skifre på  

 tagkonstruktion og udføre tilhørende afslutninger samt montering af tagrender  

 og nedløbsrør af såvel zink som plast, tildanne og oplægge rendejern med  

 fald, udføre inddækninger af skorstene, udluftninger, rygning, vindskede samt  

 montering af fodblik og løskanter i henhold til områdets praksis.
Eleven skal  

 blive i stand til at udføre elementær vedligeholdelse og reparation på  

 eksisterende tagflader.
Eleven skal opnå viden om sikkerhedsbestemmelser for  

 området, herunder kendskab til brug af stiger og stilladser og andet  

 sikkerhedsudstyr.
Stk. 7.  I teknisk isolering 1 skal eleven opnå  

 grundlæggende viden om isoleringsmetoder og arbejdsteknikker på mindre  

 centralvarme-, koldtvands- og varmtvandsinstallationer samt  

 ventilationsanlæg.
Eleven skal opnå kendskab til materialer, normer,  

 standarder og beskrivelser for udførelse af isoleringsarbejde.
Eleven skal  

 opnå kendskab til gældende sikkerhedsbestemmelser for anvendelse af  

 materialer og udstyr samt blive i stand til at betjene og vedligeholde de  

 værktøjer og maskiner, der anvendes inden for området.
Stk. 8.  I brancherelevant EDB skal eleven opnå  

 elementært kendskab til brancherelevante EDB-løsninger herunder brug af  

 ekspertsystemer samt opnå viden om systemer til lagerstyring, projektering,  

 administration og kalkulation samt producentudviklet software.
Eleven skal  

 blive i stand til at anvende kommunikationsteknologien i sammenhæng med andre  

 fag samt i praktikuddannelsen.
 § 10.  Undervisningen i specialet VVS-montør omfatter  

 følgende specialefag og har en vejledende uddannelsestid på ca. 6 uger og de  

 undervisningsmål, der er anført i stk. 2-9:
Stk. 2.  I svejsning 2 skal eleven gennem opgaver  

 af stigende sværhedsgrad blive i stand til at tildanne, ophæfte og svejse  

 emner i rør og plade ved brug af gas- og el-svejsning herunder opnå et  

 udvidet kendskab til stillingssvejsning (frasvejsning) i stillingerne 2R og  

 5R.
Eleven skal opnå grundlæggende kendskab til el-svejsning af kantsøm samt  

 bund- og dækstrenge på rør af lavtlegeret stål og kendskab til valg af  

 elektroder og indstilling af svejsemaskine.
Eleven skal blive i stand til at  

 bedømme eget arbejde efter DS 325.
Stk. 3.  I svejsning 3 skal eleven gennem opgaver  

 af stigende sværhedsgrad blive i stand til at tildanne, ophæfte og udføre  

 fra- og modsvejsning på rør og plade ved brug af gas og el herunder modsvejse  

 på rør med 6mm godstykkelse og udføre bundstreng med basisk elektrode.
Eleven  

 skal blive i stand til at udføre beskyttelsesgassvejsning som bundstreng på  

 rør af lavtlegeret stål samt opnå kendskab til stuk-, muffe- og grensvejsning  

 på rør af PE (polyetylen). Eleven skal opnå udvidet kendskab til  

 svejseudstyrets funktion samt tilsatsmaterialernes betydning for  

 svejsearbejdet herunder sikkerhedsforhold.
Eleven skal blive i stand til at  

 bedømme eget arbejde efter DS 325.
Stk. 4.  I hårdlodning skal eleven kunne tildanne  

 og udføre VVS-relevante hårdlodningsopgaver på rør og plade ved brug af  

 sølvlod, messinglod og fosforlod samt opnå kendskab til valg af lod og  

 flussmidler i henhold til opgavens specifikation herunder deformationer og  

 opretning.
Eleven skal opnå udvidet kendskab til sikkerhedsforhold og  

 personlige værnemidler samt brug af værktøj og udstyr.
 Stk. 5.  I rørinstallation og montage 2 skal  

 eleven blive i stand til selvstændigt at udvælge materialer i henhold til  

 diagrammer og beskrivelser, udføre rør- og energiinstallation efter gældende  

 forskrifter samt afprøve og indregulere installationen.
 Stk. 6.  I rørinstallation og montage 3 skal  

 eleven blive i stand til selvstændigt at udføre koldt- og varmtvands- samt  

 afløbsinstallation i henhold til gældende forskrifter samt afprøve og  

 indregulere installationen.
 Stk. 7.  I tagarbejde 2 skal eleven blive i stand  

 til selvstændigt at udføre inddækning ved skorstene og udluftninger samt  

 udføre inddækning af rygning, vindskede og montere fodblik og løskanter efter  

 områdets praksis.
 Stk. 8.  I faglig tegning 2 skal eleven opnå  

 kendskab til udarbejdelse og anvendelse af isometriske anlægsdiagrammer samt  

 kendskab til gældende isonormer for rørinstallationsområdet.
Stk. 9.  I el-lære skal eleven opnå grundlæggende  

 viden om elektricitet og el-forsyning samt om vvs-relevante elektriske og  

 elektroniske komponenter og installationer herunder el-vandvarmere,  

 HFI-relæer, jordbeskyttelse, svejsetransformere og ensrettere m.m.
Eleven  

 skal blive i stand til at foretage målinger af strøm, modstand og spænding  

 samt opnå elementært kendskab til installationsreglement og foretage enkle  

 elektriske tilslutninger.
 § 11.  Undervisningen i specialet VVS- &  

 energimontør omfatter de i § 10 nævnte specialefag og følgende specialefag  

 med en samlet vejledende uddannelsestid på ca. 9,5 uger samt de  

 undervisningsmål, der er anført i stk. 2- 6:
Stk. 2.  I forbrændingslære skal eleven opnå  

 grundlæggende viden om forbrændingskemi, specielt forbrænding af b-, f- og  

 n-gas samt til lette og tunge fyringsolier, grundlæggende viden om olie- og  

 gasforbrugende brænderes opbygning og funktion.
Eleven skal blive i stand til  

 at udføre målinger og analyser i forbindelse med fyrtest herudover opnå  

 kendskab til indregulering af gas- og olieforbrugende apparater under 135 kW.
Stk. 3.  I varmeteori skal eleven opnå  

 grundlæggende viden om energi-, solvarmeanlæg og varmelære, viden om lovkrav  

 for bygningers varmetab, varmetabsberegning, dimensionering, opbygning af  

 varmeproducerende og varmefordelende anlæg samt sikkerhedsmæssige lovkrav for  

 anlæggene.
Eleven skal opnå kendskab til kombinerede varme- og anlægssystemer  

 herunder tilslutningsregler for og funktion af fastbrændsels-, solvarme og  

 varmepumpeanlæg.
 Stk. 4.  I styring, indregulering og fejlfinding  

 1 skal eleven opnå grundlæggende viden om og praktisk kendskab til  

 styring, regulering og fejlfinding på mindre varme- og energiforbrugende  

 anlæg, blive i stand til at udføre fejlfinding på anlæggene samt foretage  

 udskiftning og indregulering af komponenter og almindelig programmerbar  

 automatik.
Stk. 5.  I anlægsinstallation skal eleven blive i  

 stand til at udtage materialer i henhold til diagrammer og beskrivelser samt  

 udføre installation af fyrede og ufyrede anlæg under 135kW med hensyntagen  

 til gældende forskrifter.
Installationerne omfatter gulvvarme, pumper,  

 shuntsystemer, reguleringautomatik og tilslutning til vedvarende energianlæg.  

 Eleven skal blive i stand til at redegøre for funktion og drift af anlæg.
Stk. 6.  I faglig tegning og teknisk dokumentation  

 2 skal eleven opnå et udvidet kendskab til udarbejdelse af teknisk  

 dokumentation samt informationssøgning inden for pladeområdet og  

 rørinstallationsområdet.
Eleven skal opnå kendskab til relevante  

 EDB-løsninger inden for området og til udarbejdelse af drifts- og  

 brugervejledninger.
 § 12.  Undervisningen i specialet VVS- &  

 industrirørmontør omfatter de § 10 nævnte specialefag og følgende specialefag  

 med en samlet vejledende uddannelsestid på ca. 9,5 uger samt de  

 undervisningsmål, der er anført i stk. 2- 5:
 Stk. 2.  I svejsning 5 skal eleven, gennem  

 opgaver af højere sværhedsgrad, blive i stand til at udføre svejsninger på  

 plade og rør ved anvendelse af gas-, ilt-, el- og TIG-svejsning til visuel  

 bedømmelse efter DS 325 karakter 3, i opgaverne indgår medsvejsning på rør  

 med 6mm godstykkelse, el-svejsning med basisk bundstreng, rutil dækstreng på  

 rør samt bundstreng med TIG-svejsning på rør af lavtlegeret stål.
 Stk. 3.  I rørfitning skal eleven, gennem opgaver  

 af højere sværhedsgrad, blive i stand til at tildanne rørdele og formstykker  

 efter egne tegninger og beregninger herunder reduktion, bøjning og afgrening,  

 ophæfte disse med korrekte spalteåbninger.
Stk. 4.  I varmeteori skal eleven opnå  

 grundlæggende viden om energi-, solvarmeanlæg og varmelære, viden om lovkrav  

 for bygningers varmetab, varmetabsberegning, dimensionering, opbygning af  

 varmeproducerende og varmefordelende anlæg samt om sikkerhedsmæssige lovkrav  

 for anlæggene.
Eleven skal opnå kendskab til kombinerede varme- og  

 anlægssystemer herunder tilslutningsregler for og funktion af  

 fastbrændselsanlæg, solvarme og varmepumpeanlæg.
Stk. 5.  I faglig tegning og teknisk dokumentation  

 2 skal eleven opnå et udvidet kendskab til udarbejdelse af teknisk  

 dokumentation og informationssøgning inden for pladeområdet og  

 rørinstallationsområdet.
Eleven skal opnå kendskab til relevante  

 EDB-løsninger inden for området og til udarbejdelse af drifts- og  

 brugervejledninger.
 § 13.  Undervisningen i specialet VVS-montør &  

 blikkenslager omfatter de i § 10 nævnte specialefag og følgende specialefag  

 med en samlet vejledende uddannelsestid på ca. 9,5 uger og de  

 undervisningsmål, der er anført i stk. 2-6:
Stk. 2.  I tag- og facadedækning skal eleven  

 blive i stand til at bearbejde og opsætte tyndplade efter områdets normer for  

 falset og loddet tag- og facadedækning herunder inddækning af tagkviste,  

 ovenlys og skotrender, montere egne fremstillede tagrender og nedløbsrør med  

 tilhørende gering og knærør, opsnøre og oplægge skifertag med tilhørende  

 undertag, udføre blydækning ved profilerede tagplader og sten.
Eleven skal  

 opnå kendskab til reparation og renovering af eksisterende tagdækning samt  

 fugning af inddækninger og udvidet kendskab til tagtyper,  

 tagdækningsmaterialer, praksis og normer, sikkerhedsbestemmelser for arbejdet  

 og anvendelsen af sikkerhedsudstyr og værnemidler inden for området.
 Stk. 3.  I pladebearbejdning 2 skal eleven gennem  

 opgaver af stigende sværhedsgrad blive i stand til at bearbejde og fremstille  

 emner af tyndplade til tag- og facadedækning herunder fremstille gering,  

 svanehals, bajonetknæ, taghætte og tagrende i zink og kobberplade samt  

 betjene relevante værktøjer og maskiner.
 Stk. 4.  I pladebearbejdning 3 skal eleven gennem  

 opgaver af stigende sværhedsgrad blive i stand til bearbejde og fremstille  

 overgangsrør, bøjninger, grenrør og rørstykker i stålplade samt betjene  

 relevante værktøjer og maskiner herunder saks, nipler og lockformer.
Stk. 5.  I faglig tegning og teknisk dokumentation  

 2 skal eleven opnå et udvidet kendskab til udarbejdelse af teknisk  

 dokumentation og informationssøgning inden for pladeområdet og  

 rørinstallationsområdet herunder dokumentation og informationssøgning for  

 pladebearbejdning og anlægsberegning samt brug af CAD/CAM og udarbejdelse af  

 drifts- og brugervejledninger.
Eleven skal opnå kendskab til relevante  

 EDB-løsninger for området og udarbejdelse af drifts- og brugervejledninger.
Stk. 6.  I svejsning 4 skal eleven gennem opgaver  

 af stigende sværhedsgrad blive i stand til at udføre svejsninger til tag- og  

 facadedækninger, til pladebearbejdning, installation og montage af  

 ventilations- og klimaanlæg.
Eleven skal opnå kendskab til TIG-svejsning i  

 rustfast stål og aluminium samt til MAG-svejsning i tyndplade og profiljern,  

 sikkerhedsforhold, korrekt valg af tilsatsmaterialer, udstyr, deformations-  

 og korrosionsforhold.
 § 14.  Undervisningen i specialet VVS- &  

 ventilationsmontør omfatter de i § 10 nævnte specialefag og følgende  

 specialefag med en samlet vejledende uddannelsestid på ca. 9,5 uger og de  

 undervisningsmål, der er anført i stk. 2-8:
Stk. 2.  I ventilationsmontage skal eleven blive  

 i stand til at udtage materialer efter tegninger og beskrivelser og udføre  

 montage af egne fremstillede og fabriksfremstillede dele til ventilations- og  

 klimaanlæg herunder montering af komponenter samt foretage tæthedsprøvning og  

 indregulering af anlæg.
Eleven skal opnå kendskab til udarbejdelse af drifts-  

 og brugervejledning for anlæg.
Stk. 3.  I klima- og ventilationslære skal eleven  

 opnå grundlæggende kendskab til funktion og opbygning af ventilations- og  

 klimaanlæg med tilhørende komponenter herunder inde- og udeklimaforhold,  

 relevant fysik og kemi, anlægstyper, komponenter og automatik.
Eleven skal  

 blive i stand til at foretage målinger af indeklima og af anlæg i drift,  

 herunder opnå kendskab til normkrav, love og bekendtgørelser i forbindelse  

 med installation af klima- og ventilationsanlæg.
 Stk. 4.  I pladebearbejdning 2 skal eleven gennem  

 opgaver af stigende sværhedsgrad blive i stand til at bearbejde og fremstille  

 emner af tyndplade til tag- og facadedækning herunder fremstille gering,  

 svanehals, bajonetknæ, taghætte og tagrende i zink, kobber- og stålplade samt  

 betjene relevante elektriske værktøjer og maskiner herunder saks, nipler og  

 lockformer.
 Stk. 5.  I pladebearbejdning 3 skal eleven gennem  

 opgaver af stigende sværhedsgrad blive i stand til bearbejde og fremstille  

 overgangsrør, bøjninger, grenrør og rørstykker i stålplade samt betjene  

 relevante værktøjer og maskiner herunder saks, nipler og lockformer.
 Stk. 6.  I styring, indregulering og fejlfinding  

 2 skal eleven opnå grundlæggende viden om styring, regulering,  

 fejlfinding, service og komponentudskiftning på ventilations- og  

 klimatekniske anlæg samt komponenter, og viden om forebyggende  

 vedligeholdelse, indblæsningsforhold, driftskontrol, reparation af  

 komponenter samt el-teknik og udføre relevante målinger.
Stk. 7.  I faglig tegning og teknisk dokumentation  

 2 skal eleven opnå et udvidet kendskab til udarbejdelse af teknisk  

 dokumentation samt informationssøgning inden for pladeområdet og  

 rørinstallationsområdet.
Eleven skal opnå kendskab til relevante  

 EDB-løsninger inden for området og udarbejdelse af drifts- og  

 brugervejledninger.
Stk. 8.  I svejsning 4 skal eleven gennem opgaver  

 af stigende sværhedsgrad blive i stand til at udføre svejsninger til tag- og  

 facadedækninger, til pladebearbejdning, installation og montage af  

 ventilations- og klimaanlæg.
Eleven skal opnå kendskab til TIG-svejsning i  

 rustfast stål og aluminium samt til MAG-svejsning i tyndplade og profiljern  

 herunder deformations- og korrosionsforhold samt sikkerhedsforhold og korrekt  

 valg af tilsatsmaterialer og anvendelse af udstyr.
 § 15.  Undervisningen i specialet fabriksblikkenslager  

 har følgende specialefag med en vejledende uddannelsestid på ca. 9,5 uger og  

 de undervisningsmål, der er anført i stk. 2-6:
 Stk. 2.  I skæreteknik skal eleven blive i stand  

 til at udføre flamme- og plasmaskæring i relevante materialer og med typiske  

 arbejdsdiscipliner under iagttagelse af gældende sikkerhedsforskrifter for  

 materialer, udstyr og personlig sikkerhed, betjene og vedligeholde de for  

 området anvendte værktøjer og maskiner, dog ikke elektrisk servicering.
 Stk. 3.  I spåntagning skal eleven gennem opgaver  

 med stigende sværhedsgrad blive i stand til at udføre gevindskæring, filing,  

 slibning og drejning i forbindelse med tilpasning og bearbejdning af opgaver  

 i plade og rør under iagttagelse af gældende sikkerhedsforskrifter for  

 anvendelsen af materialer, udstyr og personlig sikkerhed, betjene og  

 vedligeholde de for området anvendte værktøjer og maskiner, dog ikke  

 elektrisk servicering.
 Stk. 4.  I pladebearbejdning 4 skal eleven gennem  

 opgaver med stigende sværhedsgrad blive i stand til at bearbejde pladeemner i  

 rustfaste materialer indtil 5 mm tykkelse, efter egne tegninger, udfoldninger  

 og relevante EDB-løsninger, under iagttagelse af gældende  

 sikkerhedsforskrifter for anvendelsen af materialer, udstyr og personlig  

 sikkerhed, betjene og vedligeholde de for området anvendte værktøjer og  

 maskiner, dog ikke elektrisk servicering.
 Stk. 5.  I svejsning 6 skal eleven gennem opgaver  

 af stigende sværhedsgrad blive i stand til at udføre svejsediscipliner i  

 rustfaste plade- og røropgaver med TIG-, MIG-, pulvertråds- og elektrode-  

 svejsning under iagttagelse af gældende sikkerhedsforskrifter for anvendelsen  

 af materialer, udstyr og personlig sikkerhed, betjene og vedligeholde de for  

 området anvendte værktøjer og maskiner, dog ikke elektrisk servicering.
 Stk. 6.  I faglig tegning og teknisk dokumentation  

 2 skal eleven opnå et udvidet kendskab til udarbejdelse af teknisk  

 dokumentation og informationssøgning inden for pladeområdet og  

 rørinstallationsområdet, kendskab til dokumentation og informationssøgning  

 for pladebearbejdning og rørmontage i procesanlæg til fødevareindustrien  

 herunder til anvendelsen af CAD/CAM og kendskab til udarbejdelse af drift- og  

 brugervejledninger.
 § 16.  Undervisningen inden for specialet isolatør har  

 en vejledende uddannelsestid på ca. 9,5 uger og de undervisningsmål, der er  

 beskrevet i stk. 2-9:
Stk. 2.  I teknisk isolering 2 skal eleven blive  

 i stand til at udføre isolering af varmeinstallationer, varmt- og  

 koldtvandsinstallationer, ventilationsanlæg samt udføre teknisk  

 brandisolering.
Eleven skal opnå viden om varmetermer, isoleringsmaterialer,  

 normer og standarder herudover betjene de for området anvendte værktøjer og  

 maskiner under iagttagelse af gældende sikkerhedsbestemmelser for anvendelse  

 af materialer og udstyr.
Stk. 3.  I pladekappeisolering 1 skal eleven  

 blive i stand til at udfolde, tildanne og montere pladekapper af tyndplade,  

 opnå færdigheder i udførelse af pladekappeisolering herunder pladedækninger  

 af lige og skæve keglestubbe, afgreninger samt overgangsrør fra firkantet til  

 rundt.
Eleven skal opnå kendskab til de materialer, som anvendes ved  

 pladekappeisolering, og betjeningen af de for området anvendte værktøjer og  

 maskiner under iagttagelse af gældende sikkerhedsbestemmelser for materialer  

 og udstyr.
Stk. 4.  I pladekappeisolering 2 skal eleven  

 blive i stand til at udfolde, tildanne og montere pladekapper af tyndplade  

 til såvel almindeligt forekommende som komplicerede installationer herunder  

 udføre såvel lige som skæve keglestubbe, bøjninger af rørbunde med  

 sideløbende rør eller rør liggende under hinanden, overgangsstykker fra  

 firkantet til rundt rør og S-bøjninger.
Eleven skal opnå kendskab til  

 geometri, projektionstegning og udfoldningsprincipper.
Eleven skal opnå  

 kendskab til de materialer, der anvendes ved pladekappeisolering, og  

 betjeningen af de for området anvendte værktøjer og maskiner under  

 iagttagelse af gældende sikkerhedsforskrifter for materialer og udstyr.
Stk. 5.  I køleisolering 1 skal eleven blive i  

 stand til at udføre isolering af kølerum med tilhørende tekniske  

 installationer, opnå viden om anlæggenes opbygning og funktion, termiske  

 forhold, luftfugtighed, dugpunkt, vindhastighed og med baggrund heri beregne  

 isoleringstykkelser for kølerum.
Eleven skal opnå viden om de materialer, der  

 anvendes ved isolering af kølerum og tekniske installationer, og de  

 sikkerhedsmæssige foranstaltninger ved arbejdets udførelse.
Stk. 6.  I køleisolering 2 skal eleven blive i  

 stand til at udføre isolering af tekniske installationer inden for det  

 køletekniske område, i henhold til Dansk Ingeniørforenings norm DS 452  

 herunder udføre opgaver ved anvendelse af polystyrolskåle og syntetisk gummi  

 til isolering af installationer, ventiler, pumper og beholdere m.m., betjene  

 og vedligeholde de for området relevante værktøjer og maskiner, dog undtaget  

 elektrisk sevicering, under iagttagelse af gældende sikkerhedsbestemmelser  

 for anvendelsen af materialer og udstyr.
Eleven skal opnå kendskab til  

 køleanlægs opbygning, funktion og termiske forhold samt foretage opmålinger  

 og beregninger af materialeforbrug ved anvendelse af tegninger og  

 beskrivelser.
Stk. 7.  I skibsisolering skal eleven blive i  

 stand til at udføre isolering af tekniske installationer på skibe ved  

 anvendelse af almindeligt forekommende isoleringsmaterialer til  

 skibsisolering, opnå viden om de anvendte materialer og materialernes  

 korrekte anvendelse herunder kendskab til de sikkerhedsmæssige  

 foranstaltninger, der skal iagttages under arbejdets udførelse.
Eleven skal  

 opnå kendskab til de rørinstallationer og rørføringer samt ventiler, der  

 fører fra skibsmotorer og generatorer, og som indgår i  

 isoleringsarbejdet.Eleven skal opnå kendskab til tegninger og beskrivelser  

 for skibsinstallationer samt om anlæggenes funktion.
 Stk. 8.  I tank og kanalisolering skal eleven  

 blive i stand til at udføre grundisolering og afsluttende pladekappeisolering  

 på tanke og kanaler herunder forarbejde og opsætte fastgørelses- og  

 understøtningsanordninger, udføre pladebeklædning, falsning af samlinger,  

 rørafslutninger og afslutninger ved komponenter og ekspansionsområder.
 Stk. 9.  I lydisolering skal eleven opnå kendskab  

 til lydtekniske begreber og de anvendte materialers lyddæmpende effekt samt  

 til udførelse af lydisolering og skal blive i stand til at udføre almindeligt  

 forekommende arbejdsopgaver i lydteknisk isolering som lydsluser,  

 støjafskærmning, vibrationsdæmpning af rør og ventiler m.m.
§ 17.  Undervisningen i valgfag følger reglerne i § 14  

 i hovedbekendtgørelsen.
Der anvendes ca. 9,5 uger til valgfag.
Undervisningsplan § 18.  Skolen fastsætter i overensstemmelse med § 15 i  

 hovedbekendtgørelsen det nærmere indhold af undervisningen.
Praktikuddannelsen § 19.  Virksomheden skal gennemføre praktikuddannelsen  

 således, at eleven med gennemført skoleundervisningen kan nå uddannelsens  

 mål, jf. § 6.
 § 20.  Praktikuddannelsen skal give eleven praktisk  

 oplæring i de forekommende arbejdsopgaver inden for VVS-teknisk installation,  

 teknisk isolering og service.
 Stk. 2.  Uddannelsen i virksomheden tilrettelægges  

 således, at eleven fortrinsvis beskæftiges med og opnår færdigheder i de  

 arbejdsdiscipliner, der er gennemgået i den eller de forudgående  

 skoleperioder.
Stk. 3.  I praktikuddannelsen skal eleven beskæftiges  

 med de i erhvervet forekommende arbejdsmetoder, discipliner og værktøjer ved  

 arbejdsopgaver af stigende sværhedsgrad og med stigende grad af  

 selvstændighed.
Der skal opnås rutine, således at eleven efter endt  

 uddannelse kan påtage sig at udføre korrekt arbejde i henhold til normer,  

 standarder og anerkendt praksis.
Eleven skal i praktikperioden have adgang  

 til de for området anvendte normer, anvisninger, arbejdsbøger og  

 fagliteratur.
 Stk. 4.  I praktikperioden skal der af virksomheden og  

 eleven udarbejdes en ugentlig arbejdsrapport, hvis form og indhold er  

 fastlagt af Det Fællesfaglige Udvalg.
 § 21.  Det lokale uddannelsesudvalg kan fastsætte  

 nærmere vejledende retningslinier om praktikuddannelsens gennemførelse for  

 skolens elever, jf. § 17, stk. 3, i hovedbekendtgørelsen.
§ 22.  Virksomheden meddeler i en erklæring ved  

 afslutningen af en praktikperiode, undtagen den sidste, skolen og eleven,  

 hvilke arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særligt behov med hensyn til skoleundervisning.
 Stk. 2.  Virksomheden udsteder en afsluttende  

 praktikerklæring i overensstemmelse med § 24 i hovedbekendtgørelsen, når  

 praktiktiden i virksomheden er afsluttet.
 Stk. 3.  Det Fællesfaglige Udvalg udfærdiger i  

 overensstemmelse med § 18, stk. 4, i hovedbekendtgørelsen blanketter til brug  

 for de erklæringer, som er nævnt i stk. 1, samt blanketter til brug for de  

 erklæringer, som er nævnt i stk. 2, jf. § 24, stk. 4, i hovedbekendtgørelsen.  

 Skolen udleverer blanketterne til virksomheden.
 Bedømmelse og uddannelsesbeviser m.v.
Uddannelsesbevis § 23.  Ved uddannelsens afslutning udsteder Det  

 Fællesfaglige Udvalg et uddannelsesbevis (svendebrev) til eleven som  

 dokumentation for, at eleven har opnået kompetence inden for uddannelsen med  

 det valgte speciale, jf. § 3.
 Stk. 2.  Uddannelsesbeviset udstedes, når skolebevis er  

 udstedt, jf. § 24, og afsluttende praktikerklæring er udstedt, jf. § 22, stk.  

 2, og når eksamen i områdefag og specialefag (svendeprøven) er bestået, jf. §  

 32.
 Stk. 3.  Uddannelsesbeviset, der affattes i  

 overensstemmelse med § 29 i hovedbekendtgørelsen, skal angive uddannelsens  

 betegnelse, jf. § 1, stk. 1, speciale, jf. § 1, stk. 2, samt oplysning om den  

 opnåede karakter ved eksamen i områdefag og specialefag (svendeprøven), jf. §  

 32.
 Stk. 4.  Det faglige udvalg opbevarer fortegnelse over  

 udstedte uddannelsesbeviser i 20 år.
Skolebevis § 24.  Når alle skoleperioder i uddannelsen med det  

 valgte speciale er gennemført, og betingelserne i stk. 2 er opfyldt, udsteder  

 skolen et skolebevis til eleven.
Skolen sender samtidig en kopi af  

 skolebeviset til praktikvirksomheden og til Det Fællesfaglige Udvalg.
 Stk. 2.  Følgende betingelser skal være opfyldt for at  

 udstede skolebevis, jf. dog stk. 4:
 Stk. 3.  Skolebeviset skal indeholde:
 Stk. 4.  Hvis betingelsen i stk. 2, nr. 1, ikke er  

 opfyldt, men betingelsen i stk. 2, nr. 2, er opfyldt, udstedes skolebevis,  

 når skolen ud fra en samlet bedømmelse vurderer, at eleven, eventuelt efter  

 supplerende undervisning, opfylder målene for skoleundervisningen.
 Stk. 5.  Hvis betingelserne for udstedelse af skolebevis  

 ikke er opfyldt, jf. stk. 2, udsteder skolen en skolevejledning, jf. § 27,  

 stk. 3.
 Stk. 6.  Hvis en elev ophører med skoleundervisningen,  

 uden at skolebevis kan udstedes, udsteder skolen, hvis eleven anmoder om det,  

 bevis for den gennemgåede undervisning.
 Eksamensbeviser m.v.
§ 25.  Senest ved afslutningen af sidste skoleperiode  

 i uddannelsen med det valgte speciale udsteder skolen eksamensbeviser for de  

 grundfag eller valgfag, som er afsluttet med eksamen.
Hvis et fag ikke er  

 afsluttet med eksamen, giver skolen ved uddannelsens afslutning eleven bevis  

 for den gennemførte undervisning med angivelse af den opnåede karakter, hvis  

 karakteren ikke fremgår af skolebeviset.
Stk. 2.  Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 som er afsluttet med eksamen i den pågældende skoleperiode, når eleven har  

 gennemført eksamen.
I øvrigt udsteder skolen ved en skoleperiodes afslutning,  

 hvis eleven anmoder om det, bevis for den gennemgåede undervisning.
Skolens bedømmelse § 26.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. § 20 i hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven og at give grundlag for udstedelse af  

 skolevejledning samt at evaluere undervisningens indhold og metode.
 Stk. 3.  Formålet med skolens bedømmelse i sidste  

 skoleperiode i uddannelsen med det valgte speciale er endvidere at bidrage  

 til grundlaget for udstedelse af skolebevis, jf. § 24, stk. 2, nr. 1.
Skolevejledning § 27.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden  

 med kopi til Det Fællesfaglige Udvalg, jf. dog stk. 4.
 Stk. 2.  Skolevejledningen, der udfærdiges i  

 overensstemmelse med § 23, stk. 2, i hovedbekendtgørelsen, skal indeholde  

 oplysning om:
 Stk. 3.  Efter sidste skoleperiode i uddannelsen med det  

 valgte speciale udsteder skolen kun en skolevejledning, hvis betingelserne  

 for udstedelse af skolebevis, jf. § 24, stk. 2 eller 4, ikke er opfyldt.  

 Skolen kan dog udstede en skolevejledning efter sidste skoleperiode med  

 angivelse af elevens eventuelle behov for supplerende oplæring i  

 praktikvirksomheden.
 Stk. 4.  Hvis eleven har gennemgået 2. skoleperiode uden  

 forudgående praktikuddannelse udstedes skolevejledning kun til eleven.
Karakterskala § 28.  Ved karaktergivning i grund-, område- og  

 specialefag anvendes 13-skalaen, jf. § 17 i eksamensbekendtgørelsen.
Stk. 2.  Ved eksamen (svendeprøve) i område- og  

 specialefag anvendes 13-skalaen.
De afgivne karakterer omskrives til et af  

 nedenstående verbale udtryk:
Afsluttende bedømmelse § 29.  Skolen afholder eksamen i følgende grundfag  

 efter reglerne om disse fag:
 Stk. 2.  I områdefag og specialefag afholdes eksamen  

 (svendeprøve ) i henhold til §§ 30-32.
 Stk. 3.  Skolen giver i øvrigt karakterer i de grundfag,  

 som ikke afsluttes med eksamen efter stk. 1.
 Stk. 4.  I områdefag og specialefag giver skolen ved  

 afslutningen af den sidste skoleperiode, en standpunktskarakter i forhold til  

 målene for undervisningen i disse fag, jf. §§ 9-16, på grundlag af en  

 helhedsvurdering.
 Stk. 5.  For valgfag foretages bedømmelse efter reglerne  

 om disse fag.
§ 30.  Eksamen i områdefag og specialefag afholdes i  

 sidste skoleperiode og udgør samtidig en svendeprøve.
Eksamen består af en  

 skriftlig og en praktisk prøve.
 Stk. 2.  Opgaverne stilles af skolen efter samråd med  

 det faglige udvalg.
 Stk. 3.  Ved indkaldelsen af elever til den  

 skoleperiode, hvori eksamen afholdes, sender skolen en liste over de  

 pågældende elever med angivelse af elevernes praktikvirksomheder til Det  

 Fællesfaglige Udvalg.
 Stk. 4.  Det Fællesfaglige Udvalg udpeger herefter de  

 censorer, der er nævnt i stk. 5, og giver skolen meddelelse om udpegningen.
Stk. 5.  Elevernes løsning af opgaverne bedømmes efter  

 reglerne i § 32 af en lærer, udpeget af skolen, og 2 censorer.
Censorerne  

 skal have den fornødne fagkundskab og repræsentere henholdsvis  

 arbejdsgiversiden og arbejdstagersiden i Det Fællesfaglige Udvalg.
Censorerne  

 skal opfylde habilitetskravene i henhold til eksamensbekendtgørelsen.
 Stk. 6.  Elever, der ønsker det, kan få opgaverne læst  

 op.
§ 31.  Den skriftlige prøve i specialerne består af  

 opgaver inden for område- og specialefagene i sidste skoleperiode.
Opgaverne  

 udføres i forbindelse med undervisningens gennemførelse.
Skriftligt  

 opslagsmateriale herunder elevens egne notater må anvendes under udførelsen  

 af opgaverne.
Opgaverne anses for afleveret til bedømmelse, når den fastsatte  

 tid er udløbet.
Det samlede tidsforbrug til opgaverne må ikke overstige 4  

 timer.
Stk. 2.  Den praktiske prøve i specialerne, består af  

 opgaver inden for område- og specialefagene i sidste skoleperiode.
Opgaverne  

 udføres i forbindelse med gennemførelsen af skoleundervisningen.
Læreren kan  

 vejlede eleven.
Skriftlig opslagsmateriale, herunder egne notater, må  

 anvendes af eleven under udførelsen af opgaven.
Tidsforbruget til opgaverne  

 fastlægges af skolen i samarbejde med det lokale uddannelsesudvalg.
Opgaverne  

 anses for afleveret til bedømmelse, når den fastsatte tid er udløbet.
Stk. 3.  Læreren skal være tilstede under udførelsen af  

 den skriftlige og praktiske prøve.
Censorerne skal være tilstede ved  

 afslutningen af den praktiske opgave.
 § 32.  Ved bedømmelsen af opgavebesvarelserne ved den  

 skriftlige (teoretiske ) opgave, jf. § 31, stk. 1, giver læreren og de to  

 censorer hver en karakter under anvendelse af talværdierne i karakterskalaen  

 i § 28, stk. 2. Karakteren for opgaven fremkommer som et gennemsnit af de tre  

 afgivne karakterer.
 Stk. 2.  Ved bedømmelsen af opgaveløsningerne ved den  

 praktiske opgave, jf. § 31, stk. 2, giver læreren og de to censorer hver en  

 enhedskarakter under anvendelse af talværdierne i karakterskalaen i § 28,  

 stk. 2, for henholdsvis:
 Stk. 3.  Karakteren for den praktiske prøve skal være en  

 helhedsvurdering baseret på et gennemsnit af de karakterer, som gives efter  

 stk. 2.
 Stk. 4.  For at bestå eksamen i områdefag og specialefag  

 kræves at gennemsnitskarakteren er 6.
 Stk. 5.  Karakteren for eksamen i områdefag og  

 specialefag fremkommer som et gennemsnit af den skriftlige (teoretiske) prøve  

 og den praktiske prøve og udtrykkes ved en af de betegnelser uden tal, som er  

 angivet i § 28, stk. 2.
Stk. 6.  Ved de beregninger, som er forudsat i stk. 1 og  

 3 foretages ikke afrunding.
Forinden fastsættelse af karakter efter stk. 5  

 foretages afrunding af det endelige resultat til et helt tal efter  

 almindelige regneregler.
Stk. 7.  De beregninger, som er forudsat i stk. 1, 3 og  

 5, foretages af skolen.
Skolen indsender resultatet af beregningen og  

 oplysninger om de enkelte karakterer, som er givet efter stk. 1 og 2 til Det  

 Fællesfaglige Udvalg.
Det Fællesfaglige Udvalg kan udarbejde et skema til  

 dette formål.
 § 33.  Skolen skal tilbyde elever, der ikke består  

 eksamen i områdefag og specialefag, en ny eksamen eventuelt efter supplerende  

 praktikuddannelse eller skoleundervisning.
 § 34.  Gennem 6-måneders tillægskontrakt i samme eller  

 anden praktikvirksomhed kan den uddannede gå til eksamen og opnå  

 uddannelsesbevis i et andet speciale i VVS-området.
 Stk. 2.  For opnåelse af nyt speciale mellem  

 VVS-linierne, isolatør specialet og fabriksblikkenslager specialet skal nyt  

 speciale påbegyndes efter 3. skoleperiode og i godkendt praktikvirksomhed.
 Stk. 3.  Adgang til sygeeksamen i områdefag og  

 specialefag følger reglerne i eksamensbekendtgørelsen.
Ikrafttrædelses- og overgangsbestemmelser § 35.  Bekendtgørelsen træder i kraft den 1. januar  

 1991.
 § 36.  Elever, der har gennemgået bygge- og anlægs  

 basisuddannelse trin 2 blikkenslager- og VVS-montørlinie, er fritaget for 2.  

 skoleperiode.
