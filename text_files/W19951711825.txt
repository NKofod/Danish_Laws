 Arbejdsmarkedsbidrag mv.
- Arbejdsmarkedsbidrag, - repræsentationskontor, - ansættelsesforhold, - udlandet Reference: AMFL § 7, stk. 1, litra a X klagede over en afgørelse vedrørende betaling af  

 arbejdsmarkedsbidrag fra en Told- og Skatteregion.
 Told- og Skatteregionen havde svaret, at der skulle trækkes  

 arbejdsmarkedsbidrag af den løn X modtog, mens X arbejdede på Y  

 A/S' repræsentationskontor i Z-land i en del af 1994.
Told- og Skattestyrelsen var på baggrund af sagens oplysninger enig  

 i Told- og Skatteregionens afgørelse om, at der forelå pligt til  

 at betale bidrag af lønnen.
Begrundelsen herfor gennemgås i det  

 følgende.
Det var oplyst, at X ifølge kontrakt med Y A/S var udsendt fra  

 Danmark til Z-land for at bearbejde markedet der.
Arbejdet blev udført  

 fra Y A/S' repræsentationskontor i Z-land.
 Y A/S fastlagde efter det oplyste nogle overordnede rammer,  

 målsætninger og retningslinier, men havde ikke indflydelse  

 på tilrettelæggelsen af det daglige arbejde.
X skrev, at repræsentationskontoret havde selvstændig  

 økonomi og at en del af lønnen er afholdt og udbetalt herfra.
X  

 skrev, at kontoret var underlagt lovgivningen i Z-land og skulle indsende  

 halvårlige rapporter til dette lands myndigheder.
 Af et brev fra myndighederne til Y A/S fremgik imidlertid blot at Y A/S  

 fik tilladelse til at åbne et repræsentationskontor  

 gældende til en dato i 1996, at landets lovgivning skulle overholdes og  

 at der ikke måtte være mere end to ansatte.
Det afgørende for, om X kunne anses for beskæftiget af en  

 udenlandsk arbejdsgiver og dermed ikke bidragspligtig jf.
AMFL § 7, stk. 1,  

 litra a var imidlertid på den ene side repræsentationskontorets  

 status som selvstændig enhed og på den anden side X'  

 ansættelsesforhold.
 Repræsentationskontoret skulle være en selvstændig  

 organisation med egen ledelse, der var ansvarlig for de økonomiske,  

 administrative og driftsmæssige forhold på arbejdspladsen.
 X skulle på den anden side ifølge sin  

 ansættelseskontrakt være omfattet af  

 repræsentationskontorets instruktion, arbejde for kontoret og ikke for  

 moderselskabet, være aflønnet af repræsentationskontoret  

 og i det hele taget være tilknyttet dette kontor og omfattet af de  

 lokale vilkår.
 Dette fremgår bl.a. af Finansministeriets udtalelser, som er  

 offentliggjort i Skat Udland 1994, 7 og TfS 1993, 369.
 Den kontrakt X havde indgået med Y A/S viste noget andet.
X skulle arbejde for Y A/S og skulle give tilbagemelding til Y A/S' Export  

 Manager, X' anciennitet i Y A/S fortsatte, Y A/S betalte løn, pension, rejseomkostninger,  

 efterløn til ægtefælle eller børn i tilfælde  

 af dødsfald, rejse til og fra Z-land i forbindelse med ferie, som var  

 på 5 uger pr. år samt sygeløn, pensionsalder var aftalt  

 til 67 år.
 Som en del af kontrakten var der i et tillæg angivet en række  

 løntillæg og udgifter til bolig, telefon, flytning, bil, rejse-  

 og sygeforsikring, som skulle betales eller refunderes af Y A/S.
Lov om arbejdsmarkedsfonde er ændret ved lov nr. 443 af 1. juni  

 1994, således at bidragspligten ifølge AMFL § 7, stk. 1, litra a  

 med virkning fra 1. januar 1994 er knyttet til, at der samtidig foreligger  

 fuld eller begrænset skattepligt jf.
Kildeskattelovens § 1 eller § 2,  

 stk. 1, litra a, c eller j.
Da X fortsat var fuld skattepligtig til Danmark jf.
Kildeskattelovens § 1,  

 medførte lovændringen ikke et andet resultat.
 Der blev givet vejledning om muligheden for klage til Ankenævnet for  

 bidrag til Arbejdsmarkedsfondene.
 Der forelå ikke en aftale om social sikring mellem Danmark og  

 Z-land.
