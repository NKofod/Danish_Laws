Klage  

 over manglende information, kontrol og lægetilsyn Nævnet fandt grundlag for kritik af speciallægen for  

 informationen af patienten.
Nævnet oplyste, at der ikke specielt skulle  

 orienteres om indlæggelse af dræn i forbindelse med operationer, men der var  

 ikke blevet udleveret skriftlig information om det planlagte kosmetiske  

 indgreb  

 og nævnet fandt derfor ikke, at speciallægen havde informeret i  

 overensstemmelse  

 med lov om patienters retsstilling.
 Nævnet fandt, at speciallægen ikke havde overtrådt  

 lægeloven ved sin behandling af patienten, idet han havde delegeret ansvaret  

 for information om drænenes pasning og fjernelse til sygeplejersken, og  

 delegationen var i overensstemmelse med sædvanlig praksis.
Nævnet fandt ikke anledning til kritik af  

 sygeplejersken, idet hun havde tømt drænene, maven var blød, og der var ikke  

 tegn på blødning ved udskrivelsen.
Det fremgår desuden af  

 sygeplejenotateterne,  

 at patienten blev udskrevet med mavebælte, smertestillende medicin og  

 antibiotika, og at hun var instrueret i at tømme drænene.
Derudover var der  

 en  

 aftale med den opererende læge om, at det kun var nødvendigt, at han var til  

 stede,  

 hvis det drejede sig om komplicerede tilfælde, og at drænene måtte fjernes af  

 sygeplejersken, når produktionen i disse var under 20 ml, hvilket var  

 tilfældet.  

 Det fremgik af sygeplejenotaterne, at sygeplejersken ved fjernelse af trådene  

 fandt, at maven var blød, og der ikke var tegn på væskeansamling.
