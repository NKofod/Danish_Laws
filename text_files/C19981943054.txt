(Forhøjelse af pensionstillæg) (Til samtlige kommuner og amter) Folketinget har den 26. juni 1998 vedtaget L 109 - Forslag til lov om  

 ændring af lov om social pension (Forhøjelse af pensionstillæg).
Lovændringen er et led i de samtidigt gennemførte ændringer af  

 lovgivningen om personbeskatning m.v. (»Pinsepakken«), og skal  

 derfor ses i sammenhæng med, hvorledes disse påvirker pensionisternes  

 økonomiske situation.
De gennemførte ændringer af personbeskatning m.v.  

 påvirker ikke reelt enlige og andre pensionisters økonomiske situation på  

 samme måde.
Således vil f.eks. nedsættelsen af bundskatten medføre en større  

 stigning (absolut og procentvis) i den disponible indkomst (pension efter  

 skat) for en reelt enlig folkepensionist end for andre (gifte eller  

 samlevende) folkepensionister.
 For at sikre en parallel udvikling i reelt enliges og andre pensionisters  

 rådighedsbeløb er de gifte og samlevendes pensionstillæg derfor blevet  

 forhøjet med virkning fra 1. januar 1999 og yderligere igen med virkning fra  

 1. januar 2000.
Pensionstillægget forhøjes 1. januar 1999 på årsbasis med 360 kr. for en  

 gift eller samlevende pensionist og pr. 1. januar 2000 med yderligere 360 kr.  

 på årsbasis for en gift eller samlevende pensionist.
De anførte beløb, der er  

 i 1998-niveau, reguleres med satsreguleringsprocenten.
