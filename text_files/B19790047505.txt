 Den 18. oktober 1979 er i Godthåb undertegnet en aftale  

 mellem den danske regering og Grønlands landsstyre til undgåelse af  

 dobbeltbeskatning m.v. af følgende ordlyd:
 Aftale mellem den danske regering og Grønlands landsstyre til undgåelse af  

 dobbeltbeskatning for så vidt angår indkomst- og formueskat samt om bistand i  

 skattesager.
Artikel 1 De af aftalen omfattede personer Denne aftale skal finde anvendelse på personer, som er bosat i Danmark  

 eller Grønland eller i begge dele af riget.
Artikel 2 De af aftalen omfattede skatter 1. Denne aftale skal finde anvendelse på indkomst- og  

 formueskatter, hvad enten de udskrives af staten, af landsstyret eller af  

 lokale myndigheder, uden hensyn til hvorledes de opkræves.
 Uanset bestemmelserne i andre artikler i aftalen finder denne ikke  

 anvendelse på indkomst og formue vedrørende foretagender, som driver  

 virksomhed i henhold til koncession efter lov for Grønland om mineralske  

 råstoffer.
 2. Som indkomst- og formueskatter anses alle skatter,  

 der pålignes på grundlag af hele indkomsten, hele formuen eller dele af  

 indkomsten eller formuen, herunder skatter på fortjeneste ved afhændelse af  

 løsøre eller fast ejendom samt skatter på formueforøgelse.
 3. De gældende skatter, på hvilke aftalen finder  

 anvendelse, er især:
4. Aftalen skal også finde anvendelse på alle andre  

 skatter af samme eller væsentlig samme art, der fremtidigt måtte blive pålagt  

 som tillæg til eller i stedet for de gældende skatter.
Ved slutningen af  

 hvert år skal de kompetente myndigheder i de to dele af riget give hinanden  

 underretning om væsentlige ændringer, som er foretaget i deres respektive  

 skattelove.
Artikel 3 Almindelige definitioner 1. Hvis ikke andet fremgår af sammenhængen, skal i  

 denne aftale:
 2. Ved anvendelsen af denne aftale i en del af riget  

 skal ethvert udtryk, som ikke er defineret i aftalen, og medmindre andet  

 følger af sammenhængen, tillægges den betydning, som det har i henhold til de  

 i denne del af riget gældende love om de skatter, hvorpå aftalen finder  

 anvendelse.
Artikel 4 Skattemæssigt hjemsted 1. I denne aftale anvendes udtrykket "bosat i en  

 del af riget" på enhver person, som i henhold til lovgivningen i denne  

 del af riget er fuldt skattepligtig der på grund af bopæl, ophold, ledelsens  

 sæde eller ethvert lignende kriterium.
 2. Hvor en fysisk person efter bestemmelserne i stykke  

 1 anses for bosat i begge dele af riget, skal følgende regler gælde:
 Han skal anses for at være bosat i den del af riget, i hvilken han  

 opholder sig, såfremt ikke andet er fastsat i denne aftale.
 Opholdet skal dog have en varighed af 6 måneder uden anden afbrydelse end  

 kortvarige ophold uden for den omhandlede del af riget på grund af ferie  

 eller lignende.
 Såfremt hans skattemæssige hjemsted ikke kan afgøres efter ovenstående  

 bestemmelser, skal han anses for bosat i den del af riget, med hvilken han  

 har de stærkeste personlige og økonomiske forbindelser (centrum for hans  

 livsinteresser).
 Hvis det ikke kan afgøres, i hvilken del af riget han har centrum for sine  

 livsinteresser, skal de kompetente myndigheder i de to dele af riget afgøre  

 spørgsmålet ved gensidig aftale.
 3. Hvor en ikke-fysisk person efter bestemmelserne i  

 stykke 1 anses for bosat i begge dele af riget, skal den anses for at være  

 bosat i den del af riget, i hvilken dens virkelige ledelse har sit sæde.
 4. Såfremt den virkelige ledelse for et foretagende,  

 der driver skibsfartsvirksomhed, har sit sæde på et skib, skal foretagendet  

 anses for at have sit sæde i den del af riget, i hvilken det pågældende skib  

 har sit hjemsted, eller, såfremt et sådant ikke findes, i den del af riget, i  

 hvilken rederen er bosat.
 5. Dødsboer anses for at være bosat i den del af  

 riget, hvor afdøde i henhold til stykke 1 og 2 i denne artikel skal anses for  

 at have været bosat ved dødsfaldet.
Artikel 5 Fast driftssted 1. I denne aftale betyder udtrykket "fast  

 driftssted" et fast forretningssted, hvor foretagendets virksomhed helt  

 eller delvis udøves.
 2. Udtrykket "fast driftssted" skal navnlig  

 indbefatte:
 3. Udtrykket "fast driftssted" skal ikke  

 indbefatte:
 4. Såfremt en person udfører virksomhed i den ene del  

 af riget for et foretagende i den anden del af riget, bortset fra en sådan  

 uafhængig repræsentant, som omfattes af stk. 6, skal dette anses for et fast  

 driftssted for foretagendet i den førstnævnte del af riget, såfremt:
 5. Et forsikringsforetagende i den ene del af riget  

 skal anses for at have et fast driftssted i den anden del af riget, hvis det  

 opkræver præmier i denne anden del af riget eller forsikrer risici i denne  

 gennem en medarbejder eller repræsentant, som ikke er en uafhængig  

 repræsentant af den i stk. 6 nævnte art.
6. Et foretagende i den ene del af riget anses ikke  

 for at have et fast driftssted i den anden del af riget, blot fordi det  

 driver forretning i denne del af riget gennem en mægler, en kommissionær  

 eller en anden uafhængig repræsentant, som handler inden for rammerne af sin  

 sædvanlige forretningsvirksomhed.
Hvor imidlertid en sådan repræsentants  

 virksomhed helt eller i alt væsentligt er knyttet til ovennævnte foretagende,  

 skal han ikke anses for en uafhængig repræsentant af fornævnte art.
 7. Den omstændighed, at et selskab, bosat i den ene  

 del af riget, behersker eller beherskes af et selskab, som er bosat i den  

 anden del af riget, eller som (enten gennem et fast driftssted eller på anden  

 måde), udøver forretningsvirksomhed i den anden del af riget, skal ikke i sig  

 selv bevirke, at et af de to selskaber anses for et fast driftssted for det  

 andet.
Artikel 6 Indkomst af fast ejendom 1. Indkomst, som en person bosat i den ene del af  

 riget erhverver fra fast ejendom - herunder indkomst af landbrug, kvægbrug,  

 dambrug og skovbrug - beliggende i den anden del af riget, kan beskattes i  

 denne anden del af riget.
2. a) Udtrykket "fast ejendom" har -  

 medmindre bestemmelserne i litra b) medfører andet - den betydning, som  

 udtrykket har i henhold til lovgivningen i den del af riget, hvori ejendommen  

 er beliggende; 3. Bestemmelserne i stykke 1 finder anvendelse på  

 indkomst, som oppebæres ved direkte brug, ved udleje, bortforpagtning eller  

 ved enhver anden anvendelse af fast ejendom.
 4. Bestemmelserne i stykke 1 og 3 anvendes også på  

 indkomst af fast ejendom, som tilhører et foretagende, og på indkomst af fast  

 ejendom, som anvendes ved udøvelse af frit erhverv.
Artikel 7 Indkomst af erhvervsvirksomhed 1. Indkomst af erhvervsvirksomhed, som udøves af et  

 foretagende i den ene del af riget, kan kun beskattes i denne del af riget,  

 medmindre foretagendet driver erhvervsvirksomhed i den anden del af riget  

 gennem et der beliggende fast driftssted.
Såfremt foretagendet driver sådan  

 erhvervsvirksomhed, kan foretagendets indkomst beskattes i den anden del af  

 riget, men kun for så vidt angår den del deraf, som kan henføres til det  

 faste driftssted.
 2. Hvor et foretagende i den ene del af riget, som har  

 et fast driftssted i den anden del af riget, sælger varer af samme eller  

 lignende art, som de, der sælges af eller anvendes ved det faste driftssted,  

 eller tilbyder tjenester af samme eller lignende art som de, der ydes af det  

 faste driftssted, kan fortjenesten ved sådan virksomhed henføres til det  

 faste driftssted, medmindre foretagendet godtgør, at sådanne salg eller  

 tjenester ikke kan henføres til det faste driftssteds erhvervsvirksomhed.
 3. I tilfælde, hvor et foretagende i den ene del af  

 riget driver erhvervsvirksomhed i den anden del af riget fra et der  

 beliggende fast driftssted, skal der - medmindre bestemmelsen i stykke 6  

 medfører andet - i hver del af riget til dette faste driftssted henføres den  

 erhvervsindkomst, som det kunne forventes at have opnået, hvis det havde  

 været et uafhængigt foretagende, der udøvede den samme eller lignende  

 virksomhed på samme eller lignende betingelser, og som under fuldstændigt  

 frie forhold afsluttede forretninger med det foretagende, hvis faste  

 driftssted det er.
 4. Som indkomst af et fast driftssted anses såvel  

 indkomst, erhvervet ved umiddelbar drift af virksomheden, som indkomst i form  

 af andel i omsætning og overskud samt indkomst ved udleje, bortforpagtning  

 eller lignende.
 Som indkomst af fast driftssted anses også indkomst, som nogen oppebærer  

 som deltager i en virksomhed.
 5. I det omfang det har været sædvane i den ene del af  

 riget at beregne den indkomst, der kan henføres til et fast driftssted, på  

 basis af en fordeling af foretagendets samlede fortjeneste mellem dets  

 forskellige afdelinger, skal bestemmelserne i de foregående stykker i denne  

 artikel ikke hindre, at den skattepligtige indkomst fastsættes ved anvendelse  

 af en sådan fremgangsmåde i denne del af riget.
 Den anvendte fremgangsmåde ved fordelingen skal dog være sådan, at  

 resultatet er i overensstemmelse med de i denne artikel indeholdte  

 principper.
 6. Ved ansættelsen af et fast driftssteds indkomst  

 skal det være tilladt at fradrage de udgifter, som er afholdt til gavn for  

 det faste driftssted, herunder udgifter til ledelse og almindelig  

 administration i øvrigt, hvad enten de afholdes i den del af riget, hvor det  

 pågældende faste driftssted er beliggende, eller andre steder.
 7. Ingen fortjeneste skal kunne henføres til et fast  

 driftssted, blot fordi det faste driftssted har foretaget vareindkøb for  

 foretagendet.
 8. Ved anvendelsen af de foregående stykker skal den  

 fortjeneste, der skal henføres til det faste driftssted, fastsættes efter  

 samme metode år for år, medmindre der er gode og fyldestgørende grunde for en  

 anden fremgangsmåde.
 9. Hvor en fortjeneste indeholder indkomster, som er  

 omhandlet særskilt i andre artikler i denne aftale, skal bestemmelserne i  

 disse andre artikler ikke berøres af bestemmelserne i denne artikel.
Artikel 8 Indkomst ved skibs- og luftfart 1. Indkomst ved skibs- og luftfartsvirksomhed i  

 international trafik kan kun beskattes i den del af riget, i hvilken  

 foretagendets virkelige ledelse har sit sæde.
 2. Indkomst ved skibs- og luftfartsvirksomhed, der  

 udøves udelukkende i den anden del af riget, kan beskattes i denne anden del  

 af riget.
 3. Bestemmelserne i stykke 1 og 2 finder også  

 anvendelse på indkomst, som oppebæres gennem deltagelse i en pool, i et  

 konsortium eller i en international driftsorganisation.
Artikel 9 Associerede foretagender 1. I tilfælde, hvor og der i noget af disse tilfælde mellem de to foretagender er aftalt eller  

 fastsat vilkår vedrørende deres kommercielle eller finansielle forbindelser,  

 som afviger fra de vilkår, som ville være blevet aftalt mellem uafhængige  

 foretagender, kan enhver fortjeneste, som, hvis disse vilkår ikke havde  

 foreligget, ville være tilfaldet et af disse foretagender, medregnes til  

 dette foretagendes fortjeneste og beskattes i overensstemmelse hermed.
2. Opstår der i en del af riget spørgsmål som  

 omhandlet i stykke 1, skal den kompetente myndighed i den anden del af riget,  

 som berøres af spørgsmålet, underrettes med henblik på at overveje en  

 regulering vedrørende opgørelsen af fortjeneste for det foretagende, der er  

 hjemmehørende i denne del af riget.
Såfremt der er anledning hertil, kan de  

 kompetente myndigheder træffe særlig aftale med hensyn til fortjenestens  

 fordeling.
Artikel 10 Udbytte 1. Udbytte, som udbetales af et selskab, der er bosat  

 i den ene del af riget, til en person, som er bosat i den anden del af riget,  

 kan beskattes i begge dele af riget.
 2. Udtrykket "udbytte" betyder i denne  

 artikel indkomst af aktier, andelsbeviser eller - bortset fra gældsfordringer  

 - andre rettigheder til andel i fortjeneste, såvel som indkomst fra andre  

 selskabsrettigheder, som ifølge skattelovgivningen i den del af riget, hvori  

 det udbetalende selskab er bosat, beskattes på samme måde som indkomst fra  

 aktier.
 3. Uanset bestemmelserne i stykke 1 kan de kompetente  

 myndigheder i de to dele af riget aftale, at udbytte, som tilfalder en i  

 aftalen navngiven institution, der i medfør af lovgivningen i den del af  

 riget, hvor institutionen er bosat, er fritaget for beskatning af udbytte,  

 skal være fritaget for den i den anden del af riget gældende beskatning af  

 udbytte fra selskaber i denne anden del af riget.
Artikel 11 Renter 1. Renter, der hidrører fra den ene del af riget og  

 betales til en i den anden del af riget bosat person, kan kun beskattes i  

 denne anden del af riget.
 2. Udtrykket "rente" betyder i denne artikel  

 indkomst af statsgældsbeviser, obligationer eller forskrivninger, hvad enten  

 de er sikrede ved pant eller ikke, og hvad enten de indeholder en ret til  

 andel i skyldnerens fortjeneste eller ikke, samt fordringer af enhver art,  

 såvel som enhver anden indkomst, der i henhold til skattelovgivningen  

 betragtes som indkomst af pengelån.
3. Bestemmelserne i stykke 1 finder ikke anvendelse i  

 tilfælde, hvor renten oppebæres af en person, der er bosat i den ene del af  

 riget, og som i den anden del af riget, hvorfra renterne hidrører, udøver  

 erhvervsvirksomhed gennem et der beliggende fast driftssted eller udøver frit  

 erhverv i denne anden del af riget fra et der beliggende fast sted, og den  

 fordring, der ligger til grund for den udbetalte rente, har direkte  

 forbindelse med et sådant fast driftssted eller fast sted.
I så fald skal  

 bestemmelserne henholdsvis i artikel 7 og artikel 14 finde anvendelse.
4. I tilfælde, hvor en særlig forbindelse mellem den,  

 der erlægger, og den, der modtager renten, eller mellem disse og en tredje  

 person, har bevirket, at den erlagte rente set i forhold til den  

 gældsfordring, hvorfor den er betalt, overstiger det beløb, som ville være  

 blevet aftalt, såfremt den nævnte forbindelse ikke havde foreligget, skal  

 bestemmelserne i denne artikel alene finde anvendelse på det sidstnævnte  

 beløb.
I så fald skal det overskydende beløb kunne beskattes i  

 overensstemmelse med lovgivningen i hver del af riget under behørig  

 hensyntagen til de øvrige bestemmelser i denne aftale.
Artikel 12 Royalties 1. Royalties, der hidrører fra den ene del af riget,  

 og betales til en person der er bosat i den anden del af riget, kan beskattes  

 i denne anden del af riget.
 2. Sådanne royalties kan imidlertid også beskattes i  

 den del af riget, hvorfra de hidrører, og i overensstemmelse med lovgivningen  

 i denne del af riget, men den skat, der pålægges, må ikke overstige 10 pct.  

 af bruttobeløbet af royaltybeløbet.
 3. Udtrykket "royalties" betyder i denne  

 artikel betalinger af enhver art, der modtages som vederlag for anvendelsen  

 af eller retten til at anvende en grube, oliekilde eller enhver anden  

 naturforekomst, enhver ophavsret til et litterært, kunstnerisk eller  

 videnskabeligt arbejde, herunder spillefilm og film og bånd til radio- eller  

 fjernsynsudsendelser, ethvert patent, varemærke, mønster eller model,  

 tegning, hemmelig formel eller fremstillingsmetode, eller for anvendelsen af  

 eller retten til at anvende industrielt, kommercielt eller videnskabeligt  

 udstyr eller for oplysninger om industrielle, kommercielle eller  

 videnskabelige erfaringer.
4. Bestemmelserne i stykke 1 finder ikke anvendelse i  

 tilfælde, hvor royalties oppebæres af en person, der er bosat i den ene del  

 af riget, og som i den anden del af riget, hvorfra nævnte royalties hidrører,  

 udøver erhvervsvirksomhed gennem et der beliggende fast driftssted eller  

 udøver frit erhverv i denne anden del af riget fra et der beliggende fast  

 sted, og den rettighed eller ejendom, som ligger til grund for de udbetalte  

 royalties, har direkte forbindelse med sådant fast driftssted eller fast  

 sted.
I så fald skal bestemmelserne henholdsvis i artikel 7 og artikel 14  

 finde anvendelse.
5. Royalties skal anses for at hidrøre fra den ene del  

 af riget, hvis de betales af staten, af landsstyret, af lokale myndigheder  

 eller af en person, der er bosat i denne del af riget.
Hvor den person, der  

 betaler royalties, hvad enten han er bosat i en del af riget eller ej,  

 imidlertid i den ene del af riget har et fast driftssted eller udøver frit  

 erhverv fra et fast sted, i forbindelse med hvilket forpligtelsen til at  

 betale royalties er stiftet, og sådanne royalties afholdes af det faste  

 driftssted eller det faste sted, skal de anses for at hidrøre fra den del af  

 riget, hvor det faste driftssted eller det faste sted er beliggende.
6. I tilfælde, hvor en særlig forbindelse mellem den,  

 der erlægger, og den, der modtager nævnte royalties, eller mellem disse og en  

 tredje person, har bevirket, at de erlagte royalties, når hensyn tages til  

 den anvendelse, rettighed eller oplysning, for hvilken de erlægges,  

 overstiger det beløb, som ville være blevet aftalt, såfremt den nævnte  

 forbindelse ikke havde foreligget, skal bestemmelserne i denne artikel alene  

 finde anvendelse på det sidstnævnte beløb.
I så fald skal det overskydende  

 beløb kunne beskattes i overensstemmelse med lovgivningen i hver del af riget  

 under behørig hensyntagen til de øvrige bestemmelser i denne aftale.
Artikel 13 Fortjeneste ved afståelse af formuegenstande 1. Fortjeneste, som en person bosat i en del af riget  

 erhverver ved afståelse af sådan fast ejendom, som omhandlet i artikel 6,  

 stykke 2, og som er beliggende i den anden del af riget, kan beskattes i  

 denne anden del af riget.
 2. Fortjeneste ved afståelse af løsøre, der udgør en  

 del af erhvervsformuen i et fast driftssted, som et foretagende i den ene del  

 af riget har i den anden del af riget, eller ved afståelse af løsøre, der  

 hører til et fast sted, som en person bosat i den ene del af riget anvender  

 til udøvelse af frit erhverv i den anden del af riget, herunder også  

 fortjeneste ved afståelse af selve det faste driftssted (særskilt eller  

 sammen med hele foretagendet), eller af et sådant fast sted, kan beskattes i  

 den anden del af riget.
 3. Fortjeneste ved afståelse af skibe eller  

 luftfartøjer, som anvendes i international trafik, samt af løsøre, som kan  

 henføres til driften af sådanne skibe eller luftfartøjer, beskattes i  

 overensstemmelse med bestemmelserne i artikel 8.
 4. Fortjeneste ved afståelse af alle andre aktiver end  

 de i stykke 1-3 angivne kan kun beskattes i den del af riget, hvori  

 overdrageren er bosat.
Artikel 14 Frit erhverv 1. Indkomst ved frit erhverv eller ved andet  

 selvstændigt arbejde af lignende karakter oppebåret af en person, som er  

 bosat i den ene del af riget, kan kun beskattes i denne del af riget,  

 medmindre I disse tilfælde kan den del af indkomsten, som kan henføres til det faste  

 sted eller til den nævnte virksomhed, beskattes i den anden del af riget.
 2. Udtrykket "frit erhverv" omfatter især  

 selvstændig videnskabelig, litterær, kunstnerisk, opdragende eller  

 undervisende virksomhed samt selvstændig virksomhed som læge, advokat,  

 ingeniør, arkitekt, tandlæge og revisor.
Artikel 15 Personlige tjenesteydelser 1. Medmindre bestemmelserne i artiklerne 16, 17 og 18  

 finder anvendelse kan gage, løn og andet lignende vederlag for personlige  

 tjenesteydelser oppebåret af en person, som er bosat i den ene del af riget,  

 kun beskattes i denne del af riget, medmindre arbejdet er udført i den anden  

 del af riget.
Er arbejdet udført der, kan det vederlag, der hidrører derfra,  

 beskattes i denne anden del af riget, medmindre opholdets varighed i denne  

 anden del af riget ikke overstiger 60 dage i sammenhæng, og den pågældende  

 person under dette ophold fortsat er beskæftiget hos og vederlagt af den  

 sædvanlige arbejdsgiver.
 2. Indkomst af arbejde kan dog kun beskattes i den del  

 af riget, hvor den pågældende person er bosat, i tilfælde, hvor arbejdet helt  

 eller hovedsageligt udføres om bord på dansk eller grønlandsk luftfartøj  

 eller på skib, der ikke omfattes af en dansk eller grønlandsk  

 sømandsbeskatning.
 Denne bestemmelse finder også anvendelse, hvor vederlaget erlægges i form  

 af en vis part eller andel af indhandling eller overskud.
Artikel 16 Bestyrelseshonorarer Bestyrelseshonorarer og lignende vederlag, som oppebæres af en person, der  

 er bosat i den ene del af riget, i hans egenskab af medlem af en bestyrelse  

 eller andet lignende organ i et selskab, der er bosat i den anden del af  

 riget, kan beskattes i denne anden del af riget.
Artikel 17 Kunstnere og sportsfolk 1. Uanset bestemmelserne i artiklerne 14 og 15 kan  

 indkomst, som en person, der er bosat i en del af riget, oppebærer i sin  

 egenskab af professionel kunstner, såsom teater- eller filmskuespiller,  

 radio~ eller fjernsynskunstner, musiker, eller som idrætsmand, gennem sin  

 personlige virksomhed i denne egenskab i den anden del af riget, beskattes i  

 denne anden del af riget.
 2. I tilfælde, hvor indkomst ved virksomhed, som  

 udøves af en professionel kunstner eller idrætsmand i denne egenskab, ikke  

 tilfalder kunstneren eller idrætsmanden selv, men en anden person, kan denne  

 indkomst, uanset bestemmelserne i artiklerne 7, 14 og 15, beskattes i den del  

 af riget, hvori kunstneren eller idrætsmanden udøver virksomheden.
 3. Bestemmelserne i stykke 1 og 2 skal ikke finde  

 anvendelse på optræden af kunstnere og sportsfolk, hvis deres besøg i den ene  

 del af riget helt eller i alt væsentligt er støttet af offentlige midler.
Artikel 18 Studerende 1. Beløb, som en studerende eller lærling, som er,  

 eller som umiddelbart før han besøger den ene del af riget, var bosat i den  

 anden del af riget, modtager til underhold, studium eller uddannelse, medens  

 han udelukkende i studie- eller uddannelsesøjemed opholder sig i den  

 førstnævnte del af riget, beskattes ikke i denne del af riget, for så vidt  

 sådanne beløb tilflyder ham fra kilder uden for denne.
 2. Ved opgørelsen af den skattepligtige indkomst i den  

 del af riget, hvori han opholder sig, bortses fra den del af den studerendes  

 øvrige indtægter, som, sammenlagt med de i stk. 1 nævnte indtægter, er  

 nødvendige for den studerendes ophold.
Artikel 19 Dødsbo Indtægter, som erhverves fra et dødsbo, der er bosat i den ene del af  

 riget, af en modtager, der er bosat i den anden del af riget, kan kun  

 beskattes i førstnævnte del af riget.
Artikel 20 Indkomst, der ikke udtrykkeligt er omtalt 1. Indkomst, der oppebæres af en i den ene del af  

 riget bosat person, og som ikke er udtrykkeligt omtalt i de forudgående  

 artikler i denne aftale, kan kun beskattes i denne del af riget.
2. Bestemmelserne i stykke 1 finder ikke anvendelse på  

 anden indkomst end indkomst af fast ejendom som defineret i artikel 6, stykke  

 2, såfremt erhververen af indkomsten er bosat i den ene del af riget og har  

 et fast driftssted eller et fast sted i den anden del af riget, og den  

 rettighed eller ejendom, hvorfra indkomsten hidrører, har direkte forbindelse  

 med den virksomhed, som drives fra det faste driftssted henholdsvis den fri  

 erhvervsvirksomhed, som udøves under anvendelse af det faste sted.
I sådanne  

 tilfælde skal bestemmelserne henholdsvis i artikel 7 og artikel 14 finde  

 anvendelse.
Artikel 21 Beskatning af formue 1. Formue, bestående i fast ejendom - som defineret i  

 artikel 6 - kan beskattes i den del af riget, i hvilken ejendommen er  

 beliggende.
 2. Formue, bestående i aktiver, der udgør en del af  

 erhvervsformuen i et foretagendes faste driftssted eller i aktiver, der hører  

 til et fast sted anvendt til udøvelse af frit erhverv, kan beskattes i den  

 del af riget, i hvilken det faste driftssted eller det faste sted er  

 beliggende.
 3. Formue, bestående af skibe og luftfartøjer, der  

 benyttes i international trafik, samt løsøre, som anvendes i sådan skibs- og  

 luftfartsvirksomhed, beskattes i overensstemmelse med bestemmelserne i  

 artikel 8.
 4. Alle andre arter af formue, tilhørende en person,  

 som er bosat i den ene del af riget, kan kun beskattes i denne del af riget.
Artikel 22 Ophævelse af dobbeltbeskatning 1. I tilfælde, hvor en person, der er bosat i den ene  

 del af riget, oppebærer indkomst fra eller ejer formue i den anden del af  

 riget, og sådan indkomst eller formue i overensstemmelse med bestemmelserne i  

 denne aftale kan beskattes i sidstnævnte del af riget, skal den førstnævnte  

 del af riget tillade:
 2. Fradraget skal imidlertid ikke kunne overstige den  

 del af henholdsvis indkomstskatten eller formueskatten - således som disse  

 skatter er beregnet inden indrømmelsen af fradraget - der forholdsmæssigt  

 falder på henholdsvis den indkomst eller den formue, som kan beskattes i den  

 anden del af riget.
Artikel 23 Ikke-diskriminering 1. Personer, som er bosat i en del af riget, skal ikke  

 i den anden del af riget kunne undergives en beskatning, som er af anden art,  

 højere eller mere tyngende end den beskatning, som personer, som er bosat i  

 denne anden del af riget, er eller måtte blive undergivet der.
2. Beskatning af et fast driftssted eller et fast  

 sted, som et foretagende eller en person bosat i den ene del af riget har i  

 den anden del af riget, må ikke være ugunstigere i denne anden del af riget  

 end beskatningen af foretagender i denne anden del af riget, der udøver samme  

 virksomhed.
Denne bestemmelse skal ikke kunne fortolkes som forpligtende den  

 ene del af riget til at tilstå personer, som er bosat i den anden del af  

 riget, de personlige skattemæssige begunstigelser, lempelser og nedsættelser,  

 som den indrømmer de personer, der er bosat i førstnævnte del af riget, som  

 følge af ægteskabelig stilling eller forsørgerpligt over for familie.
 3. Foretagender i den ene del af riget, hvis formue  

 helt eller delvis ejes eller kontrolleres, direkte eller indirekte, af en  

 eller flere i den anden del af riget bosatte personer, skal ikke i den  

 førstnævnte del af riget kunne undergives nogen beskatning eller dermed  

 forbundne krav, som er anderledes eller mere byrdefulde end den beskatning og  

 dermed forbundne krav, som andre tilsvarende foretagender i den førstnævnte  

 del af riget er eller måtte blive undergivet.
 4. Bestemmelserne i denne artikel skal finde  

 anvendelse på skatter af enhver art og betegnelse.
Artikel 24 Fremgangsmåden ved indgåelse af gensidige aftaler 1. Såfremt en i den ene del af riget bosat person  

 mener, at foranstaltninger, som er truffet i den ene del eller begge dele af  

 riget, for ham medfører eller vil medføre en beskatning, som ikke er i  

 overensstemmelse med denne aftale, kan han indbringe sin sag for den  

 kompetente myndighed i den del af riget, i hvilken han er bosat.
 2. Den kompetente myndighed skal, hvis indsigelsen  

 findes at være begrundet, og hvis den ikke selv kan nå til en rimelig  

 løsning, bestræbe sig på at løse sagen ved gensidig aftale med den kompetente  

 myndighed i den anden del af riget med henblik på at undgå en beskatning, der  

 ikke er i overensstemmelse med aftalen.
3. De kompetente myndigheder i begge dele af riget  

 skal bestræbe sig på ved gensidig aftale at løse vanskeligheder eller  

 tvivlsspørgsmål, der måtte opstå med hensyn til forståelsen eller anvendelsen  

 af aftalen.
De kan også rådføre sig med hinanden for at undgå  

 dobbeltbeskatning i tilfælde, der ikke omhandles i aftalen.
 4. De kompetente myndigheder i de to dele af riget kan  

 træffe rimelig afgørelse af ethvert andet spørgsmål, som - uden at være  

 udtrykkeligt reguleret i denne aftale - på grund af forskelligheder mellem de  

 i de to dele af riget gældende principper for skatternes påligning eller i  

 øvrigt kan opstå vedrørende de direkte skatter.
5. De kompetente myndigheder i de to dele af riget kan  

 træde i direkte kontakt med henblik på at indgå aftaler i overensstemmelse  

 med de foregående stykker.
Såfremt det for at nå til enighed findes ønskeligt  

 at have mundtlige forhandlinger, kan sådanne forhandlinger finde sted i en  

 komite bestående af repræsentanter for de kompetente myndigheder i begge dele  

 af riget.
Artikel 25 Indeholdelse af kildeskat 1. I indkomst af arbejde, som i henhold til artikel 15  

 kan beskattes i den ene del af riget, men som udbetales af en i den anden del  

 af riget bosat person, der ikke er indeholdelsespligtig i førstnævnte del af  

 riget efter de for der bosatte personer gældende regler, skal der foretages  

 indeholdelse af kildeskat til førstnævnte del af riget.
 2. Reglerne for og administrationen af den i stykke 1  

 omtalte indeholdelse af kildeskat fastsættes ved gensidig aftale mellem de  

 kompetente myndigheder.
Artikel 26 Gensidig bistand m.v.
 Begge dele af riget forpligter sig til at yde hinanden bistand i  

 skattesager i overensstemmelse med de i bilag til denne aftale fastsatte  

 regler.
Artikel 27 Ikrafttræden Denne aftale skal have virkning fra 1. januar 1980.
Artikel 28 Opsigelse Aftalen skal forblive i kraft, indtil den opsiges af den ene del af riget.  

 Enhver del af riget kan opsige aftalen ved at give meddelelse om opsigelse  

 mindst 6 måneder før udgangen af et kalenderår.
 I så fald skal aftalen ophøre at have gyldighed fra det efterfølgende  

 kalenderårs begyndelse.
 Til bekræftelse heraf har undertegnede, dertil behørigt befuldmægtiget,  

 underskrevet denne aftale.
 Bilag.
 Bistandsaftale.
 Almindelige bestemmelser.
 1. Den i aftalens artikel 26 omhandlede bistand  

 omfatter:
 2. Som skat anses i denne forbindelse:
 Med skat ligestilles forskud på sådan skat og afgift, som omfattes af  

 dette punkts litra a).
 3. Den ene del af riget er pligtig at yde bistand i  

 henhold til punkt 1 i alle de skattesager og med hensyn til alle de  

 skattekrav, som er opstået i den anden del af riget i overensstemmelse med  

 dennes lovgivning vedrørende de skatter, afgifter og bidrag, som omfattes af  

 punkt 2.
 Bistanden kan omfatte foranstaltninger ikke blot over for skattepligtige,  

 men tillige over for arbejdsgivere og andre, som har været pligtige at  

 tilbageholde skat ved udbetaling af løn eller anden ydelse, og over for  

 andre, som ifølge lovgivningen i den del af riget, som begærer bistanden, er  

 ansvarlig for skat.
 Anmodning om bistand må kun fremsættes, såfremt den del af riget, som  

 fremsætter anmodningen, ifølge sin egen lovgivning kan yde tilsvarende  

 bistand på begæring af den del af riget, til hvilken anmodningen er rettet.
 4. Anmodning om bistand og skriftveksling mellem de to  

 dele af riget i henhold til denne aftale iværksættes af de kompetente  

 myndigheder, eller den som måtte være bemyndiget, jfr. aftalens artikel 3,  

 stk. 1, g).
5. I anmodninger om bistand skal angives den  

 myndighed, som primært har begæret bistanden, samt navn, erhverv eller titel,  

 adresse, personnummer og bopælskommune samt om muligt arbejdsplads og  

 opholdssted vedrørende den person, som sagen gælder.
Anmodningen bør  

 endvidere indeholde oplysning om øvrige omstændigheder, som kan tjene til  

 vejledning for at identificere denne person.
 6. En anmodning om bistand kan afslås, såfremt den del  

 af riget, hos hvilken bistanden er begæret, anser denne for at stride mod  

 sine almene interesser.
 7. Såfremt en anmodning om bistand ikke efterkommes,  

 skal den del af riget, som har begæret bistanden, ufortøvet underrettes om  

 afgørelsen og motiveringen for denne.
 Iværksættes bistanden, skal den del af riget, hos hvilken bistanden er  

 begæret, snarest muligt underrette den anden del af riget om resultatet af  

 bistanden.
 Underretning i henhold til dette punkt skal tillige omfatte sådanne  

 omstændigheder, som kan være af betydning for skattesagens videre behandling.
 8. Dokumenter, som er udfærdiget eller bekræftet af  

 domstol eller forvaltningsmyndighed i den ene del af riget, behøver ikke at  

 blive legaliseret for at kunne anvendes i skattesager inden for den anden del  

 af riget.
 Tilsvarende gælder for så vidt angår dokumenter, som er underskrevet af en  

 tjenestemand hos domstolen eller myndigheden, såfremt underskrift er  

 tilstrækkelig ifølge lovgivningen i den del af riget, som domstolen eller  

 myndigheden tilhører.
Forkyndelse af dokumenter 9. Forkyndelse i henhold til denne aftale skal ske på  

 den måde, som for tilsvarende forkyndelse anvendes i henhold til lovgivning  

 eller administrativ praksis i den del af riget, hos hviken forkyndelsen er  

 begæret.
En anmodning om forkyndelse af et dokument skal indeholde en kort  

 angivelse af dokumentets indhold.
 Såfremt den del af riget, som begærer forkyndelsen, ønsker det, kan  

 forkyndelsen ske under iagttagelse af særlige formforskrifter, i det omfang  

 den begærede fremgangsmåde er i overensstemmelse med lovgivningen i den del  

 af riget, i hvilken forkyndelsen skal ske.
 10. Som bevis for forkyndelsen skal gælde enten en  

 dateret og bekræftet anerkendelse af den, over for hvilken forkyndelsen er  

 sket, eller et bevis af pågældende myndighed i den del af riget, hos hvilken  

 forkyndelsen er begæret, indeholdende en angivelse af formen og tidspunktet  

 for forkyndelsen.
 Indfordring af oplysninger m.m.
 11. Oplysninger skal indfordres i overensstemmelse med  

 lovgivningen i den del af riget, til hvilken begæringen er rettet.
 Anmodning om indfordring af oplysninger kan afslås, såfremt forretnings-,  

 fabrikations- eller erhvervshemmeligheder ville blive åbenbaret, såfremt  

 anmodningen blev efterkommet.
11 A.
Repræsentanter for en myndighed i en del af riget kan i en skattesag  

 af væsentlig interesse for denne del af riget efter anmodning fra den  

 kompetente myndighed i denne del af riget tillades at være til stede ved  

 undersøgelse i en sådan skattesag i den anden del af riget.
Anmodningen herom  

 behandles af den kompetente myndighed i denne anden del af riget, som snarest  

 underretter den kompetente myndighed i den førstnævnte del af riget om sin  

 afgørelse.
Efterkommes anmodningen, angives i meddelelsen herom tidspunkt og  

 sted for undersøgelsen samt øvrige oplysninger, som anses ønskelige for den  

 kompetente myndighed, der har fremsat anmodningen.
Repræsentanter, som er omfattet af første stykke, kan ikke træffe  

 afgørelser i spørgsmål, som vedrører undersøgelsen, men kan fremsætte forslag  

 i sådanne spørgsmål til den myndighed eller embedsmand, som er anmodet om at  

 foretage undersøgelsen.
Afgørelser i anledning af et sådant forslag træffes  

 af den pågældende myndighed eller embedsmand.
 Oplysninger, der er fremkommet ved undersøgelsen, skal behandles som  

 hemmelige og må ikke meddeles til andre personer eller myndigheder, herunder  

 personer tjenstgørende ved domstole og andre judicielle myndigheder, end dem,  

 som varetager skatteligning (beskatning), opkrævning eller inddrivelse af  

 skatter, som omfattes af denne aftale, eller som træffer afgørelser  

 vedrørende klager eller tiltalespørgsmål i tilslutning hertil.
 Afslås en anmodning, der er omfattet af første stykke, finder  

 bestemmelserne i punkt 7, første stykke, tilsvarende anvendelse.
 12. Den kompetente myndighed i den ene del af riget  

 skal i det omfang, det kan ske på grundlag af tilgængelige kontroloplysninger  

 eller tilsvarende oplysninger, snarest muligt efter udløbet af hvert  

 kalenderår, uden særlig anmodning, tilstille den kompetente myndighed i den  

 anden del af riget oplysninger vedrørende i denne del af riget bosatte  

 personer for så vidt angår:
 Den kompetente myndighed i en del af riget skal virke for, at oplysninger,  

 som fremkommer ved en undersøgelse i denne del af riget i en sag vedrørende  

 beskatning,og som kan antages af vedrøre en tilsvarende sag i den anden del  

 af riget, snarest fremsendes til den kompetente myndighed i denne anden del  

 af riget.
 Såfremt det i den del af riget, som har modtaget oplysningerne, viser sig,  

 at oplysningerne ikke er i overensstemmelse med de virkelige forhold, skal  

 den kompetente myndighed i denne del af riget på passende måde underrette den  

 kompetente myndighed i den del af riget, som har afgivet oplysningerne, om  

 forholdet.
 I tilfælde, hvor en i den ene del af riget bosat person er afgået ved  

 døden og har efterladt sig fast ejendom i den anden del af riget eller  

 aktiver anbragt i en virksomhed der, skal den kompetente myndighed i den  

 førstnævnte del af riget, så snart kendskab til forholdet er erhvervet,  

 underrette den kompetente myndighed i den anden del af riget herom.
Inddrivelse af skat 13. Afgørelser i skattesager, som ifølge lovgivningen  

 i den ene del af riget er eksigible i denne del af riget, skal anerkendes som  

 eksigible i den anden del af riget.
Bistand til inddrivelse af skat på  

 grundlag af en sådan afgørelse skal iværksættes i sidstnævnte del af riget på  

 den måde og med iagttagelse af de præskriptionsregler, som gælder for  

 inddrivelse af skat af tilsvarende art ifølge denne del af rigets egen  

 lovgivning.
 Den myndighed, som primært begærer bistand til inddrivelse, skal i  

 anmodningen bekræfte, at afgørelsen er eksigibel i egen del af riget samt  

 angive det tidspunkt, da retten til at inddrive skatten helt eller delvis  

 ophører på grund af præskription ifølge lovgivningen i denne del af riget;  

 denne myndigheds kompetence skal bekræftes af en af punkt 4 omfattet  

 myndighed.
 14. Anmodning om bistand til inddrivelse af skat må  

 kun fremsættes, såfremt skatten ikke kan inddrives i egen del af riget uden  

 væsentlige vanskeligheder.
Er en skattepligtig eller en anden person, som omfattes af punkt 3, afsnit  

 2, afgået ved døden, må inddrivelse ikke ske med beløb, som overstiger  

 værdien af aktiverne i dødsboet.
Er boet skiftet, må hos arvinger eller  

 andre, som har erhvervet aktiver på grund af dødsfaldet, ikke inddrives mere,  

 end hvad der modsvarer værdien af aktiverne på tidspunktet for erhvervelsen.
 15. For skat, som skal inddrives ifølge denne aftale,  

 gælder i den del af riget, hos hvilken bistand er begæret, ikke sådan særlig  

 fortrinsret, som der kan være gældende for denne del af rigets egne skatter.
 I sager vedrørende inddrivelse af skat ifølge denne aftale må  

 foranstaltninger for at indlede søgsmål eller konkurs ikke indledes i den del  

 af riget, hos hvilken inddrivelsen begæres, medmindre den kompetente  

 myndighed i denne del af riget efter anmodning fra den kompetente myndighed i  

 den del af riget, som har framsat anmodningen, udtrykkeligt samtykker i en  

 sådan foranstaltning.
 16. Ophører, inden en sag vedrørende inddrivelse af  

 skat i henhold til denne aftale er afsluttet, retten til at inddrive skatten  

 helt eller delvis ifølge lovgivningen i den del af riget, som har begæret  

 bistanden, på grund af betaling, nedsættelse eller ophævelse af  

 skatteansættelsen, lempelse eller af anden årsag, skal den kompetente  

 myndighed i denne del af riget snarest muligt anmelde det således indtrufne  

 til den kompetente myndighed i den anden del af riget.
 Ovennævnte skal finde tilsvarende anvendelse, såfremt henstand med  

 betaling af skatten er indrømmet.
 17. Når inddrivelse ifølge denne aftale er sket i den  

 ene del af riget, og det inddrevne beløb er kommet inddrivelsesmyndigheden i  

 denne del af riget i hænde, er denne del af riget ansvarlig for det inddrevne  

 beløb over for den del af riget, som har begæret inddrivelsen.
Særlige bestemmelser 18. For så vidt angår forespørgsler, oplysninger,  

 erklæringer og andre meddelelser, som i henhold til denne aftale fremkommer  

 til den ene del af riget, skal de i henhold til denne del af rigets  

 lovgivning gældende bestemmelser om tavshedspligt og dokumenters  

 hemmeligholdelse finde anvendelse.
 19. For bistand i henhold til denne aftale er den del  

 af riget,som har begæret bistanden, kun pligtig at erstatte omkostninger for  

 sådant søgsmål eller konkurs i den anden del af riget, som er foranlediget af  

 bistanden.
 20. De kompetente myndigheder i de to dele af riget  

 kan indgå yderligere aftale for at gennemføre bestemmelserne i denne aftale.  

 De kan særligt indgå aftale om udveksling af oplysninger i henhold til punkt  

 12 g), om mindstebeløb, som anmodning om inddrivelse skal angå, om bistand  

 vedrørende skatter og afgifter i henhold til punkt 2 c), d) og e) og om  

 opkrævning af skat i særlige tilfælde, samt vedrørende renter,  

 søgsmålsomkostninger, bøder og andre lignende beløb, som pålægges i  

 forbindelse med beskatning eller inddrivelse, om fastsættelse af kurs for  

 omregning af beløb, som skal inddrives, samt om afregning af inddrevne beløb.
