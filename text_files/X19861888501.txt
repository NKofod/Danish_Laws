Afgørelsen drejer sig om, hvorvidt Danmark eller Brasilien har retten  

 til at beskatte løn til personer, der arbejder ombord på bl.a. danske  

 supplyskibe, der befinder sig på brasiliansk territorium.
Ifølge afgørelsen  

 har Brasilien beskatningsretten, når arbejdsopholdet overstiger 183 dage i et  

 kalenderår.
 Et selskab rejste spørgsmål om beskatningsretten til lønindkomst, som et  

 antal personer, der er fuldt skattepligtige til Danmark, oppebærer for  

 arbejde udført om bord på supplyskibe.
 Det er oplyst, at skibene fast sejler mellem brasiliansk havn og  

 boreplatforme, der befinder sig ud for Brasiliens kyst på den brasilianske  

 kontinentalsokkel.
 Det er endvidere oplyst, at skibene dels er indregistreret i Danmark, dels  

 i et tredje land, i dette tilfælde Panama.
 I svaret meddelte man, at beskatningsretten til lønindkomsten efter  

 departementets opfattelse må tilkomme Brasilien forudsat, at personen inden  

 for et kalenderår har opholdt sig i Brasilien, herunder på et af de  

 omhandlede supplyskibe, i mere end 183 dage, jf. artikel 15, stykke 2, i den  

 dansk-brasilianske dobbeltbeskatningsaftale af 27. august 1974.
 Det bemærkes herved, at vederlaget til de ansatte på skibene - ifølge de  

 af departementet indhentede oplysninger - ikke udredes af et fast driftssted  

 i Brasilien.
 (* 1) Offentliggjort i SKAT 1988, nr. 2, s. 93.
