Revideret rundskrivelse AF-Kontorerne I tilfælde, hvor AF-kontorerne på grund af budgetmæssige nedskæringer ser  

 sig nødtaget til af afskedige  tillidsmænd, supleanter for disse, medlemmer  

 af samarbejdsudvalget eller sikkerhedsrepræsentanter skal det i tilfælde,  hvor  

 arbejdsdirektoratet er den ansættende myndighed for pågældende, præciseres  

 overfor direktoratet, at der er tale om afskedigelse af en medarbejder, der  

 varetager en af ovennævnte funktioner, således at arbejdsdirektoratet kan  

 anmode vedkommendes forbund/forening og finansministeriet, lønnings- og  

 pensionsdepartementet om at optage forhandling om afskedigelsen.
 Kontoret skal endvidere til brug for finansministeriet, lønnings- og  

 pensionsdepartementet, udover at begrunde afskedigelsen med budgetmæssige  

 årsager oplyse, hvorfor man netop har ønsket den pågældende afskediget,  

 (princip for afskedigelsen).
 I de tilfælde, hvor AF-kontorerne selv er den ansættende myndighed  

 (overenskomstansatte kontorassistenter og - assistenter) må kontorerne straks  

 i forbindelse med meddelelsen om en afskedigelse af en tillidsmand, en  

 suppleant for denne, et medlem af SU  eller en sikkerhedsrepræsentant give  

 notits herom til arbejdsdirektoratet samt til pågældendes forbund og  

 finansministeriet, lønnings- og pensionsdepartementet med anmodning om at  

 optage forhandling om afskedigelsen.
 Notitsen til finansministeriet, lønnings- og pensionsdepartementet skal  

 indeholde oplysning om: - navn - funktion - alder - arbejdssted -  

 ansættelsesdato - ugentlig timetal - begrundelsen for afskedigelsen  

 (budgetmæssige grunde samt oplysning om hvorfor man netop har ønsket den  

 pågældende afskediget).
 Der henvises iøvrigt til revideret udgave af vejledning om  

  afskedigelsesprocedure vedrørende overenskomstansatte udsendt til AF ved  

 direktoratets skrivelse af 11/7 1984.
Denne rundskrivelse træder i stedet for rundskrivelse til AF vedrørende  

 afskedigelse af tillidsmænd af budgetmæssige grunde den 24. september 1984 P.D.V.
 E.B.
