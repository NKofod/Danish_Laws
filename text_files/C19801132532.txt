 Adoptionsnævnet har for nylig i tre konkrete klagesager taget stilling til  

 matchingen af vanskeligt anbringelige børn.
De havde i 1973 adopteret en koreansk dreng og adopterede i 1977 endnu et  

 barn, en koreansk pige med hjertelidelse.
Pigen døde den 4. oktober 1978  

 efter hjerteoperation på Rigshospitalet.
Ansøgerne søgte i april 1979 om forundersøgelse med henblik på godkendelse  

 til endnu et barn.
De kunne acceptere et barn med mindre handicap såsom  

 mindre brandsår eller modermærke.
 Den 2. oktober 1979 godkendte samrådet ansøgerne til adoption af en  

 koreansk pige med mindre handicap og uden frustrationsproblemer.
Der blev herefter bragt en koreansk pige, født den 16. januar 1977, med  

 store forbrændingsar i forslag.
Barnet var ude af stand til at bruge fingrene  

 på højre hånd.
 Samrådet afslog den 10. april 1980 af godkende den foreslåede anvisning  

 bl.a. under henvisning til, at barnet var handicappet i væsentlig højere grad  

 end forudsat af ansøgerne.
 Ansøgerne indbragte samrådets afgørelse for adoptionsnævnet.
 Adoptionsnævnet besluttede at stadfæste samrådets afgørelse.
 Manden havde i 1977 adopteret hustruens datter af første ægteskab.
 Samrådet godkendte den 5. december 1979 ansøgerne som adoptivforældre til  

 et udenlandsk barn i alderen 0-3 år.
 Den 1. februar 1980 fremsendte pågældende organisation til socialcentret  

 et oplysningsskema, hvoraf fremgik, at ansøgerne nu ønskede at blive godkendt  

 til et koreansk barn med et lettere, ikke synligt handicap.
Den 19. februar 1980 blev en koreansk pige bragt i forslag.
Pigen, der var  

 født den 13. december 1979, var albino.
 Samrådet afslog den 27. februar 1980 at godkende ansøgerne som  

 adoptivforældre til dette barn.
 Afgørelsen blev af organisationen på ansøgernes vegne påklaget til nævnet.
 Adoptionsnævnet stadfæstede samrådets afgørelse.
 Familien var barnløs.
 Ansøgerne ønskede sig godkendt til et søskendepar, gerne tvillinger, i  

 alderen 0-4 år, men så små som muligt.
 Samrådet godkendte den 20. november 1979 ansøgerne til et søskendepar i  

 alderen 0-4 år.
 Den 13. februar 1980 blev der bragt koreanske trillinger i forslag.
 Den 21. februar 1980 vedtog samrådet at udsætte sagen, indtil en  

 børnepsykiatrisk undersøgelse havde fundet sted.
 I sin erklæring om undersøgelsen udtalte vedkommende overlæge nogen  

 betænkelighed ved matchingen.
Under henvisning til den børnepsykiatriske erklæring afslog samrådet  

 herefter den 5. marts 1980 at godkende matchingen.
Afgørelsen blev indbragt  

 for nævnet.
 I forbindelse med nævnets behandling af sagen havde nævnets  

 børnepsykiatriske medlem en indgående drøftelse med ansøgerne om de  

 personlige, praktiske og økonomiske vanskeligheder ved adoption af  

 trillinger.
 Nævnet besluttede på baggrund heraf at godkende ansøgerne til adoption af  

 trillingerne.
 P.N.V.
Hornslet Til samtlige adoptionssamråd og socialcentre.
