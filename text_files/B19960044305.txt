 I medfør af § 53 c, stk. 6, i lov om Københavns kommunes styrelse, jf.  

 lovbekendtgørelse nr. 616 af 18. juli 1995, som ændret ved lov nr. 222 af 27.  

 marts 1996, meddeles:
 § 1.  Indenrigsministeren har den 30. april 1996  

 godkendt regulativer for bydelsråd i Indre Nørrebro, Indre Østerbro, Kongens  

 Enghave og Valby i Københavns Kommune.
 § 2.  Bydelsrådsregulativerne indeholder bestemmelser  

 om, at de i §§ 3-6 nævnte opgaver henlægges fra Københavns  

 Borgerrepræsentation til bydelsrådene til selvstændig varetagelse.
 § 3.  Inden for børn og unge-området udlægges følgende  

 opgaver:
Stk. 2.  Ved udøvelsen af den i stk. 1 nævnte kompetence  

 skal bydelsrådene følge de af Borgerrepræsentationen for bydelsrådene  

 fastlagte retningslinier for supplerende tilskud til forældreorlov samt  

 retningslinier i forbindelse med forsøg med private pasningsordninger.  

 Borgerrepræsentationen kan fastsætte bestemmelser om pasningsgarantier, der  

 også gælder for bydelene.
Forældrene har endvidere krav på, at barnet optages  

 i en skole uden for bydelen efter bestemmelserne i § 36, stk. 2, i lov om  

 folkeskolen.
 § 4.  Inden for ældreområdet udlægges følgende  

 opgaver:
Stk. 2.  Ved udøvelsen af den i stk. 1 nævnte kompetence  

 skal bydelsrådene følge de af Borgerrepræsentationen for bydelsrådene  

 fastlagte retningslinier vedrørende visitation til og anvisning af  

 plejehjemsboliger, beskyttede boliger og ældreboliger, vedrørende  

 madserviceordningen for hjemmeboende pensionister samt de af  

 Borgerrepræsentationen fastsatte takster.
Dog skal bydelsrådene kunne stille  

 krav til madens kvalitet.
For plejehjemsboliger, beskyttede boliger og  

 ældreboliger gælder frit boligvalg til de boliger, som Københavns Kommune har  

 anvisningsret til, uanset bydelsgrænser.
Bydelsrådene skal for hjemmeboende  

 borgere benytte Københavns Kommunes Hjælpemiddelcenters ydelser.
 § 5.  På kultur- og fritidsområdet udlægges følgende  

 opgaver:
Stk. 2.  Inden 1. januar 1997 udarbejder Københavns  

 Kommune datablade over bydelenes grønne arealer, hvorpå særligt  

 bevaringsværdige vækster og anlæg markeres.
Bydelsrådene skal ajourføre disse  

 datablade og skal forud for påtænkte ændringer af bevaringsværdige vækster og  

 anlæg indhente Borgerrepræsentationens tilladelse.
Fældning og beskæring af  

 træer over tyve år må kun finde sted efter Borgerrepræsentationens tilladelse  

 og efter bekendtgørelse i den lokale presse.
 Stk. 3.  Bydelsbibliotekernes materialesamlinger står  

 til rådighed for borgerne i Københavns Kommune, ligesom bydelenes borgere kan  

 benytte materialesamlinger uden for bydelene.
 § 6.  Inden for området gader og veje udlægges  

 følgende opgaver vedrørende bydelsvejene, for hvilke bydelsrådene er  

 vejbestyrelse for de offentlige veje samt vejmyndighed for de private  

 fællesveje, jf. vejkort i regulativernes bilag 2:
Stk. 2.  Ved udøvelsen af den i stk. 1 nævnte kompetence  

 skal bydelsrådene følge de af Borgerrepræsentationen for bydelsrådene  

 fastlagte overordnede retningslinier vedrørende vejområdet.
Tilladelse til og  

 tilsyn med gravning ved anlæg af ledninger, som berører andet end  

 bydelsvejene, henlægges ikke til bydelsrådenes selvstændige varetagelse.
 Stk. 3.  Borgerrepræsentationens rådighed over den  

 indgåede kontrakt om AFA/JCDecaux-udstyr og kommunale ledningsejeres stående  

 gravetilladelse overgår ikke til bydelsrådene, men Borgerrepræsentationen  

 skal samarbejde med bydelsrådene om den konkrete administration af aftalerne,  

 ligesom bydelsrådene skal høres inden opsigelse, forlængelse eller ændring af  

 aftalerne finder sted.
 § 7.  Bekendtgørelsen træder i kraft den 1. januar  

 1997 og har virkning indtil den 31. december 2001.
