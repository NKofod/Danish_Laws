 Herved bekendtgøres lov nr. 139 af 1. maj 1954 om  

 familiefideikommissers overgang til fri ejendom med de ændringer, der følger  

 af lov nr. 212 af 13. maj 1981, § 7.
 § 1.  Familiefideikommisser, som ikke er afløst i  

 medfør af lov nr. 563 af 4. oktober 1919 om lens, stamhuses og  

 fideikommisgodsers samt de herhen hørende fideikommiskapitalers overgang til  

 fri ejendom, overgår i overensstemmelse med de nedenfor fastsatte  

 bestemmelser til fri ejendom ved nærværende lovs ikrafttræden (jfr. dog § 6,  

 stk. 3).
 Stk. 2.  Loven finder ikke anvendelse på  

 familiefideikommisser, der udelukkende består af løsøre.
 Stk. 3.  For de familiefideikommissers vedkommende, der  

 tildels består af løsøre, overlades det til besidderens afgørelse, om denne  

 del af fideikommisset skal overgå til fri ejendom.
 § 2.  Ved familiefideikommis forstås en formue, om  

 hvilken det er bestemt, at den skal nedarves i en bestemt familie, således at  

 den efter visse arvegangsregler tilfalder flere ved opretterens død ufødte  

 personer efter hinanden.
 Stk. 2.  Har opretteren bestemt, at formuen efter et  

 vist antal generationers brugs- eller rentenydelsesret skal anvendes til et  

 almennyttigt formål, til oprettelse af en stiftelse eller et legat, eller  

 tilfalde allerede eksisterende stiftelser eller legater, bliver formuen,  

 medmindre det må antages at være i strid med opretterens vilje, at anvende  

 til det angivne formål med forbehold af de ved lovens ikrafttræden aktuelle  

 brugs- og rentenydelsesrettigheder og af tilsvarende rettigheder, som senere  

 i henhold til opretterens bestemmelse måtte opstå for personer, der var i  

 live ved lovens ikrafttræden, eller for børn af personer, der har overlevet  

 dette tidspunkt.
§ 3.  Det påhviler enhver familiefideikommisbesidder  

 eller den for fideikommisset anordnede særlige bestyrelse eller  

 administration inden den 1. oktober 1954 til overformynderiet at indsende  

 forslag til genemførelse af familiefideikommissets overgang til fri ejendom i  

 overensstemmelse med bestemmelserne i denne lov.
Dette forslag bliver at  

 lægge til grund for den i § 6 omhandlede deling af familiefideikommisset,  

 medmindre overformynderiet skønner, at der måtte være rimelig grund til at  

 fravige det.
 Stk. 2.  I de tilfælde, der er nævnt i § 6, stk. 3,  

 indsendes forslag til gennemførelse af familiefideikommissets overgang til  

 fri ejendom til justitsministeriet.
§ 4.  Såfremt der ved familiefideikommissets overgang  

 til fri ejendom til nydelsen af dette er knyttet forpligtelse til udredelse  

 af legat, enkepension, vedligeholdelse af gravsted eller andre ydelser, skal  

 opfyldelsen af disse forpligtelser sikres på en af justitsministeren godkendt  

 måde.
Det påhviler fideikommisbesidderen eller fideikommissets bestyrelse i  

 forbindelse med det i § 3 omhandlede forslag at tilbyde sådan sikkerhed.
 Stk. 2.  Justitsministeren foretager herefter ved  

 bekendtgørelse i Statstidende og eventuelt på anden hensigtsmæssig måde med  

 et varsel af 6 måneder og med angivelse af, hvilke rettigheder der er oplyst  

 for justitsministeren, indkaldelse af eventuelle andre rettighedshavere med  

 opfordring til at anmelde og bevisliggøre deres krav.
 Stk. 3.  Undladelse af rettidig anmeldelse medfører, at  

 der ved tilvejebringelsen af den i stk. 1 omhandlede sikkerhed bortses fra  

 sådanne krav.
§ 5.  Familiefideikommissets værdi opgøres på  

 tidspunktet for lovens ikrafttræden med fradrag af de i § 4 omhandlede  

 forpligtelser.
For værdiansættelsen gælder reglerne for opgørelse til  

 formueskat.
Værdien af ikke-formueskattepligtigt løsøre ansættes til  

 salgsværdien.
§ 6.  Når det i § 3 omhandlede afløsningsgrundlag er  

 tilvejebragt, og den i § 8 omhandlede afgift er indbetalt, udleveres 3/5 af  

 restværdien af familiefideikommisset til den ved lovens ikrafttræden værende  

 besidder til fri rådighed.
Af de resterende 2/5 nyder han indtægten for sin  

 livstid, således at denne del af formuen ved hans død udleveres til fri  

 rådighed til den person, som ifølge den for familiefideikommisset gældende  

 successionsorden ville have været berettiget til at tiltræde besiddelsen,  

 hvis ikke fideikommisset var overgået til fri ejendom.
 Stk. 2.  Såfremt den indtægt, en besidder af et  

 familiefideikommis eller en del af dette oppebærer af fideikommisset, ikke  

 overstiger 100 kr. om året, overgår hele fideikommissets formue eller hele  

 den del, hvoraf han oppebærer indtægten, til besidderens fri rådighed.  

 Overstiger indtægten vel 100 kr., men ikke 400 kr. om året, kan  

 justitsministeren med samtykke af den nuværende nærmeste successor træffe  

 tilsvarende bestemmelse.
Stk. 3.  Er familiefideikommisset eller en del af dette  

 endnu ikke i henhold til successionsordenen overgået til en ved opretterens  

 død ufødt person, udsættes ophævelsen af fideikommisset eller af den  

 pågældende del af dette, indtil en sådan succession har fundet sted, og de  

 ovenfor fastsatte regler finder da tilsvarende anvendelse.
Såfremt den  

 pågældende person overfor den nærmest foregående besidder har meddelt afkald  

 på sin ret til selv at tiltræde besiddelsen efter denne, indgår den del af  

 fideikommisset, som ellers ville være tilfaldet afkaldgiveren til fri  

 rådighed, i den tidligere besidders dødsbo.
Afkaldet skal opfylde de i  

 arveforordningen af 21. maj 1845 § 14 opstillede betingelser og medfører  

 ikke, at den del af fideikommisset, som skulle forblive båndlagt, kan komme  

 til udbetaling før afkaldgiverens død.
 § 7.  Forsåvidt angår familiefideikommisser eller dele  

 af sådanne, som i henhold til fundatsmæssig bestemmelse endnu ikke er trådt i  

 kraft, finder de i nærværende lov fastsatte regler tilsvarende anvendelse,  

 således at den person betragtes som besidder, der efter fundatsens indhold  

 ville have tiltrådt fideikommisset, såfremt dette allerede var trådt i kraft.
 § 8.  Ved overgang af et familiefideikommis til fri  

 ejendom betales en afgift til statskassen på 21/2 pct. af fideikommissets  

 værdi, ansat efter reglerne for opgørelse til formueskat.
§ 9.  De af justitsministeren i henhold til §§ 3, 4 og  

 6 trufne afgørelser kan inden 2 måneder fra afgørelsens dato indbringes for  

 et særligt nævn bestående af 3 medlemmer.
Nævnets formand skal være en af  

 Højesteret valgt dommer, 1 medlem vælges af justitsministeren og 1 af  

 besidderen af det pågældende fideikommis.
Stk. 2. Udgifterne ved nævnets  

 virksomhed - herunder vederlaget til nævnets medlemmer - udredes af  

 statskassen.
 § 10.  Undlader besidderen af et familiefideikommis  

 eller dettes bestyrelse at indgive det i § 3 foreskrevne forslag, bliver  

 fideikommisset af justitsministeren at sætte under administration af en eller  

 flere dertil beskikkede personer, der med bindende virkning for besidderen  

 kan foretage de dispositioner, der er nødvendige til gennemførelse af  

 fideikommissets overgang til fri ejendom i overensstemmelse med  

 bestemmelserne i denne lov.
 Stk. 2.  Vederlaget for administrationen bliver at  

 udrede af den del af fideikommisset, som udleveres besidderen til fri  

 rådighed.
 § 11.  Det påhviler banker, sparekasser og andre, der  

 bestyrer formuer, som omfattes af denne lovs bestemmelser, inden den 1.  

 august 1954 at indgive meddelelse herom til overformynderiet med oplysning om  

 de enkelte besidderes navne og adresser, samt iøvrigt at meddele sådanne  

 oplysninger, som begæres af justitsministeren med henblik på formuernes  

 overgang til fri ejendom.
 § 12.  Tvivlsspørgsmål om, hvorvidt en formue omfattes  

 af denne lov, afgøres af justitsministeren, hvis afgørelse inden 2 måneder  

 fra afgørelsens dato kan indbringes for domstolene.
§ 13.  Transporter af værdipapirer, der finder sted i  

 anledning af overgangen af et familiefideikommis til fri ejendom, er  

 stempelfri.
Tinglysning af transporter på pantebreve i fast ejendom kan ske  

 uden erlæggelse af tinglysningsafgifter eller andre afgifter til det  

 offentlige.
 § 14.  Kontrollen med de midler, som i medfør af § 6,  

 stk. 1, undergives en fideikommisbesidders livsvarige brugs- eller  

 rentenydelsesret, samt med de i § 6, stk. 3, omhandlede formuer henlægges til  

 justitsministeren og udøves efter tilsvarende regler, som gælder om de i  

 henhold til § 4 i lov nr. 563 af 4. oktober 1919 henlagte successorfonds.
 § 15.  Den i lov nr. 6 af 23. januar 1931 om  

 lenskontrollen § 3 fastsatte årlige afgift forhøjes fra og med kalenderåret  

 1955 fra 15 øre til 30 øre af hver 1000 kr. af de kontrollerede formuer.
 Stk. 2.  Samme afgift bliver at erlægge af de ovenfor i  

 § 6, stk. 1 og 3, nævnte midler.
 § 16.  Den en fideikommisbesidder som sådan påhvilende  

 skattepligt i henhold til lovgivningen om indkomst- og formueskat vedbliver  

 at bestå for den del af det tidligere fideikommis, der ikke er udleveret til  

 fri rådighed.
 Stk. 2.  Bestemmelserne i lov nr. 147 af 10. april 1922  

 om afgift af arv og gave §§ 4 og 6 om afgift ved succession i fideikommisser  

 kommer til anvendelse, når de i stk. 1 omhandlede midler udleveres til fri  

 rådighed.
 § 17.  Denne lov træder i kraft den 1. maj 1954.
---- Lov nr. 212 af 13. maj 1981 indeholder følgende bestemmelser:
 § 10.  Loven træder i kraft den 1. oktober 1981.
 § 11.  Loven gælder ikke for Færøerne og Grønland, men  

 ved kgl. anordning kan § 1 og § 3 sættes i kraft for Færøerne og § 1 og § 6  

 for Grønland med de afvigelser, som de særlige henholdsvis færøske og  

 grønlandske forhold tilsiger.
