Fremsat den 16. januar 2007 af Lone Dybkjær (RV),  

 Elisabeth  

 Arnold  

 (RV), Ole Glahn (RV), Marianne Jelved (RV)  

 og Niels Helveg Petersen (RV) Forslag til folketingsbeslutning om  

 udarbejdelse af strategi for afvikling af EUs landbrugsstøtte Folketinget pålægger regeringen at udarbejde en strategi for,  

 hvorledes regeringen aktivt vil arbejde for afvikling af EUs  

 landbrugsstøtte.  

 Strategien skal  

 indeholde en tids- og handlingsplan, der tager højde for, at  

 landbrugsstøttens  

 fremtid vil blive genstand for debat i Rådet i forbindelse med  

 midtvejsevalueringen  

 af landbrugsstøtten i 2008 og gennemgangen af EUs budget i 2009.  

 Strategien  

 skal fremlægges for Folketinget inden udgangen af 2007.
Bemærkninger til forslaget Landbrugspolitikken havde oprindelig til formål at sikre stabile  

 fødevareforsyninger og -priser til europæerne oven på fødevaremangel under og  

 umiddelbart efter anden verdenskrig.
Det problem er ikke længere aktuelt, og  

 de  

 vanskeligheder, der knytter sig til landbrugspolitikken, er mange og  

 velkendte.
 Det har længe været officiel dansk politik at arbejde for  

 afskaffelse af landbrugsstøtten, men de resultater, der hidtil er opnået i  

 form  

 af reformer af landbrugspolitikken, afhjælper ikke de fundamentale problemer  

 (jf. nedenfor). Der er derfor behov for en mere offensiv tilgang til  

 problemet.
En afskaffelse af landbrugsstøtten vil have negative  

 konsekvenser for landbrugserhvervet i de fleste europæiske lande, hvorfor det  

 møder stor modstand.
Dette forhold fordrer en lang forberedelsesperiode og en  

 gradvis udfasning.
Det er derfor centralt, at regeringen i tide forbereder  

 afviklingen af landbrugsstøtten ved at formulere en operationaliserbar  

 strategi, der tager højde for, at en række medlemslande ud over Danmark  

 ønsker  

 en udfasning af støtten.
Regeringen bør indlede diskussioner i medlemskredsen  

 med henblik på dels at skabe alliancer med ligesindede medlemsstater, dels at  

 holdningsbearbejde landbrugsstøttens tilhængere, og dermed skabe momentum for  

 en udfasning.
Strategien skal indeholde en tidsplan for forløbet, der tager  

 højde for den kommende midtvejsevaluering af landbrugsstøtten i 2008 og  

 gennemgangen af EUs budget i 2009. Landbrugsstøttens nuværende  

 størrelse er  

 fastlagt gennem landbrugsaftalen fra oktober 2002, indgået på et møde i Det  

 Europæiske Råd (formandskabets konklusioner, jf.
Europaudvalget, alm. del  

   

 bilag (02) 137). Landbrugsaftalen medfører, at der ikke er mulighed for at  

 gennemføre drastiske ændringer, før forhandlingerne om de finansielle  

 perspektiver for perioden 2014-2020 påbegyndes.
De to evalueringer i 2008 og  

 2009 åbner imidlertid mulighed for at diskutere både fremtidige reformer af  

 landbrugsstøtten  

 og EU-budgettets fremtid, herunder også landbrugspolitikkens andel af  

 budgettet.
Disse diskussioner vil lede hen imod forhandlingerne af de  

 finansielle perspektiver for 2014-2020. Med målet om en afvikling af  

 landbrugsstøtten i løbet af perioden før de næste 7-årige budgetperspektiver  

 er  

 det vigtigt at begynde forberedelserne til forhandlingerne allerede i 2007.
Problemer forbundet med landbrugspolitikken Landbrugsstøtten har været en central del af det europæiske  

 samarbejde.
Problemerne med de omfattende støtteordninger er imidlertid  

 talrige.
For det første er prisstøtten til europæiske landmænd og fælles  

 europæisk told på importerede landbrugsvarer til stor skade for  

 udviklingslandenes eksport.
Samtidig er ordningerne i uoverensstemmelse med  

 frihandelsprincipper  

 og medvirkende til sammenbruddet i WTO-forhandlingerne om landbrugsvarer i  

 Doharunden.
 For det andet er landbrugspolitikken omkostningsfuld.  

 Budgetposten optager i dag knap 34 pct. af EUs samlede budget, svarende  

 til 42,7  

 mia. euro i budgettet for 2007. Midler der med fordel kunne investeres  

 fremadrettet i forskning og innovation.
 For det tredje betyder prisniveauet på det europæiske marked, at  

 forbrugerne betaler dyrt for deres fødevarer, idet markedsprisen i EU holdes  

 kunstigt oppe i forhold til verdensmarkedspriserne.
For det fjerde er landbrugsstøtten ikke solidarisk, idet alle  

 medlemslande ikke får lige stor andel i midlerne.
Den skæve fordeling er en  

 kilde  

 til evig strid om EUs budget og rabatter.
For det femte udskyder støtten de nødvendige strukturændringer,  

 det europæiske landbrug står overfor.
Det er i en globaliseret verden ikke  

 realistisk at opretholde intensivt, konventionelt europæisk landbrug med  

 priser, der kunstigt holdes på et niveau langt over verdensmarkedspriserne.
Med østudvidelsen i 2004 samt rumænsk og bulgarsk medlemskab pr.  

 1. januar 2007 har EU fået nye medlemslande, hvor en stor andel af  

 befolkningerne er beskæftiget i landbruget.
De nyeste medlemslande har en  

 10-årig overgangsordning, der indebærer, at de indtil 2014 kun får en andel  

 af  

 den støtte, de ellers ville være berettiget til.
Landbruget i flere af de  

 østeuropæiske lande har i særdeleshed behov for strukturændringer, hvilket  

 den  

 nuværende landbrugspolitik ikke tilskynder i tilstrækkelig grad.
 For det sjette har landbrugspolitikken givet incitamenter til  

 intensiv dyrkning af arealer til skade for miljøet.
Reformer Siden 1992 har landbrugsstøtten undergået talrige reformer, der  

 har forsøgt at imødegå problemerne med overskudsproduktion samt de intensive  

 og  

 miljøskadelige dyrkningsmetoder.
Den del af reformerne, der reducerer  

 interventionspriser til fordel for direkte støtte til landmændene uafhængigt  

 af  

 produktionens størrelse, har ganske vist afhjulpet problemer med  

 overskudsproduktion, men ikke problemer i forhold til WTO, udviklingslandenes  

 eksport, prisniveauet på fødevarer i EU og andelen af EUs budget.  

 Tiltag i  

 retning af at tilskynde til miljø- og dyrevenlig adfærd, de såkaldte  

 krydsbestemmelser,  

 er heller ikke tilstrækkelige til at skabe et bæredygtigt landbrug.
Flere af  

 de  

 store reformbestræbelser, herunder den såkaldte McSherryreform fra 1992 og  

 Junireformen  

 fra 2003 (jf.
KOM (2003) 0023) har endog medført yderligere omkostninger og  

 dermed ikke bidraget til at begrænse landbrugspolitikkens omkostninger.
Landdistriktsprogrammerne har til formål at skabe udvikling i  

 landdistrikterne og er en hensigtsmæssig måde at udfase  

 landbrugsstøttemidlerne  

 på, fordi der ikke er knyttet de samme problemer til landdistriktsstøtten som  

 til landbrugsstøtten.
I dag er landdistriktsprogrammerne finansieret bl.a.  

 via  

 en overførsel på 4 pct. fra landbrugsstøtten.
Fra 2007 og frem vil  

 overførslen  

 være på 5 pct. (Rådets forordning 1782/2003). Det forventes derudover, at  

 medlemslandene under landdistriktsprogrammet 2007-2013 får mulighed for  

 frivilligt at overføre op til 20 pct. af den resterende landbrugsstøtte til  

 landdistriktsprogrammet.
Ordningen tegner dog til at blive en fiasko, idet  

 kun  

 Storbritannien har tilkendegivet interesse for at overføre en mindre andel på  

 6  

 pct. af landbrugsstøtten til landdistriktsprogrammet.
Derfor bør et element i  

 strategien for afvikling af landbrugsstøtten være forøgelse af den tvungne  

 overførsel af midler fra landbrugsstøtten til landdistriktsprogrammet.
Skriftlig fremsættelse Lone Dybkjær  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om udarbejdelse af strategi for afvikling af EUs  

 landbrugsstøtte.
(Beslutningsforslag nr.
B 75).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
