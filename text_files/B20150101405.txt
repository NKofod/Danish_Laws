 Bekendtgørelse om ændring af bekendtgørelse om betaling for visse uddannelsesaktiviteter i forbindelse med lov om en aktiv beskæftigelsesindsats m.m.
§ 1 I bekendtgørelse nr. 26 af 13. januar 2014 om betaling for visse uddannelsesaktiviteter i forbindelse med lov om en aktiv beskæftigelsesindsats m.m., som ændret ved bekendtgørelse nr. 653 af 17. juni 2014, foretages følgende ændringer:
 1. Indledningen affattes således:
»I medfør af § 2, stk. 5, § 4, stk. 1 og 2, § 4 a, § 5, stk. 2, og § 6 i lov om betaling for visse uddannelsesaktiviteter i forbindelse med lov om en aktiv beskæftigelsesindsats m.m., jf. lovbekendtgørelse nr. 780 af 15. juni 2015, og efter aftale med beskæftigelsesministeren fastsættes:« 2. § 2, nr. 3, affattes således:
»3) Personer, der er omfattet af § 2, nr. 4, i lov om en aktiv beskæftigelsesindsats, og som under revalidering modtager revalideringsydelse eller integrationsydelse, eller som under forrevalidering modtager kontanthjælp, integrationsydelse, uddannelseshjælp eller ledighedsydelse efter lov om aktiv socialpolitik.« 3. § 2, nr. 7 og 8, affattes således:
 »7) Personer, der er omfattet af § 2, nr. 12, i lov om en aktiv beskæftigelsesindsats, og som modtager uddannelseshjælp eller integrationsydelse efter lov om aktiv socialpolitik, som er uddannelsesparate, og som er under 30 år uden erhvervskompetencegivende uddannelse, bortset fra integrationsydelsesmodtagere, som er omfattet af integrationsprogrammet efter integrationsloven.
8) Personer, der er omfattet af § 2, nr. 13, i lov om en aktiv beskæftigelsesindsats, og som modtager uddannelseshjælp eller integrationsydelse efter lov om aktiv socialpolitik, som er aktivitetsparate, og som er under 30 år uden erhvervskompetencegivende uddannelse, bortset fra integrationsydelsesmodtagere, som er omfattet af integrationsprogrammet efter integrationsloven.« 4. I § 2 indsættes som nr. 11:
»11) Personer, der er omfattet af kapitel 13 e i lov om en aktiv beskæftigelsesindsats, og som er omfattet af lov om kontantydelse.« 5. I § 5, stk. 1, ændres »stk. 3« til: »stk. 4«.
 6. I § 6, stk. 1, ændres »stk. 1 og 2« til: »stk. 1-3«.
 7. § 19, stk. 2, nr. 1, affattes således:
 »1) kontanthjælps- eller integrationsydelsesmodtagere omfattet af § 2, nr. 2 eller 3, i lov om en aktiv beskæftigelsesindsats,«.
 8. § 19, stk. 2, nr. 3, affattes således:
 »3) revalidend, der modtager revalideringsydelse eller integrationsydelse, eller forrevalidend, der modtager kontanthjælp, eller integrationsydelse, uddannelseshjælp eller ledighedsydelse efter lov om aktiv socialpolitik, og er omfattet af § 2, nr. 4, i lov om en aktiv beskæftigelsesindsats,«.
 9. § 19, stk. 2, nr. 8 og 9, affattes således:
»8) personer, der modtager uddannelseshjælp eller integrationsydelse efter lov om aktiv socialpolitik, som er uddannelsesparate, under 30 år uden erhvervskompetencegivende uddannelse, bortset fra integrationsydelsesmodtagere, som er omfattet af integrationsprogrammet efter integrationsloven, og som er omfattet af § 2, nr. 12, i lov om en aktiv beskæftigelsesindsats, 9) personer, der modtager uddannelseshjælp eller integrationsydelse efter lov om aktiv socialpolitik, som er aktivitetsparate, under 30 år uden erhvervskompetencegivende uddannelse, bortset fra integrationsydelsesmodtagere, som er omfattet af integrationsprogrammet efter integrationsloven, og som er omfattet af § 2, nr. 13, i lov om en aktiv beskæftigelsesindsats,«.
 10. I § 19, stk. 2, nr. 11, ændres »dagpengeret eller« til: »dagpengeret,«.
 11. I § 19, stk. 2, nr. 12, ændres »m.v.« til: »m.v., eller«.
 12. I § 19, stk. 2, indsættes som nr. 13:
»13) personer, der modtager kontantydelse efter lov om kontantydelse, og som er omfattet af kapitel 13 e i lov om en aktiv beskæftigelsesindsats.« § 2 Bekendtgørelsen træder i kraft den 1. september 2015.
