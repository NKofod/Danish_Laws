Søfartsstyrelsen har ved bekendtgørelse nr. 463 af 29. juli 1988 om syn og  

 certifikater m.v. fastsat, hvilke syn skibe skal gennemgå.
De enkelte syn vil  

 have følgende indhold:
1. Passagerskibe a.
Hovedsyn før skibet sættes i fart, jfr. § 3, stk. 1, skal omfatte en  

 undersøgelse af konstruktion, maskineri og udstyr, herunder skibets udvendige  

 bund samt kedlerne indvendigt og udvendigt.
Endvidere skal synet omfatte  

 konstruktion, materiale og materialedimensioner af skrog, lænsesystemer,  

 kedler og andre trykbeholdere med tilbehør, hoved- og hjælpemaskineri,  

 elektriske anlæg, radioanlæg, radiotelegrafanlæg i motorredningsbåde,  

 radioudstyr til redningsbåde og redningsflåder, redningsmidler,  

 brandbeskyttelse, brandvisnings- og brandslukningsanlæg,  

 navigationshjælpemidler, lodslejdere, mekaniske lodshejs og anden udrustning.  

 Synet skal ligeledes give sikkerhed for, at den håndværksmæssige udførelse af  

 alle dele af skibet og dets udrustning er tilfredsstillende i enhver  

 henseende, og at skibet er udstyret med lanterner, signalfigurer, midler til  

 afgivelse af lydsignaler og nødsignaler.
 Endvidere skal synet omfatte en undersøgelse af forureningsforebyggende  

 installationer for kloakspildevand og olie.
 Synet skal godtgøre, at relevante konventioner og/eller de love,  

 bekendtgørelsen og tekniske forskrifter, der er gældende for det pågældende  

 skib i den fart, det er bestemt for, er opfyldt.
b.
Det periodiske hovedsyn, jfr. § 4, stk. 1 og 2, skal omfatte inspektion  

 af skrog, kedler og andre trykbeholdere, maskineri og udstyr, herunder  

 skibets lænsesystemer og udvendige bund.
Synet skal udføres, således at det  

 giver sikkerhed for, at skibet er i tilfredsstillende stand, hvad angår  

 skrog, kedler og andre trykbeholdere med tilbehør, hoved- og hjælpemaskineri,  

 elektriske anlæg, radioanlæg, radiotelegrafanlæg i motorredningsbåde,  

 radioudstyr til redningsbåde og redningsflåder, redningsmidler,  

 brandbeskyttelse, brandvisnings- og brandslukningsanlæg,  

 navigationshjælpemidler, lodslejdere, mekaniske lodshejs og anden udrustning.  

 Lanterner og nødsignaler, som skibet fører, er ligeledes undergivet det  

 nævnte syn.
Endvidere skal synet omfatte inspektion af forureningsforebyggende  

 installationer for kloakspildevand og olie.
Synet skal godtgøre, at relevante  

 konventioner og/eller de love, bekendtgørelsen og tekniske forskrifter, der  

 er gældende for det pågældende skib i den fart, det er bestemt for, er  

 opfyldt.
2. Lastskibe a.
Hovedsyn før skibet sættes i fart, jfr. § 3, stk. 1, skal omfatte en  

 undersøgelse af konstruktion, maskineri og udstyr, herunder skibets  

 lænsesystemer og udvendige bund samt kedlerne indvendigt og udvendigt.  

 Endvidere skal synet omfatte konstruktion, materiale og materialedimensioner  

 af skrog, kedler og andre trykbeholdere med tilbehør, hoved- og  

 hjælpemaskineri, elektriske anlæg, radioanlæg, radioudstyr til redningsbåde  

 og redningsflåder, redningsmidler, brandbeskyttelse, brandvisnings- og  

 brandslukningsanlæg, navigationshjælpemidler, lodslejdere, mekanisk lodshejs  

 og anden udrustning.
 Synet skal ligeledes give sikkerhed for, at den håndværksnæssige udførelse  

 af alle dele af skibet og dets udrustning er tilfredsstillende i enhver  

 henseende, og at skibet er udstyret med lanterner, signalfigurer, midler til  

 afgivelse af lydsignaler og nødsignaler.
Endvidere skal synet omfatte en undersøgelse af forureningsforebyggende  

 installationer for kloakspildevand og olie.
For gas-, tank- og  

 kemikalieskibes vedkommende skal synet endvidere sikre, at de relevante  

 bestemmelser i gas- og kemikaliekoderne samt i reglerne om kontrol med  

 forurening med skadelige flydende stoffer i bulk er opfyldt.
 Synet skal godtgøre, at relevante konventioner og/eller de love,  

 bekendtgørelsen og tekniske forskrifter, der er gældende for det pågældende  

 skib i den fart, det er bestemt for, er opfyldt.
b.
Det periodiske syn, jfr. § 5, nr. 1 og 6, og det periodiske hovedsyn,  

 jfr. § 6, nr. 1, § 7, nr. 1 og § 8, nr. 1, skal udføres, således at man  

 sikrer sig, at konstruktion, materiale og dimensioner af skrog, kedler og  

 andre trykbeholdere med tilbehør, hoved- og hjælpemaskineri, herunder  

 styremaskineri og dermed forbundne kontrolsystemer, elektriske anlæg og  

 udstyr i enhver henseende er tilfredsstillende for den fart, skibet er  

 bestemt for.
Synet skal endvidere omfatte besigtigelse af skibets udvendige  

 bund.
Hvor det drejer sig om tankskibe, skal synet ligeledes omfatte  

 pumperum, last- og bunkerrørsystemer, aftræksrør, trykvakuumrør og  

 flammeskærme.
Endvidere skal synet sikre, at forureningsforebyggende udstyr  

 for olie er tilfredsstillende for skibets art, størrelse og fartsområde.
 For gas- og kemikalieskibes vedkommende skal man endvidere sikre sig, at  

 de relevante bestemmelser i gas- og kemikaliekoderne samt i reglerne om  

 kontrol med forurening med skadelige flydende stoffer i bulk er opfyldt.
c.
Det mellemliggende syn, jfr. § 5, nr. 2, for tankskibe, der er 10 år og  

 derover, skal omfatte besigtigelse af styremaskineudstyr og dermed forbundne  

 ledningssystemer, pumperum, last- og bunkerrørsystemer på dæk og i pumperum,  

 aftræksrør, trykvakuumrør og flammeskærme, elektriske anlæg i farlige zoner  

 og skibets udvendige bund.
Foruden den visuelle besigtigelse af det  

 elektriske anlæg skal det elektriske udstyrs isolationsmodstand i farlige  

 zoner afprøves.
Hvis der ved eftersynet skulle opstå tvivl om rørsystemets  

 tilstand, vil der i fornødent omfang blive truffet ekstra foranstaltninger  

 som f.eks. trykprøver og bestemmelse af materialetykkelsen.
d.
Udrustningssyn, jfr. § 5, nr. 4 og § 6, nr. 4, omfatter en undersøgelse  

 af skibets redningsmidler (bortset fra radioudstyr til redningsbåde og  

 redningsflåder), brandmelde- og brandslukningsmidler, lodslejdere, skibslys, signalfigurer  

 og midler til at afgive nød- og lydsignaler samt brandkontrolplanerne og  

 anden udrustning med henblik på at sikre, at kravene i lovgivningen om skibes  

 sikkerhed samt forskrifterne i De Internationale Søvejsregler er opfyldt.
e.
Bundsyn, jfr. § 6, nr. 2 og § 7, nr. 2, omfatter undersøgelse af den  

 udvendige skibsbund, roret, skrueakslen og alle under dybeste lastelinie  

 anbragte søforbindelser samt undersøgelse af skibets kedler og lignende.For  

 klasset skib anses kravet om bundsyn for opfyldt, såfremt skibets klasse er  

 opretholdt.
 f. Årligt syn, jfr. § 5, nr. 3, på skrog, maskineri og udstyr omfatter en  

 visuel inspektion af skibet og dets udstyr samt prøver i et omfang, der  

 sikrer, at skib og udstyr er tilfredsstillende vedligeholdt og ikke uden  

 tilladelse ændret.
 Årligt syn, jfr. § 5, nr. 5, på udrustning omfatter en undersøgelse af  

 skibes redningsmidler (bortset fra radioudstyr til redningsbåde og  

 redningsflåder), brandmelde- og brandslukningsanlæg, lodslejdere, skibslys,  

 signalfigurer og midler til at afgive nød- og lydsignaler samt  

 brandkontrolplanerne og anden udrustning med henblik på at sikre, at kravene  

 i lovgivningen om skibes sikkerhed samt forskrifterne i De Internationale  

 Søvejsregler er opfyldt.
 Årligt syn, jfr. § 5, nr. 8, § 6, nr. 5 og § 7, nr. 3, omfatter en  

 inspektion af skibets forureningsforebyggende udstyr i et omfang, der sikrer,  

 at dette er tilfredsstillende vedligeholdt for den fart, skibet er bestemt  

 til.
g.
Mellemliggende syn, jfr. § 5, nr. 7, § 6, nr. 3 og § 7, nr. 3, af alle  

 olietankskibe på 150 tons og derover samt alle andre skibe på 400 tons og  

 derover skal med hensyn til forureningsforebyggelse sikre, at udstyret og de  

 dermed forbundne pumpe- og rørsystemer, herunder systemer til registrering og  

 kontrol af olieudtømning, systemer til tankrensning med råolie, udstyr til  

 separation af olieholdigt vand og oliefiltreringsanlæg samt konstruktioner,  

 installationer, m.v. for transport af flydende gas eller kemikalier i bulk,  

 fuldstændigt opfylder de pågældende forskrifter samt er i god driftsmæssig  

 stand.
h.
Radiosyn, jfr. § 12, omfatter besigtigelse og kontrol af foreskrevne  

 radio- og radaranlæg, herunder radioudstyr til redningsbåde og -flåder, til  

 konstatering af, at de i lovgivningen om skibes sikkerhed for sådanne anlæg  

 indeholdte forskrifter er opfyldt.
3. Fiskeskibe a.
Det første hovedsyn og det periodiske hovedsyn, jfr. § 3, stk. 1, § 9,  

 nr. 1, og § 10, stk. 1, nr. 1 skal udføres, således at man sikrer sig, at  

 konstruktion, materiale og dimensioner af skrog, kedler og andre  

 trykbeholdere med tilbehør, hoved- og hjælpemaskineri, herunder  

 styremaskineri og dermed forbundne kontrolsystemer, elektriske anlæg,  

 radioanlæg, radioudstyr til redningsbåde og redningsflåder,  

 navigationshjælpemidler og andet udstyr samt skibets udrustning, herunder  

 skibets redningsmidler, opfylder gældende love, bekendtgørelsen og tekniske  

 forskrifter for den fart, skibet er bestemt for.
 Disse syn skal ligeledes omfatte besigtigelse af skibets udvendige bund.  

 Endvidere skal man sikre sig, at forureningsforebyggende udstyr for olie er  

 tilfredsstillende for skibets art, størrelse og fartsområde.
b.
Bundsyn, jfr. § 10, stk. 1, nr. 2, omfatter undersøgelse af den  

 udvendige skibsbund, roret, skrueakslen og alle under dybeste lastelinie  

 anbragte søforbindelser samt undersøgelse af skibets kedler og lignende.
 For klasset skib anses kravet om bundsyn for opfyldt, såfremt skibets  

 klasse er opretholdt.
 c. Årligt syn jfr. § 9, nr. 3, omfatter en inspektion af skibets  

 olieforureningsforebyggende udstyr i et omfang, der sikrer, at dette er  

 tilfredsstillende vedligeholdt og tilfredsstillende for den fart, skibet er  

 bestemt til.
d.
Mellemliggende syn, jfr. § 9, nr. 2 og 3, omfatter bundsyn,  

 udrustningssyn og syn på forureningsforebyggende udstyr.
4. Passager- og lastskibe a. 1. Det periodiske fribordssyn, jfr. § 13, skal være så effektivt, at  

 det derved sikres, at konstruktion, udrustning, indretning, materiale og  

 materialedimensioner fuldstændigt opfylder forskrifterne om lastelinier.
2. Den periodiske undersøgelse skal sikre, at der ikke  

 skibet er foretaget sådanne forandringer ved skrog eller overbygninger, som  

 kunne påvirke beregningerne til bestemmelse af lasteliniernes plads.
Det skal  

 endvidere konstateres, at indretninger og anordninger til:
Beskyttelse af åbninger, rækværk, lænseporte og adgange til mandskabsrum er vedligeholdt i fyldestgørende stand.
Afholdelse af syn De nævnte syn afholdes almindeligvis således:
 Af Søfartsstyrelsen:
 1. hovedsyn på alle synspligtige skibe.
 Periodiske hovedsyn på passagerskibe, uklassede lastskibe og fiskeskibe.
 Bundsyn på uklassede last- og fiskeskibe.
 Fribordssyn på uklassede passager- og lastskibe.
 Radiosyn på alle synspligtige skibe.
 1. syn i henhold til MARPOL 73/78, annex I og II, på  

 alle last- og passagerskibe samt boreplatforme.
 Periodiske, mellemliggende og årlige syn i henhold til MARPOL 73/78, annex  

 I, på alle passagerskibe og boreplatforme.
 Periodiske, mellemliggende og årlige syn i henhold til MARPOL 73/78, annex  

 II, på alle skibe.
 Af et anerkendt klassifikationsselskab:
 1. hovedsyn, periodisk hovedsyn, mellemliggende års  

 syn og årligt syn for udstedelse af konstruktionssikkerhedscertifikat for  

 lastskibe.
 1. fribordssyn, periodisk fribordssyn og årligt  

 fribordssyn på klassede passager- og lastskibe for udstedelse af  

 internationalt lasteliniecertifikat.
 Udrustningssyn på lastskibe på 500 tons og derover i det omfang, det er  

 krævet af SOLAS.Periodiske, mellemliggende og årlige syn i henhold til MARPOL  

 73/78, annex I, på alle lastskibe på 400 tons og derover samt alle tankskibe  

 på 150 tons og derover.
 Radiosyn efter bemyndigelse.
 For skibe, der er optaget i et klasseregister, anses reglerne for det  

 pågældende selskab som udgørende en del af de danske tilsynsforskrifter på  

 ethvert punkt, hvor der ikke er fastsat særlige bestemmelser.
 Klassifikationsselskaberne kan følge egne regler om synsterminer under  

 forudsætning af, at disse ikke strider mod bestemmelserne i de af Danmark til  

 enhver til ratificerede og i kraft værende konventioner.
 Af udenlandsk myndighed:
 Syn der er nødvendige for udstedelsen af et internationalt certifikat.
 Af fører og maskinchef, eller af kompetent person, eller af bemyndiget  

 firma:
 Syn i henhold til særlig bemyndigelse.
