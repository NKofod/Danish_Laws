1. Indledning Formålet med denne vejledning er at beskrive rådighedsforpligtelsen, når  

 den ledige i henhold til en individuel handlingsplan eller en individuel  

 uddannelsesplan deltager i tilbud efter lov om en aktiv arbejdsmarkedspolitik  

 eller deltager i uddannelse efter lov om orlov eller lov om  

 arbejdsmarkedsuddannelser.
 Endvidere omfatter vejledningen rådighedsforpligtelsen ved deltagelse i  

 omskoling eller anden uddannelse uden for en individuel handlingsplan.
 I forbindelse med deltagelse i tilbud efter den individuelle handlingsplan  

 og deltagelse i omskoling mv. og uddannelse uden en handlingsplan skal den  

 ledige stå til rådighed for formidlet ordinært arbejde, medmindre  

 Arbejdsformidlingen konkret har fraveget kravet herom.
 Er der tale om uddannelse på arbejdsløshedsdagpenge efter § 62a i lov om  

 arbejdsløshedsforsikring mv, skal den ledige endvidere søge arbejde.
2. Personkredsen Rådighedsforpligtelsen gælder som udgangspunkt for ledige, der deltager i  

 tilbud om jobtræning, individuel jobtræning, puljejob, omskoling eller  

 uddannelse med uddannelsesgodtgørelse, uddannelsesorlovsydelse,  

 AMU-godtgørelse eller arbejdsløshedsdagpenge efter § 62a i lov om  

 arbejdsløshedsforsikring mv.
Dette gælder uanset, om der er udarbejdet en  

 individuel handlingsplan.
 Ledige, der modtager etableringsydelse, og ledige under 25 år, som  

 deltager i tilbud om uddannelse i henhold til en individuel uddannelsesplan  

 jf. kapitel 15a i bekendtgørelse om en aktiv arbejdsmarkedsindsats, er ikke  

 omfattet af rådighedsforpligtelsen under tilbuddet.
 Ledige, der deltager i uddannelse med uddannelsesgodtgørelse eller  

 uddannelsesorlovsydelse i udlandet, er fritaget for kravet om at stå til  

 rådighed for formidlet arbejde under forløbet, medmindre den ledige under  

 uddannelsen har ophold i Danmark.
3. Før en handlingsplan eller en uddannelsesplan Indtil den ledige påbegynder et tilbud efter en handlingsplan eller en  

 uddannelsesplan, gælder den almindelige rådighedsforpligtelse (jf.  

 Direktoratet for Arbejdsløshedsforsikringens bekendtgørelse om rådighed og  

 selvforskyldt ledighed), når den ledige modtager dagpenge.
Det vil sige, at  

 den ledige både skal søge arbejde og kunne overtage et formidlet arbejde.  

 Samme rådighedsbetingelser gælder, hvis den ledige deltager i uddannelse med  

 bevarelse af dagpengeretten efter arbejdsløshedsforsikringslovens § 62 a.
4. Under en handlingsplan eller en uddannelsesplan Mellem tilbud I perioder mellem deltagelse i tilbud efter en handlingsplan eller en  

 uddannelsesplan, gælder den almindelige rådighedsforpligtelse.
 Ved formidling skal AF dog tage hensyn til, om den ledige står umiddelbart  

 foran et tilbud, jf. principperne i afsnittet om fleksibel administration.
Under tilbud efter en handlingsplan Det overordnede formål med lov om en aktiv arbejdsmarkedspolitik er at  

 bidrage til at sikre et velfungerende arbejdsmarked.
Et af delmålene er at  

 forbedre den lediges muligheder for at få varig beskæftigelse på det  

 almindelige arbejdsmarked.
Derfor er der i den individuelle handlingsplan,  

 som er udgangspunktet for, hvad den ledige står til rådighed for, indsat en  

 generel rådighedsklausul med flg. ordlyd: »Under tilbud har De pligt til  

 at overtage passende/rimeligt formidlet arbejde, jf.  

 rådighedsbekendtgørelsens § 6, stk. l og 2. Hvis De deltager i tilbud og  

 samtidig får dagpenge efter arbejdsløshedsforsikringslovens § 62 a, skal De  

 desuden søge arbejde.« Denne klausul gælder dog ikke for ledige, der deltager i tilbud om  

 etableringsydelse.
Under tilbuddet har den ledige ikke pligt til at søge arbejde, men det kan  

 aftales, at arbejdssøgning er en del af handlingsplanen.
Deltager den ledige  

 i et tilbud om uddannelse med bevarelse af dagpengeretten efter § 62a i lov  

 om arbejdsløshedsforsikring mv., har den ledige dog altid pligt til at søge  

 arbejde.
Under tilbud efter en uddannelsesplan (unge under 25 år) Formålet med den forstærkede ungdomsindsats er bl.a. at styrke de unges  

 tilskyndelse til og muligheder for at tage en kompetencegivende uddannelse.  

 En ledig, der deltager i tilbud efter en uddannelsesplan, skal derfor ikke  

 stå til rådighed for arbejdsmarkedet under deltagelse i uddannelsen.
5. Ophør i tilbud og afslag på formidlet arbejde Hvis den ledige afbryder et tilbud efter en handlingsplan eller en  

 uddannelsesplan, kan det få dagpengemæssige konsekvenser for den ledige.
 Tilsvarende kan afslag på formidlet arbejde under deltagelse i tilbud  

 efter en handlingsplan eller under deltagelse i uddannelse med  

 uddannelsesorlovsydelse eller AMU-godtgørelse få dagpengemæssige  

 konsekvenser, jf. nedenfor under afsnit 8.
 Når den ledige har fået udarbejdet en handlingsplan, skal  

 arbejdsløshedskassen vejlede den ledige, herunder orientere om konsekvenserne  

 af at afslå et formidlet arbejde under tilbud.
6. Fleksibel administration ved formidling Ved formidling af ordinært arbejde til ledige, der er i tilbud efter en  

 handlingsplan eller under uddannelse efter lov om orlov eller lov om  

 arbejdsmarkedsuddannelser, skal AF handle fleksibelt og tage hensyn til den  

 lediges situation ud fra følgende retningslinier:
 1. Der bør foretrækkes en ledig, der ikke er i gang  

 med et tilbud eller deltager i uddannelse med uddannelsesorlovsydelse eller  

 AMU-godtgørelse, hvis der kan findes en med de efterspurgte kvalifikationer.
 2. Der skal tages hensyn til, hvor lang tid den ledige  

 har tilbage af tilbuddet eller uddannelsesperioden.
 3 . Der skal tages hensyn til, om den lediges muligheder for varig  

 beskæftigelse øges betydeligt mere ved at gennemføre tilbuddet eller  

 uddannelsen end ved at tage det formidlede arbejde.
 4. Varigheden af det ordinære arbejde skal ses i  

 forhold til det tilbud eller den uddannelse, den ledige er i.
 Ledige, som er under tilbud efter en handlingsplan, må ikke i forbindelse  

 med formidling af ordinært arbejde stilles ringere end andre ledige.  

 Tilsvarende gælder i forhold til ledige, der deltager i uddannelse med  

 uddannelsesorlovsydelse eller AMU-godtgørelse.
En konkret vurdering ud fra disse retningslinier kan betyde, at  

 rådighedsforpligtelsen fx aktualiseres i tilfælde, hvor - den ledige netop er påbegyndt et tilbud eller uddannelse af kortere  

 varighed eller - en faglært ledig er påbegyndt et længerevarende uddannelsesforløb, men  

 der efterfølgende opstår mangel på arbejdskraft inden for den pågældendes  

 hidtidige fagområde eller - det arbejde, som den ledige påtænkes formidlet til, er af længere  

 varighed, mens den ledige er i gang med et tilbud om jobtræning/individuel  

 jobtræning af kortere varighed.
Hvor rådighedsforpligtelsen aktualiseres for ledige i jobtræning,  

 individuel jobtræning eller puljejob, må dette ske under respekt af det  

 gældende opsigelsesvarsel.
Det betyder, at et formidlet arbejde først kan  

 tiltrædes efter udløbet af det gældende opsigelsesvarsel.
Den konkrete vurdering kan også føre til, at rådighedsforpligtelsen fx  

 ikke aktualiseres i tilfælde, hvor - den ledige står umiddelbart foran at skulle afslutte et længerevarende  

 puljejob eller jobtræningsforløb hos en arbejdsgiver, der har udtrykt ønske  

 om at opretholde ansættelsesforholdet efter tilbuddets ophør eller - den ledige er i gang med et sammenhængende længerevarende  

 uddannelsesforløb inden for et fagområde, hvor der er gode  

 beskæftigelsesmuligheder eller - den ledige får tilbud om arbejde af kortere varighed, men er i gang med  

 længerevarende tilbud.
 Det må understreges, at Arbejdsformidlingen i hvert enkelt tilfælde skal  

 foretage en konkret vurdering af, om det er rimeligt at formidle ordinært  

 arbejde til ledige, som er i gang med et tilbud eller en uddannelse med  

 uddannelsesorlovsydelse eller AMU-godtgørelse.
Det bemærkes, at Arbejdsformidlingen i visse tilfælde kan træffe afgørelse  

 om, at den ledige ikke skal stå til rådighed under tilbud efter en  

 handlingsplan eller uddannelse med uddannelsesorlovsydelse eller  

 AMU-godtgørelse.
Der henvises til jf. § 128a i bekendtgørelse nr. 1185 af  

 22/12 1995 om en aktiv arbejdsmarkedsindsats, § 6 i bekendtgørelse nr. 1169  

 af 21/12 1995 om orlov til uddannelse, sabbat og børnepasning og kapitel 25 i  

 bekendtgørelse nr. 1155 af 20/12 1995 om adgang, deltagerstøtte, depositum  

 m.m. ved deltagelse i arbejdsmarkedsuddannelser.
 Ved tilbud efter lov om en aktiv arbejdsmarkedspolitik og deltagelse i  

 uddannelse efter lov om arbejdsmarkedsuddannelser træffer Arbejdsformidlingen  

 afgørelse om fravigelse fra rådighedspligten efter ansøgning fra den ledige.  

 Ved deltagelse i uddannelse efter lov om orlov, skal Arbejdsformidlingen selv  

 vurdere, om rådighedspligten skal fraviges, når den ledige har indgivet  

 ansøgning om uddannelsesorlov.
Hvis en ledig har indgivet ansøgning om undtagelse fra  

 rådighedsforpligtelsen bør der tages hensyn hertil i forbindelse med  

 formidling af ordinært arbejde, jf. principperne i dette afsnit.
Dette gælder  

 ligeledes, når en ledig har indgivet ansøgning om uddannelsesorlov.
7. Specielt om uddannelse Ledige, der deltager i en uddannelse inden for rammerne af  

 arbejdsløshedsforsikringslovens § 62 a, skal både søge arbejde og kunne  

 overtage formidlet arbejde.
Dette gælder uanset, om uddannelsen følges som et  

 tilbud.
Ledige, der modtager AMU-godtgørelse, har ikke pligt til at søge arbejde,  

 men skal overtage formidlet arbejde.
Samme rådighedsforpligtelse gælder  

 ledige, der deltager i omskoling, uanset om omskolingen er givet som et  

 tilbud i henhold til en handlingsplan.
 En ledig, der har fået bevilget uddannelsesorlov skal stå fuldt til  

 rådighed for arbejdsmarkedet frem til påbegyndelsen af orloven.
En ledig, der er på uddannelsesorlov, skal kunne formidles arbejde i  

 orlovsperioden, men har ikke pligt til at søge arbejde.
Er uddannelsesorloven  

 givet til en uddannelse i udlandet, er den ledige fritaget for kravet om at  

 stå til rådighed for formidlet arbejde i orlovsperioden, medmindre den ledige  

 under uddannelsen har ophold i Danmark.
8. Konsekvenser af ikke at opfylde  

 rådighedsforpligtelsen (sanktioner) Hvis den ledige under tilbud afslår at tage et formidlet ordinært arbejde,  

 hvor AF har taget de hensyn, som er nævnt ovenfor, vil det kunne betragtes  

 som selvforskyldt ledighed efter reglerne i Direktoratet for  

 Arbejdsløshedsforsikringens bekendtgørelse om rådighed og selvforskyldt  

 ledighed.
Arbejdsformidlingen skal altid underrette den lediges a-kasse om  

 afslaget, jf. bekendtgørelse om en aktiv arbejdsmarkedsindsats § 26.
 I de tilfælde, hvor en ledig, der modtager elevstøtte fra  

 uddannelsesstedet, afslår et formidlet ordinært arbejde, skal AF også  

 underrette uddannelsesstedet, jf. § 52, stk. 2 i bekendtgørelse nr. 1155 af  

 20/12 1995 om adgang, deltagerstøtte, depositum m.m. ved deltagelse i  

 arbejdsmarkedsuddannelser.
 Hvis en ledig, der er ansat i jobtræning, individuel jobtræning eller  

 puljejob, pålægges en sanktion af a-kassen som følge af afslaget på formidlet  

 ordinært arbejde, iværksættes sanktionen først fra det tidspunkt, hvor  

 tilbuddet er ophørt.
 I de tilfælde, hvor der udbetales befordringsgodtgørelse i forbindelse med  

 tilbud om jobtræning og puljejob, bortfalder befordringsgodtgørelsen under  

 tilbuddet alene i de tilfælde, hvor den ledige mister retten til dagpenge på  

 grund af gentagelsesvirkning ved gentagne afslag på formidlet arbejde mv.
 Hvis en ledig, der deltager i et tilbud om uddannelse i medfør af en  

 handlingsplan eller som deltager i uddannelse med uddannelsesorlovsydelse  

 eller AMU-godtgørelse, pålægges en sanktion af a-kassen som følge af afslaget  

 på formidlet arbejde, iværksættes sanktionen umiddelbart i  

 uddannelsesforløbet.
Udbetales der befordringsgodtgørelse i forbindelse med tilbud om  

 uddannelse, har sanktionen som følge af afslaget på formidlet arbejde samme  

 virkning for udbetalingen af befordringsgodtgørelsen som for udbetalingen af  

 ydelsen under uddannelsen.
Udbetales der befordringstilskud i forbindelse med  

 deltagelse i uddannelse med AMU-godtgørelse, udbetales befordringstilskuddet  

 dog uanset sanktionen.
Arbejdsmarkedsstyrelsen, den 31. januar  

 1996 Inge Mærkedahl / Hanne Rathsach Bilag 1 Rådighedsforpligtelsen under en handlingsplan kan illustreres således:
