Betænkning afgivet af Erhvervsudvalget den 18. maj 2006 Betænkning over Forslag til lov om kommuners udførelse af  

 opgaver for andre offentlige myndigheder og kommuners og regioners deltagelse  

 i  

 selskaber (lov om kommuners og regioners erhvervsaktiviteter) [af  

 økonomi‑ og erhvervsministeren (Bendt Bendtsen)] 1. Ændringsforslag Økonomi- og erhvervsministeren har stillet 1 ændringsforslag til  

 lovforslaget.
2. Udvalgsarbejdet Lovforslaget blev fremsat den 22. marts 2006 og var til 1.  

 behandling den 4. april 2006. Lovfor-  

 slaget  

 blev efter 1. behandling henvist til behandling i Erhvervsudvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og økonomi- og erhvervsministeren sendte den 24. januar 2006 dette  

 udkast til udvalget, jf.
ERU alm. del − bilag 203. Den 23. marts 2006  

 sendte økonomi- og erhvervsministeren de indkomne høringssvar og et notat  

 herom  

 til udvalget.
Spørgsmål Udvalget har stillet 8 spørgsmål til økonomi- og  

 erhvervsministeren til skriftlig besvarelse, som denne har besvaret.
 Et af udvalgets spørgsmål til økonomi- og erhvervsministeren og  

 dennes svar herpå er optrykt som bilag 2 i betænkningen.
3. Indstillinger og politiske bemærkninger Et  

  

 flertal  

  

 i udvalget (V, DF, KF og RV) indstiller lovforslaget  

 til  

  

 vedtagelse  

  

 med det stillede ændringsforslag.
 Et  

  

 mindretal  

  

 i udvalget (S, SF og EL) indstiller lovforslaget  

 til  

  

 forkastelse  

  

 ved. 3. behandling.  

 Mindretallet vil dog stemme for det stillede ændringsforslag.
Socialdemokratiets medlemmer  

 af udvalget finder, at de kommunale og mellemkommunale selskaber er  

 instrumenter, som kommunerne kan bruge i deres opgaveløsning.
S har fuld  

 forståelse for, at kommunale virksomheder skal arbejde på helt almindelige  

 konkurrencemæssige vilkår, og at de skal begrænse sig til kommunens  

 kerneområder.
Men kommunerne skal også have reel mulighed for at være  

 dynamiske  

 uden at skulle presses ind i privatiseringer, ligesom der ikke skal opsættes  

 hindringer for mellemkommunalt samarbejde, så længe der arbejdes inden for  

 ovenstående principper.
 - Der foreslås i lovforslaget  

 en lang række stramninger for kommuners deltagelse i offentligt-privat  

 samarbejde, som skal sikre, at opgaverne på længere sigt overgår til private.
 - Endvidere hindrer  

 lovforslaget nye kommunale opgaveløsninger mellem kommuner og eksisterende  

 mellemkommunale  

 opgaveløsninger.
 S kan således ikke støtte  

 lovforslaget.
Socialistisk Folkepartis  

 medlem af udvalget finder, at de kommunale og mellemkommunale selskaber er  

 instrumenter, som kommunerne kan bruge i deres opgaveløsning.
SF har  

 fuld  

 forståelse for, at kommunale virksomheder skal arbejde på helt almindelige  

 konkurrencemæssige vilkår, og at de skal begrænse sig til kommunens  

 kerneområder.
Men kommunerne skal også have reel mulighed for at være  

 dynamiske  

 uden at skulle presses ind i privatiseringer, ligesom der ikke skal opsættes  

 hindringer for mellemkommunalt samarbejde, så længe der arbejdes inden for  

 ovenstående principper.
SF mener generelt, at lovforslaget drejer sig om at presse kommunerne til  

 privatiseringer.
Dette underliggende, ensidige formål vil i nogen grad hindre  

 kommunerne i rationel opgavevaretagelse og dermed koste penge:
 Der foreslås således i lovforslaget en lang række stramninger for  

 kommuners deltagelse i offentligt-privat samarbejde, som skal sikre, at  

 opgaverne på længere sigt overgår til private.
Endvidere hindrer lovforslaget nye kommunale opgaveløsninger mellem  

 kommuner og eksisterende mellemkommunale opgaveløsninger som  

 f.eks.
Kommunekemi A/S  

 og lign., der foreslås afviklet efter overgangsperioder.
Dog indføres der  

 efter  

 massiv kritik visse muligheder for undtagelser.
 SF kan således ikke støtte lovforslaget.
Enhedslistens medlem af  

 udvalget kan ikke støtte forslaget, fordi det er et forsøg på at  

 privatisere større dele af den kommunale sektor.
Tværtimod  

 mener Enhedslisten, at kommunerne og regionernes rammer for at producere  

 varer og tjenester skal udvides, så vel når de går sammen i fælleskommunale  

 selskaber, som når de er alene.
Den kommunale sektor har nemlig andre gode  

 interesser end den private sektor.
Kommunerne har interesse i, at borgerne  

 får  

 en god service, og at borgerne er beskæftiget til normale løn- og  

 arbejdsforhold, mens den private sektor er optaget af at tjene penge til  

 ejerne  

 af virksomhederne og først i anden række tager hensyn til den købedygtige  

 efterspørgsel og de ansattes vilkår.
Enhedslisten finder, at  

 dette lovforslag er endnu et i rækken af forsøg på at privatisere og  

 udlicitere  

 opgaver, som i dag ligger i offentligt regi.
Regeringen er ude i en  

 ideologisk  

 mission, for der foreligger ikke beregninger, der viser, at der kan spares  

 noget ved at overføre opgaverne til private virksomheder, uden at der  

 samtidig  

 sker en forringelse af kvaliteten set fra borgernes og brugernes synspunkt,  

 og  

 uden at der sker en forringelse af løn- og arbejdsforhold for de ansatte.
Det er klart, at det  

 generer regeringen og dens venner i det private erhvervsliv, at det går meget  

 trægt med privatisering og udlicitering.
Der er sket et stort fald i antallet  

 af udbud i stat, amter og kommuner siden år 2000, og udliciteringsindikatoren  

 er faldet til omkring 10 pct.
En del af forklaringen det seneste år er  

 givetvis, at kommunalreformen har skabt nogle større kommuner, som har  

 opdaget,  

 at de selv er i stand til at løse flere opgaver.
De vælger formentlig også at  

 gøre det, fordi de derved undgår at skulle afskedige personale.
Regeringen  

 har  

 i en række kommuneaftaler  

 »kælet  

 for« offentligt-privat partnerskab (OPP) med  

 lånedispensationer/deponeringsfritagelser.  

 I en tid med meget stram økonomi i kommunerne og uden mulighed for at  

 foretage  

 langsigtede investeringer er det klart, at enkelte kommuner har set en fordel  

 i  

 at indgå i sådanne partnerskaber.
Imidlertid er den private finansiering 1-3  

 renteprocent dyrere end offentlig finansiering, bl.a. pga. større  

 risikotillæg,  

 så OPP må betragtes som en nødløsning.
 Enhedslisten anser dette  

 lovforslag for en undergravning af det kommunale selvstyre og en mistillid  

 til  

 kommunalpolitikere, som er tættere på borgerne og derfor bedre ved, hvad der  

 tjener borgerne bedst, og hvordan de bedst køber og frembringer de nødvendige  

 serviceydelser.
 Siumut, Tjóðveldisflokkurin, Fólkaflokkurin og Inuit Ataqatigiit  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Til titlen Af  

 	  

  

 økonomi- og erhvervsministeren,  

  

 tiltrådt af  

  

 udvalget:
 1)  

  

 I lovens  

  

 titel  

  

 udgår »(Lov om kommuners og regioners erhvervsaktivitet)«.
[Redaktionel ændring] Bemærkninger Til nr. 1 Efter lovforslagets fremsættelse har Folketingets Lovsekretariat  

 meddelt, at den foreslåede populærtitel i henhold til sekretariatets  

 administrative praksis alene må være ét ord.
Da dette ikke vurderes muligt,  

 foreslås det, at populærtitlen udgår.
Kim Andersen (V)   

 Jacob Jensen (V)   

 Kurt Kirkegaard (V)  

  

  fmd.  

  

 Jens Hald Madsen (V)   

 Marion Pedersen (V)   

 Colette L.
Brix (DF)  

  

  nfmd.  

  

 Kim Christiansen (DF)   

 Per Ørum Jørgensen (KF)   

 Jakob Axel Nielsen (KF)   

 Kim Mortensen (S)   

 Jens Christian Lund (S)   

 Niels Sindal (S)   

 Karen Hækkerup (S)   

 Poul Erik Christensen (RV)   

 Johs.
Poulsen (RV)   

 Poul Henrik Hedeboe (SF)   

 Frank Aaen (EL) Siumut, Tjóðveldisflokkurin, Fólkaflokkurin og Inuit  

 Ataqatigiit havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Siumut (SIU) 1 Dansk Folkeparti (DF) 24 Tjóðveldisflokkurin (TF) 1 Det Konservative Folkeparti (KF) 18 Fólkaflokkurin (FF) 1 Det Radikale Venstre (RV) 17 Inuit Ataqatigiit (IA) 1 Socialistisk Folkeparti (SF) 11 Bilag 1 Oversigt over bilag vedrørende L 176 Bilagsnr.
Titel 1 Høringssvar og høringsnotat, fra økonomi- og  

 erhvervsministeren 2 Udkast til tidsplan for udvalgets behandling af  

 lovforslaget 3 Tidsplan for udvalgets behandling af lovforslaget 4 1. udkast til betænkning 5 Ændringsforslag, fra økonomi- og erhvervsministeren 6 2. udkast til betænkning Oversigt over spørgsmål og svar vedrørende L 176 Spm.nr.
Titel 1 Spm. om skærpelse af 25-procents-grænsen for salg til det  

 private marked, til økonomi- og erhvervsministeren, og ministerens svar herpå 2 Spm. om fortolkning af § 5, stk. 5, til økonomi- og  

 erhvervsministeren, og ministerens svar herpå 3 Spm. om forståelse af bemærkningerne til § 5, stk. 5, til  

 økonomi- og erhvervsministeren, og ministerens svar herpå 4 Spm. om administration af § 3, stk. 1, til økonomi- og  

 erhvervsministeren, og ministerens svar herpå 5 Spm. om aktiviteter inden for vask- og linnedområdet samt  

 catering og madtilberedning m.v., til økonomi- og erhvervsministeren, og  

 ministerens  

 svar herpå 6 Spm. om dispensationsbestemmelsen i § 5, stk. 5, til økonomi-  

 og erhvervsministeren, og ministerens svar herpå 7 Spm. om muligheder/krav til den offentlige part, til  

 økonomi- og erhvervsministeren, og ministerens svar herpå 8 Spm. om det kommunalt ejede it-selskab KMD, til økonomi-  

 og erhvervsministeren, og ministerens svar herpå Bilag 2 Et af udvalgets spørgsmål til økonomi- og  

 erhvervsministeren og dennes svar herpå Spørgsmålet og økonomi- og erhvervsministerens svar herpå  

 er optrykt efter ønske fra udvalget.
 Spørgsmål 8:
Hvilken betydning får vedtagelsen af lovforslaget for det af  

 kommunerne ejede IT-selskab KMD, og er der i lovforslagets udarbejdelse  

 truffet  

 særlige foranstaltninger, der retter sig herimod? Svar:
KMD A/S bliver omfattet af det fremsatte lovforslag, jf.  

 lovforslagets § 16 og bemærkningerne hertil.
Da KMD A/S imidlertid ikke  

 umiddelbart vil kunne leve op til lovens krav, er der indsat en  

 overgangsbestemmelse i loven, som  

 betyder,  

 at KMD A/S senest den 1. januar 2012 skal opfylde lovens betingelser.
 Samtidig er der i  

 lovforslaget indsat bestemmelser, der giver hjemmel til, at økonomi- og  

 erhvervsministeren  

 i særlige tilfælde kan dispensere  

 fra tidsfristen samt fra kravene om 25  

 pct. privat deltagelse og om maksimalt 25 pct. salg til andre, for eksempel  

 af  

 hensyn til at undgå værditab for det offentlige i forbindelse med eksempelvis  

 frasalg af aktiviteter eller en hel eller delvis privatisering.
