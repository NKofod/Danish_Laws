 Da indtægt ved dagpleje ikke er indtægt ved selvstændig  

 erhvervsvirksomhed, kunne fradrag for udgifter ved dagplejen kun fradrages  

 efter reduktion med 3.000 kr.
 A klagede over, at de stedlige skattemyndigheder ikke havde efterkommet  

 hendes anmodning om nedsættelse af hendes skattepligtige indkomst for 1987  

 med 3.000 kr.
Det fremgik af sagens oplysninger, at klageren var dagplejemoder, og at  

 hun havde oppebåret en A-indkomst på 112.185 kr. herved.
Ved  

 indkomstopgørelsen havde hun foretaget fradrag for en tredjedel heraf,  

 svarende til 37.395 kr.
Beløbet havde klageren selvangivet som et  

 ligningsmæssigt fradrag, hvorfor det var reduceret med 3.000 kr. i henhold  

 til ligningslovens § 9, stk. 1, således at fradraget herefter havde udgjort  

 34.395 kr.
Klageren havde efterfølgende anmodet om, at dagplejevederlagsfradraget  

 ikke blev reduceret med bundfradraget.
Klageren henviste til, at fradraget  

 dækkede udgifter til kost, frugt og andre fornødenheder til dagplejebørnene  

 samt vedligeholdelse af dagplejehjemmet, der var udsat for ekstra skrammer og  

 slitage.
 Klageren henviste endvidere til, at det ved ansættelsen var præciseret  

 over for hende, at hun kunne foretage et fradrag på en tredjedel af  

 dagplejevederlaget.
 Indtægt ved dagpleje er ikke indtægt ved selvstændig erhvervsvirksomhed,  

 hvorfor fradraget for udgifter i forbindelse hermed ikke er omfattet af  

 personskattelovens § 3 og således heller ikke fradragsberettiget i den  

 personlige indkomst.
 Lønmodtageres udgifter i forbindelse med det indtægtsgivende arbejde kan  

 derimod fradrages i den skattepligtige indkomst i henhold til ligningslovens  

 § 9, stk. 1. I medfør af denne bestemmelse kan der vedrørende de her  

 omhandlede udgifter dog alene indrømmes fradrag for den del af udgifterne,  

 der overstiger et grundbeløb på 3.000 kr., hvorved bemærkes, at udgifterne  

 ikke er omfattet af undtagelserne i ligningslovens § 9, stk. 2.
Landsskatteretten fandt herefter, at det var med rette, at klagerens  

 fradrag for udgifter ved dagpleje var reduceret med 3.000 kr.
Den påklagede  

 ansættelse blev herefter stadfæstet.
 LV 1988, C 4.2.4.
