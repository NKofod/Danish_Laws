Betænkning afgivet af Social- og Indenrigsudvalget den 5. september 2019 Betænkning over Forslag til lov om ændring af lov om valg til Folketinget og lov om valg af danske medlemmer til Europa-Parlamentet (Sanktioner for retsstridig indsamling af vælgererklæringer) [af social- og indenrigsministeren (Astrid Krag)]:
1. Indstilling Udvalget indstiller lovforslaget til vedtagelse  uændret.
 Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
2. Politiske bemærkninger Venstre Venstres medlemmer af udvalget konstaterer, at det, jf. de svar, som social- og indenrigsministeren har givet under lovbehandlingen, er afgørende,  at en proces i forhold til eventuelt at udelukke et partis indsamling af vælgererklæringer ved mistanke om overtrædelse af lovgivningen sker så hurtigt som muligt set i lyset af sagens indgribende karakter i forhold til det enkelte parti.
Samtidig er det vigtigt for Venstre, at den kommende lov ikke kommer til at skabe unødvendig gene for partier, som overholder lovgivningen.
Der henvises til ministerens svar på spørgsmål 3.
Dansk Folkeparti Dansk Folkepartis medlemmer af udvalget konstaterer, at der med lovforslaget sker en væsentlig opstramning af reglerne for indsamling af vælgererklæringer, som er nødvendig for at undgå svindel med vælgererklæringer.
DF mener dog, at det er nødvendigt at se på, om der kan strammes op i partistøtteloven, hvad angår støtte til partier, der har svindlet med vælgererklæringer og på den baggrund er blevet opstillingsberettiget til Folketinget.
Der henvises til ministerens svar på spørgsmål 1.
3. Udvalgsarbejdet Lovforslaget blev fremsat den 13. august 2019 og var til 1. behandling den 28. august 2019. Lovforslaget blev efter 1. behandling henvist til behandling i Social- og Indenrigsudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 1 møde.
Høringssvar Et udkast til lovforslaget har inden fremsættelsen været sendt i høring, og social- og indenrigsministeren sendte den 5. juli 2019 dette udkast til udvalget, jf.
SOU alm. del  bilag 2. Den 12. august 2019 sendte social- og indenrigsministeren høringssvarene og et høringsnotat til udvalget.
Bilag Under udvalgsarbejdet er der omdelt 5 bilag på lovforslaget.
Spørgsmål Udvalget har under udvalgsarbejdet stillet 5 spørgsmål til social- og indenrigsministeren til skriftlig besvarelse, som ministeren har besvaret.
Birgitte Vind (S) Bjørn Brandenborg (S) Camilla Fabricius (S) Christian Rabjerg Madsen (S) Daniel Toft Jakobsen (S) Malte Larsen (S) Mette Gjerskov (S) Rasmus Stoklund (S) Rasmus Helveg Petersen (RV) Kathrine Olldag (RV) Trine Torp (SF) Charlotte Broman Mølbæk (SF) Kirsten Normann Andersen (SF) fmd.
Pernille Skipper (EL) Jakob Sølvhøj (EL) Torsten Gejl (ALT) Fatma Øktem (V) Anni Matthiesen (V) Karen Ellemann (V) Marlene Ambo-Rasmussen (V) Sophie Løhde (V) Stén Knuth (V) Karina Adsbøl (DF) nfmd.
Liselott Blixt (DF) Jens Henrik Thulesen Dahl (DF) Brigitte Klintskov Jerkel (KF) Per Larsen (KF) Mette Thiesen (NB) Ole Birk Olesen (LA) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
