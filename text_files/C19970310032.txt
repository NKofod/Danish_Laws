 Arbejdsformidlingen kan ikke undlade at registrere arbejdssøgende under  

 henvisning til manglende danskkundskaber.
 Styrelsen har via Arbejdsministeriet modtaget en henvendelse fra Dansk  

 Flygtningehjælp, hvorefter Arbejdsformidlingen i nogle tilfælde nægter at  

 registrere ledige flygtninge under henvisning til, at deres danskkundskaber  

 er for dårlige til, at de kan anses for at stå til rådighed for  

 arbejdsmarkedet.
 I den anledning skal følgende præciseres:
 - Arbejdsformidlingen har pligt til at registrere alle arbejdssøgende, der  

 ønsker at stå tilmeldt Arbejdsformidlingen.
- For så vidt angår ledige, der ønsker at modtage dagpenge, er det  

 arbejdsløshedskassen, der afgør, hvorvidt en ledig med manglende  

 danskkundskaber kan anses for at stå til rådighed for arbejdsmarkedet.
For så  

 vidt angår ledige, der ønsker at modtage kontanthjælp, er det kommunen, der  

 afgør dette spørgsmål.
 - Den omstændighed, at en ledig ikke kan anses at stå til rådighed for  

 arbejdsmarkedet, har ikke i sig selv betydning for, om den ledige kan stå  

 tilmeldt Arbejdsformidlingen som personligt tilmeldt.
