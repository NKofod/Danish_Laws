Nr LSF 174 Forslag til Lov om ændring af lov om vægtafgift af motorkøretøjer m.v.  

 (Ophævelse af tillægsafgift for privat anvendelse) Fremsat af skatteministeren (Carsten Koch) den 5. februar 1998 Vedtaget ved tredjebehandling den 6. februar 1998 Lov nr. 81 af 09/02/1998 § 1 I lov om vægtafgift af motorkøretøjer m.v., jf. lovbekendtgørelse nr. 817  

 af 12. september 1996, som ændret bl.a. ved § 2 i lov nr. 363 af 2. juni 1997  

 og senest ved § 23 i lov nr. 980 af 17. december 1997, foretages følgende  

 ændringer:
 1. § 2, stk. 1, 2. pkt., ophæves.
 2. § 4, stk. 1, II, A, affattes således:
 3. I § 6, stk. 2, ændres »Vægtafgift, udligningsafgift  

 og tillæg for privat anvendelse« til: »Vægtafgift og  

 udligningsafgift«.
 4. I § 15, stk. 1, ændres »vægtafgift,  

 udligningsafgift og tillæg for privat anvendelse« til: »vægtafgift  

 og udligningsafgift«.
 5. § 15, stk. 3, 2. pkt., ophæves.
 6. § 15 a ophæves.
 7. I § 16 ændres »vægtafgift og tillæg for privat  

 anvendelse« til: »vægtafgift«.
8. I § 23, stk. 2, nr. 5, ændres »anvendelse,  

 eller« til: »anvendelse.« 9. § 23, stk. 2, nr. 6, ophæves.
§ 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Loven har virkning fra og med den 1. januar 1998. For  

 køretøjer, der har været omfattet af tillægget for privat anvendelse, skal  

 der ikke ske indbetaling på grundlag af tidligere udsendte opkrævninger af  

 vægtafgift, udligningsafgift og tillæg for privat anvendelse for tiden efter  

 den 1. januar 1998. Hvis afgiftsbeløbet er indbetalt, tilbagebetales dette.  

 Der vil blive udsendt nye opkrævninger af vægtafgift og udligningsafgift for  

 afgiftsperioden 1998, der omfatter perioden 2. januar 1998-31. januar 1999.
Oprindeligt fremsat forslag § 1 I lov om vægtafgift af motorkøretøjer m.v., jf. lovbekendtgørelse nr. 817  

 af 12. september 1996, som senest ændret ved § 2 i lov nr. 979 af 17.  

 december 1997, foretages følgende ændringer:
 1. § 2, stk. 1, 2. pkt. , ophæves.
 2. § 4, stk. 1, II, A, affattes således:
 3. I § 6, stk. 2 , ændres »Vægtafgift,  

 udligningsafgift og tillæg for privat anvendelse« til: »Vægtafgift  

 og udligningsafgift«.
 4. I § 15, stk. 1 , ændres »vægtafgift,  

 udligningsafgift og tillæg for privat anvendelse« til: »vægtafgift  

 og udligningsafgift«.
 5. § 15, stk. 3, 2. pkt., ophæves.
 6. § 15 a ophæves.
 7. I § 16 ændres »vægtafgift og tillæg for privat  

 anvendelse« til: »vægtafgift«.
 8. I § 23, stk. 2, nr. 5, ændres »anvendelse,  

 eller« til: »anvendelse.«.
 9. § 23, stk. 2, nr. 6 , ophæves.
§ 2 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. Lovens § 1 har virkning fra og med den 1. januar 1998.  

 Afgiftsperioden 1998 omfatter perioden 2. januar 1998 - 31. januar 1999. For  

 køretøjer, der har været omfattet af tillægget for privat anvendelse, skal  

 der ikke ske indbetaling på grundlag af tidligere udsendte opkrævninger af  

 vægtafgift, udligningsafgift og tillæg for privat anvendelse for tiden efter  

 den 1. januar 1998. Hvis afgiftsbeløbet er indbetalt, tilbagebetales dette.
Bemærkninger til lovforslaget Almindelige bemærkninger Det foreslås at ophæve det tillæg til vægtafgiften for privat anvendelse  

 af varebiler, der blev indført ved lov nr. 363 af 2. juni 1997. Afgiften  

 trådte i kraft 1. januar 1998.
 Tillægsafgiften udgør for 1998 1050 kr. årligt for de mindre varebiler  

 under 2 ton og 5210 kr. for de større varebiler fra 2-4 ton.
Afgiften opkræves for alle varebiler uanset anvendelse.
Moms- og  

 lønsumsafgiftsregistrerede virksomheder kan på momsangivelsen m.v. modregne  

 hele afgiften, hvis varevognen fuldt ud anvendes erhvervsmæssigt.
Halvdelen  

 af afgiften kan modregnes, hvis vognen anvendes til blandet  

 privat-erhvervsmæssig kørsel.
 En række erhvervsorganisationer har fremført, at systemet med opkrævning  

 og efterfølgende godtgørelse af afgiften medføre en ganske betydlig  

 likviditetsbelastning for erhvervene, som er urimelig i betragtning af, at  

 afgiften i realiteten ikke påhviler den erhvervsmæssige brug af varebiler.  

 Der er peget på virksomhedernes rentetab og på likviditetsproblemet, hvor det  

 kan være vanskeligt at få finansieret afgiftsudlægget.
I det nuværende system sker der en samlet opkrævning og registrering af  

 den ordinære vægtafgift og tillægsafgiften.
Dette forhold indebærer en  

 væsentlig begrænsning i mulighederne for at tilrettelægge en mere smidig og  

 hensigtsmæssig opkrævning, som ikke indebærer de beskrevne problemer for  

 erhvervet.
Det foreslås derfor at ophæve tillægsafgiften med virkning fra den 1.  

 januar 1998. Forslaget indebærer således, at tillægsafgiften i sin nuværende  

 form helt annulleres.
Indbetalt tillægsafgift tilbagebetales derfor, og hvis  

 afgiften endnu ikke er indbetalt, skal den ikke betales.
Da tillægsafgiften  

 opkræves sammen med vægtafgift og eventuelt udligningsafgift, er det hele det  

 opkrævede beløb, der vil blive tilbagebetalt.
I stedet vil der så blive  

 udsendt nye opkrævninger på vægtafgift og eventuelt udligningsafgift for  

 afgiftsperioden, dvs. kalenderåret 1998.
I tilknytning til tillægsafgiftens ophævelse vil der snarest blive fremsat  

 forslag om indførelse af en lignende afgift, der kan opkræves uafhængigt af  

 vægtafgiftssystemet.
En tænkelig model er at opkræve tillægsafgiften ved  

 hjælp af et vignet (mærkat-)system.
Forslaget om en ændret afgift vil tillige  

 indeholde en udvidet overgangsordning for varevogne, hvorom der er indgået  

 bindende kontrakt inden den 6. maj 1997.
Forslaget gør det muligt på en enklere og mindre bureaukratisk måde at  

 opnå det oprindelige sigte med tillægsafgiften.
At reducere den private  

 benyttelse af varevogne, der i forhold til anskaffelsesprisen både er større  

 og tungere - og dermed miljømæssigt mere belastende - end almindelige  

 personbiler.
Provenumæssige konsekvenser Forslaget har på kort sigt dels en direkte provenumæssig konsekvens dels  

 en indirekte provenumæssig konsekvens.
Direkte medfører forslaget, at provenuet fra tillægsafgiften falder bort.  

 Tillægsafgiften for varebiler er på FL 1998 skønnet at bidrage med en  

 nettoindtægt på ca. 350 mill. kr., heraf ca. 25 mill. kr. vedrørende det  

 offentliges egne varebiler.
Heri er indregnet engangsindtægten fra  

 forsinkelse af erhvervslivets godtgørelse af tillægsafgiften.
 I årene fremefter vil det direkte provenutab være på ca. 375 mill. kr.  

 årligt, heraf ca. 25 mill. kr. vedrørendet det offentliges egne varebiler.
Tillægsafgiften havde indirekte en større provenumæssige konsekvens, jf.  

 at den ville trække i retning af, at der blev solgt færre varebiler og flere  

 personbiler til privat anvendelse.
Da registreringsafgiften af personbiler er  

 væsentlig højere end registreringsafgiften af varebiler, ville der herigennem  

 komme en væsentlig provenugevinst.
Denne tendens til større  

 registreringsafgift blev dog ved lovændringen fra maj/juni 1997 delvist  

 neutraliseret af, at man fjernede den såkaldte halvdelsregel.
Efter halvdelsreglen betaltes den højere registreringsafgift for små  

 varebiler under 2 tons totalvægt på marginalt 95 pct. af værdien, også for  

 varebiler med tilladt totalvægt over 2 ton, der ellers nu skulle betale 30  

 pct. af værdien i marginalafgift, hvis varerummets længde udgjorde under  

 halvdelen af bilens samlede længde.
Denne regel havde tidligere forhindret,  

 at der blev solgt et større antal personbillignende store varebiler  

 (off-roadere), som i midten af 1980'erne.
Uden tillægsafgiften og uden halvdelsreglen, der havde udviklet sig  

 uhensigtsmæssig i sine virkninger, vil der blev solgt flere varebiler og  

 færre personbiler, mens man ellers kunne have forventet, at der blev solgt  

 flere personbiler og færre varebiler.
For hver gang salget af personbiler  

 falder med 1.000 stk., og salget af varebiler modsat stiger med 1.000 stk.,  

 mistes et registreringsafgiftsprovenu på godt 75 mill. kr. årligt.
Det er  

 meget vanskeligt at vurdere i hvilket omfang, der vil blive solgt flere  

 varebiler/færre personbiler ved fravær af tillægsafgiften, der nu foreslås  

 ophævet.
 Samlet er vurderingen således, at provenutabet vil blive på 350 mill. kr.  

 i finansår 1998 og ca. 375 mill. kr. i de følgende finansår, hvortil kommer  

 et afledt provenutab på ca. 75 mill. kr. årligt for hver 1.000 biler færre  

 personbiler/1.000 flere varebiler, der måtte sælges årligt på grund af  

 ændringen.
 Herudover vil forslaget medføre visse forskydninger af provenu mellem  

 finansårene, der dog set over flere år vil gå lige op.
Det er som nævnt regeringens intention snarest at fremsætte forslag til en  

 ny tillægsafgift.
De provenumæssige konsekvenser af den isolerede ophævelse  

 bliver derved over en mindre årrække udlignet med provenuet fra den nye  

 afgift.
Erhvervsøkonomiske konsekvenser Forslaget medfører en forbedring af erhvervenes gennemsnitlige likviditet  

 med ca. 125 mill. kr. i 1998 stigende til ca. 220 mill. kr. på længere sigt.
 Ved en rente på 6 pct. før skat svarer det til en årlig lempelse på ca. 8  

 mill. kr. i 1998 stigende til 13 mill. kr. før skat på længere sigt.
Miljømæssige konsekvenser På kort sigt vil forslaget fjerne en umiddelbar miljøvirkning.  

 Miljøvirkningen af den oprindelige afgift vil imidlertid i det væsentlige  

 blive retableret med en ny afgift baseret på vignetprincippet.
Forhold til EU-retten Forslaget har ikke EU retlige aspekter.
Administrative konsekvenser Centralregistret for Motorkøretøjer skal for køretøjer, der har været  

 omfattet af tillægsafgiften for privat anvendelse, annullere de allerede  

 udsendte opkrævninger af vægtafgift, udligningsafgift og tillægsafgift.
I det  

 omfang afgiften er indbetalt, skal den tilbagebetales.
Udgifterne til nye  

 girokort og vejledninger samt porto m.v. skønnes at beløbe sig til 3,5-4  

 mill. kr.
ToldSkats debitor-restancesystem er indrettet til at godtgøre  

 tillægsafgiften for virksomheder, der er registrerede efter  

 merværdiafgiftsloven eller lønsumsafgiftsloven.
Med den foreslåede ophævelse  

 af tillægsafgiften skal der ske en mindre tilretning af edb-systemet.  

 Udgiften hertil skønnes at udgøre ca. 200.000 kr.
Ejerne af varebiler, der har været omfattet af tillægsafgiften for privat  

 anvendelse, skal informeres om tillægsafgiftens ophævelse.
Udgifter til  

 annoncering skønnes at udgøre ca. 400.000 kr.
Administrative konsekvenser for erhvervslivet Med forslaget om ophævelse af tillægsafgiften for privat anvendelse  

 bortfalder erhvervslivets administrative merarbejde i forbindelse med først  

 indbetaling og dernæst tilbagesøgning af afgiften.
Bemærkninger til forslagets enkelte bestemmelser Til § 1 Ved de foreslåede ændringer ophæves tillægsafgiften for privat anvendelse  

 og de bestemmelser i vægtafgiftsloven, der er direkte afledt af indførelsen  

 af denne tillægsafgift ved § 2 i lov nr. 363 af 2. juni 1997 om ændring af  

 lov om registreringsafgift af motorkøretøjer m.v. og lov om vægtafgift af  

 motorkøretøjer m.v.
Til § 2 Det foreslås, at ændringerne i vægtafgiftsloven får virkning fra 1. januar  

 1998. Af EDB-tekniske grunde vil den første afgiftsperiode være 2. januar  

 1998. til 31. januar 1999. Forfaldsdatoen for den nye vægtsafgiftsopkrævning  

 kan ikke sættes til den 1. januar 1998, men først den 2. januar 1998.
Loven indebærer således en annullation af den pr. 1. januar 1998 indførte  

 tillægsafgift for privat anvendelse.
Opkrævning af vægtafgift,  

 udligningsafgift og tillæg for privat anvendelse for perioden 1. januar 1998  

 - 31. december 1998 annulleres således for de varebiler, der har været  

 omfattet af tillægsafgiften.
Opkrævede beløb, der allerede er indbetalt til  

 Centralregistret for Motorkøretøjer, tilbagebetales til de pågældende.  

 Opkrævninger, der endnu ikke er betalt, skal ikke betales.
Da afgiften for  

 afgiftsperioden 1998 efter forslaget nedsættes, således at der alene skal  

 betales vægtafgift og eventuelt udligningsafgift, udsender Centralregistret  

 for Motorkøretøjer en ny opkrævning med forfaldsdato den 2. januar 1998 for  

 afgiftsperioden 1998.
Skriftlig fremsættelse (4. februar 1998) Skatteministeren (Carsten Koch):
 Hermed tillader jeg mig at fremsætte:
 Forslag til lov om ændring af lov om vægtafgift af motorkøretøjer m.v.  

 (Ophævelse af tillægsafgift for privat anvendelse).
(Lovforslag nr.
L 174).
Som led i bilafgiftspakken fra foråret 1997 indførtes med virkning fra 1.  

 januar 1998 en tillægsafgift for privat anvendelse af varebiler.
Afgiften  

 opkræves ifølge loven for alle varebiler, hvorefter den refunderes  

 virksomheder, der anvender bilen fuldt erhvervsmæssigt.
Virksomheder, der  

 anvender bilen blandet privat/erhvervsmæssigt får refunderet halvdelen af  

 afgiften.
Opkrævning af tillægsafgiften sker fra Centralregisteret for  

 Motorkøretøjer sammen med opkrævning af vægtafgift og evt. udligningsafgift.  

 Tilbagebetaling af afgift sker via virksomhedernes moms- eller  

 lønsumsafgiftsafregninger.
Dette har vist sig at påføre virksomhederne  

 rentetab og betydelige likviditetsproblemer, men den etablerede ordning i det  

 nuværende system indebærer en væsentlig begrænsning i mulighederne for at  

 tilrettelægge en smidigere og mere hensigtsmæssig opkrævning.
 Samtidig har mange private følt det som en stor belastning, at de  

 pludselig skal betale en stor afgift - 5.210 kr. i 1998 for en bil over 2 ton  

 - som de ikke havde regnet med, da de købte bilen.
På den baggrund foreslås det, at tillægsafgiften for privat anvendelse  

 ophæves.
De, der endnu ikke har betalt, kan se bort fra opkrævningen.
De, der  

 har betalt, får pengene tilbage, og der udsendes ny opkrævning, som alene  

 omfatter den almindelige vægtafgift og evt. udligningsafgift.
Der er samtidig iværksat et arbejde med henblik på at erstatte  

 tillægsafgiften af en anden afgift i form af et vignet-system, hvor  

 opkrævningen kan tilrettelægges mere smidigt og uafhængigt af vægtafgiften.
I  

 den forbindelse overvejes en gradvis indførelse af afgiften for biler, der er  

 anskaffet før maj 1997.
 Idet jeg i øvrigt henviser til forslagets bemærkninger, skal jeg anbefale  

 det til Tingets velvillige behandling.
Bilag I dette bilag er (med mindre skrift) indsat den gældende formulering  

 af de bestemmelser, der berøres af lovforslaget § 1 I lov om vægtafgift af motorkøretøjer m.v., jf. lovbekendtgørelse nr. 817  

 af 12. september 1996, som senest ændret ved § 2 i lov nr. 979 af 17.  

 december 1997, foretages følgende ændringer:
 1. § 2, stk. 1, 2. pkt. , ophæves.
 § 2. Af samtlige afgiftspligtige køretøjer svares vægtafgift, og af  

 afgiftspligtige køretøjer omfattet af § 3, stk. 1, A-D, og § 4, stk. 1, I og  

 II, som er indrettet til at benytte anden drivkraft end benzin, eller som  

 fremføres af et sådant køretøj, svares tillige en udligningsafgift, jf. dog §  

 15. Af motorkøretøjer omfattet af § 4, stk. 1, II, A, betales endvidere  

 tillæg for privat anvendelse, jf. dog § 15 a.
Stk. 2-3. - - - 2. § 4, stk. 1, II, A, affattes således:
§ 4. Af vare- og lastmotorkøretøjer, der ikke er afgiftspligtige  

 efter lov om afgift af vejbenyttelse, af påhængsvogne til godstransport og af  

 registreringspligtige påhængsredskaber bortset fra campingvogne samt af  

 registreringspligtige motorredskaber, som er indrettet til godstransport,  

 svares afgift af køretøjernes tilladte totalvægt efter nedenstående satser.  

 Afgiften af motorkretøjer, der registreres som trækkraft for sættevogne til  

 godstransport, forhøjes som fastsat i stk. 2. Afgiften af de nævnte  

 påhængsredskaber efter satserne for påhængsvogne.
Afgiften af de nævnte  

 motorredskaber beregnes efter satserne for vare- og lastmotorkøretjer.
Der  

 betales ikke afgift af påhængskøretøjer til godstransport, der har en tilladt  

 totalvægt over 3.500 kr.
B. - - - Stk. 2-9. - - - 3. I § 6, stk. 2 , ændres »Vægtafgift,  

 udligningsafgift og tillæg for privat anvendelse« til: »Vægtafgift  

 og udligningsafgift«.
§ 6. - - - Stk. 2. Vægtafgift, udligningsafgift og tillæg for privat  

 anvendelse for de i §§ 3, 4 og 5 omhandlede køretøjer forfalder til betaling  

 ved afgiftsperiodens begyndelse og betales forud for hele perioden.
Stk. 3-5 . - - - 4. I § 15, stk. 1 , ændres »vægtafgift,  

 udligningsafgift og tillæg for privat anvendelse« til: »vægtafgift  

 og udligningsafgift«.
 § 15. Fritaget for vægtafgift, udligningsafgift og tillæg for  

 privat anvendelse er:
1-7. - - - Stk. 2. - - - Stk. 3. Når der er forløbet 35 år fra et køretøjs 1. registrering,  

 skal der fra den følgende afgiftsperiode kun betales vægtafgift og  

 udligningsafgift med 1/4 af satserne i § 3, stk. 1, og § 4, stk. 1. Fra samme  

 tidspunkt betales ikke tillæg for privat anvendelse efter § 4, stk. 1. Det er  

 en betingelse, at køretøjet fremtræder som ved 1. registrering.
Stk. 4. - - - 6. § 15 a ophæves.
§ 15 a.
Virksomheder, der er registeringspligtige efter  

 merværdiafgiftsloven eller lov om afgift af lønsum, får tilbagebetalt tillæg  

 for privat anvendelse, der er betalt i henhold til § 4, stk. 1, II, A.  

 Tillægget tilbagebetales fuldt ud for køretøjer, der udelukkende anvendes i  

 forbindelse med virksomhedens afgiftspligtige aktiviteter efter disse love.  

 For køretøjer, der både anvendes i forbindelse med afgiftspligtige  

 aktiviteter og til andre formål, tilbagebetales tillægget med 50 pct.
Stk. 2. Virksomheden skal anføre tilbagebetalingsbeløbet med et  

 samlet beløb på virksomhedens afgiftsangivelse efter merværdiafgiftsloven,  

 eller hvis virksomheden alene er registreret efter lov om afgift af lønsum på  

 virksomhedens afgiftsangivelse efter denne lov.
Tillæg for privat anvendelse,  

 der er betalt tilbage til virksomheden i henhold til denne lovs § 6,  

 fratrækkes tilbagebetalingsbeløbet.
Tilbagebetalingsbeløbet beregnes på  

 grundlag af det tillæg for privat anvendelse, der er betalt i virksomhedens  

 afgiftsperiode efter merværdiafgiftsloven.
Hvis virksomheden alene er  

 registreret efter lov om afgift af lønsum, beregnes tilbagebetalingsbeløbet  

 på grundlag af deet tillæg for privat anvendelse, der er betalt i  

 virksomhedens opgørelsesperiode efter § 6, stk. 1, § 6 a, stk. 1, § 9 eller §  

 10 i lov om afgift af lønsum.
Hvis det tilbagebetalingsbeløb, der anføres på  

 virksomhedens afgiftsangivelse efter lov om afgift af lønsum, overstiger  

 virksomhedens afgiftsindbetaling efter denne lov, udbetales det overskydende  

 tilbagebetalingsbeløb til virksomheden efter reglerne i § 63 i  

 merværdiafgiftsloven.
 7. I § 16 ændres »vægtafgift og tillæg for privat  

 anvendelse« til: »vægtafgift«.
§ 16. Socialministeren kan fastsætte regler, hvorefter  

 invaliderede personer, som efter lov om social bistand kan opnå støtte til  

 erhvervelse af et motorkøretøj, fritages for vægtafgift og tillæg for privat  

 anvendelse.
Afgiftsfritagelsen gælden kun, så længe køretøjet er registreret  

 for og benyttes af den pågældende.
 8. I § 23, stk. 2, nr. 5, ændres »anvendelse,  

 eller« til: »anvendelse.«.
 9. § 23, stk. 2, nr. 6 , ophæves.
§ 23. - - - Stk. 2. På samme måde straffes den, der forsætligt eller groft  

 uagtsomt:
1) overtræder § 4, stk. 4, 5 og 6, 2) undlader i overensstemmelse med § 9, stk. 2, at give poligiet oplysning  

 om ændringer ved et køretøj, som er af betydning for afgiftens beregning, 3) unddrager sig afgift ved at benytte et registreringspligtigt køretøj,  

 der ikke er registreret, 4) benytter eller indberetter et køretøj, som er fritaget for afgift, i  

 strid med betingelserne for afgiftsfritagelsen, 5) i øvrigt benytter eller indretter et køretøj i strid med køretøjets  

 registrerede art og anvendelse, eller 6) anfører tilbagebetalingsbeløbet efter § 15 a, stk. 2, med et for stort  

 beløb.
