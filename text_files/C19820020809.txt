 1.
 Efter ligningslovens § 14, stk. 7, medregnes erstatninger eller ydelser,  

 der af arbejdsgiverforeninger, fagforeninger og andre faglige  

 sammenslutninger udbetales til medlemmerne, til den skattepligtige indkomst.  

 Modsvarende er der ved indkomstopgørelsen fradragsret for kontingenter til de  

 pågældende foreninger.
 I medfør af kildeskattelovens § 43, stk. 2, er strejke- og  

 lockoutgodtgørelser til lønmodtagere ved § 1, stk. 4, i bekendtgørelse nr.  

 145 af 28. marts 1969 om A-indkomst og om registrering af  

 indeholdelsespligtige efter kildeskatteloven gjort til A-indkomst.
 Hvor udbetalinger til konfliktramte medlemmer betegnes som lån, må der til  

 brug ved afgørelsen af, om der skal indeholdes A-skat, foretages en konkret  

 bedømmelse af, om der reelt foreligger et låneforhold.
 Udgangspunktet for bedømmelsen må være, at fagforeningers formål bl.a. er  

 at yde støtte til dækning af løbende udgifter til medlemmerne under konflikt.  

 Når konfliktramte medlemmer efter ensartede retningslinier modtager beløb,  

 som træder i stedet for løn, er der derfor en formodning for, at der  

 foreligger strejke- eller lockoutgodtgørelse og hermed pligt til at indeholde  

 A-skat.
 Det må endvidere tages i betragtning, om de aftalte lånevilkår om  

 forrentning, afdrag og sikkerhedsstillelse afviger væsentligt fra, hvad der  

 normalt aftales mellem uafhængige parter.
 2.
 Indeholdelse af A-skat i strejke- og lockoutgodtgørelser, der ydes som  

 dagpenge, skal som udgangspunkt ske uden anvendelse af skattekort eller  

 bikort, jf. bekendtgørelse nr. 200 af 29. april 1981 om skattetræk i strejke-  

 og lockoutgodtgørelser.
 A-skatten skal i henhold til bekendtgørelsen indeholdes efter følgende  

 satser:
 Overstiger ydelsen pr. dag 300 kr., beregnes den foreløbige skat som 117  

 kr. af de første 300 kr. og 61% af resten.
 Indeholdelse skal dog ikke foretages, såfremt indkomstmodtageren foreviser  

 frikort, der udviser, at der ikke skal indeholdes foreløbig skat i den  

 pågældende indkomst.
 3.
Efter ovennævnte bekendtgørelse kan indeholdelsespligtige dog foretage  

 indeholdelsen af A-skat på grundlag af skattekortets oplysninger.
Dette  

 forudsætter, enten at den indeholdelsespligtige anvender denne fremgangsmåde  

 for alle udbetalinger af den omhandlede art, eller at der fremsættes begæring  

 herom fra indkomstmodtageren.
 Den indeholdelsespligtige er kun forpligtet til at efterkomme  

 indkomstmodtagerens begæring, såfremt indkomstmodtageren har været omfattet  

 af strejke eller lockout i en sammenhængende periode på mindst 4 uger, og det  

 ugentlige fradrag efter skattekortet udgør mindst 500 kr., eller hvis  

 bruttotrækprocenten er på 23 eller derunder.
 4.
Skattekortoplysningerne kan anvendes ved A-skattens beregning, selv om  

 skattekortet ikke afleveres til den indeholdelsespligtige.
De relevante  

 skattekortoplysninger skal på grundlag af indkomstmodtagerens foreviste  

 hovedkort noteres i den indeholdelsespligtiges regnskabsmateriale vedrørende  

 A-indkomst og A-skat.
Hvis hovedkortet ikke er i indkomstmodtagerens  

 besiddelse, må indkomstmodtageren fremskaffe oplysningerne ved henvendelse  

 til bopælskommunen.
 Cirkulæret træder i stedet for SD-cirkulærerne 1981-9 og 1981-17.
