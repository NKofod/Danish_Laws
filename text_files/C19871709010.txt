 Vejdirektoratet skal hermed meddele, at retningslinierne for  

 vintertjeneste på hovedlandevejene, som blev indført i 1980, også skal gælde  

 for vinteren 1987/88.
 »Retningslinier for vintertjeneste på hovedlandeveje 1980/81«,  

 dateret 27. november 1980, er vedlagt.
 Den uændrede anvendelse af ovennævnte retningslinier er godkendt i  

 Aftaleudvalget, der er nedsat i henhold til samarbejdsaftalens pkt. 2.
Det forudsættes i lighed med tidligere, - at vintertjenesten søges udført med særlig hensyntagen til de trafikale  

 og klimatiske forhold i morgentimerne, - at ensartetheden i serviceniveauet på sammenhængende vejstrækninger  

 søges sikret i videst muligt omfang, bl.a. ved fornøden koordination af  

 indsatsen over vedligeholdelsesgrænserne.
Det skal præciseres, at en fornøden  

 koordination som et minimum må bestå i en gensidig orientering ved udkald  

 samt oplysning om specielle vej- eller vejrsituationer.
Med venlig hilsen C.
S.
Berggreen Retningslinier for vintertjeneste på hovedlandeveje 1980/81.
1. Generelt 1.1 Tilrettelæggelse af vintertjeneste Vintertjenesten bør tilrettelægges således, at den fortages i størst  

 omfang i dagtimerne og begrænses mest muligt i nattetimerne.
1.2 Glatførebekæmpelse Præventiv saltning forud for snefald bør dog gennemføres så vidt muligt.  

 Saltning bør altid gennemføres i tilfælde af isslag.
1.3 Snerydning Snerydning foretages normalt kun, når snefaldet er af et sådant omfang, at  

 fremkommeligheden for trafikanterne ikke er acceptabel.
 Bortkørsel af sne begrænses mest muligt.
 2. Særlige forhold vedrørende glatførebekæmpelse.
2.1 Alment Ved sæsonens start bør spredere justeres, således at der doseres korrekt i  

 forhold til indstillingen og det anvendte salt, ligesom doseringen bør  

 kontrolleres i løbet af sæsonen.
Saltning iværksættes normalt kun på is.
Sne bør ikke smeltes med salt.
2.2 Præventiv saltning Saltning skal primært anvendes præventivt.
Herved hindres i de fleste  

 tilfælde isdannelse, ligesom en fuldstændig fjernelse af is og sne bliver  

 mulig af mekanisk vej.
 Der anbefales følgende dosering af saltmængden pr. kvm kørebane:
a.
På tør isfri kørebane mod forventet frostglat føre: 5-10 g.
b.
På våd isfri kørebane, hvor luftfugtigheden overstiger 75% og hvor  

 hurtigt temperaturfald må forudses: 10-15 g.
c.
Ved forventet snefald: Lettere snefald: Ikke frossen kørebane: 5-10 g  

 Frossen, isfri kørebane: 10-15 g.
Kraftigt snefald: Isfri kørebane: 15-20 g.
2.3 Saltning og grusning på tiliset kørebane Der anbefales følgende dosering af saltmængden pr. kvm kørebane:
a.
Rimfrost eller tynd is, dannet på fugtig kørebane: 5-10 g.
b.
Issalg fremkaldt af underafkølet regn: 10-20 g.
c.
Kraftige isslag: Dosering efter behov.
 Såfremt trafikken i længere tid må foregå på is eller sammenkørt sne, bør  

 en forbedring af friktionen ske ved hjælp af grusning.
