Nr BTL 160 Betænkning over Forslag til lov om ændring af postloven (Godkendelse af  

 udlandstakster i Folketingets Finansudvalg)   

 Nr L 160 1992-93, 1. samling Afgivet af Trafikudvalget Afgivet: 19930527 Udvalget har behandlet lovforslaget i en række møder.
 Herefter indstiller et flertal (udvalget med undtagelse af  

 Fremskridtspartiets medlemmer) lovforslaget til forkastelse ved 3.  

 behandling.
 Et mindretal (Fremskridtspartiets medlemmer af udvalget) indstiller  

 lovforslaget til vedtagelse uændret og udtrykker samtidig forundring  

 over, at ministeren for kommunikation og turisme »anbefaler Folketinget  

 en endelig og definitiv afvisning af Fremskridtspartiets forslag« ud fra  

 en opfattelse af, at »P&T har demonstreret den fornødne evne til at  

 lytte til sine omgivelser og til at foretage de fornødne justeringer til gavn  

 for kunderne« i stedet for, som Fremskridtspartiet foreslår, at sikre  

 dette ved en politisk godkendelsesprocedure, der kan forhindre en portomæssig  

 »udflagning« til udlandet.
