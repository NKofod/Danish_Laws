 Dagpengeudvalget har behandlet en række sager om udbeta-ling af  

 dagpenge ved sygdom under produktionsstandsning.
Udvalget fandt, at arbejdsgiveren havde pligt til at udbetale dagpenge  

 til lønmodtagere, der blev sygemeldte inden en produktionsstandsning trådte i  

 kraft.
Udvalget fandt, at arbejdsgiveren derimod ikke havde pligt til at  

 udbetale dagpenge til lønmodtagere der allerede var omfattet af  

 produktionsstandsning på sygemeldingstidspunktet, og således ikke blev anset  

 for at være i aktuel beskæftigelse.
 Udvalget fandt det uden betydning, om virksomheden var omfattet af en  

 hel eller delvis produktionsstandsning.
 Resume: J. nr. 272-48/90.
 Arbejdsgiveren havde pligt til at udbetale dagpenge til en lønmodtager,  

 der var ramt af sygdom inden en produktionsstandsning, uanset om denne  

 omfattede hele eller kun en del af virksomheden, da lønmodtageren var i  

 beskæftigelse på sygemeldingstidspunktet.
 SAGSFREMSTILLING:
 Kommunen traf afgørelse om, at arbejdsgiveren skulle udbetale dagpenge i  

 forbindelse med to sygedage den 20. april 1990 og den 23. april 1990, hvor  

 virksomheden var omfattet af et produktionsstop.
 Kommunen begrunder sin afgørelse med, at hele virksomhedens produktion  

 ikke var standset den pågældende dag på grund af svigtende råvaretilførsel.
 Arbejdsgiveren har i et brev af 9. august 1990 overfor Dagpengeudvalgets  

 sekretariat oplyst, at der i praksis aldrig vil blive tale om at standse hele  

 virksomhedens produktion.
 Selv i perioder med råvaremangel er der funktioner, der skal udføres, fx  

 administrativt arbejde, tilsyn, reparationer m.m.
 Arbejdsgiveren har i et senere brev af 10. september 1990 overfor  

 Dagpengeudvalgets sekretariat oplyst, at der ikke har været tale om en  

 fuldstændig produktionsstandsning i den nævnte periode.
 Af det af kommunen indsendte skema »dp 200 A« fremgår det, at  

 lønmodtageren har været sygemeldt i perioden 18. april til 23. april 1990  

 (incl.). Det fremgår af samme skema, at lønmodtageren har været ansat hos  

 arbejdsgiveren i mere end 13 uger.
 Kommunen har telefonisk overfor Dagpengeudvalgets sekretariat oplyst, at  

 arbejdsgiveren har betalt dagpenge for den del af 2-ugers perioden, der ikke  

 er berørt af produktionsstandsningen.
 AFGØRELSE:
 Dagpengeudvalget har på sit møde den 11. januar 1991 truffet den  

 afgørelse, at arbejdsgiveren også har pligt til at udbetale dagpenge for  

 sygedagene den 20. april og den 23. april 1990, idet lønmodtageren var i  

 beskæftigelse på sygemeldingstidspunktet, og produktionsstandsningen er  

 indtruffet i sygeperioden, jf. dagpengelovens § 3, stk. 1.
 Dagpengeudvalget har således ikke fundet det af betyd-ning, om der under  

 pågældendes fravær, har foreligget et helt eller kun delvist produktionsstop.
 Dagpengeudvalget tiltræder således kommunens afgørelse, men med ændret  

 begrundelse.
 Resume: J. nr. 272-51/90.
 Arbejdsgiveren havde ikke pligt til at udbetale dagpenge til en  

 lønmodtager under et produktionsstop, da lønmodtageren på  

 sygemeldingstidspunktet allerede var omfattet af et produktionsstop, og  

 således ikke blev anset for at være i aktuel beskæftigelse på  

 sygemeldingstidspunktet.
 Det blev fundet uden betydning, om virksomheden var omfattet af et helt  

 eller et kun delvist produktionsstop.
 SAGSFREMSTILLING:
 Kommunen traf afgørelse om, at arbejdsgiveren skulle udbetale dagpenge i  

 forbindelse med en sygeperiode fra den 26. april til den 27. april 1990  

 (incl.), hvor virksomheden var omfattet af et produktionsstop.
 Kommunen begrunder sin afgørelse med, at hele virksomhedens produktion  

 ikke var standset de pågældende dage på grund af svigtende råvaretilførsel.
 Arbejdsgiveren har i et brev af 9. august 1990 overfor Dagpengeudvalgets  

 sekretariat oplyst, at der i praksis aldrig vil blive tale om at standse hele  

 virksomhedens produktion.
 Selv i perioder med råvaremangel er der funktioner, der skal udføres, fx  

 administrativt arbejde, tilsyn, reparationer m.m.
 Arbejdsgiveren har i et senere brev af 10. september 1990 overfor  

 Dagpengeudvalgets sekretariat oplyst, at der ikke har været tale om en  

 fuldstændig produktionsstandsning i den nævnte periode.
 Af det af kommunen indsendte skema »dp 200 A« fremgår det, at  

 lønmodtagerens første sygedag var den 26. april 1990, og kommunen har senere  

 overfor Dagpengeudvalgets sekretariat oplyst, at pågældende var syg udover  

 2-ugers perioden.
 Lønmodtageren har den 6. december 1990 overfor Dagpengeudvalgets  

 sekretariat telefonisk oplyst, at hun den 25. april 1990 meddelte  

 arbejdsgiveren, at hun på grund af hospitalsindlæggelse ikke vil møde på  

 arbejde den 26. april 1990, og at hun ikke var i arbejde på dagene 20., 23.  

 og 25. april 1990, da hjemsendelse var sket på grund af råvaremangel.
 Kommunen har telefonisk overfor Dagpengeudvalgets sekretariat oplyst, at  

 arbejdsgiveren har betalt dagpenge for den del af 2-ugers perioden, der ikke  

 er berørt af produktionsstandsningen.
 AFGØRELSE:
Dagpengeudvalget har på sit møde den 11. januar 1991 truffet den  

 afgørelse, at arbejdsgiveren ikke har pligt til at udbetale dagpenge for  

 sygedagene den 26. og 27. april 1990, idet lønmodtageren ikke var i aktuel  

 beskæftigelse på sygemeldingstidspunktet, den 25. april 1990, hvor  

 hjemsendelse havde fundet sted på grund af produktionsstop.
Arbejdsgiveren  

 har således ikke haft pligt til at udbetale dagpenge i forbindelse med denne  

 sygeperiode.
 Dagpengeudvalget har således ikke fundet det af betyd-ning, om der under  

 pågældendes fravær har foreligget et helt eller kun delvist produktionsstop,  

 jf. dagpengelovens § 3, stk. 1.
 Dagpengeudvalget ændrer således kommunens afgørelse.
