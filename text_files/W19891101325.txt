 En afgørelse om børnebidrag fra et land, hvor barnet blev anset som  

 personligt berettiget til at oppebære bidraget, antoges reelt at vedrøre  

 samme parter som i en tilsvarende sag i Danmark, hvor det er den af  

 forældrene, der forsørger barnet, der er berettiget til at oppebære bidraget.
 Bidragsberettigede boede i Tyskland.
 Bidragspligtige boede i Danmark.
Bidragsberettigede anmodede statsamtet om inddrivelse af et børnebidrag på  

 baggrund af en tysk dom.
Ifølge dommen var barnet berettiget til at oppebære  

 bidraget.
 Statsamtet havde forud for den tyske dom fastsat et dansk børnebidrag.
 Den tyske dom forhøjede bidraget for tiden før barnet fyldte 18 år og  

 fastsatte bidrag for tiden efter barnets fyldte 18. år.
Statsamtet afslog at fuldbyrde barnets samlede tilgodehavende i henhold  

 til den tyske dom, mens inddrivelse af det bidrag, der vedrørte tiden efter  

 barnets 18. år kunne imødekommes.
Afgørelsen var begrundet med, at  

 anerkendelse og fyldbyrdelse i henhold til Haagerkonventionen, ifølge  

 bekendtgørelse nr. 434 af 17. december 1965 om anerkendelse og fyldbyrdelse  

 af afgørelser om underholdsbidrag i henhold til Haagerkonventionen af 15.  

 april 1958 om underholdsbidrag over for børn, § 2, stk. 1, nr. 5, er betinget  

 af, at afgørelsen ikke strider mod en mellem samme parter angående samme sag  

 her i landet tidligere eller senere truffet afgørelse, og der ikke, før den  

 udenlandske afgørelse blev truffet, her i landet var indledt sag mellem samme  

 parter angående det af afgørelsen omfattede indhold.
 Barnet klagede.
 Civilretsdirektoratet stadfæstede statsamtets afgørelse, idet den danske  

 afgørelse og tyske dom reelt må anses for at vedrøre samme parter.
 Det blev endvidere lagt til grund, at der ikke i Haagerkonventionen af 15.  

 april 1958 er hjemmel til at inddrive renter og sagsomkostninger.
