 Herved bekendtgøres lov nr. 379 af 13. juni 1990 om  

 kommunal beskæftigelsesindsats med de ændringer, der følger af lov nr. 471 af  

 24. juni 1992 og lov nr. 473 af 24. juni 1992. Den bekendtgjorte lovtekst  

 gælder først fuldt ud fra den 1. april 1993.
Beskæftigelsesprojekter § 1.  For at forbedre beskæftigelsesmulighederne for  

 unge og for særlig udsatte grupper af ledige kan der oprettes  

 beskæftigelsesprojekter.
 § 2.  Beskæftigelsesprojekter kan oprettes af:
 Stk. 2.  Det skal så vidt muligt overlades til private  

 at udføre beskæftigelsesprojekter.
 Stk. 3.  Før et beskæftigelsesprojekt iværksættes, skal  

 de iværksættere, der er nævnt i stk. 1, nr. 1 og 2, give private  

 erhvervsvirksomheder i området mulighed for at udføre projektet.
 § 3.  Arbejdet i beskæftigelsesprojekter må kun  

 omfatte arbejde, der ellers ikke ville blive udført.
§ 4.  Beskæftigelsesprojekter kan kun producere og  

 afsætte produkter, såfremt § 5.  Arbejdet i beskæftigelsesprojekter må ikke  

 fortrænge anden produktion fra allerede eksisterende virksomheder.
Tilskud til andre iværksættere af projekter end kommuner og  

 amtskommuner § 6.  Kommuner og amtskommuner kan give tilskud til  

 beskæftigelsesprojekter, der er oprettet af statsinstitutioner,  

 organisationer, foreninger og lign., der er nævnt i § 2, stk. 1, nr. 2 og 3.  

 Tilskud kan ydes med op til 120 pct. af den faktiske lønudgift.
 Stk. 2.  Kommuner og amtskommuner kan opstille vilkår  

 for tilskud, herunder om visitation til projekter.
 Stk. 3.  Kommuner og amtskommuner skal påse, at  

 betingelserne for at yde tilskud overholdes.
Betingelser for ansættelse § 7.  Den, der ansættes på et beskæftigelsesprojekt,  

 skal på ansættelsestidspunktet tilhøre en særlig udsat gruppe af ledige.
§ 8.  Ansatte på beskæftigelsesprojekter skal stå til  

 rådighed for arbejdsmarkedet.
Dette gælder dog ikke formænd, instruktører og  

 lignende.
 § 9.  Løn- og arbejdsvilkårene skal være  

 overenskomstmæssige eller de sædvanlige ved tilsvarende arbejde.
 Stk. 2.  Ydelsen til kontanthjælpsmodtagere under 23 år  

 på beskæftigelsesprojekter udgør fra den 1. april 1993 følgende  

 (oplæringsydelse):
 Stk. 3.  For de 23-24-årige kontanthjælpsmodtagere udgør  

 oplæringsydelsen fra 1. april 1993 67 kr. pr. time ved aktivering på  

 beskæftigelsesprojekter.
 Stk. 4.  Den i stk. 2 og 3 nævnte ydelse reguleres een  

 gang årligt med satsreguleringsprocenten, jf. lov om en  

 satsreguleringsprocent.
 Stk. 5.  Arbejdsministeren kan efter høring af  

 Landsarbejdsnævnet fastsætte særlige lønvilkår for ansatte på projekter, hvor  

 kommune, amtskommune eller stat er arbejdsgiver.
Stk. 6.  De ansatte på beskæftigelsesprojektet kan komme  

 i praktik uden for projekterne.
I praktikperioden er ansættelses- og  

 aflønningsforholdene uændrede.
Tilskud til ansættelse i private  

 virksomheder Løntilskud § 10.  For at forbedre beskæftigelsesmulighederne for  

 unge og andre særlig udsatte grupper af ledige kan bopælskommunen give  

 tilskud til, at disse ansættes i private virksomheder og institutioner.
 Stk. 2.  Tilskudsperioden kan være op til 12 måneder.
 Stk. 3.  Kommunen fastsætter tilskuddets størrelse.
 Stk. 4.  Tilskuddets maksimale størrelse fastsættes af  

 arbejdsministeren for et år ad gangen.
Betingelser for ansættelse § 11.  Det er en betingelse for at få tilskud, Stk. 2.  Kommunen formidler kontakten til den private  

 virksomhed med henblik på placering, jf. § 19.
 Stk. 3.  Kommunen indhenter oplysning fra  

 arbejdsformidlingen om, hvilke grupper der kan være behov for at tage særligt  

 hensyn til ved ansættelse i arbejde med løntilskud.
 Stk. 4.  Arbejdsministeren kan bestemme, at det er en  

 betingelse for at få tilskud, at den ledige har været tilmeldt  

 Arbejdsformidlingen som ledig i mindst 3 måneder.
 Administration m.v.
 § 12.  Kommunerne varetager administrationen af denne  

 lov.
 Stk. 2.  Kommunerne og amtskommunerne skal underrette  

 Arbejdsformidlingen om iværksættelse af og ansættelse af ledige på  

 beskæftigelsesprojekter.
 Stk. 3.  Til aktiverede kontanthjælpsmodtagere på  

 beskæftigelsesprojekter udstedes et oplæringsbevis, hvis der anmodes herom.  

 Oplæringsbeviset skal indeholde oplysninger om, hvilke kvalifikationer den  

 aktiverede har opnået i beskæftigelsesprojektet.
 Stk. 4.  Arbejdsministeren fastsætter nærmere regler om  

 beskæftigelsesprojekter, løntilskud, oplæringydelse, -bevis, supplerende  

 indtægter for personer, der modtager oplæringsydelse, samt om indberetning.
 § 13.  Kommunen kan fratage en arbejdsgiver retten til  

 at ansætte ledige med løntilskud, hvis arbejdsgiveren ikke overholder  

 bestemmelserne i denne lov eller bestemmelser udstedt med hjemmel heri.
Stk. 2.  Kommunen kan endvidere bestemme, at tilskud  

 ikke kan udbetales, eller at tilskud skal tilbagebetales, såfremt § 14.  For kontanthjælpsmodtagere under 25 år  

 bestemmer kommunen eller amtskommunen arbejdstiden på beskæftigelsesprojekter  

 eller ved ansættelse med løntilskud.
Kapitel 3 a Oprettelse af en servicefunktion m.v.
 § 14 a.  Servicefunktionen tilbyder arbejdsgivere med  

 færre end 5 beskæftigede helt eller delvis at varetage arbejdsgiverens  

 administrative opgaver i forbindelse med beskæftigelse af ledige  

 kontanthjælpsmodtagere, der placeres i private virksomheder med løntilskud  

 efter kapitel 2. Kontanthjælpsmodtagere, der selv har fundet beskæftigelse  

 med løntilskud i virksomheder med færre end 5 beskæftigede, kan henvende sig  

 til servicefunktionen med henblik på administrativ bistand til virksomheder i  

 forbindelse med ansættelsesforholdet.
 Stk. 2.  Servicefunktionen tilbyder endvidere bistand  

 til iværksættere med udfyldning af blanketter m.v. i forbindelse med start af  

 egen virksomhed med tilskud efter kapitel 4 i lov om arbejdstilbud til ledige  

 eller § 42 a i lov om social bistand.
 § 14 b.  Servicefunktionen kan udsende ledige  

 kontanthjælpsmodtagere til korterevarende beskæftigelse hos pensionister,  

 familier med børn i alderen indtil 8 år, familier med et familiemedlem med  

 handicap eller et døende familiemedlem eller andre grupper, som  

 kommunalbestyrelsen måtte ønske inddraget.
 Stk. 2.  Kommunalbestyrelsen har ansvaret for, at  

 kontanthjælpsmodtageren er forsikret mod arbejdsskader under udsendelsen.
 Stk. 3.  Under udsendelsen modtager unge  

 kontanthjælpsmodtagere under 25 år en ydelse svarende til den ydelse, der  

 udbetales til kontanthjælpsmodtagere aktiveret i beskæftigelsesprojekter.
Stk. 4.  Husstanden, der modtager den udsendte  

 kontanthjælpsmodtager i arbejde, betaler til servicefunktionen 25 kr. pr.  

 præsteret arbejdstime.
Der kan herudover opkræves gebyr efter § 14 e.
 Stk. 5.  Udsendelse af en kontanthjælpsmodtager til en  

 privat husstand må ikke virke konkurrenceforvridende.
 § 14 c.  Socialministeren fastsætter nærmere regler om  

 servicefunktionen, herunder vilkår for kontanthjælpsmodtageres henvisning til  

 og deltagelse i servicefunktionen.
 § 14 d.  Kommunalbestyrelsen er ansvarlig for  

 oprettelse og drift af servicefunktionen.
 Stk. 2.  Kommunalbestyrelsen kan indgå aftale med  

 arbejdsformidlingen og private formidlingsvirksomheder om, at disse helt  

 eller delvis varetager servicefunktionen.
§ 14 e.  Kommunalbestyrelsen fastsætter gebyrer til  

 dækning af kommunens udgifter ved servicefunktionen efter § 14 a, og  

 kommunalbestyrelsen kan fastsætte gebyrer til dækning af administrationen i  

 forbindelse med serviceydelser efter § 14 b.
Såfremt arbejdsgiveren ikke er i  

 stand til at betale, er kommunalbestyrelsen økonomisk ansvarlig for  

 lønudbetalingen, betaling af arbejdsgiverbidrag og eventuelle  

 forsikringspræmier samt indeholdelse af kildeskat i forbindelse med  

 administrationen efter § 14 a, stk. 1.
Uddannelser § 15.  Kommuner og amtskommuner kan til særlig udsatte  

 grupper af ledige iværksætte uddannelser mod betaling.
 Stk. 2.  Arbejdsministeren kan fastsætte nærmere regler  

 om, at kommuner og amtskommuner kan iværksætte arbejdsmarkedsuddannelser  

 efter stk. 1 mod reduceret betaling.
 Stk. 3.  Deltagerne i arbejdsmarkedsuddannelser, som  

 finansieres efter stk. 1-2, kan komme i praktik i tilknytning til uddannelsen  

 i højst 4 uger.
 Stk. 4.  Deltagerne modtager i praktikperioden samme  

 ydelse, som de har fået under den forudgående uddannelse.
Undervisning § 16.  Arbejdsgiveren kan tillade de ansatte på  

 beskæftigelsesprojekter og i løntilskudsforhold at deltage i undervisning.
 Stk. 2.  Modtager de pågældende ikke løn, og er der  

 knyttet en særlig godtgørelse til undervisningen, får de pågældende denne  

 udbetalt.
 Stk. 3.  Modtager de pågældende ikke løn, og er der ikke  

 knyttet en særlig godtgørelse til undervisningen, får de pågældende udbetalt  

 en godtgørelse, der svarer til det maksimale tilskud efter § 10, stk. 4.
 § 17.  Arbejdsmarkedsnævnene udarbejder hvert år en  

 redegørelse med en vurdering af behovet for beskæftigelses- og  

 uddannelsesaktiviteter inden for rammerne af denne lov og stiller på baggrund  

 heraf forslag om koordinering af den regionale beskæftigelsesindsats.
Stk. 2.  Arbejdsmarkedsnævnene kan tage initiativ til  

 gennemførelse af beskæftigelses- og/eller uddannelsesprojekter af  

 forsøgsmæssig og koordinerende karakter.
Til dette formål afsættes der hvert  

 år et beløb til fordeling mellem arbejdsmarkedsnævnene.
Arbejdsministeren  

 fastsætter nærmere regler herom.
 Klage m.v.
§ 18.  Kommunernes og amtskommunernes afgørelser efter  

 denne lov vedrørende §§ 3-5, § 11, stk. 1, nr. 2, § 13, stk. 1 og 2 og § 14  

 b, stk. 5, kan indbringes for arbejdsmarkedsnævnet.
Nævnet træffer den  

 endelige afgørelse.
 Stk. 2.  Arbejdsministeren kan dog inden 4 uger efter,  

 at arbejdsmarkedsnævnets afgørelser er meddelt, på eget initiativ tage den  

 afgørelse, der er truffet af nævnet, op til nærmere undersøgelse og  

 afgørelse.
 § 19.  Den kontakt med private virksomheder, som er  

 nødvendig for placering af ledige i ansættelsesforhold efter denne lov,  

 varetages af kommunerne og amtskommunerne efter en generel forudgående aftale  

 med Arbejdsformidlingen.
Anden lovgivning § 20.  Der afsættes hvert år en pulje til bekæmpelse  

 af ungdomsarbejdsløsheden.
Denne pulje fordeles af indenrigsministeren til  

 kommunerne.
Indenrigsministeren fastsætter efter forhandling med  

 arbejdsministeren og socialministeren nærmere regler herom.
Ikrafttrædelses- og overgangsbestemmelser § 21.  Loven træder i kraft den 1. januar 1991, § 7, §  

 11, stk. 1, nr. 1, § 14 og § 20 dog allerede den 1. juli 1990.
 Stk. 2.  Lov om beskæftigelsesmuligheder for unge m.v.,  

 jf. lovbekendtgørelse nr. 79 af 15. februar 1988, ophæves.
 Stk. 3.  I § 8 i lov om frikommuner, jf.  

 lovbekendtgørelse nr. 583 af 31. august 1989, udgår stk. 1.
 Stk. 2-4 bliver herefter stk. 1-3.
§ 22.  Loven gælder ikke for Færøerne og Grønland.
Lov  

 nr. 471 af 24. juni 1992 indeholder i § 2 og § 3 (* 1) følgende bestemmelser:
§ 2 Loven træder i kraft den 1. april 1993.
§ 3 § 1,  nr. 1, har virkning for unge, der påbegynder  

 aktivering i beskæftigelsesprojekt den 1. april 1993 eller senere. § 1, nr.  

 2, har virkning for beskæftigelsestilbud, der påbegyndes den 1. april 1993  

 eller senere.
Lov nr. 473 af 24. juni 1992 indeholder i § 2 (* 2) følgende  

 bestemmelser:
§ 2 Loven træder i kraft den 1. juli 1992 og ophører med undtagelse af § 1,  

 nr. 1, pr. 1. januar 1994.
Arbejdsministeriet, den 17. juli 1992 Knud Erik Kirkegaard / Lisbet Jensen (* 1) Omhandler § 9, stk. 2-4, og § 12, stk. 3-4. Indtil 1. april 1993 har  

 § 9 og § 12 følgende ordlyd:
 » § 9. Løn- og arbejdsvilkårene skal være overenskomstmæssige  

 eller de sædvanlige ved tilsvarende arbejde.
 Stk. 2. Arbejdsministeren kan efter høring af Landsarbejdsnævnet  

 fastsætte særlige lønvilkår for ansatte på projekter, hvor kommune,  

 amtskommune eller stat er arbejdsgiver.
Stk. 3. De ansatte på beskæftigelsesprojektet kan komme i praktik  

 uden for projekterne.
I praktikperioden er ansættelses- og  

 aflønningsforholdene uændrede.
 § 12. Kommunerne varetager administrationen af denne lov.
 Stk. 2. Kommunerne og amtskommunerne skal underrette  

 Arbejdsformidlingen om iværksættelse og ansættelse af ledige på  

 beskæftigelsesprojekter.
Stk. 3. Arbejdsministeren kan fastsætte nærmere regler om  

 beskæftigelsesprojekter og løntilskud samt om indberetning.« (* 2) Omhandler § 14, § 14 a-e og § 18, stk. 1.
