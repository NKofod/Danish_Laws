 Hermed fremsendes aftale mellem Undervisningsministeriet og Dansk Teknisk  

 Lærerforening af 15. juni 1991 om tid og vederlag til lærere ved de tekniske  

 skoler, der udfører udviklingsarbejde.
 Aftalen træder i stedet for aftalen af 26. oktober 1988 om TP-arbejde,  

 jfr. cirkulæreskrivelse af 14. november 1988 (V-837).
Med venlig hilsen A.
Jahnsen fuldmægtig Bilag AFTALE MELLEM UNDERVISNINGSMINISTERIET OG DANSK TEKNISK LÆRERFORENING OM  

 TID OG VEDERLAG TIL LÆRERE VED DE TEKNISKE SKOLER, DER UDFØRER  

 UDVIKLINGSARBEJDE I henhold til § 2, stk. 2, i den mellem Ministeriet for Statens Lønnings-  

 og Pensionsvæsen og tjenestemændenes centralorganisationer indgåede  

 hovedaftale af 27. oktober 1969 aftales følgende: Arbejdet omfatter  

 pædagogisk udviklingsarbejde rekvireret af Undervisningsministeriet.
 § 1.  Lærernes deltagelse i arbejdet etableres ved en  

 af Undervisningsministeriet udstedt beskikkelse.
 Stk. 2.  I beskikkelsesbeskrivelsen angives den periode,  

 hvori den pågældende lærer skal deltage i arbejdet, samt den tid, der skal  

 medgå hertil.
 § 2.  Den tid, der medgår til udviklingsarbejdet,  

 indregnes i arbejdstidsopgørelsen efter reglerne i den gældende  

 arbejdstidsaftale.
 § 3.  Til lærere, der udfører godkendt  

 udviklingsarbejde, ydes ud over den normale løn et vederlag beregnet ud fra  

 et grundbeløb årligt på 30.600 kr. (pr. 1. oktober 1984). Vederlaget ydes for  

 hver times arbejde med 1/1680.
 § 4.  Aftalen har virkning fra 1. august 1991.
 Stk. 2.  Aftalen kan opsiges af begge parter med 3  

 måneders varsel, dog tidligst til 31. juli 1993.
 København, den 25. juni 1991.
Dansk Teknisk Lærerforening Jens Henning Ravnsmed Formand Undervisnings- og Forskningsministeriet P.M.V.
 E.B.
A.
Jahnsen eksp.sekr.
