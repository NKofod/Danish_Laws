(Til samtlige politimestre, bortset fra  

 Århus, Odense, Ålborg, Nørresundby, Esbjerg og Rønne) Under hensyn til, at tilvejebringelsen af en tidssvarende  

 evakueringsordning må anses for at være en af de vigtigste opgaver i  

 forbindelse med civilforsvarets genopbygning, har civilforsvarsstyrelsen på  

 grundlag af en undersøgelse af udenlandske og indenlandske erfaringer fra  

 krigens tid udarbejdet nye retningslinier for evakuering, der til de  

 planlæggende myndigheders vejledning indeholder en almindelig redegørelse for  

 de forudsætninger og hovedprincipper, på hvilke en evakueringsordning må  

 hvile.
 Da civilforsvarsstyrelsen fandt det ønskeligt, at der allerede på et  

 tidligere tidspunkt for enkelte byers vedkommende blev taget forberedende  

 skridt til gennemførelse af en planlægning af en evakuering af de pågældende  

 byer, har man med indenrigsministeriets bemyndigelse ved skrivelser af 3. og  

 26. juli 1950 anmodet henholdsvis politidirektøren i København og  

 politimestrene i Århus, Odense, Ålborg, Nørresundby, Esbjerg og Rønne om på  

 grundlag af de dengang foreliggende foreløbige retningslinier at iværksætte  

 en evakueringsplanlægning for de respektive byer.
 Man fremsender hoslagt 2 eksemplarer af de nu udarbejdede endelige  

 retningslinier, der efter foretagelsen af enkelte redaktionelle ændringer og  

 suppleringer med forskelligt bilagsmateriale, hvortil der i retningslinierne  

 henvises, i trykt stand vil blive udsendt til samtlige politimestre,  

 civilforsvarskommisioner, amter og sogneråd m.fl.
 Af retningsliniernes indhold, der er godkendt af indenrigsministeriet,  

 skal man fremhæve følgende hovedsynspunkter vedrørende evakuering:
Indkvartering af evakuerede påregnes kun at ske i landdistrikterne.
I alle  

 sognekommuner udenfor civilforsvarsområderne udarbejdes derfor planer for  

 indkvartering.
 Til varetagelse af forsorgen for de evakuerede under transporten oprettes  

 i alle sognekommuner uden for civilforsvarsområderne hjælpestationer.  

 Indenfor områderne varetages disse opgaver af socialtjenesten.
 Da der må påregnes at hengå endnu nogen tid, inden trykningen af  

 retningslinierne kan afsluttes, har civilforsvarsstyrelsen fundet det  

 ønskeligt, at planlægningsarbejdet for evakuering af de bymæssigt bebyggede  

 dele af civilforsvarsområderne allerede nu iværksættes på grundlag af de  

 hermed udsendte duplikerede eksemplarer af retningslinierne.
Man skal derfor anmode hr. politimesteren om for hvert af de  

 civilforsvarsområder, for hvilke der bliver tale om at udarbejde en  

 evakueringsplan (jfr. retningslinierne side 18-19), AT nedsætte en EVAKUERINGSSEKTION til udførelse af  

 evakueringsplanlægningen for det pågældende område, og AT lade udarbejde en PLAN FOR EVAKUERING af den bymæssigt bebyggede del af  

 området.
 Udarbejdelsen for sognekommunerne af indkvarteringsplaner og planer for  

 hjælpetjenesten under transporten af de evakuerede bør derimod stilles i  

 bero, indtil retningslinierne - antagelig omkring 1. februar 1951 - i trykt  

 tilstand kan udsendes også til samtlige sogneråd m.fl.
 Planlægningsarbejdet henstilles tilrettelagt i overensstemmelse med de i  

 betænkningen indeholdte retningslinier.
 Man henleder opmærksomheden på, at overvejelserne med hensyn til  

 udpegningen af de i retningsliniernes side 20 omhandlede distriktschefer  

 endnu ikke er afsluttede, men at det kan påregnes, at etableringen af en  

 distriktordning vil ske i løbet af vinteren.
 Det bemærkes, at civilforsvarsstyrelsen står til rådighed med hensyn til  

 fornøden vejledning og bistand, ligesom eventuelle tvivlsspørgsmål, der måtte  

 opstå under planlægningsarbejdet, kan forelægges styrelsen.
 Det tilføjes, at de trykte eksemplarer af retningslinierne vil blive  

 fremsendt til de forskellige myndigheder i det tilstrækkelige antal  

 eksemplarer, såsnart de foreligger fra trykkeriet; indtil da kan der ikke  

 påregnes stillet flere end de nu fremsendte 2 duplikerede eksemplarer til  

 rådighed.
DAHL /O.
Bjerregaard.
