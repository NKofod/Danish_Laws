A.
Indledende bemærkninger 1. Udgifter til investering i anlæg til opbevaring af  

 husdyrgødning og lignende miljøforbedrende investeringer i landbrug m.v. kan  

 straksafskrives fuldt ud, når der foreligger en miljømæssig godkendelse af  

 investeringerne.
Foruden landbrugsbedrifter kan bl.a. mink- og rævefarme,  

 hønserier, andefarme og rideskoler opnå adgang til fuld straksafskrivning.  

 Denne særlige adgang til straksafskrivning er begrænset til investeringer  

 inden udgangen af 1989 og kan benyttes for investeringer foretaget tilbage  

 fra den 1. december 1985. Det betyder, at der kan blive tale om genoptagelse  

 af skatteansættelserne for 1985 og 1986. Efterfølgende ændringer af  

 afskrivninger kan ske efter Statsskattedirektoratets cirkulære nr. 22 af 30.  

 august 1982.
2. Den særlige adgang til at straksafskrive fuldt ud  

 er en af tre muligheder for at opnå støtte til miljøforbedrende investeringer  

 i landbrug m.v.
Mulighederne er følgende:
a.
Fuld straksafskrivning hos skattemyndighederne, jf. lov nr. 74 af 18.  

 februar 1987 om ændring af lov om skattemæssige afskrivninger m.v.  

 (Miljøforbedrende investeringer i landbrug m.v.). Denne lov trådte i kraft  

 den 1. april 1987, jf.
Ministeriet for Skatter og Afgifters bekendtgørelse  

 nr. 126 af 16. marts 1987 om ikrafttræden af lov om ændring af lov om  

 skattemæssige afskrivninger m.v. (Miljøforbedrende investeringer i landbrug  

 m.v.).
b.
Forbedringsstøtte efter lov nr. 198 af 9. april 1986 om støtte til  

 forbedring af strukturen og effektiviteten i jordbruget (forbedringsloven).  

 De nærmere regler om tilskud efter forbedringsloven er fastsat i  

 Landbrugsministeriets bekendtgørelse nr. 121 af 13. marts 1987 om støtte til  

 forbedring af strukturen og effektiviteten i jordbruget  

 (forbedringsordningen).
c.
Miljøstøtte efter lov nr. 16 af 14. januar 1987 om støtte til  

 miljøforbedrende investeringer i mindre landbrug m.v. (miljøstøtteloven), som  

 ændret ved lov nr. 392 af 10. juni 1987. Miljøstøttelovgivningen blev sat i  

 værk den 1. april 1987, jf.
Miljøministeriets bekendtgørelse nr. 127 af 16.  

 marts 1987 om ikrafttræden af lov om støtte til miljøforbedrende  

 investeringer i mindre landbrug m.v.
Nærmere regler om ordningen er fastsat i  

 Miljøministeriets bekendtgørelse om støtte til miljøforbedrende investeringer  

 i mindre landbrug m.v. (miljøstøttebekendtgørelsen).
3. I dette cirkulære beskrives reglerne om fuld  

 straksafskrivning af miljøforbedrende investeringer i landbrug m.v. og nogle  

 andre afskrivningsmæssige forhold, som har betydning for det nye  

 miljøstøttesystem.
Cirkulæret har følgende indhold:
A.
Indledende bemærkninger.
B.
Miljøstøttesystemet.
C.
Miljømæssig godkendelse.
D.
Miljøforbedrende driftsmidler.
E.
Miljøforbedrende anlæg.
 F. 5 pct.s-fradragets betydning for miljøstøttesystemet.
G.
Investeringsfondshenlæggelser og etableringskontoindskud.
B.
Miljøstøttesystemet 4. I dette afsnit beskrives det miljøstøttesystem, som  

 reglerne om fuld straksafskrivning er en del af.
De forhold, som har  

 betydning for afskrivningsreglerne, uddybes i de følgende afsnit.
5. For at opnå støtte efter en af de tre muligheder,  

 som er nævnt i afsnit A, pkt. 2 a-c, skal landmandens projekt være godkendt  

 ved en miljømæssig vurdering, som foretages af kommunalbestyrelsen.
Med  

 kommunalbestyrelsens attestation af, at de miljømæssige krav er opfyldt, kan  

 landmanden vælge enten at straksafskrive miljøinvesteringen fuldt ud eller at  

 søge om direkte støtte til udgiften.
Tilskud efter miljøstøtteloven (pkt. 2  

 c) kan kun opnås, hvis der er givet afslag på støtte efter forbedringsloven  

 (pkt. 2 b).
 Landmænd, som modtager forbedringsstøtte eller miljøstøtte til en  

 miljøinvestering, kan ikke også benytte den særlige adgang til fuld  

 straksafskrivning for denne investering.
Efter et eventuelt afslag på direkte støtte kan landmanden imidlertid  

 stadig vælge at straksafskrive miljøinvesteringen fuldt ud, hvis  

 kommunalbestyrelsen har attesteret, at de miljømæssige krav er opfyldt.
Fuld  

 straksafskrivning kan vælges både efter afslag på forbedringsstøtte og efter  

 afslag på miljøstøtte.
Den særlige adgang til fuld straksafskrivning kan også  

 benyttes, hvis landmanden trækker en ansøgning om direkte støtte tilbage.
 6. Reglerne om fuld straksafskrivning er begrænset til  

 miljøinvesteringer foretaget i perioden fra den 1. december 1985 til udgangen  

 af 1989.
 Adgang til fuld straksafskrivning omfatter investeringer i  

 afskrivningsberettigede aktiver af den art, som er omfattet af  

 miljøstøttelovens § 1, jf. afskrivningslovens § 3 A, stk. 1, og § 21 A, stk.  

 1. Det drejer sig om udgifter til miljøforbedrende driftsmidler og udgifter  

 til miljøforbedrende anlæg, jf. afsnit D og E.
 Foruden landbrugsbedrifter kan bl.a. mink- og rævefarme, hønserier,  

 andefarme og rideskoler opnå adgang til fuld straksafskrivning af  

 miljøinvesteringer, jf. miljøstøttebekendtgørelsens § 1, stk. 1.
Efter miljøstøttelovens § 12 kan der kun ydes miljøstøtte een gang til  

 hver ejendom.
Efter afskrivningslovens §§ 3 A og 21 A kan miljøudgifterne  

 imidlertid straksafskrives i det år, hvori udgifterne bliver  

 afskrivningsberettigede efter de almindelige regler herom.
Der kan således  

 blive tale om, at de enkelte udgifter straksafskrives i forskellige  

 indkomstår.
De betingelser, som i øvrigt skal være opfyldt, er beskrevet i de  

 følgende afsnit C, D og E.
C.
Miljømæssig godkendelse 7. Inden påbegyndelsen af miljøinvesteringer efter den  

 18. maj 1987 skal landmanden m.v. udarbejde en projektbeskrivelse, som  

 indsendes til kommunalbestyrelsen til en miljømæssig forhåndsvurdering.
Ved  

 ansøgningen om en forhåndsvurdering benyttes særlige skemaer, som er  

 udarbejdet af Miljøstyrelsen og Kommunernes Landsforening.
Disse skemaer kan  

 rekvireres hos kommunen.
 For at projektet kan godkendes ved den kommunale forhåndsvurdering, skal  

 det opfylde miljøstøttelovens mindstekrav til placering, indretning og  

 kapacitet.
 Tilskud efter miljøstøtteloven kan også ydes på grundlag af udgifter til  

 miljøforbedrende investeringer, som går videre end til opfyldelsen af  

 miljølovgivningen, jf. miljøstøttelovens § 1, stk. 1, sammenholdt med  

 Miljøministeriets bekendtgørelse nr. 15 af 24. januar 1986 om husdyrgødning  

 og ensilage m.v. (husdyrgødningsbekendtgørelsen), som ændret ved  

 bekendtgørelse nr. 259 af 14. maj 1987. Det investeringsbeløb, der berettiger  

 til miljøstøtte efter disse kriterier, kan straksafskrives fuldt ud, hvis  

 landmanden vælger denne mulighed i stedet for direkte støtte.
Som nævnt ovenfor finder forhåndsvurderingen sted, inden  

 miljøinvesteringen påbegyndes.
Det betyder, at det er anslåede  

 investeringsbeløb, der ligger til grund for forhåndsvurderingen.
De anslåede  

 udgifter i forbindelse med forhåndsvurderingen er ikke begrænsende for det  

 beløb, der eventuelt straksafskrives efter §§ 3 A og 21 A.
Det er den  

 faktiske udgift til miljøinvesteringen, der kan straksafskrives.
Det er en betingelse for fuld straksafskrivning, at kommunalbestyrelsen  

 har attesteret, at investeringen opfylder de miljømæssige krav til placering,  

 indretning og kapacitet, som er nævnt ovenfor.
Hos skattemyndighederne gælder  

 de samme formkrav til attestationen som hos miljømyndighederne.
Attesten kan  

 vedlægges selvangivelsen som dokumentation for, at der foreligger en godkendt  

 miljøforbedrende investering.
8. Ved forhåndsvurderingen træffer kommunalbestyrelsen  

 også afgørelse om, hvorvidt der skal ske fradrag i medfør af  

 miljøstøttelovens § 5, stk. 2. Efter denne bestemmelse skal der fradrages  

 15.000 kr. i den miljøudgift, der ligger til grund for miljøstøtten, hvis  

 kommunalbestyrelsen efter miljøbeskyttelseslovgivningen har stillet krav om  

 lovliggørelse af et bestående anlægs indretning.
Fradraget skal dog ikke  

 foretages, hvis ansøgeren godtgør, at kravet om lovliggørelse er efterkommet,  

 inden anmodning om forhåndsvurdering er indgivet til kommunalbestyrelsen.
Ovennævnte 15.000 kr.s-fradrag har ingen betydning for reglerne om fuld  

 straksafskrivning.
Beløbet skal derfor ikke fragå i den investeringsudgift,  

 der kan straksafskrives fuldt ud, hvis landmanden vælger at straksafskrive  

 frem for at søge direkte støtte.
9. Der skal ikke ansøges om forhåndsvurdering af de  

 miljøinvesteringer, der er påbegyndt i perioden fra den 1. december 1985 til  

 den 19. maj 1987. For disse investeringer skal der dog indgives ansøgning til  

 kommunalbestyrelsen om en miljømæssig vurdering.
Det er en betingelse for  

 støtte, at kommunalbestyrelsen attesterer, at de krav til placering,  

 indretning og kapacitet, som er nævnt under pkt. 7, er opfyldt.
 Efter anmodning fra skatteyderen kan skatteansættelserne for 1985 og 1986  

 genoptages for landmænd, som vælger fuld straksafskrivning af miljøudgifter  

 foretaget i perioden fra den 1. december 1985 til den 19. maj 1987.
D.
Miljøforbedrende driftsmidler 10. Efter afskrivningslovens § 3, stk. 1 og 2, kan  

 udgifter til driftsmidler fradrages fuldt ud i den skattepligtige indkomst  

 for anskaffelsesåret, hvis aktivets levealder må antages ikke at overstige 3  

 år, eller hvis anskaffelsessummen (i 1987) er 4.300 kr. eller derunder  

 (småaktiver). Beløbsgrænsen for småaktiver pristalsreguleres efter  

 reguleringspristallet, der har januar 1980 = 100.
11. Selv om forudsætningerne i § 3, stk. 1 og 2, ikke  

 er opfyldt, kan udgifter til visse driftsmidler alligevel fradrages fuldt ud  

 i den skattepligtige indkomst for det indkomstår, hvori anskaffelsen finder  

 sted, jf. § 3 A.
Betingelserne for at opnå dette fradrag er, Denne særlige adgang til at straksafskrive efter § 3 A gælder for udgifter  

 til miljøforbedrende driftsmidler af den art, som er omfattet af  

 miljøstøttelovens § 1. Under de nævnte betingelser kan der blive tale om fuld  

 straksafskrivning af udgifter til udstyr til at transportere gødning m.v.  

 (ikke vogne, men eksempelvis visse flytbare pumper).
Salgssummer vedrørende de miljøforbedrende driftsmidler, der  

 straksafskrives efter § 3 A, behandles efter reglerne i § 3, stk. 5. Efter  

 disse regler medregnes salgssummen fuldt ud i den skattepligtige indkomst for  

 det indkomstår, hvori afhændelsen finder sted.
Forsikrings- eller  

 erstatningssummer vedrørende driftsmidler, der straksafskrives efter § 3 A,  

 behandles på samme måde som salgssummer.
 Reglerne om fuld straksafskrivning af udgifter til miljøforbedrende  

 driftsmidler har virkning for driftsmidler, der anskaffes i perioden fra den  

 1. december 1985 til og med den 31. december 1989.
E.
Miljøforbedrende anlæg 12. Efter afskrivningsloven foreligger der to  

 muligheder for at straksafskrive udgifter til miljøforbedrende anlæg i  

 landbrug m.v.
Mulighederne er følgende:
a.
Det såkaldte 5 pct.s-fradrag efter § 21, stk. 2-4, som ikke er en  

 særlig regel for miljøinvesteringer.
b.
Den særlige adgang til at straksafskrive miljøinvesteringer fuldt ud  

 efter § 21 A.
a. 5 pct.s-fradraget 13. Efter afskrivningslovens § 21, stk. 2-4, kan  

 udgifter til forbedring eller ombygning af en afskrivningsberettiget bygning  

 eller en installation i denne fradrages straks i det år, hvori udgiften  

 afholdes.
Der kan dog højst fradrages et beløb, der svarer til 5 pct. af  

 driftsbygningernes værdi.
De udgifter, der fradrages efter denne regel (5  

 pct.s-fradraget), indgår hverken i afskrivningsgrundlaget eller i opgørelsen  

 af genvundne afskrivninger i forbindelse med salg af den  

 afskrivningsberettigede bygning.
 Hvis udgifterne til ombygningen eller forbedringen overstiger 5  

 pct.s-grænsen, indgår det overskydende beløb i afskrivningsgrundlaget til  

 løbende afskrivning efter de almindelige regler herom. 5 pct.s-fradraget  

 omfatter ikke udgifter til opførelse af nye bygninger eller indsættelse af  

 nye installationer.
Gylleanlæg m.v. behandles i almindelighed som ombygning/forbedring af  

 eksisterende bygninger.
Udgifterne hertil vil derfor normalt kunne fradrages  

 med op til 5 pct. af driftsbygningernes værdi.
b.
Fuld straksafskrivning 14. Efter afskrivningslovens § 21 A, stk. 1, er der  

 mulighed for at straksafskrive investeringer i miljøforbedrende anlæg fuldt  

 ud.
Det er en betingelse herfor, Adgangen til fuld straksafskrivning efter § 21 A gælder for udgifter til  

 den slags anlæg til opbevaring af husdyrgødning m.v., som er omfattet af  

 miljøstøttelovens § 1. Som eksempler kan nævnes gylletanke, ajlebeholdere,  

 møddinger og møddingvandbeholdere, der er nødvendige for at opfylde  

 miljølovgivningens krav til landbrug og andre virksomheder med husdyrhold,  

 f.eks. mink- og rævefarme, hønserier, andefarme og rideskoler.
 Reglerne om fuld straksafskrivning omfatter også udgifter til etablering  

 af tagrender på tagflader, der vender ind mod mødding-stedet, og  

 nedløbsbrønde i forbindelse med opbevaringsanlæggene.
 Endvidere omfatter reglerne om fuld straksafskrivning udgifter på  

 ejendomme med kvæghold til investering i ensilagepladser, ensilagesiloers  

 bund og afløb samt ensilagesaftbeholdere.
 I overensstemmelse med miljøstøtteloven vil der ikke kunne opnås adgang  

 til fuld straksafskrivning af udgifter til udmugningssystemer, ændringer i  

 stalde, indvendige gyllekanaler og lignende, da sådanne investeringer ikke  

 primært anses for at blive foretaget af miljømæssige årsager.
15. Det beløb, der straksafskrives efter § 21 A,  

 indgår ikke i afskrivningsgrundlaget.
Straksafskrivningen skal foretages i  

 det år, hvori udgiften ellers blev afskrivningsberettiget.
Det vil sige i det  

 år, hvori anlægget tages i brug til det afskrivningsberettigede formål  

 (ibrugtagningsåret). Straksafskrivning kan dog ikke foretages for det  

 indkomstår, hvori anlægget afhændes, nedtages eller udskiftes.
På disse  

 punkter svarer reglerne om fuld straksafskrivning til reglerne om 5  

 pct.s-fradraget efter § 21, stk. 2-4.
 I modsætning til 5 pct.s-fradraget skal det beløb, der straksafskrives  

 efter § 21 A, medregnes ved opgørelsen af genvundne afskrivninger i  

 forbindelse med salg af den afskrivningsberettigede bygning, jf. § 29. Ved  

 opgørelsen heraf pristalsreguleres udgiften efter § 19 A, stk. 2, fra året  

 efter anskaffelsen og indtil det år, hvori afståelse finder sted.
 Reglerne om fuld straksafskrivning af udgifter til miljøforbedrende anlæg  

 har virkning for anlæg, der tages i brug i perioden fra den 1. december 1985  

 til og med den 31. december 1989.
F. 5 pct.s-fradragets betydning for miljøstøttesystemet 16. Reglerne om fuld straksafskrivning efter § 21 A  

 supplerer 5 pct.s-fradraget efter § 21, stk. 2-4, som også har betydning for  

 de landmænd m.v., der opnår støtte efter forbedringsloven eller  

 miljøstøtteloven.
 I dette afsnit illustreres 5 pct.s-fradragets betydning for  

 miljøstøttesystemet ved hjælp af eksempler.
a.
Fuld straksafskrivning 17. Som nævnt under pkt. 15 skal de udgifter til  

 miljøforbedrende anlæg, der straksafskrives efter reglerne i § 21 A - i  

 modsætning til 5 pct.s-fradraget - medregnes ved opgørelsen af genvundne  

 afskrivninger efter afskrivningslovens § 29. Landmænd, som vælger at  

 straksafskrive deres miljøinvesteringer fuldt ud, kan således benytte 5  

 pct.s-fradraget til de miljøinvesteringer, der er plads til inden for  

 maksimumsgrænsen på 5 pct. af driftsbygningernes værdi, uden at der skal  

 beskattes genvundne afskrivninger i forbindelse med salg af den  

 afskrivningsberettigede bygning.
De miljøinvesteringer, der ikke er plads til  

 inden for den nævnte 5 pct.s-grænse, kan landmanden fradrage efter reglerne  

 om fuld straksafskrivning i § 21 A, således at dette beløb skal medregnes ved  

 opgørelsen af genvundne afskrivninger.
Fremgangsmåden kan illustreres ved følgende eksempel 1, hvor der regnes  

 med en miljøinvestering på 100.000 kr. og en 5 pct.s maksimumsgrænse på  

 40.000 kr.
Det forudsættes, at landmanden ikke har fradraget andre udgifter  

 inden for 5 pct.s-grænsen.
Hvis dette havde været tilfældet, skulle de 40.000  

 kr. reduceres med et dertil svarende beløb.
Eksempel 1 Landmand, der vælger fuld straksafskrivning De beløb, som landmanden straksafskriver inden for 5 pct.s  

 maksimumsgrænsen eller efter § 21 A, kan ikke forlods afskrives ved at  

 anvende investeringsfondshenlæggelser og etableringskontoindskud.
Landmanden  

 kan dog vælge kun at straksafskrive en del af miljøudgiften inden for 5 pct.s  

 maksimumsgrænsen og/eller efter § 21 A og forlods afskrive resten af  

 miljøinvesteringen ved at anvende investeringsfondshenlæggelser og  

 etableringskontoindskud, når betingelserne i investeringsfondsloven og  

 etableringskontoloven er opfyldt, se nærmere herom i afsnit G, herunder  

 eksempel 5 under pkt. 21.
b.
Tilskud efter miljøstøtteloven 18. Tilskud efter miljøstøtteloven er skattefri.
Til  

 gengæld skal fradragsret og afskrivningsgrundlag reduceres med et beløb  

 svarende til tilskuddet, jf. miljøstøttelovens § 11. I princippet beholdes 5  

 pct.s-fradraget altså, men den investeringsudgift, der kan fradrages i det  

 omfang, den kan rummes inden for maksimumsgrænsen på 5 pct. af  

 driftsbygningernes værdi, reduceres med et beløb svarende til tilskuddet.  

 Virkningen heraf er illustreret i følgende eksempler 2 og 3.
I eksempel 2 regnes der med en miljøinvestering, som er mindre end  

 maksimumsgrænsen på 5 pct. af driftsbygningernes værdi.
Det forudsættes, at  

 landmanden ikke har fradraget andre udgifter inden for 5 pct.s-grænsen.
Der  

 er således plads til at fradrage hele miljøinvesteringen.
Eksempel 2 Landmand, der modtager tilskud efter miljøstøtteloven.
Miljøinvesteringen  

 kan rummes inden for 5 pct.s maksimumsgrænsen Eksempel 3 adskiller sig fra eksempel 2 derved, at miljøinvesteringen  

 overstiger 5 pct.s maksimumsgrænsen.
Som i eksempel 2 forudsættes det, at  

 landmanden ikke har fradraget andre udgifter inden for maksimumsgrænsen.
Eksempel 3 Landmand, der modtager tilskud efter miljøstøtteloven.
Miljøinvesteringen  

 overstiger 5 pct.s maksimumsgrænsen De 20.000 kr., som indgår i grundlaget for løbende almindelig afskrivning,  

 kan ikke straksafskrives efter § 21 A, idet miljøudgifter, der er givet  

 direkte tilskud til, ikke også kan støttes ved hjælp af den særlige adgang  

 til at straksafskrive fuldt ud.
Beløbet kan imidlertid forlods afskrives ved  

 anvendelse af investeringsfondshenlæggelser og etableringskontoindskud, når  

 betingelserne i investeringsfondsloven og etableringskontoloven er opfyldt.
 19. Til investeringer, der ikke overstiger 85.000 kr.,  

 ydes miljøstøtten som et kontant tilskud, der kan variere fra 25 til 45 pct.  

 af miljøinvesteringen, jf. miljøstøttelovens § 7.
 Til investeringer på over 85.000 kr. ydes miljøstøtten i lige store rater  

 een gang årligt i 10 år, jf. miljøstøttelovens § 8. De nærmere regler om  

 beregningen af de årlige rater er fastsat i miljøstøttebekendtgørelsens  

 kapitel 6.
Skattemæssigt opgøres den miljøstøtte, der ydes i rater, som den  

 kapitaliserede værdi af raterne, jf. miljøstøttelovens § 11 sammenholdt med  

 samme lovs § 8. Det betyder, at hele den støtte, som udbetales i rater, er  

 skattefri indkomst.
Til gengæld skal fradragsret og afskrivningsgrundlag  

 reduceres med et beløb svarende til den kapitaliserede værdi af raterne.
Reduktionen af fradragsret og afskrivningsgrundlag foretages i det år,  

 hvori den første rate udbetales.
Eksempel 4 nedenfor viser forholdet i  

 praksis.
Som i de tidligere eksempler regnes der med en 5 pct.s  

 maksimumsgrænse på 40.000 kr.
Eksempel 4 Reduktion af fradragsret og afskrivningsgrundlag for landmand, der  

 modtager miljøstøtte i rater 20. Tilskud efter forbedringsloven er skattepligtig  

 indkomst uden reduktion af fradragsret og afskrivningsgrundlag.
Uanset  

 tilskuddets størrelse skal tilskudsbeløbet således ikke fragå i den  

 investeringsudgift, der kan fradrages i det omfang, den kan rummes inden for  

 maksimumsgrænsen på 5 pct. af driftsbygningernes værdi, jf. § 21, stk. 2-4 (5  

 pct.s-fradraget).
Den del af miljøinvesteringen, der ikke fradrages efter § 21, stk. 2-4,  

 skal indgå i grundlaget for løbende afskrivning efter de almindelige regler  

 herom.
Dette beløb kan ikke straksafskrives efter § 21 A, idet fuld  

 straksafskrivning ikke kan opnås, hvis der er givet direkte støtte til  

 miljøinvesteringen.
Beløbet kan imidlertid forlods afskrives ved anvendelse  

 af investeringsfondshenlæggelser og etableringskontoindskud, når  

 betingelserne i investeringsfondsloven og etableringskontoloven er opfyldt.
G.
Investeringsfondshenlæggelser og etableringskontoindskud 21. Selvom betingelserne for at straksafskrive efter  

 §§ 3 A og 21 A er opfyldt, kan landmanden vælge helt eller delvist at forlods  

 afskrive miljøinvesteringen ved at anvende investeringsfondshenlæggelser og  

 etableringskontoindskud, når betingelserne i investeringsfondsloven og  

 etableringskontoloven er opfyldt.
 For eksempel kan landmanden vælge at anvende investeringsfondshenlæggelser  

 og etableringskontoindskud til udgifterne til de driftsmidler, som er  

 omfattet af § 3 A, og straksafskrive udgifterne til de anlæg, som er omfattet  

 af § 21 A.
Landmanden kan for eksempel også vælge at straksafskrive en del af  

 udgifterne til miljøforbedrende anlæg efter § 21 A og § 21, stk. 2-4 (5  

 pct.s-fradraget), og forlods afskrive den resterende del af investeringen ved  

 at anvende investeringsfondshenlæggelser og etableringskontoindskud.
Eksempel  

 5 nedenfor viser denne valgmulighed i praksis.
Eksempel 5 Landmand, der vælger både at straksafskrive og forlods afskrive  

 miljøinvesteringen Hvis den skattepligtige har både investeringsfonds- og etableringskonti,  

 skal etableringskontomidler anvendes til forlods afskrivning, før eventuelle  

 investeringsfondshenlæggelser for samme indkomstår anvendes, jf.  

 etableringskontolovens § 7, stk. 8.
 22. Hvis en skattepligtig hæver beløb på en  

 investeringsfonds- eller etableringskonto, og det viser sig, at der ikke kan  

 forlods afskrives på de aktiver, hvorpå der ifølge skemaet til  

 pengeinstituttet skulle foretages en sådan afskrivning, skal de ikke anvendte  

 midler efterbeskattes efter investeringsfondslovens § 10 A, stk. 1,  

 henholdsvis etableringskontolovens § 11 A, stk. 1. Der skal også ske  

 efterbeskatning, hvis kun en del af den henlæggelse, der svarer til det  

 hævede indskud, kan forlods afskrives.
Efterbeskatning sker gennem en forhøjelse af den skattepligtige indkomst  

 for henlæggelsesåret.
Forhøjelsen udgør den foretagne henlæggelse eller den  

 del heraf, der ikke anvendes til forlods afskrivning, med et tillæg på 5 pct.  

 pr. år fra henlæggelsesårets udløb og indtil udløbet af det indkomstår, hvori  

 de indskudte beløb er hævet.
Der regnes kun med hele år.
Efter investeringsfondslovens § 10 A, stk. 2 og 3, henholdsvis  

 etableringskontolovens § 11 A, stk. 2 og 3, har den skattepligtige mulighed  

 for at undgå efterbeskatning ved at forlods afskrive på andre aktiver end  

 dem, der ifølge skemaet til pengeinstituttet skulle afskrives på.
Det  

 forudsættes, at de andre aktiver berettiger til forlods afskrivning efter  

 investeringsfondsloven henholdsvis etableringskontoloven, og at der forlods  

 afskrives senest for det indkomstår, der følger efter det indkomstår, hvori  

 midlerne er hævet.
Reglerne i investeringsfondslovens § 10 A og etableringskontolovens § 11 A  

 har bl.a. betydning for de landmænd, som har hævet beløb på  

 investeringsfondskonti og/eller etableringskonti med henblik på  

 miljøinvesteringer, men senere opnår miljøstøtte eller i stedet vælger at  

 benytte den særlige adgang til at straksafskrive investeringsudgiften efter  

 afskrivningslovens §§ 3 A og 21 A.
I disse tilfælde kan landmanden undgå  

 efterbeskatning ved at anvende de hævede beløb til andre aktiver, som  

 berettiger til forlods afskrivning, hvis der senest forlods afskrives for det  

 indkomstår, der følger efter det indkomstår, hvori midlerne er hævet.
