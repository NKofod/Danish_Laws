Betænkning afgivet af Socialudvalget den 10. december  

 1998 Betænkning over Forslag til lov om ændring af lov om  

 dagpenge ved sygdom eller fødsel og lov om social pension (Ændret finansiering samt sygedagpenge til  

 selvstændige erhvervsdrivende) Udvalget har behandlet lovforslaget i nogle møder  

 og har herunder stillet spørgsmål til socialministeren, som  

 denne har besvaret skriftligt.
To af udvalgets spørgsmål til  

 socialministeren og dennes svar herpå er optrykt som bilag til  

 betænkningen.
 Endvidere har udvalget modtaget skriftlige og/eller mundtlige henvendelser  

 fra:
Kommunernes Landsforening Nakskov Kommune Nysted Kommune og Rosenholm Kommune.
 Herefter indstiller et flertal (Socialdemokratiets, Venstres, Det  

 Konservative Folkepartis, Dansk Folkepartis, Centrum-Demokraternes, Det  

 Radikale Venstres og Kristeligt Folkepartis medlemmer af udvalget)  

 lovforslaget til vedtagelse uændret.
Et mindretal inden for flertallet (Kristeligt Folkepartis medlem af  

 udvalget) har den opfattelse, at der rundt om i kommunerne udøves en  

 meget forskelligartet praksis ved tildeling af førtidspension.
Det er  

 uhensigtsmæssigt, at geografiske forhold er af betydning for muligheden  

 for at opnå førtidspension.
Kristeligt Folkeparti ønsker  

 derfor, at ministeren tager initiativer, der medfører, at kommunerne  

 følger en mere ensartet praksis ved tildeling af  

 førtidspension.
 Et mindretal (Socialistisk Folkepartis og Enhedslistens medlemmer  

 af udvalget) indstiller lovforslaget til forkastelse ved 3.  

 behandling.
En del af mindretallet (Socialistisk Folkepartis medlem af  

 udvalget) henviser i øvrigt til sine bemærkninger under  

 lovforslagets 1. behandling, jf.
Folketingstidende forhandlingerne 1998-99,  

 side 1918.
En anden del af mindretallet (Enhedslistens medlem af udvalget) har intet  

 imod, at sygedagpengereglerne forbedres for selvstændige  

 erhvervsdrivende, der ikke er forsikrede.
Enhedslisten tror, at forslaget vil  

 gavne især små selvstændige, der i dag er henvist til  

 kontanthjælp i den første del af deres sygeperiode.
Derimod er  

 Enhedslisten meget betænkelig ved ændringerne i pensionsloven,  

 der lægger store økonomiske byrder over på kommunerne,  

 især på de kommuner f.eks. i udkantområderne, der i  

 forvejen har store problemer.
En ændring i statsrefusionen fra 50 pct.  

 til 35 pct. vil ramme nogle kommuner urimelig hårdt.
Enhedslisten er  

 enig i, at førtidspension ikke må være en skraldespand,  

 som kommunerne vælger, fordi det er nemmest og billigst.
Omvendt kan  

 Enhedslisten under ingen omstændigheder acceptere, at borgernes  

 retssikkerhed trues ved, at det bliver endnu sværere at få  

 pension, selv om man opfylder tilkendelseskriterierne, fordi det er billigere  

 for kommunen, at borgeren f.eks. får ydelser efter lov om aktiv  

 socialpolitik.
Enhedslisten tror, at det sidste bliver resultatet.
Mange syge  

 og nedslidte kan ikke revalideres eller få arbejde.
Det er ydmygende at  

 udsætte kronisk syge og handicappede borgere for perspektivløse  

 revalideringer, aktiveringer og fleksjob.
Det er derimod rimeligt at give  

 alle borgere mulighed for at udfolde sig aktivt med det, de har at byde  

 på.
Enhedslisten kan under ingen omstændigheder støtte  

 lovforslagets § 2.
Jørn Pedersen (S)  

  Inger Bierbaum (S)  Frederik Nørgaard (S)  

 Karen J.
Klint (S)  Michael Gammelgaard (S)  

  Villy Søvndal (SF) fmd.  

 Yvonne Herløv Andersen (CD)  

  Anders Samuelsen (RV)  Jette Gottlieb (EL)  

 Erik Larsen (V)  Else Winther Andersen (V)  

  Tove Fergo (V) Rikke Hvilshøj (V)  

 Jens Heimburger (KF)  Knud Erik Kirkegaard (KF)  

 Inge Refshauge (DF)  Tove Videbæk (KRF)  

nfmd.
 Fremskridtspartiet havde ikke medlemmer i  

 udvalget.
To af udvalgets spørgsmål til socialministeren  

 og dennes svar herpå Spørgsmål nr. 3:
 Der ønskes en redegørelse - år for  

 år fra 1980 til 1998 - for antallet af tilkendte  

 førtidspensioner samt en redegørelse for de strukturelle  

 ændringer, som har haft betydning for tilkendelse af  

 førtidspension gennem disse år.
 Svar:
Før indførelsen af "førtidspension"  

 fandtes en bred vifte af pensionsordninger for personer, der var yngre end  

 den normale folkepensionsalder på 67 år, men som ikke eller kun i  

 meget begrænset omfang havde arbejdsmarkedstilknytning.
Ved  

 førtidspensionsreformen, der trådte i kraft 1. januar 1984,  

 ophævedes de hidtil eksisterende former for førtidige sociale  

 pensioner.
Det er derfor vanskeligt at sammenligne antallet af personer, der  

 fik tilkendt en førtidig social pension før 1984, med antallet  

 af personer, der har fået tilkendt førtidspension efter 1984, da  

 reformen i 1984 danner et socialpolitisk brud i udviklingen af  

 førtidige pensionsformer.
Herudover  er der tale om et brud med de  

 hidtidige statistiske opgørelsesmetoder.
Indtil 1984 opgjorde Danmarks Statistik det årlige  

 antal tilkendelser af invalidepension, førtidig folkepension og  

 enkepension.
I 1979, 1980 og 1982 lå det årlige antal  

 tilkendelser af de tre pensionsformer på 17.000-18.000. I 1981 var  

 antallet af tilkendelser dog kun ca. 16.000. I 1983 steg antallet af  

 tilkendelser til lidt over 19.000.
 Disse tal er ikke umiddelbart sammenlignelige med  

 tilkendelserne af førtidspension efter 1984, bl.a. fordi  

 hustrutillæg og almindelig folkepension til enlige kvinder over 62  

 år ikke indgik i opgørelsen.
Tilkendelser af førtidspension 1984-1997 Under 60 år Over 60 år I alt 1984 19.200 6.800 25.900 1985 20.600 7.700 28.300 1986 20.800 7.300 28.200 1987 20.400 8.200 28.600 1988 21.900 8.800 30.600 1989 21.000 7.600 28.600 1990 20.700 6.800 27.500 1991 22.400 6.300 28.700 1992 21.200 6.000 27.200 1993 18.900 4.500 23.500 1994 20.900 4.200 25.200 1995 20.800 3.500 24.300 1996 19.700 3.500 23.100 1997 18.900 3.000 21.900 Anm.. Før 1995 blev antallet af tilkendelser opgjort  

 for nye ansøgere.
Efter 1995 opgøres antallet af tilkendelser  

 til personer uden pension.
Antallet af tilkendelser af førtidspension lå  

 omkring 28.000 om året fra førtidspensionsreformen i 1984 til  

 1992. Herefter faldt antallet af tilkendelser til omkring 22-23.000  

 årligt.
I 1994 og til dels 1995 blev der tilkendt ekstraordinært  

 mange højeste førtidspensioner pga. loven om pensionsudbetaling  

 på institutioner.
I 1998 kendes kun tilkendelserne for de første  

 to kvartaler af året.
Det tyder på, at det samlede antal  

 tilkendelser kommer under 20.000 i 1998.
Det faldende antal tilkendelser efter 1992 skyldes  

 næsten udelukkende et fald i tilkendelser til personer over 60  

 år.
I 1980'erne blev der tilkendt 7-8.000 førtidspensioner til  

 denne aldersgruppe.
Dette tal er faldet til 3.000 i 1997. Det vurderes, at  

 faldet skyldes, at en større del af befolkningen i de senere år  

 har udnyttet muligheden for at gå på efterløn og  

 overgangsydelse, og dermed er presset på førtidspension aftaget.  

 Der foreligger ikke undersøgelser, som dokumenterer denne  

 sammenhæng.
 Antallet af tilkendelser til personer under 60 år  

 har ligget relativt stabilt i hele perioden med en svagt vigende tendens i de  

 senere år.
 Spørgsmål nr. 4:
Hvor mange tilkendelser af førtidspension (antal  

 pr. år) forventer regeringen efter vedtagelse af lovforslaget? Svar:
Det skønnes, at antallet af tilkendelser af  

 førtidspension i de kommende år vil være upåvirket  

 af en evt. nedsættelse af den statslige refusion på udgifter til  

 førtidspension.
Det foreslås at nedsætte refusionen  

 på førtidspension for at understøtte kommunernes tidlige  

 og forebyggende indsats med henblik på at undgå  

 førtidspensionering.
Tilkendelseskriterierne for førtidspension  

 er uændrede.
Det vurderes, at effekterne af den tidlige og forebyggende  

 indsats først vil vise sig i løbet af nogle år, idet de  

 personer, som det er hensigten at undgå førtidspensionering af,  

 typisk har et langt forløb i det sociale system forud for  

 pensionstilkendelsen.
Det er ikke søgt at kvantificere effekten  

 heraf.
