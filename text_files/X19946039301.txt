Finanstilsynet påtalte, at et pengeinstitut med et andet pengeinstitut  

 udførte to enslydende modsatrettede obligationshandler for at påvirke  

 kursdannelsen og at to yderligere handler, der havde til formål at kompensere  

 det første institut for dets udgifter var blevet gennemført De børsetiske reglers § 11, stk. 1, og § 12 Et pengeinstitut, der fandt kursen for en indberettet obligationshandel  

 urealistisk og i strid med markedsniveauet, rettede henvendelse til et andet  

 pengeinstitut, med hvilket det gennemførte et salg den 30. juni 1994 og et  

 tilbagekøb den 1. juli 1994 i samme fondskoder.
Begge handler blev efter  

 pengeinstituttets oplysninger gennemført til markedskurser.
Samtidig blev der  

 gennemført to handler i en anden fondskode mellem de samme parter til kurser,  

 som kompenserede for medkontrahentens tab i forbindelse med den første  

 handel.
 Finanstilsynet påtalte forholdet med henvisning til de børsetiske reglers  

 § 11, stk. 1, og § 12, idet Finanstilsynet samtidig udtalte, at det  

 grundlæggende ved kursfastsættelsen ved handel på Københavns Fondsbørs er, at  

 kursen fastsættes på baggrund af forskellige fondshandlers bud og udbud, og  

 at der gennemføres en reel handel på grundlag heraf.
 Finanstilsynet lagde vægt på, at der ikke var tale om reelle handler, og  

 meddelte, at man anså den sidstnævnte dobbelttransaktion som misbrug af  

 Fondsbørsens indberetningssystem, hvorved der ikke blev taget hensyn til  

 markedets integritet.
