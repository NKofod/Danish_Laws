 I medfør af lov nr. 291 af 18. juni 1969 om tjenestemænd i staten,  

 folkeskolen og folkekirken §§ 3, 26, stk. 2, og 58, stk. 1 og 3, fastsættes  

 følgende bestemmelser om udnævnelse og afskedigelse af statstjenestemænd ved  

 institutioner under Landbrugsministeriet samt om meddelelse af tjenestefrihed  

 uden løn og nedsat tjenestetid til sådanne tjenestemænd:
 § 1.  Tjenestemænd i stillinger i lønramme 1-34  

 udnævnes af ledelsen for vedkommende institution.
 § 2.  Tjenestemænd i stillinger i lønramme 1-34  

 afskediges af ledelsen for vedkommende institution.
 Stk. 2.  Uansøgt afskedigelse af varigt eller på åremål  

 ansatte tjenestemænd kan dog kun foretages af landbrugsministeren.
§ 3.  Ledelsen for vedkommende institution kan give en  

 tjenestemand tjenestefrihed uden løn i en på forhånd fastsat periode af  

 mindst een måneds og højst eet års varighed.
Perioden fradrages ved beregning  

 af lønanciennitet.
 § 4.  Såfremt det er foreneligt med tjenestens tarv,  

 kan ledelsen for vedkommende institution imødekomme en tjenestemands  

 anmodning om nedsat tjenestetid for begrænset tid eller indtil videre mod  

 tilsvarende lønnedsættelse.
 § 5.  Alle tvivlsspørgsmål om anvendelsen af  

 ovenstående bestemmelser skal forelægges Landbrugsministeriet.
 § 6.  Ovennævnte regler træder i kraft ved  

 offentliggørelsen i Lovtidende med virkning fra den 1. april 1987.
 Stk. 2.  Landbrugsministeriets bekendtgørelse nr. 180 af  

 4. maj 1983 ophæves.
