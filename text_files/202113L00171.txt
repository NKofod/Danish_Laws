Vedtaget af Folketinget ved 3. behandling den 9. juni 2022 Forslag til Lov om ændring af lov om et midlertidigt børnetilskud til visse forsørgere (Forlængelse af det midlertidige børnetilskud for andet halvår 2022) § 1 I lov nr. 1550 af 27. december 2019 om et midlertidigt børnetilskud til visse forsørgere, som ændret ved § 19 i lov nr. 1558 af 27. december 2019, lov nr. 781 af 4. maj 2021 og lov nr. 225 af 15. februar 2022, foretages følgende ændringer:
 1. I § 7, stk. 1, 3. pkt., ændres »den 31. august 2022« til: »den 28. februar 2023«.
 2. I § 19, stk. 2, ændres »den 30. juni 2022« til: »den 31. december 2022«.
§ 2 Loven træder i kraft den 1. juli 2022.
