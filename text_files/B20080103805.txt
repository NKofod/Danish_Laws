A.Erhvervelse A.Generelle betingelser Bekendtgørelse om reglerne i lov om landbrugsejendomme I medfør af § 8, stk. 4 og 5, § 9, stk. 2, § 12, stk. 2, nr. 1, § 20, stk. 8 og 9, § 24, stk. 3 og 4, § 33, stk. 5, § 37 og § 50, stk. 3, i lov om landbrugsejendomme, jf. lovbekendtgørelse nr. 1202 af 9. oktober 2007 og efter bemyndigelse fra ministeren for fødevarer, landbrug og fiskeri fastsættes:
 § 1. Denne bekendtgørelse fastlægger supplerende bestemmelser vedrørende reglerne i lov om landbrugsejendomme.
Bopælspligten (lovens §§ 8 og 8 a) A.
Erhvervelse § 2. Ved erhvervelse af en landbrugsejendom, hvor det samlede areal af de efter erhvervelsen ejede eller medejede landbrugsejendomme er under 30 ha, eksklusive fradragsarealer, kan erhververen opfylde bopælspligten ved, at en anden person tager fast bopæl på ejendommen eller på en anden landbrugsejendom, som erhververen er ejer eller medejer af, jf. lovens § 8, stk. 2.
 Stk. 2 . Øvrige anpartshavere efter lovens § 16, stk. 3, nr. 2, kan ved erhvervelse af en landbrugsejendom, hvor det samlede areal af de landbrugsejendomme, som ankermanden efter erhvervelsen er ejer eller medejer af, er under 30 ha, eksklusive fradragsarealer, opfylde bopælspligten ved, at ankermanden selv eller en anden person tager fast bopæl på ejendommen eller på en anden landbrugsejendom, som ankermanden er ejer eller medejer af.
 Stk. 3. Når en anden person tager fast bopæl i stedet for erhververen, kan erhvervelse kun ske uden tilladelse fra jordbrugskommissionen, hvis der i erklæringsskemaet, jf. § 1 i bekendtgørelse om dokumentation og tinglysning mv. af dokumenter vedrørende landbrugsejendomme, gives oplysning om navn, personnummer og adresse for vedkommende anden person.
 Stk. 4. Erklæringsskemaet skal endvidere vedlægges kopi af underskreven lejekontrakt, forpagtnings- eller bestyrerkontrakt eller anden aftale om, at vedkommende tager fast bopæl.
Stk. 5. Hvis der inden for den frist på 6 måneder eller 2 år, der efter erhvervelsesreglerne gælder for at tage fast bopæl i forbindelse med erhvervelse af en landbrugsejendom, sker ændring med hensyn til den person, der skal tage fast bopæl, skal der ske indberetning på et skema, Indberetning om ændring i opfyldelse af bopælspligten (under 30 ha), der kan hentes på FødevareErhvervs hjemmeside (www.ferv.fvm.dk eller landbrugsloven.dk), eller som kan fås ved henvendelse til FødevareErhverv.
Indberetningen skal ske inden 4 uger fra ændringen.
B.
Bopælspligt § 3. Ved pligten i lovens § 8, stk. 1 og 2, og § 8 a, stk. 1 og 2, til at tage fast bopæl på ejendommen (bopælspligten) forstås, at ejendommen skal benyttes som helårsbolig.
Den, der tager fast bopæl på ejendommen, skal overnatte på ejendommen, medmindre der foreligger særlige, forbigående omstændigheder.
Den pågældende skal samtidig være tilmeldt folkeregisteret som boende på ejendommen, således at denne tjener som hovedbopæl i skattemæssig forstand.
 Stk. 2. Ved opgørelsen af, om bopælspligten er opfyldt i 8 år, jf. lovens § 8, stk.1, medregnes kun det tidsrum, hvor ejendommen er beboet, jf. dog stk. 4.
Stk. 3. Bopælspligten for en ny ankermand, jf. lovens § 16, stk. 2, nr. 2, og § 16, stk. 3, nr. 1, anses ikke for opfyldt ved, at denne i en periode har været medejer af den pågældende landbrugsejendom, medmindre vedkommende i denne periode har haft fast bopæl på ejendommen.
Hvis det samlede areal af de af en ny ankermand ejede eller medejede landbrugsejendomme er under 30 ha, eksklusive fradragsarealer, gælder dog kravene for opfyldelse af bopælspligten i lovens § 8, stk. 2.
 Stk. 4. I det tilfælde, hvor der meddeles dispensation fra bopælspligten efter bekendtgørelsens § 8, stk. 3, medregnes det tidsrum, for hvilket der er meddelt dispensation, i de 8 år, som bopælspligten skal være opfyldt.
C.
Frist for opfyldelse af bopælspligten § 4. Fristen for opfyldelse af bopælspligten efter lovens §§ 12-15 regnes fra tidspunktet for indgåelsen af en bindende aftale om erhvervelsen.
 Stk. 2. Den i lovens § 14 nævnte frist for opfyldelse af bopælspligten ved arv regnes dog fra tidspunktet for arveudlægget.
Stk. 3. For den i lovens § 16, stk. 2, nr. 2, og § 16, stk. 3, nr. 1, nævnte anpartshaver (ankermanden) regnes fristen for opfyldelse af bopælspligten fra det tidspunkt, hvor ankermanden har indgået en bindende aftale om erhvervelse af ejendommen eller sin anpart i ejendommen.
Det samme gælder for hver enkelt af de øvrige anpartshavere efter lovens § 16, stk. 3, nr. 2, jf. dog bekendtgørelsens § 2, stk. 2.
 § 5. Ved oprettelse af en ny landbrugsejendom, jf. lovens § 30, stk. 2 og 3, indtræder der en 8-årig bopælspligt, der skal opfyldes inden 6 måneder fra det tidspunkt, hvor Kort- og Matrikelstyrelsen har registreret de matrikulære forandringer.
 Stk. 2. Ved køb af suppleringsjord, jf. lovens § 29, indtræder der en ny 8-årig bopælspligt, der skal opfyldes inden 6 måneder fra det tidspunkt, hvor Kort- og Matrikelstyrelsen har registreret de matrikulære forandringer.
D.
Indberetning af ændring af bopælspligten § 6. Erhververen af en landbrugsejendom, der selv har taget fast bopæl, jf. lovens § 8, stk.1, og hvor betingelserne i lovens § 8, stk. 2, er opfyldt, skal indberette til FødevareErhverv, hvis bopælspligten i stedet opfyldes ved, at en anden person tager fast bopæl på ejendommen eller på en anden landbrugsejendom, som erhververen er ejer eller medejer af, jf. stk. 3.
 Stk. 2 . Bopælspligten skal opfyldes igen inden 6 måneder fra fraflytningstidspunktet, eller erhververen skal søge om dispensation fra opfyldelsen af bopælspligten hos jordbrugskommissionen.
Stk. 3. Indberetning skal ske på et skema, Indberetning om ændring i opfyldelse af bopælspligten (under 30 ha), der kan hentes på FødevareErhvervs hjemmeside (www.ferv.fvm.dk eller www.landbrugsloven.dk), eller som kan fås ved henvendelse til FødevareErhverv.
Indberetningen skal indsendes til FødevareErhverv inden 4 uger efter fraflytningen.
 § 7. Erhververen af en landbrugsejendom, der opfylder bopælspligten ved, at en anden person har taget fast bopæl på ejendommen eller på en anden landbrugsejendom, som erhververen er ejer eller medejer af, skal indberette til FødevareErhverv, hvis den pågældende person enten er fraflyttet uden varsel eller fraflytter inden en nærmere angiven dato, jf. stk. 3.
 Stk. 2. Erhververen skal inden 6 måneder fra det i stk. 1 angivne fraflytningstidspunkt igen opfylde bopælspligten eller søge om dispensation fra opfyldelsen af bopælspligten hos jordbrugskommissionen.
Stk. 3. Indberetning skal ske på et skema, Indberetning om ændring i opfyldelse af bopælspligten (under 30 ha), der kan hentes på FødevareErhvervs hjemmeside (www.ferv.fvm.dk eller www.landbrugsloven.dk), eller som kan fås ved henvendelse til FødevareErhverv.
Indberetningen skal indsendes til FødevareErhverv inden 4 uger efter fraflytningen.
E.
Dispensation fra bopælspligten § 8. Jordbrugskommissionen kan efter ansøgning meddele dispensation fra bopælspligten i lovens § 8, stk. 1 og 2, herunder i de i stk. 2 og 3 nævnte tilfælde.
Stk. 2. Dispensation kan meddeles i tilfælde, 1) hvor erhververen af hensyn til istandsættelse af boligen er midlertidigt forhindret i at opfylde bopælspligten, 2) hvor erhververen på grund af uddannelse er midlertidigt forhindret i at opfylde bopælspligten, eller 3) hvor ejendommen gennem længere tid har været i slægtens eje og ønskes overdraget til en slægtning.
Stk. 3. Jordbrugskommissionen meddeler endvidere dispensation for en begrænset periode på højst 3 år i tilfælde, hvor det samlede areal af de efter erhvervelsen ejede eller medejede landbrugsejendomme er under 30 ha, og hvor det ikke har været muligt at udleje beboelsesbygningen på markedsvilkår.
Dispensation meddeles, når 1) erhververen har dokumenteret, at det inden for en sammenhængende periode på 3 måneder ved mindst 3 annonceringer med minimum 3 ugers mellemrum i mindst 1 landsdækkende avis eller via internettet samt endvidere i mindst 1 lokalavis ikke har været muligt at udleje ejendommen på markedsvilkår, 2) erhververen har dokumenteret, at den leje, hvortil ejendommen er udbudt, ikke overstiger det normale huslejeniveau i det pågældende område, og 3) erhververen har redegjort for de henvendelser, der har været på annonceringen, og om baggrunden for, at ingen af disse henvendelser har ført til udlejning af beboelsesbygningen.
 Stk. 4. Medmindre særlige grunde taler imod det, skal den i stk. 3 nævnte dispensation gøres betinget af, at erhververen kun opholder sig på ejendommen, når dette sker i naturlig tilknytning til ejendommens drift.
Samlever § 9. Ved en samlever forstås en person, der lever i et ægteskabslignende forhold, der har bestået i mindst to år, eller hvor de samlevende har fælles børn.
Beboelsesbygning § 10. Ved en passende beboelsesbygning, jf. lovens § 9, stk. 1, forstås, at beboelsen skal have en sådan størrelse og karakter, at den kan anvendes til helårsbeboelse for en husstand med sædvanlig husførelse (beboelsesbygningen). En landbrugsejendom kan have mere end én beboelsesbygning.
Stk. 2. Ved udskiftning af beboelsesbygningen på en landbrugsejendom skal en ny beboelse ligge hensigtsmæssigt i forhold til landbrugsejendommens jorder, i landzone og i direkte tilknytning til ejendommens jorder.
Tilsvarende gælder ved supplering med en parcel med en eksisterende beboelsesbygning.
Ved nyopførelse skal beboelsesbygningen have et boligareal på mindst 120 m2.
 Stk. 3. Bopælspligten skal opfyldes fra en beboelsesbygning på ejendommen, jf. lovens § 8, stk.1 og 2. Hvis ejendommen er suppleret med et areal med en anden beboelsesbygning, som ikke opfylder betingelserne i stk. 2, kan bopælspligten også opfyldes fra denne bolig, hvis den ligger inden for en luftlinjeafstand af 2 km fra en beboelsesbygning på ejendommen.
 Stk. 4. Jordbrugskommissionen kan dispensere fra reglerne i stk. 2 og 3, når særlige forhold taler for det.
Uddannelseskrav § 11. Uddannelseskravet i lovens § 12, stk. 2, nr. 1, og § 27, stk. 1, nr. 3, er opfyldt, når den pågældende 1) har gennemgået en uddannelse til driftsleder (grønt bevis), udvidet driftsleder (grønt diplom) eller agrarøkonom, eller har erhvervet gartnerfagets grønne bevis, 2) har gennemgået uddannelse som jordbrugstekniker, jordbrugsteknolog, landbrugstekniker, gartneritekniker, skovtekniker eller skovbrugsingeniør, 3) har gennemgået uddannelse som agronom, jordbrugsøkonom, hortonom eller forstkandidat eller en bacheloruddannelse inden for disse uddannelser, 4) selvstændigt og aktivt som lovlig ejer eller forpagter i mindst 4 år inden for de sidste 10 år, heraf mindst 2 år her i landet, har drevet en jordbrugsbedrift med et dyrket areal på mindst 30 ha eller med et arbejdskraftsbehov på mindst 900 timer årligt opgjort efter de normtimesatser, der er fastsat i bilag 2 til bekendtgørelse nr. 1200 af 9. december 2005 om støtteordning for yngre jordbrugere, 5) har gennemført et godkendt landbrugs- eller gartneriskolekursus på mindst 5 måneder eller et grundskolekursus på mindst 3 måneder og desuden i mindst 3 år inden for de sidste 10 år, heraf mindst 2 år her i landet, aktivt har drevet en jordbrugsbedrift som omhandlet i nr. 4, eller 6) har gennemgået en uddannelse som faglært landmand og i perioden før eller efter uddannelsen har været beskæftiget som arbejdstager ved praktisk jordbrug i mindst 4 år inden for de sidste 10 år, heraf mindst 2 år her i landet.
 Stk. 2. Uddannelseskravet om grønt bevis mv. kan endvidere opfyldes ved uddannelser, der indtil den 1. januar 1992 var fastsat af jordbrugets erhvervsorganisationer, henholdsvis den af De danske Landboforeninger og Dansk Familielandbrug fastlagte landmandsuddannelse og den af Dansk Erhvervsgartnerforening fastlagte gartneruddannelse.
 Stk. 3. Kravene i stk. 1, nr. 4 og 5, kan tillige opfyldes af en deltager i et selskab, der har ejet en landbrugsejendom i medfør af lovens bestemmelser herom, hvis den pågældende som ejer af aktier eller anparter, der repræsenterer flertallet af stemmerne i selskabet, har forestået driften af ejendommen for selskabet.
Stk. 4. Jordbrugskommissionen kan efter en konkret vurdering godkende uddannelser gennemført i udlandet, hvis disse uddannelser efter deres indhold må betragtes som ligeværdige med de i stk. 1, nr. 1-3, 5 og 6, nævnte uddannelser.
I tvivlstilfælde skal der ske forelæggelse for Undervisningsministeriets Center for Vurdering af Udenlandske Uddannelser.
Det i stk. 1, nr. 4-6, nævnte krav om mindst 2 års beskæftigelse ved jordbrug her i landet kan efter en konkret vurdering erstattes af 2 års beskæftigelse i et andet land.
 Stk. 5. En person, der er medejer af en landbrugsejendom, kan opnå godkendelse af uddannelseskravene i stk. 1, nr. 4, hvis den pågældende har deltaget aktivt i driften af ejendommen eller bedriften i et omfang, der i forhold til ejendommens eller bedriftens størrelse og antallet af medejere svarer til kravene i stk. 1, nr. 4.
Stk. 6. En person, der i medfør af lovens § 26, stk. 2, driver sin bedrift i fællesskab sammen med en eller flere andre ejere eller forpagtere af landbrugsejendomme, kan opnå godkendelse af uddannelseskravene i stk. 1, nr. 4, hvis den jordbrugsbedrift, vedkommende har indskudt i fællesskabet, har et dyrket areal på mindst 30 ha eller har et arbejdskraftsbehov på mindst 900 timer årligt opgjort efter de normtimesatser, der er fastsat i bilag 2 til bekendtgørelse nr. 1200 af 9. december 2005 om støtteordning for yngre jordbrugere.
Uddannelseskravet kan også opfyldes, hvis det kan dokumenteres, at vedkommende har arbejdet mindst 900 timer årligt på den samlede bedrift, jf. bilag 2 i bekendtgørelsen om støtteordning for yngre jordbrugere.
 Stk. 7. En person, der har erhvervet en landbrugsejendom inden 1. september 2004, vil indtil den 31. august 2014 opfylde uddannelseskravet, når den pågældende selvstændigt som ejer eller forpagter i mindst 4 år inden for de sidste 10 år, herunder mindst 2 år her i landet, har drevet en jordbrugsbedrift med et dyrket areal på mindst 15 ha.
 Stk. 8. En person, der inden 1. september 2004 har fået udstedt en uddannelsesattest, vil indtil den 31. august 2014 fortsat kunne få udstedt en fornyet uddannelsesattest efter samme regler.
Egen drift § 12. Kravet i lovens § 12, stk. 2, nr. 2, og stk. 3, nr. 4, om, at en erhverver selv skal drive ejendommen, indebærer, at den pågældende skal drive ejendommen for egen regning og risiko, når ejendommen anvendes til jordbrugsmæssige formål.
 Stk. 2. Driftskravet er opfyldt, når arealerne drives i overensstemmelse med reglerne i lov om drift af landbrugsjorder.
Stk. 3. Når en erhverver selv skal drive ejendommen, må ejendommens jorder ikke bortforpagtes i den periode, hvor bopælspligten ved erhvervelse af en landbrugsejendom er gældende, jf. lovens § 8. Dog kan vedvarende græsarealer bortforpagtes.
Ved bortforpagtning af vedvarende græsarealer er betingelsen om, at den, der gør krav på fortrinsstilling til suppleringsjord, selv skal drive sin eller sine landbrugsejendomme, jf. lovens § 32, stk. 2, nr. 1, imidlertid ikke opfyldt.
 Stk. 4. Kravet om, at en erhverver selv skal drive ejendommen, er ikke til hinder for, at erhververen kan bortforpagte ejendommen til et selskab, der opfylder betingelserne i lovens § 20, og hvor erhververen er landmand i selskabet, jf. tillige § 14, stk. 5.
 Stk. 5. Kravet om, at en erhverver selv skal drive ejendommen, er ikke til hinder for, at den pågældende driver den erhvervede landbrugsejendom i fællesskab med andre landbrugere efter lovens § 26, stk. 2.
Landmandsselskaber (lovens § 20) A.
Generelle betingelser § 13. Bestemmelserne i lovens § 20 omfatter også aktie- og anpartsselskaber i andre lande inden for Det Europæiske Fællesskab eller lande, der har tiltrådt aftalen om Det Europæiske Økonomiske Samarbejdsområde (EØS). Det er en forudsætning, at selskaberne er registreret i Erhvervs- og Selskabsstyrelsen med en filial.
 Stk. 2. Bestemmelserne i lovens § 20 omfatter også SE-selskaber, som ligeledes skal være registreret i Erhvervs- og Selskabsstyrelsen med en filial, hvis selskabet ikke har sit vedtægtsmæssige hjemsted i Danmark.
 Stk. 3. Bestemmelserne i lovens § 20 omfatter ikke kommanditaktieselskaber.
§ 14. Kravet i lovens § 20, stk. 1, nr. 1, skal opfyldes af en person (landmanden i selskabet) i hele selskabets ejertid.
Kravet om stemmeflertal i selskabet kan ikke opfyldes af to eller flere personer i fællesskab eller af et selskab, jf. dog lovens § 20, stk. 3, og bekendtgørelsens § 18 om holdingselskaber.
Stemmeretten skal fremkomme direkte af den stemmeret, der er tillagt de aktier eller anparter, som landmanden ejer i selskabet, enten personligt eller via en holdingkonstruktion, jf. bekendtgørelsens § 18. De omhandlede aktier eller anparter må ikke være pantsat til andre investorer i selskabet.
 Stk. 2. Bopælspligten skal opfyldes af landmanden i selskabet i mindst 8 år efter selskabets erhvervelse af ejendommen, jf. lovens § 8, stk. 1 og 2. Hvis den pågældende person indtil selskabets erhvervelse af ejendommen har haft lovlig adkomst på denne, gælder 8 års reglen dog fra tidspunktet for den personlige erhvervelse, jf. dog lovens § 14, stk. 1.
 Stk. 3. Når stemmeflertallet i selskabet overgår til en anden person, skal denne opfylde de personlige erhvervelsesbetingelser i lovens §§ 12-15 og § 17. Den nye landmand i selskabet skal opfylde bopælspligten i mindst 8 år, jf. dog lovens § 14, stk. 1. Hvis den pågældende person skal opfylde betingelserne i lovens § 12, stk. 3, nr. 7, jf. §§ 31-33, gælder reglerne om fortrinsstilling til suppleringsjord, når vedkommende vil blive ejer eller medejer af 2 eller flere landbrugsejendomme, hvis samlede areal overstiger 100 ha, jf. dog bekendtgørelsens § 29, stk. 1-5, om supplering af en hovedejendom.
 Stk. 4. Med hensyn til kravet om egen drift gælder tilsvarende regler vedrørende opfyldelse af 8 års-perioden som i stk. 2 og 3. Kravet påhviler dog selskabet, jf. lovens § 20, stk. 1.
 Stk. 5. Kravet om, at selskabet selv skal drive ejendommen, hvis dette følger af betingelserne i lovens § 20, stk. 1, nr. 1, litra b, er ikke til hinder for, at selskabet kan bortforpagte ejendommen til landmanden i selskabet, eller at ejendommen kan drives i et fællesskab, jf. bekendtgørelsens § 12, stk. 5. Selskabet kan derimod ikke bortforpagte ejendommen til anden side.
Stk. 6. Ved overdragelse af en landbrugsejendom, der lovligt ejes af et bestående landmandsselskab, til et andet landmandsselskab, begynder der kun en ny 8 års periode for bopælspligten og et eventuelt krav om egen drift, hvis der indtræder en ny person som landmand i selskabet.
Reglerne om fortrinsstilling til suppleringsjord i lovens §§ 31-33 skal kun bringes i anvendelse, hvis der indtræder en ny person som landmand i selskabet, og den pågældende skal opfylde betingelserne i lovens § 12.
§ 15. Er der andre aktionærer eller anpartshavere i selskabet end landmanden (eventuelt via et holdingselskab, der ejes fuldt ud af landmanden), er det endvidere en betingelse, 1) at landmanden i selskabet i kraft af sin stemmeflerhed varetager den daglige ledelse af selskabet, herunder ejendommens drift, og træffer beslutning om sædvanlige dispositioner, herunder nyanskaffelser og investeringer af normal landbrugsmæssig karakter.
Dette gælder dog ikke, når selskabet lovligt driver ejendommen ved en bestyrer, eller ejendommen lovligt er bortforpagtet, 2) at tegningsreglen udformes således, at selskabet ikke kan tegnes uden om landmanden i selskabet, 3) at landmanden i selskabet skal være medlem af såvel bestyrelse som direktion, hvis der nedsættes sådanne organer, og 4) at landmanden i selskabet i forbindelse med såvel opsigelse som andre aktionærers eller anpartshaveres ret til overtagelse af aktier eller anparter skal være sikret et varsel på mindst 12 måneder.
Opsigelse kan dog ske med et kortere varsel på grund af grov misligholdelse, såfremt FødevareErhverv finder, at særlige forhold kan begrunde en dispensation.
 Stk. 2. Betingelserne i stk. 1, nr. 1-4, skal fremgå af selskabets vedtægter.
 § 16. Kravet om, at aktier eller anparter skal ejes af personer, der er i nær familie med landmanden i selskabet, skal i hele selskabets ejertid opfyldes af personer, der opfylder betingelserne i lovens § 20, stk. 1, nr. 2, i forhold til den til enhver tid værende landmand i selskabet, jf. dog bekendtgørelsens § 19, stk. 1.
 Stk. 2. Når der indtræder en ny landmand i selskabet, skal investorer, der ejer aktier eller anparter i selskabet opfylde kravene i lovens § 20, stk. 1, nr. 2 og 3, inden 6 måneder, jf. dog bekendtgørelsens § 19, stk. 1.
 § 17. Bestemmelsen i lovens § 20, stk. 1, nr. 2, om pensionskasser og livsforsikringsselskaber omfatter selskaber mv., der har Finanstilsynets tilladelse til at drive pensions- eller livsforsikringsvirksomhed i Danmark samt pensionskasser og livsforsikringsselskaber i andre lande inden for Det Europæiske Fællesskab eller lande, der har tiltrådt aftalen om Det Europæiske Økonomiske Samarbejdsområde (EØS), i det omfang de er godkendt i hjemlandet og anmeldt til Finanstilsynet i Danmark.
§ 18. De i lovens § 20, stk. 3, nævnte selskabsformer, hvorefter aktier eller anparter i et selskab, der ejer en landbrugsejendom, kan ejes af et eller flere aktie- eller anpartsselskaber i en holdingkonstruktion, forudsætter, 1) at selskaberne fuldt ud ejes af personer, der opfylder bestemmelserne i lovens § 20, stk. 1, nr. 1-3, 2) at der er fuld gennemsigtighed i selskabskonstruktionen, således at bl.a. investorernes ejerskab af andre landbrugsejendomme til enhver tid kan kontrolleres, 3) at der ikke indgår mere end 2 led af selskaber i en vertikal ejerkæde, og 4) at aktier i alle aktieselskaber skal noteres på navn.
 Stk. 2. For selskaber, der er omfattet af bekendtgørelsens § 19, stk. 1, gælder bestemmelserne ovenfor i stk. 1 alene for det selskab, der fuldt ud skal ejes af den person, der opfylder bestemmelserne i lovens § 20, stk. 1, nr. 1, litra a eller b (landmanden i selskabet).
 § 19. Et selskab, der har erhvervet en landbrugsejendom efter reglerne i § 20 i landbrugsloven af 1989 (lovbekendtgørelse nr. 504 af 17. juli 1989) eller landbrugsloven af 1994 (lovbekendtgørelse nr. 769 af 24. august 1994), dvs. før 4. juni 1999, hvor § 20 i landbrugsloven af 1999 (lovbekendtgørelse nr. 598 af 15. juli 1999) trådte i kraft, omfattes ikke af bestemmelserne i den nugældende lovs § 20, stk. 1, nr. 2 og 3, der begrænser kredsen af investorer, der kan eje eller erhverve aktier eller anparter i selskabet.
 Stk. 2. Selskabet kan efter lovens § 20, stk. 2, erhverve yderligere landbrugsejendomme, hvis betingelserne i lovens § 20, stk. 2, er opfyldt, jf. tillige stk. 3, og der skal afgives erklæring efter bekendtgørelsens § 20. Selskabet kan ligeledes erhverve jord til supplering af en landbrugsejendom efter reglerne i lovens § 29.
Stk. 3. Selskabet skal opfylde kravene til landmandens beføjelser i selskabet mv., jf. bekendtgørelsens §§ 14 og 15, når selskabet 1) ændrer kapital og stemmefordeling, hvorved stemmeflertallet overgår til en anden person, der som landmand i selskabet skal opfylde betingelserne i lovens §§ 12-15 og § 17, 2) erhverver yderligere en landbrugsejendom, eller 3) erhverver suppleringsjord til sammenlægning med en landbrugsejendom, der tilhører selskabet.
B.
Erklæring ved selskabers erhvervelse § 20. Et aktieselskab eller et anpartsselskab, der erhverver en landbrugsejendom efter bestemmelsen i lovens § 20, stk. 1, skal i forbindelse med afgivelse af erklæring, som er en forudsætning for tinglysning af adkomst på ejendommen, give oplysning om:
 1) Selskabets navn og adresse, CVR-nummer samt samlede aktie- eller anpartskapital.
 2) Ejendommens areal mv. og tidspunktet for selskabets erhvervelse af ejendommen.
3) Navn, personnummer og adresse for den deltager, der opfylder betingelserne i lovens § 20, stk. 1, nr. 1, (landmanden i selskabet), og oplysning om vedkommendes andel af kapitalen og stemmerne i selskabet.
Hvis landmanden selv ejer hele selskabskapitalen, eventuelt i en holdingkonstruktion, afgives erklæring herom.
4) Navn og adresse på alle øvrige deltagere i selskabet, jf. lovens § 20, stk. 1, nr. 2, der ejer aktier eller anparter i selskabet, og oplysninger om hver enkelt af disse deltageres andel af kapitalen og af stemmerne i selskabet.
For personer skal tillige oplyses personnummer.
 5) For deltagere i selskabet, der ejer aktier eller anparter i selskabet ved en holdingkonstruktion, skal desuden gives oplysning om det pågældende selskabs navn og adresse, CVR-nummer, aktie- eller anpartskapital, ejerskab til kapitalen og stemmefordeling i selskabet.
 6) For samtlige deltagere i selskabet, der personligt ejer aktier eller anparter i selskabet, eller som ejer aktier eller anparter gennem en holdingkonstruktion, skal oplyses, hvilke landbrugsejendomme den eller de pågældende i forvejen er ejer eller medejer af.
 7) For de i nr. 6 nævnte deltagere skal desuden dokumenteres, at de pågældende opfylder betingelserne i lovens § 12, stk. 3, nr. 6, jf. stk. 6 og 7, om vægtede ejerandele.
Stk. 2. Oplysninger skal gives på et skema med bilag om investorer, der kan hentes på FødevareErhvervs hjemmeside (www.ferv.fvm.dk eller www.landbrugsloven.dk), eller som kan fås ved henvendelse til FødevareErhverv.
Skemaet skal sendes til kommunen sammen med adkomstdokumentet, jf. § 1 i bekendtgørelse om dokumentation og tinglysning mv. af dokumenter vedrørende landbrugsejendomme.
Stk. 3. Hvis der er andre aktionærer eller anpartshavere i selskabet end landmanden (eventuelt via et holdingselskab, der ejes fuldt ud af landmanden), skal selskabet sammen med skemaet vedlægge 1) kopi af gældende vedtægter, 2) kopi af aktiebogen eller anpartshaverfortegnelsen med oplysning om selskabets kapital og oplysning om noteringen af selskabets aktier eller anparter på navn, 3) kopi af tegningsudskrift fra Erhvervs- og Selskabsstyrelsen vedrørende selskabet, 4) kopi af eventuelle aktionæroverenskomster eller anpartshaveroverenskomster, 5) kopi af eventuel direktørkontrakt eller andre aftaler mellem den deltager, der opfylder betingelserne i lovens § 20, stk. 1, nr. 1, og de øvrige deltagere i selskabet, og 6) kopi af gældende vedtægter for et eventuelt holdingselskab og kopi af aktiebogen eller anpartshaverfortegnelsen med oplysning om holdingselskabets kapital samt oplysning om noteringen af holdingselskabets aktier eller anparter på navn.
 Stk.4. Bestemmelserne i stk. 1-3 gælder også ved omdannelse af selskabet til et andet selskab eller ved fusion af selskabet med et andet selskab, hvis det medfører tinglysning af ny adkomst.
C.
Selskabers indberetningspligt Landmanden § 21. Et aktieselskab eller et anpartsselskab, der har erhvervet en landbrugsejendom efter reglerne i § 20 i landbrugsloven af 1989 (lovbekendtgørelse nr. 504 af 17. juli 1989) eller senere landbrugslove, skal sende indberetning til FødevareErhverv ved udskiftning af landmanden i selskabet.
Dette gælder også ved enhver ændring af ejerforholdene, herunder ændring af selskabets aktie- eller anpartskapital og ændring af regler om kapitalklasser og om stemmeret i selskabet, der medfører, at den deltager, der hidtil har opfyldt landbrugslovens erhvervelsesbetingelser og kravet om stemmeflertal i selskabet m.v. (landmanden i selskabet), ikke længere opfylder betingelserne i lovens § 20, stk. 1, nr. 1. Indberetningen skal indsendes inden 4 uger efter den nævnte ændring.
 Stk. 2. Indberetning skal også ske, når aktier eller anparter, der ejes personligt af landmanden i selskabet, overdrages til et selskab, der fuldt ud ejes af den pågældende, jf. lovens § 20, stk. 3, om holdingkonstruktioner.
Stk. 3. Ved indberetning efter stk. 1 skal det ved erklæring dokumenteres, at selskabet opfylder kravet om, at en deltager, der opfylder lovens erhvervelsesbetingelser, har stemmeflertal i selskabet og ejer mindst 10 pct. af selskabskapitalen.
Der skal desuden gives oplysning om den deltager, der herefter opfylder de nævnte erhvervelsesbetingelser, jf. lovens § 20, stk. 1, nr. 1.
 Stk. 4. For selskaber, der lovligt har erhvervet en landbrugsejendom efter reglerne i landbrugsloven af 1989 (lovbekendtgørelse nr. 504 af 17. juli 1989) eller landbrugsloven af 1994 (lovbekendtgørelse nr. 769 af 24. august 1994), skal det desuden dokumenteres, at de skærpede krav til landmandens beføjelser i selskabet mv. er opfyldt, jf. bekendtgørelsens §§ 14 og 15.
 Stk. 5. For selskaber, der lovligt har erhvervet en landbrugsejendom efter den 3. juni 1999 efter reglerne i § 20 i landbrugsloven af 1999 eller senere landbrugslove, skal det endvidere dokumenteres, at samtlige øvrige personer, der er nævnt i lovens § 20, stk. 1, nr. 2, opfylder kravene i lovens § 12, stk. 3, nr. 6, jf. stk. 6 og 7, om vægtede ejerandele.
Stk. 6. Indberetning skal gives på et skema med bilag om investorer, Selskabers indberetning - § 20 og Bilag om investorer, indberetning - § 20, der kan hentes på FødevareErhvervs hjemmeside (www.ferv.fvm.dk eller www.landbrugsloven.dk), eller som kan fås ved henvendelse til FødevareErhverv.
Skemaet skal sendes til FødevareErhverv.
Der skal gives oplysning om alle de under § 20, stk. 1, omhandlede forhold på tidspunktet for indberetningen.
Ved indberetning efter stk. 1 skal selskabet vedlægge dokumentation som omtalt under § 20, stk. 3 og 4. Ved indberetning efter stk. 2 skal selskabet vedlægge dokumentation som omtalt under § 20, stk. 3, nr. 6.
Øvrige investorer § 22. Et aktieselskab eller et anpartsselskab, der har erhvervet en landbrugsejendom efter den 3. juni 1999 efter reglerne i § 20 i landbrugsloven af 1999 (lovbekendtgørelse nr. 598 af 15. juli 1999) eller senere landbrugslove, skal desuden sende indberetning til FødevareErhverv ved enhver ændring i kredsen af investorer og af kapitalfordelingen i selskabet, jf. lovens § 20, stk. 1, nr. 2, hvorved 1) der sker udskiftning af eller der indtræder nye investorer, der ejer aktier eller anparter i selskabet, herunder også ved etablering af holdingkonstruktioner, jf. lovens § 20, stk. 3, eller 2) personer, der deltager i selskabet, erhverver yderligere aktier eller anparter i selskabet.
Stk. 2. Ved indberetningen, der skal indsendes inden 4 uger efter den nævnte ændring, skal det ved erklæring dokumenteres, at selskabet opfylder betingelserne i lovens § 20, stk. 1, nr. 2, herunder 1) at samtlige aktier eller anparter, der ikke ejes af landmanden i selskabet, ejes af personer, der er i nær familie med landmanden i selskabet, eller af godkendte pensionskasser og livsforsikringsselskaber, og 2) at de pågældende personer opfylder betingelserne i lovens § 12, stk. 3, nr. 6, jf. stk. 6 og 7, om vægtede ejerandele.
 Stk. 3. Indberetning skal gives på et skema med bilag om investorer, jf. bekendtgørelsens § 21, stk. 6. Hvis investor er et selskab (holdingkonstruktion), skal der vedlægges dokumentation som omtalt under § 20, stk. 3, nr. 6.
 Stk. 4. Ved selskaber, der erhverver en landbrugsejendom efter 1. november 2008, skal de i § 15 nævnte oplysninger, indsendes med indberetningen, hvis der indtræder nye investorer, således at landmanden ikke fuldt ud ejer samtlige aktier eller anparter.
 § 23. Bestemmelserne i §§ 21 og 22 gælder også ved omdannelse af selskabet til et andet selskab eller ved fusion af selskabet med et andet selskab, hvis omdannelsen af selskabet ikke medfører tinglysning af ny adkomst på ejendommen.
§ 24. Et aktieselskab eller et anpartsselskab, der har erhvervet en landbrugsejendom efter lovens § 20, skal efter anmodning fra FødevareErhverv sende ajourførte oplysninger til FødevareErhverv om alle de under § 20, stk. 1-4, og §§ 21 og 22 omhandlede forhold.
Oplysningerne skal indsendes inden 4 uger efter anmodningen.
Fondes erhvervelse af landbrugsjord § 25. En fond, der har til formål at støtte almennyttige naturbeskyttelsesformål, kan opnå en forhåndsgodkendelse fra FødevareErhverv til at erhverve adkomst på en landbrugsejendom eller en del af en landbrugsejendom til naturformål mv., jf. lovens § 24, hvis betingelserne nedenfor i stk. 2-5 er opfyldt.
Stk. 2. Fonden skal oplyse om fondens navn og adresse, herunder evt. binavn og registreringsnummer.
Fondens hjemsted skal oplyses, og hvis det er en dansk fond, skal det oplyses, om det er en erhvervsdrivende fond eller en ikke-erhvervsdrivende fond.
 Stk. 3. Det skal dokumenteres ved fondens vedtægter mv., at fonden har til formål at støtte almennyttige naturbeskyttelsesformål, jf. dog stk. 4. Hvis en fond også har andre formål, må disse ikke være i strid med formålet om at støtte almennyttige naturbeskyttelsesformål.
Stk. 4. Dokumentation for fondens formål skal ske ved indsendelse af fondens formålsbestemmelser.
Herudover skal fonden kunne erklære, at fondens vedtægter i øvrigt ikke indeholder formål, der strider mod formålet om at støtte almennyttige naturbeskyttelsesformål.
 Stk. 5. Fonden skal sende indberetning til FødevareErhverv ved enhver ændring af vedtægterne med hensyn til formål mv., jf. stk. 3 og 4. Indberetningen skal indsendes inden 4 uger efter den nævnte ændring.
Stk. 6. En forhåndsgodkendelse kan tilbagekaldes, hvis en fond ikke længere opfylder betingelserne for en forhåndsgodkendelse.
Jordbrugskommissionen kan i den situation meddele fonden påbud om at afhænde landbrugsejendomme inden en frist på 6 måneder, medmindre jordbrugskommissionen finder grundlag for at meddele dispensation efter lovens § 24, stk. 5.
 § 26. En fond, der har opnået forhåndsgodkendelse, kan erhverve adkomst på en landbrugsejendom eller en del af en landbrugsejendom til naturformål mv. uden tilladelse efter lovens § 24, stk. 5, hvis ejendommen eller arealet i sin helhed ligger inden for områder, der i opretholdte regionplanretningslinjer eller kommuneplanretningslinjer er udpeget som naturområde med særlige naturbeskyttelsesinteresser eller er udpeget som internationalt naturbeskyttelsesområde.
Stk. 2. En fond, der har opnået forhåndsgodkendelse, kan tillige erhverve adkomst på en landbrugsejendom eller en del af en landbrugsejendom til naturformål mv., hvis ejendommen eller arealet i sin helhed ligger inden for 1) § 3-områder efter naturbeskyttelsesloven, 2) områder, hvor der er planer om gennemførelse af naturgenopretningsprojekter eller anvendelse til godkendte vådområdeprojekter, der forudsættes gennemført i nær fremtid, 3) områder, der i opretholdte regionplanretningslinjer eller kommuneplanretningslinjer er udlagt som skovrejsningsområde, eller 4) råstofgrave, der ifølge den offentlige planlægning eller bestemmelser i medfør af råstofloven skal efterbehandles til naturformål.
 Stk. 3. Hvis der er tale om erhvervelse af arealer uden for de i stk. 1 og 2 fastlagte områder, kan en sådan erhvervelse kun ske med jordbrugskommissionens tilladelse efter lovens § 24, stk. 5, jf. dog stk. 4.
 Stk. 4. Nationalparkfonde, som er oprettet efter lov om nationalparker, og som har opnået forhåndsgodkendelse jf. lovens § 24, stk. 1, nr. 1, kan erhverve adkomst på en landbrugsejendom eller en del af en landbrugsejendom til naturformål mv. uden tilladelse efter lovens § 24, stk. 5, hvis ejendommen eller arealet i sin helhed ligger inden for områder, der er oprettet som nationalpark, jf. lov om nationalparker.
 § 27. Når en fond erhverver en landbrugsejendom eller en del af en landbrugsejendom til naturformål uden tilladelse efter lovens § 24, stk. 5, skal de erhvervede arealer anvendes i overensstemmelse med den offentlige planlægning mv., der gælder for det pågældende område, herunder planer for gennemførelse af vådområdeprojekter mv.
Stk. 2. Offentligheden skal i forbindelse med erhvervelse uden tilladelse sikres adgang til arealerne svarende til den adgang, der gælder for offentligt ejede arealer, jf. reglerne i naturbeskyttelseslovens §§ 22-29 og tilhørende bekendtgørelser.
Hvis der hegnes, f.eks. af hensyn til naturpleje ved afgræsning, skal dette ske på en sådan måde, at der fortsat i væsentligt omfang er offentlig adgang til arealerne.
Kravet om offentlig adgang gælder dog ikke for arealer, hvor der i forbindelse med gennemførelse af et naturgenopretningsprojekt etableres en sø eller andre vådområder, hvis der i væsentligt omfang er offentlig adgang til de øvrige arealer.
Kravet om offentlig adgang gælder heller ikke for arealer, hvor der i medfør af anden lovgivning, f.eks. ved fredningskendelse mv., er fastsat bestemmelser, der regulerer offentlighedens adgang til arealerne.
Stk. 3. Fonden skal i forbindelse med erhvervelsen afgive erklæring om, at fonden forpligter sig til, 1) at anvende ejendommen i overensstemmelse med de generelle retningslinjer, der er fastlagt for den pågældende områdetype, jf. lovens § 24, stk. 4, 2) at der sikres offentligheden adgang til ejendommens jorder, og at der derfor kun må ske indhegning eller foretages andre foranstaltninger i et omfang, der sikrer, at der fortsat i væsentligt omfang er offentlig adgang til arealerne, jf. stk. 2, 3) inden 1 år efter erhvervelsen at indsende en plan, der skal udarbejdes i samarbejde med kommunen, til jordbrugskommissionen for ejendommens anvendelse til naturformål og for offentlighedens adgang til arealerne som dokumentation for, at reglerne om offentlighedens adgang mv. er iagttaget, og 4) at afhænde ejendommen efter lovens regler, hvis den ikke længere anvendes i overensstemmelse med retningslinjerne, jf. lovens § 24, stk. 1, nr. 3.
 Stk. 4. Fonden skal efter anmodning fra jordbrugskommissionen indsende oplysning om anvendelse mv. af et erhvervet areal inden 4 uger efter modtagelsen af anmodningen.
Fortrinsstilling til suppleringsjord § 28. Fortrinsstilling til suppleringsjord efter reglerne i lovens §§ 31 og 32, jf. lovens § 12, stk. 3, nr. 7, og § 29, stk. 2, kan kun gøres gældende i forbindelse med erhvervelse, hvorved ansøgeren (den primære erhverver) ved erhvervelsen vil blive ejer eller medejer af mere end 100 ha med landbrugspligt, jf. dog bekendtgørelsens § 29 om undtagelsesbestemmelserne i lovens § 33 og nedenfor stk. 2, 3 og 7. Ved opgørelsen af areal medregnes ikke fradragsarealer, jf. lovens § 12, stk. 5.
 Stk. 2. Betingelserne i lovens § 32, stk. 1, nr. 1-3, om arealgrænse og beboelsesbygning mv. skal være opfyldt på det tidspunkt, hvor den primære erhverver har indgået købsaftale.
 Stk. 3. Opgørelsen af arbejdskraftsbehovet i lovens § 32, stk. 2, nr. 4, skal ske på grundlag af de normtimesatser, der er fastsat i bilag 2 til bekendtgørelse nr. 1200 af 9. december 2005 om støtteordning for yngre jordbrugere.
Stk. 4. Fortrinsstilling kan kun gøres gældende over for arealer, der søges erhvervet af den primære erhverver.
Det er endvidere en betingelse, at arealerne uden dispensation i henhold til lovens § 29, stk. 4, kan sammenlægges med en landbrugsejendom, hvis ejer har fremsat ønske om suppleringsjord, jf. reglerne i lovens §§ 31 og 32.
Stk. 5. Reglerne om fortrinsstilling gælder ikke i situationer, hvor den primære erhverver i forvejen er lovlig ejer af de ejendomme, der indgår i jordomlægningen.
Reglerne gælder heller ikke i situationer, hvor den primære erhverver i forvejen som den person, der opfylder kravene i lovens § 16, stk. 2, nr. 2, eller § 16, stk. 3, nr. 1, (ankermanden), eller som den person, der opfylder kravene i lovens § 20, stk. 1, nr. 1, (landmanden i selskabet), er lovlig medejer af de ejendomme, der indgår i jordomlægningen.
 Stk. 6. Ved erhvervelse af en anpart i en landbrugsejendom efter reglerne i lovens § 16, hvorved den primære erhverver efter erhvervelsen vil blive ejer eller medejer af mere end en landbrugsejendom, gælder reglerne om fortrinsstilling til suppleringsjord kun i de situationer, hvor den pågældende som ankermand selv skal opfylde lovens erhvervelsesbetingelser.
 Stk. 7. Ved erhvervelse af areal til supplering af en landbrugsejendom, der ejes i sameje af flere personer efter reglerne i lovens § 16 eller af et selskab efter lovens § 20, gælder reglerne om fortrinsstilling til suppleringsjord kun, hvis ankermanden, jf. lovens § 16, eller landmanden i et selskab, jf. lovens § 20, vil blive ejer eller medejer af mere end 100 ha med landbrugspligt, jf. dog bekendtgørelsens § 29.
 Stk. 8. Hvis der fremsættes ønske om fortrinsstilling til supplering af en landbrugsejendom, der ejes i sameje af flere personer efter reglerne i lovens § 16 eller af et selskab efter lovens § 20, kan reglerne om fortrinsstilling til suppleringsjord kun bringes i anvendelse, hvis ankermanden, jf. § lovens 16, eller landmanden i selskabet, jf. lovens § 20, ikke vil blive ejer eller medejer af mere end 70 ha med landbrugspligt.
 Stk. 9. Reglerne om fortrinsstilling gælder ikke ved erhvervelse efter lovens § 13 (lovlig ejet bedrift), § 14 (arv), § 15 (familiehandel), § 21, nr. 1, 2, 4 og 5 (visse selskabserhvervelser), § 22 (offentlige myndigheder), § 23 (vandforsyningsanlæg) og § 24 (fonde).
§ 29. Efter lovens § 33, stk. 1, kan en hovedejendom, som altid skal være forsynet med en beboelsesbygning, suppleres op til 125 ha, uden at reglerne om fortrinsstilling til suppleringsjord skal bringes i anvendelse.
Hovedejendommen kan enten være den landbrugsejendom, hvor erhververen har sin bopæl eller den landbrugsejendom, hvor den væsentligste del af produktionen foregår.
Dette gælder også for en landbrugsejendom, der ejes i sameje efter reglerne i lovens § 16 eller i selskabsform efter lovens § 20, idet bopælsejendommen i denne situation er den ejendom, hvor ankermanden eller landmanden i selskabet har sin bopæl.
 Stk. 2. Betingelserne for supplering af en hovedejendom skal være opfyldt på det tidspunkt, hvor der er indgået bindende aftale om køb af suppleringsjord.
 Stk. 3. En person, der har fast bopæl på sin ægtefælles eller samlevers landbrugsejendom, kan som udgangspunkt selv vælge, hvilken ejendom med beboelsesbygning, der skal være hovedejendommen, jf. dog stk. 4.
Stk.4. I situationer, hvor erhververen ejer flere landbrugsejendomme med beboelsesbygning, træffer jordbrugskommissionen afgørelse om, hvilken landbrugsejendom, der er hovedejendommen.
Jordbrugskommissionen skal normalt imødekomme erhververens ønske om hvilken ejendom, der skal være hovedejendommen, jf. stk. 1 og 3, medmindre særlige forhold taler imod det.
Tilsvarende gælder i situationer, hvor erhververen er ejer eller medejer af flere landbrugsejendomme med beboelsesbygning, og hvor en eller flere af ejendommene ejes i sameje eller i selskabsform.
Hvis en landbrugsejendom tidligere er suppleret efter reglerne for hovedejendomme, kan der kun i særlige tilfælde udpeges en anden hovedejendom.
Stk.5. Ved erhvervelse af adkomst på yderligere landbrugsejendomme med henblik på sammenlægning efter lovens § 29 med ejerens hovedejendom, jf. lovens 33, stk. 1, skal jordbrugskommissionen behandle sagen efter reglerne om supplering af en hovedejendom, jf. ovenfor stk. 1-3. En tilladelse skal betinges af, at sammenlægningen er gennemført inden en frist på højst 1 år.
Det samme gælder, hvis det kun er en del af ejendommen, der overføres til hovedejendommen.
Hvis ejeren ønsker at beholde restejendommen som en selvstændig landbrugsejendom, skal det undersøges, om der er naboer, der ønsker at gøre fortrinsstilling gældende til restejendommen.
Hvis landbrugspligten ophæves på restejendommen, eller restejendommen ønskes afhændet, skal dette ske inden en frist på højst 1 år.
 Stk.6. Bestemmelsen i lovens § 33, stk. 3, gælder alle jordomlægninger, der sker i forbindelse med afståelse af jord til offentlige anlæg mv. ved jordfordeling eller ekspropriation, uanset om den pågældende ejendom afstår jord til offentlige anlæg mv.
Stk.7. Bestemmelsen i lovens § 33, stk. 4, gælder ved erhvervelse af arealer som kompensation for arealer af nogenlunde samme størrelse, uanset bonitet, der inddrages til etablering af våde enge eller genopretning af vådområder med henblik på gennemførelse af Vandmiljøplan II, jf.
Miljøministeriets cirkulære nr. 132 af 15. juli 1998 om regionplanlægning og landzoneadministration for lavbundsarealer, der er potentielt egnede som vådområder, eller som pålægges forbud mod tilførsel af gødning med henblik på beskyttelse af drikkevand i overensstemmelse med en indsatsplan.
Tilsvarende gælder for projekter til gennemførelse af Vandmiljøplan III og for arealer, der erhverves til erstatning for arealer, der inddrages til statslige eller kommunale miljø- og naturprojekter, med det formål at gennemføre EUs vandrammedirektiv eller Natura 2000 direktiver, jf. miljømålsloven.
Reglerne gælder dog ikke, hvis der er tale om fradragsarealer, jf. lovens § 12, stk. 5. Det er en forudsætning, at arealerne er omfattet af bestemmelser, der varigt eller i en periode på mindst 20 år hindrer tilførsel af gødning, og at erhvervelsen sker inden 8 år efter inddragelsen af jorderne til de nævnte formål.
Stk.8. Reglerne om fortrinsstilling til suppleringsjord finder heller ikke anvendelse ved jordomlægninger (mageskifte), hvor to eller flere landbrugsbedrifter afgiver og modtager arealer af nogenlunde samme størrelse og bonitet.
Dette gælder tillige, hvor de omfattede arealer består af hele eller dele af landbrugsejendomme.
 Stk.  9. Bestemmelserne om fortrinsstilling til suppleringsjord finder ikke anvendelse ved supplering af en landbrugsejendom, der ejes af en offentlig myndighed, et vandforsyningsanlæg eller en fond, jf. bekendtgørelsens § 28, stk. 9.
§ 30. Jordbrugskommissionen kan bestemme, at der ikke skal foretages undersøgelse af, om der er ønsker om fortrinsstilling til suppleringsjord, hvis kommissionen finder, at der er tale om 1) en ubetydelig overskridelse af arealgrænsen på 100 ha eller 125 ha, jf. lovens §§ 31 og 33, 2) supplering af en landbrugsejendom med et ubetydeligt areal, 3) erhvervelse af en landbrugsejendom, hvor der kun vil kunne gøres fortrinsstilling gældende til et ubetydeligt areal, 4) mindre forskelle i arealstørrelse og bonitet ved jordomlægninger, der omfattes af bestemmelserne i bekendtgørelsens § 29, stk. 8, 5) særlige lokale forhold, herunder lokalplan og lignende, der kan begrunde, at der ikke er ejere af nærliggende ejendomme, der kan gøre krav på en fortrinsstilling til suppleringsjord, eller 6) særlige forhold, der kan begrunde, at der dispenseres fra reglerne i lovens § 12 efter lovens § 17, stk. 6.
 Stk. 2. Ved erhvervelse af adkomst på en landbrugsejendom med henblik på afhændelse af en eller flere af erhververens andre landbrugsejendomme gælder reglerne om fortrinsstilling, når arealet af de landbrugsejendomme, som erhververen herefter vil være ejer eller medejer af, overstiger 100 ha, eksklusive fradragsarealer.
 Stk. 3. Ved erhvervelse af adkomst på en landbrugsejendom, hvor erhververen har afhændet en del af den erhvervede landbrugsejendom eller en del af erhververens andre landbrugsejendomme, gælder reglerne om fortrinsstilling, når arealet af de landbrugsejendomme, som erhververen herefter vil være ejer eller medejer af, overstiger 100 ha, eksklusive fradragsarealer.
§ 31. Undersøgelse af, om ejere af nærliggende landbrugsejendomme, der opfylder betingelserne i lovens §§ 31 og 32, ønsker fortrinsstilling til suppleringsjord, skal ske ved, at jordbrugskommissionen på ansøgerens bekostning foretager offentlig bekendtgørelse i en eller flere lokale aviser.
Jordbrugskommissionen foretager endvidere offentlig bekendtgørelse på statsforvaltningernes hjemmeside (www.statsforvaltning.dk/suppleringsjord). Ejere, der ønsker fortrinsstilling, skal afgive oplysninger og ønsker om køb af suppleringsjord på et særligt skema (naboerklæring), der kan hentes på FødevareErhvervs hjemmeside (www.ferv.fvm.dk eller www.landbrugsloven.dk), eller som kan fås ved henvendelse til FødevareErhverv.
Ved annoncering om suppleringsjord skal naboerklæring om fortrinsstilling være modtaget hos jordbrugskommissionen senest 4 uger efter annonceringstidspunktet.
Jordbrugskommissionen afgør ud fra de afgivne oplysninger, om de pågældende er berettigede til en fortrinsstilling, jf. dog stk. 3.
Stk. 2. Ved sager om jordfordeling, der behandles efter reglerne i jordfordelingsloven (lov nr. 535 af 24. juni 2005 med senere ændringer), og som ikke omfattes af undtagelsen i § 33, stk. 3, i lov om landbrugsejendomme, jf. bekendtgørelsens § 29, stk.7, skal det i forbindelse med jordfordelingsplanlægningen undersøges ved annoncering i en eller flere lokale aviser, om ejere af landbrugsejendomme, der opfylder betingelserne i lovens §§ 31 og 32 ønsker at gøre fortrinsstilling gældende til suppleringsjord.
Ejere, der ønsker fortrinsstilling til suppleringsjord, skal skriftligt fremsætte anmodning herom, der skal være modtaget hos planlæggeren senest 4 uger efter annonceringstidspunktet.
Anmodninger, der inden for 4 ugers-fristen modtages hos jordbrugskommissionen, betragtes dog også som modtaget inden fristens udløb.
Bestemmelsen gælder såvel for ejere af landbrugsejendomme inden for planområdet som uden for planområdet.
 Stk. 3. Hvis en naboerklæring, der er indkommet rettidigt til jordbrugskommissionen, ikke indeholder tilstrækkelige oplysninger til vurdering af, om den pågældende nabo opfylder betingelserne for at opnå fortrinsstilling, skal jordbrugskommissionen fastsætte en frist på højst 4 uger til fremsendelse af fornøden dokumentation.
 Stk. 4. Hvis den i stk. 3 omhandlede dokumentation ikke er modtaget hos jordbrugskommissionen inden den fastsatte frist, kan den pågældende nabo ikke opnå fortrinsstilling til suppleringsjord.
§ 32. Når jordbrugskommissionen finder, at en eller flere naboer, der har anmodet om fortrinsstilling til suppleringsjord, opfylder betingelserne for at opnå fortrinsstilling, meddeler jordbrugskommissionen den primære ansøger afslag på det ansøgte.
Har den primære erhverver indgået endelig aftale om køb af jorderne, meddeler kommissionen tillige påbud om afhændelse af jorderne inden en frist på mindst 6 måneder.
Samtidig meddeler jordbrugskommissionen sagens parter en frist på 4 uger til at træffe aftale om afhændelse af jord til de fortrinsberettigede naboer og til at give oplysning om, hvorvidt der er indgået aftale om afhændelse af suppleringsjorder.
Hvis der ikke har kunnet opnås enighed mellem parterne om pris mv., skal de inden udløbet af 4-ugers fristen fremkomme med oplysninger om, hvad de hver især mener, handelsprisen bør være samt begrundelse herfor, hvorefter jordbrugskommissionen skal fastsætte prisen og eventuelt tillige afgrænsningen af arealet, jf. stk. 5 og 8. Parterne kan eventuelt tillige give oplysninger om sammenlignelige ejendomshandler, der i den senere tid er sket inden for det pågældende område.
 Stk. 2. Er der flere ansøgere, der opfylder betingelserne for en fortrinsstilling til suppleringsjord, anses de for at være ligeberettigede.
 Stk. 3. Jordbrugskommissionen kan bestemme, at ønsker om suppleringsjord ikke imødekommes, uanset om betingelserne for fortrinsstilling er opfyldt, hvis den fortrinsberettigede kun ville kunne få fortrinsstilling til et ubetydeligt areal.
Stk. 4. Fortrinsstillingen bortfalder, hvis den primære erhverver ikke længere overskrider arealgrænsen på 100 ha eller 125 ha, jf. lovens §§ 31 og 33, f.eks. ved frasalg af jorder.
Det samme gælder, hvis en nabo, der har opnået fortrinsstilling, erhverver jord fra anden ejendom, hvorved arealgrænsen på 70 ha overskrides.
Stk. 5. Fortrinsstillingen bortfalder ligeledes, hvis den fortrinsberettigede ikke inden udløbet af den fastsatte frist på 4 uger, jf. stk. 1, har indsendt dokumentation til jordbrugskommissionen for, at der er indgået aftale om køb af suppleringsjord, eller har fremsendt oplysninger om, hvad vedkommende mener prisen bør være, så jordbrugskommissionen kan fastsætte pris mv.
Jordbrugskommissionen kan dog beslutte, at fortrinsstillingen kan opretholdes, hvis ganske særlige forhold taler for det, jf. tillige stk. 8 Hvis den primære ansøger ikke er fremkommet med oplysninger, træffer jordbrugskommissionen afgørelse på det foreliggende grundlag.
Stk. 6. I situationer, hvor parterne ikke har kunnet blive enige om pris eller afgrænsning for suppleringsjorden, træffer jordbrugskommissionen afgørelse om den pris, der skal være afgørende for at bevare en fortrinsstilling, eller om afgrænsningen af suppleringsjorden.
Kommissionen meddeler parterne en ny frist på 4 uger, inden for hvilken parterne selv skal forhandle sig til enighed om handelsvilkårene og give underretning herom til kommissionen.
Samtidig hermed meddeler kommissionen den eller de fortrinsberettigede en frist til at stille sikkerhed for betaling af den fastsatte pris for suppleringsjorden, således at bankgaranti eller lignende sikkerhed skal være modtaget hos jordbrugskommissionen senest 2 uger efter udløbet af den nævnte frist på 4 uger.
Hvis parterne har truffet bindende aftale om køb af jorderne, skal der dog ikke fremsendes sikkerhedsstillelse til jordbrugskommissionen.
Sikkerhedsstillelsen skal svare til den fastsatte pris, og den skal være gældende i mindst 1 år, idet den dog kan frigives af jordbrugskommissionen på et tidligere tidspunkt, f.eks. i forbindelse med, at der er indgået aftale om køb af jorderne.
 Stk. 7. Hvis en fortrinsberettiget ikke vil betale den af jordbrugskommissionen fastsatte pris for suppleringsjorden eller ikke har fremsendt sikkerhedsstillelse til jordbrugskommissionen inden den fastsatte frist, bortfalder fortrinsstillingen, jf. dog stk. 8.
Stk. 8. Hvis jordbrugskommissionens afgørelse om fortrinsstilling, jf. stk. 1 og 5, påklages, suspenderes 4 ugers-fristen i stk. 1, idet der som udgangspunkt løber en ny frist på 4 uger fra modtagelsen af FødevareErhvervs afgørelse i klagesagen, jf. § 16 i bekendtgørelse nr. 1155 af 24. november 2006 om jordbrugskommissioner mv.
Tilsvarende gælder, hvis kommissionens afgørelse efter stk. 6, jf. stk. 7, påklages.
Et eventuelt meddelt påbud om afhændelse suspenderes også, mens klagesagen behandles.
Er der stillet bankgaranti eller lignende sikkerhed, jf. stk. 6, 3. pkt., bortfalder forpligtelsen til at opretholde denne.
 Stk. 9. Hvis det areal, som den fortrinsberettigede har gjort sin fortrinsstilling gældende overfor, bliver solgt til anden side, skal den fortrinsberettigede have mulighed for at fremsætte et nyt ønske om erhvervelse af et andet areal, såfremt den primære erhverver efter frasalget fortsat overskrider arealgrænsen på 100 ha eller 125 ha, og den fortrinsberettigede fortsat opfylder betingelserne for fortrinsstilling.
Stk. 10. Ved ejerskifte af en landbrugsejendom, der ejes af en jordbruger, der har opnået fortrinsstilling til suppleringsjord, kan den nye ejer indtræde som fortrinsberettiget, hvis den nye ejer også opfylder betingelserne for fortrinsstilling og accepterer de afgørelser om pris og beliggenhed mv., som jordbrugskommissionen har truffet.
Jordbrugskommissionen kan fastsætte en frist for fremsendelse af erklæring.
 § 33. En ejer af en landbrugsejendom, hvorpå der i medfør af den hidtidige landbrugslov, jf. lovbekendtgørelse nr. 598 af 15. juli 1999, er tinglyst deklaration om hvilende fortrinsstilling, kan få deklarationen ophævet, hvis ejendommen på ansøgningstidspunktet for aflysning af deklarationen ville kunne erhverves uden fortrinsstilling efter bestemmelserne i den gældende lov, eventuelt til supplering af en hovedejendom, jf. lovens § 33, stk. 1, og bekendtgørelsens § 29, stk. 1-5. Deklarationen opretholdes dog, hvis ejendommen erhverves efter lovens regler om arv og familiehandel i overensstemmelse med deklarationens indhold.
Stk. 2. Beboelsesbygningen på en landbrugsejendom, hvorpå der er tinglyst deklaration om hvilende fortrinsstilling, kan fraskilles eller nedrives, uden at reglerne om fortrinsstilling skal bringes i anvendelse, hvis betingelserne i lovens § 10 er opfyldt.
Dette gælder uanset deklarationens bestemmelser om, at bestemmelserne om fortrinsstilling til suppleringsjord skal bringes i anvendelse, hvis ejendommens beboelsesbygning fraskilles eller nedrives.
Deklarationen opretholdes fortsat på den bygningsløse landbrugsejendom, og hvis beboelsesbygningen fraskilles med landbrugspligt, opretholdes deklarationen også på denne ejendom.
Ansøgninger generelt § 34. Ansøgning efter lov om landbrugsejendomme skal indeholde:
1) Angivelse af, hvilke betingelser i lov om landbrugsejendomme, der ikke er opfyldt, og oplysning om særlige forhold, der kan begrunde en tilladelse.
Hvis der er tale om erhvervelse af en landbrugsejendom, skal det erklæringsskema anvendes, som vedrører den pågældende erhvervelsessituation, jf. skemaerne på FødevareErhvervs hjemmeside (www.ferv.fvm.dk eller www.landbrugsloven.dk).
 2) Oplysning om ejendommens adresse, matrikelbetegnelse og samlede areal, f.eks. ejendomsattest fra kommunen eller matrikeludskrift fra Kort- og Matrikelstyrelsen.
 3) Oplysning om ejerens navn, personnummer og adresse og tilsvarende oplysninger om en eventuel køber eller forpagter.
4) Oversigtskort, der viser de berørte ejendomme og arealer, jf. § 7 i bekendtgørelse nr. 420 af 3. juni 2005 om landinspektørerklæringer i henhold til lov om landbrugsejendomme.
Dette gælder dog ikke ved ansøgning om dispensation fra personlige betingelser som f.eks. bopælskrav, uddannelseskrav mv.
 5) Oplysning om, hvorvidt dele af ejendommen ligger i byzone eller sommerhusområde.
 6) Oplysning om fradragsarealer efter lovens § 12, stk. 5, jf. § 6 i bekendtgørelse om landinspektørerklæringer i henhold til lov om landbrugsejendomme, hvis ansøgningen vedrører dispositioner, hvor der er behov for, at der kan ske fradrag af arealer.
Straffe- og ikrafttrædelsesbestemmelser § 35. Overtrædelse af bestemmelserne i §§ 6-7, § 10, § 12, §§ 14-16, § 18, § 19, stk. 2 og 3, §§ 20-24, § 25, stk. 2-5, § 26 og § 27 straffes med bøde.
 Stk. 2. Der kan pålægges selskaber mv. (juridiske personer) strafansvar efter reglerne i straffelovens 5. kapitel.
 § 36. Bekendtgørelsen træder i kraft den 1. november 2008.
 Stk. 2. Bekendtgørelse nr. 698 af 21. juni 2007 om reglerne i lov om landbrugsejendomme ophæves.
