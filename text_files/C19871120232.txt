 1. Ifølge detailforskrifter for køretøjer 1987, pkt.  

 5.03.386(1)b) gælder følgende for lastbil til synsfri sammenkobling med  

 påhængsvogn samt for påhængsvogn 03 og påhængsvogn 04 til synsfri  

 sammenkobling:
 »Aktiveringstiden for trykluftanlægget i bilens bremsesystem incl.  

 tilslutning til påhængsvogn og i påhængsvognens bremsesystem skal opfylde  

 kravene i bilag III til Rådets direktiv nr. 71/320/EØF som ændret ved  

 direktiv nr. 79/489/EØF«.
 2. Dokumentation vedrørende aktiveringstiden kan bestå  

 af:
- EF-godkendelse af bremsesystemet i.h.t. 71/320/EØF som ændret ved  

 79/489/EØF eller 85/647/EØF, eller - prøvningsrapport fra et anerkendt prøvningslaboratorium.  

 Prøvningsrapporten kan omfatte et konkret køretøj eller eet eller flere typer  

 af komplette bremsesystemer (hjulbremser, membraner, rørdimensioner og  

 længder, ventiler m.v.).
 3. For påhængsvogne gælder tillige, at kravet kan  

 anses som opfyldt, såfremt omstående betingelser er opfyldt.
 4. For lastbiler, der opfylder ovenstående pkt. 2,  

 gælder, at ved montering af en ekstra aksel kan kravet fortsat anses for at  

 være opfyldt, når der monteres relæventil til den ekstra aksel.
 P.M.V.
 E.B.
Ib Rasmussen Bilag til meddelelse nr. 1516 BETINGELSER VEDRØRENDE DIMENSIONER AF RØRLEDNINGER/SLANGER FOR TRYKLUFT I FORBINDELSE MED TYPEGODKENDELSE AF PÅHÆNGSVOGN 03 OG PÅHÆNGSVOGN 04 TIL SYNSFRI SAMMENKOBLING I TILFÆLDE, HVOR DER IKKE FORELIGGER EN EF-GODKENDELSE/PRØVNINGSRAPPORT.
