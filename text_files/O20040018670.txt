Resumé  



  

 Ombudsmanden modtog oplysninger om at en varetægtsarrestant før  

 fremstillingen  

 i retten havde været henvist til at overnatte i et venterum på en  

 politistation.
Ombudsmanden besluttede af egen drift at iværksætte en  

 undersøgelse af sagen.
 Ombudsmanden indhentede oplysninger fra politimesteren om  

 baggrunden for at varetægtsarrestanten var blevet anbragt i venterummet, og  

 udtalelser fra politimesteren, Rigspolitichefen og Justitsministeriet om det  

 forhold at et venterum var blevet anvendt til overnatning.
Ombudsmanden udtalte at han forstod politimesterens,  

 Rigspolitichefens og Justitsministeriets udtalelser således at det er  

 myndighedernes generelle opfattelse at politiets venterum ikke kan anvendes  

 til  

 overnatning.
Ombudsmanden erklærede sig enig i denne opfattelse.
Efter omstændighederne mente ombudsmanden ikke at han havde  

 fuldt tilstrækkeligt grundlag for at kritisere politimesteren for anvendelsen  

 af venterummet i det konkrete tilfælde.
Ombudsmanden henviste bl.a. til at  

 der  

 på det tidspunkt da anbringelsen fandt sted, var overbelægning i arresthuset,  

 at der ikke var plads i nærliggende arresthuse, og til den særlige situation  

 som politiet og kriminalforsorgen befandt sig i på grund af EU- møder i  

 hovedstadsområdet. (J.nr. 2001-2411-819).
Anvendelse af venterum til overnatning En advokat klagede for A over  

 den behandling som A havde fået af politiet i forbindelse med fremstilling  

 den  

 11. december 2002 i Retten i Vordingborg.
Advokaten havde samtidig klaget til  

 Statsadvokaten for Fyn, Sydøstsjælland, Lolland, Falster og Bornholm.
Jeg henviste i brev af 20.  

 december 2002 advokaten til at afvente afgørelsen fra statsadvokaten før  

 advokaten tog stilling til om der var grundlag for at klage til mig.
Samtidig  

 udbad jeg mig underretning om statsadvokatens svar.
 Statsadvokaten meddelte mig i  

 brev af 20. december 2002 at hun i brev af 18. december 2002 havde henvist  

 advokaten til at afvente at Politimesteren i Vordingborg tog stilling til  

 klagen.
I brev af 13. februar 2003  

 meddelte Politimesteren i Vordingborg at han  under hensyn til de  

 ekstraordinære personalemæssige forhold, der var på det pågældende  

 tidspunkt  

  ikke fandt anledning til at kritisere de foretagne dispositioner.
I et  

 vedhæftet notat af 27. december 2002 var der redegjort nærmere for sagen.
 Jeg modtog orientering om  

 afgørelsen den 10. april 2003.
Jeg anmodede herefter i brev  

 af 24. april 2003 Politimesteren i Vordingborg om at oplyse om det der var  

 anført i rapporten af 27. december 2002, skulle forstås således at A var  

 blevet  

 anbragt i politistationens venterum i tiden fra den 10. december 2002 kl.  

 19.30 til den 11. december 2002 kl. 9.45. Hvis dette var tilfældet, anmodede  

 jeg om at modtage oplysning om  

  

 målene på  

 venterummet, om  

  

 der er lysindfald, om  

  

 der er ventilation i  

 venterummet, om  

  

 der er mulighed for  

 tilkald, og om  

  

 A under opholdet  

 modtog tilbud om mad.
Med brev af 22. maj 2003  

 sendte Politimesteren i Vordingborg mig en notits af 28. april 2003 hvori det  

 var oplyst at  

  

 A opholdt sig i  

 venterummet fra den 10. december 2002 kl. 19.30 til den 11. december 2002 kl.  

 9.45, at  

  

 venterummet har  

 målene 2,10 x  

 3,90 m, at  

  

 der for enden af  

 venterummet er opbygget en briks i hele rummets bredde (  

 2,10 m  

 )  

 42 cm  

 over gulvet, at  

  

 der på briksen var  

 anbragt en sovemadras, og at der blev udleveret to tæpper, at  

  

 der i venterummet er  

 et trykknapsystem med mulighed for tilkald af vagthavende, at  

  

 der ikke er  

 lysindfald, men almindelig elbelysning, at  

  

 venterummet er  

 tilsluttet det almindelige ventilationssystem, og at  

  

 A om morgenen den  

 11. december 2002 kl. 8.30 fik tilbudt kaffe og en ostemad, men at han kun  

 ønskede kaffe.
Jeg meddelte herefter i brev  

 af 17. juni 2003 til Politimesteren i Vordingborg at jeg havde besluttet af  

 egen drift efter ombudsmandslovens § 17, stk. 1, at iværksætte en  

 undersøgelse  

 af sagen.
Jeg anmodede politimesteren om at oplyse om  

  

 A var anbragt i  

 venterummet fordi der ikke var plads i Arresthuset i Vordingborg, og om  

  

 A da han ankom til  

 politistationen den 10. december 2003 kl. 19.30, var blevet tilbudt  

 aftensmad.
Jeg bad endvidere  

 politimesteren om at udtale sig om det forhold at et venterum var blevet  

 anvendt  

 til overnatning.
Jeg anmodede om at Rigspolitichefen og Justitsministeriet  

 ligeledes udtalte sig om denne anvendelse.
 Politimesteren i Vordingborg  

 anførte i en udtalelse af 8. september 2003:
 Det følger af Retsplejelovens  

 § 770, stk. 2, at varetægtsarrestanter anbringes i varetægtsfængsel  

 (arresthus), så vidt muligt på det sted, hvor straffesagen behandles.  

 Anbringelse  

 uden for varetægtsfængsel kan ske af helbredsmæssige grunde eller i medfør af  

 lovens § 77.
Lovens udgangspunkt om  

 anbringelse i Vordingborg arrest var ikke mulig, idet arresten bl.a. som  

 følge  

 af EU-topmødet var overbelagt.
Endvidere var arresterne i Næstved, Køge og  

 Nykøbing Falster fuldt belagt/ overbelagt.
Jeg tilføjer i forbindelse med  

 placering  

 i et arresthus, at (A) er medlem af ( ).
Det er ikke muligt konkret at  

 få oplyst, om (A) blev spurgt om aftensmad, da ingen af de involverede  

 politifolk præcist kan huske det.
Efter almindelig praksis bliver arrestanter  

 spurgt om mad, når de omkring spisetid overføres fra andre politikredse eller  

 arrester.
Arresten i Helsingør serverer mad kl. 17.30 og (A)s kørsel  

 fra  

 arresten blev påbegyndt kl. ca. 18.00. Morgenen efter blev (A) tilbudt kaffe  

 og franskbrød med ost, hvor han alene ønskede kaffe.
Det må således antages,  

 at (A)  der i øvrigt er bekendt med trykknapsystemet i venterummet  

  af Vordingborg  

 politi blev spurgt om aftensmad.
 ad placering i venterum:  

 Indledningsvis skal jeg bemærke, at (A) blev anholdt den 24. oktober 2003  

 sigtet for vold efter straffelovens § 245 og varetægtsfængslet næste dag.  

 Senere blev varetægtsfængslingen forlænget flere gange, bl.a. af Østre  

 Landsret  

 to gange, senest den 28. november 2002 med frist til den 11. december 2002.  

 Kort efter blev sagen berammet til domsforhandling den 20. december 2002. Den  

 10. december 2002 var det således politiets forventning, at der ville ske  

 frivillig forlængelse uden fremstilling, da der kun var ti dage til  

 domsforhandling og da fængsling flere gange var stadfæstet af landsretten.  

 Advokaten meddelte imidlertid den 10. december 2002 om eftermiddagen, at hans  

 klient skulle fremstilles.
Som anført under besvarelsen  

 under 1 anbringes arrestanter i varetægtsfængsel (arresthus), jf.  

 Retsplejelovens § 770, stk. 2. De undtagelser hertil, der er nævnt i  

 bestemmelsen,  

 var ikke opfyldt i forbindelse med placeringen af (A). Det er imidlertid  

 almindelig  

 praksis i politikredsene, at arrestanter af praktiske grunde kan placeres i  

 venterum, f.eks. ved afbrydelse af længerevarende afhøringer på politigård,  

 ved udfindelse af arresthus efter grundlovsforhør eller ved tidlig afhentning  

 i forbindelse med fremstilling.
Det er imidlertid formentlig usædvanligt at  

 afhente en arrestant aftenen før en fremstilling næste dag kl. 09.45. Det er  

 således umiddelbart beklageligt, at (A) blev placeret i et venterum, uanset  

 at  

 man forsøgte at gøre venterummet så komfortabelt som muligt med sovemadras og  

 tæpper.
 Jeg finder imidlertid fortsat  

 ud fra nødretslignende synspunkter ikke grundlag for at kritisere politiets  

 fremgangsmåde, idet jeg har lagt afgørende vægt på de helt særegne og  

 ekstraordinære forhold for politiet og kriminalforsorgen som følge af  

 EU-topmødet i København medio december 2003. Den eneste mulighed for, at  

 arrestanten med sikkerhed kunne være til stede ved retsmødet, var at anmode  

 to  

 kriminalassistenter fra NEC/ rejseholdet, der bistod politikredsen med  

 efterforskningen  

 i en omfattende narkoefterforskning, om at afhente (A). De pågældende  

 kriminalfolk havde aftalt andre afhøringer næste morgen med overværelse af  

 advokat, således at afhentningen måtte finde sted aftenen før, hvor der i  

 øvrigt ikke forventedes samme trafikale problemer som næste morgen.
 Rigspolitichefen anførte i en  

 udtalelse af 22. oktober 2003:
 Rigspolitiet skal i sagens  

 anledning nævne, at varetægtsarrestanter i medfør af retsplejelovens § 770,  

 stk. 2, skal anbringes i arresthuse.
Direktoratet for Kriminalforsorgen har  

 ved bekendtgørelse nr. 491 af 12. september 1978 med senere ændringer og ved  

 cirkulære nr. 156 af 13. september 1978 fastsat nærmere bestemmelser om  

 anbringelse af varetægtsarrestanter.
 Rigspolitiet finder ikke, at  

 der ved en stillingtagen til den konkrete sag er behov for at forholde sig  

 til  

 det omtalte regelsæt, som i øvrigt administreres af Direktoratet for  

 Kriminalforsorgen.
Rigspolitiet kan om  

 fremstilling af varetægtsarrestanter for domstolene oplyse, at det er  

 almindelig praksis, at varetægtsarrestanter før et retsmøde typisk bliver  

 udtaget af varetægtsarresten og overført til et venterum i domstolens  

 lokalemasse eller på politigården.
Opholdet i disse venterum vil typisk være  

 af kortere varighed for at afvente, at varetægtsfængslingen eller  

 forlængelsen  

 heraf kan blive behandlet af retten.
I den konkrete sag blev den  

 varetægtsfængslede overført til et venterum på Vordingborg politistation.  

 Rigspolitiet har ikke fastsat landsdækkende materielle regler om politiets  

 anvendelse af venterum.
Venterummene er primært beregnet til kortvarige  

 ophold  

 af personer, som venter på, at politiet kan foretage afhøring af den  

 tilbageholdte.
Venterummene anvendes  

 endvidere til kortvarige ophold af personer, som af den ene eller anden grund  

 skal fremstilles for domstolene.
Venterummene på landets politistationer er  

 ikke beregnet til længerevarende tilbageholdelse af varetægtsarrestanter.
Venterummene på landets  

 politistationer er som følge af det oplyste endvidere relativt spartansk  

 udstyret med stol, evt. bord mv.
Allerede som følge heraf bør tilbageholdelse  

 af personer i politiets venterum begrænses så meget som muligt.
Rigspolitiet vil under  

 normale omstændigheder ikke finde det rigtigt at tilbageholde  

 varetægtsfængslede  

 i politiets venterum i et tidsrum, som det skete i den konkrete sag.  

 Rigspolitiet finder imidlertid ikke  selv om den langvarige anbringelse  

 må  

 sige at være beklagelig  grundlag for at kritisere den beslutning, som  

 blev  

 truffet af Vordingborg politi.
Rigspolitiet har ved sin stillingtagen lagt  

 til  

 grund, at det ikke var praktisk muligt at tilbageholde den varetægtsfængslede  

 i  

 Vordingborg arrest og i nærhed liggende arresthuse.
Rigspolitiet har i den  

 forbindelse navnlig taget hensyn til den helt specielle situation, som dansk  

 politi og kriminalforsorgen befandt sig i på det konkrete tidspunkt på grund  

 af de store EU-møder i hovedstadsområdet.
Rigspolitiet har endvidere taget  

 hensyn til, at venterummet i den konkrete situation blev udstyret med madras,  

 tæppe mv.
Rigspolitiet vil ud fra en  

 samlet vurdering af den helt ekstraordinære situation således ikke kritisere  

 den konkrete anbringelse af varetægtsarrestanten i et af politigårdens  

 venterum. Justitsministeriet anførte i  

 en udtalelse af 8. december 2003:
 På denne baggrund skal  

 Justitsministeriet bemærke, at ministeriet finder den langvarige  

 venterumsanbringelse  

 i den konkrete sag beklagelig.
Det fremgår imidlertid af sagen, at der er  

 tale  

 om en enkeltstående episode, der opstod som følge af de helt ekstraordinære  

 forhold i forbindelse med EU-topmødet i København i december 2002. Selv om  

 der  

 under mere normale forhold ville være tale om en uacceptabelt langvarig  

 anbringelse, finder ministeriet derfor ikke anledning til at udtale kritik i  

 den konkrete sag.
 Justitsministeriet kan i  

 øvrigt i det hele tilslutte sig Rigspolitichefens udtalelse, herunder at  

 venterummene  

 på landets politistationer ikke er beregnet til længerevarende  

 tilbageholdelse  

 af varetægtsarrestanter, og at tilbageholdelse af personer i politiets  

 venterum  

 generelt bør begrænses så meget som muligt.
 Ombudsmandens udtalelse At varetægtsarrestanter kortvarigt anbringes i venterum, f.eks. i  

 forbindelse med behandling af sager ved domstolene, giver mig ikke anledning  

 til bemærkninger.
 Jeg forstår politimesterens, Rigspolitichefens og Justitsministeriets  

 udtalelser således at det er disse myndigheders opfattelse at politiets  

 venterum ikke kan anvendes til overnatning.
Denne opfattelse er jeg enig i.
Jeg gør i øvrigt opmærksom på at jeg fra  

 Folketingets Ombudsmands inspektionsvirksomhed har kendskab til venterum der  

 har en sådan størrelse og indretning at overnatning slet ikke vil kunne lade  

 sig gøre.
 Jeg forstår at det er myndighedernes opfattelse at anbringelse af (A) i  

 venterummet i tiden fra den 10. december 2002 kl. 19.30 til den 11. december  

 2002 kl. 9.45 er beklagelig.
 Denne opfattelse er jeg enig  

 i.
Når Rigspolitichefen og  

 Justitsministeriet desuagtet ikke har fundet at der er grundlag for at udtale  

 kritik af Politimesteren i Vordingborg, skyldes det sagens helt specielle  

 omstændigheder, herunder ·  

  

 	  

 forløbet op til at spørgsmålet om eventuel  

 fristforlængelse skulle besluttes, ·  

  

 	  

 det forhold at der var overbelægning i  

 Arresthuset i Vordingborg, og at der ikke var plads i nærliggende arresthuse, ·  

  

 	  

 den særlige situation som politiet og  

 kriminalforsorgen befandt sig i på grund af EU-møder i hovedstadsområdet, og ·  

  

 	  

 venterummets størrelse og udstyr.
 Efter omstændighederne finder  

 heller ikke jeg at have fuldt tilstrækkeligt grundlag for at udtale kritik af  

 Politimesteren i Vordingborg.
