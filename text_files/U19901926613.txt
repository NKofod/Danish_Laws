 Resume (udarbejdet af Socialministeriet) En kommunes  

 tilbagebetalingskrav på uberettiget tildelte fripladser for to børn, kunne  

 alene gøres gældende overfor moderen, der var ansøger til ydelsen og ikke  

 overfor dennes samlever, der var far til børnene.
 Faderen/samleveren hæftede således ikke, uanset dennes  

 forsørgelsespligt efter § 6 i bistandsloven og § 13 i lov om børns  

 retsstilling.
V.L.K. 29. november 1990 i kære 1-B, 1038/1990 (Pape, Bolt Rasmussen, Ida Heide-Jørgensen (KST.)).
B (adv.
P. sommer Nielsen, Horsens) mod Horsens kommune (adv.
Evan Herrig, Horsens) I en periode fra januar 1989 til og med januar 1990 opnåede H efter  

 ansøgning herom friplads i en kommunal daginstitution i Horsens kommune for  

 sine to børn - i en del af perioden dog kun for det ene barn.
 H, der har forældremyndigheden over de to børn alene, har i en årrække  

 boet sammen med B. som er far til børnene.
 I efteråret 1989 blev kommunen opmærksom på, at fripladserne var tildelt  

 på et forkert grundlag, idet B ikke som angivet i hendes ansøgning modtog  

 kontanthjælp, men var i arbejde.
 Kommunen rejste herefter over for H krav om tilbagebetaling af den til  

 fripladserne svarende ydelse, og efter forgæves at have søgt kravet inddrevet  

 hos hende foretog den kommunale pantefoged den 27. februar 1990 udlæg for  

 beløbet, kr. 27.975,00 i B's faste ejendom, mart. nr. --- Horsens markjorder.
 Efter indsigelse fra B har fogedretten i Horsens ved kendelse af 1. maj  

 1990 opretholdt det foretagne udlæg med følgende begrundelse:
Efter bistandsloven § 7, stk. 1, skal den, der modtager bistand til bl.a.  

 sine børn yde betaling herfor.
Bestemmelsen skal forstås således, at den også  

 omfatter den af forældrene, der uden at have eller have del i  

 forældremyndigheden har barnet eller børnene hos sig og over for hvem det  

 offentlige derfor ikke efter bistandsloven § 8 kan indtræde i retten til at  

 kræve bidrag fastsat til opfyldelse af forsørgelsespligten efter  

 bistandsloven § 6. Herefter, og da klageren må have været bekendt med de  

 omstændigheder, der har begrundet, at betalingen for daginstitutionspladserne  

 er krævet, må klageren hæfte for beløbet.
 Fogedrettens kendelse er ved kæreskrift, modtaget i fogedretten den 10.  

 maj 1990, påkæret af B med påstand om, at det foretagne udlæg ophæves.
 Indkærede, Horsens kommune, har påstået udlægget opretholdt.
Kærede har til støtte for sin påstand bl.a. anført, at der må kræves  

 udtrykkelig lovhjemmel for, at andre end den, der har ansøgt om og modtaget  

 ydelser i henhold til bistandsloven, kan hæfte for tilbagebetalingen af disse  

 ydelser.
Sådan hjemmel findes ikke i bistandsloven, idet bestemmelsen i denne  

 lovs § 7 alene dækker krav mod forældre for ydelser ydet til børn, som begge  

 forældrene har forældremyndigheden over.
Indkærede har som begrundelse for sin påstand anført, at der af de grunde,  

 der er anført i fogedrettens kendelse, er udtrykkelig hjemmel for at lade  

 kærede hæfte for tilbagebetalingskravet.
Indkærede har subsidiært gjort  

 gældende, at kærede i hvert fald hæfter for et beløb på 8.900,00 kr., nemlig  

 for perioden fra august 1989, idet kærede den 8. august af en medarbejder  

 blev gjort opmærksom på, at der var fælles hæftelse for beløbet. --- Hverken den forpligtelse, der efter bistandsloven § 6 påhviler begge  

 forældre til over for det offentlige at forsørge deres børn, eller den  

 forsørgelsespligt, der påhviler begge forældre efter § 13 i lov om børn  

 retsstilling, findes at give grundlag for, at kærede efter bistandslovens § 7  

 hæfter for tilbagebetaling af den ydede hjælp.
Da der heller ikke findes at være andet grundlag for helt eller delvis at  

 pålægge kærede at hæfte for den modtagne hjælp, tages kæredes påstand  

 herefter til følge. --- I kæremålsomkostninger skal indkærede, ---, inden 14 dage betale 1.500 kr.  

 til kærende, ---.
