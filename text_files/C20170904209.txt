Cirkulære om ændring af cirkulære om indberetning om straffesager mod offentligt ansatte, indberetning om straffesager vedrørende seksuelt misbrug af børn mv. begået af personer, der er ansat eller beskæftiget med børn, samt indberetning om straffesager vedrørende spirituskørsel og samtidig kørsel i frakendelsestiden begået af personer, der er ansat uden for den offentlige forvaltning § 1 I cirkulære nr. 64 af 29. juli 2005 om indberetning om straffesager mod offentligt ansatte, indberetning om straffesager vedrørende seksuelt misbrug af børn mv. begået af personer, der er ansat eller beskæftiget med børn, samt indberetning om straffesager vedrørende spirituskørsel og samtidig kørsel i frakendelsestiden begået af personer, der er ansat uden for den offentlige forvaltning, som ændret ved cirkulære nr. 81 af 5. oktober 2005 og cirkulære nr. 43 af 31. maj 2012, foretages følgende ændringer:
 1. I cirkulærets titel indsættes efter »seksuelt misbrug af børn mv.«: », terrorisme og offentlig billigelse af visse strafbare handlinger, herunder som led i religiøs oplæring,«.
 2. I § 2, stk. 4, 3, pkt., og i § 3, stk. 1, nr. 5, udgår »Hærens Flyvetjeneste eller Søværnets Flyvetjeneste,«.
 3. I overskriften til § 7 indsættes efter »seksuelt misbrug af børn mv.«: », terrorisme og offentlig billigelse af visse strafbare handlinger, herunder som led i religiøs oplæring,«.
 4. I § 7, stk. 1, 2, 3 og 4, ændres »straffelovens § 222, § 222, jf. §§ 224 og 225, og § 235 samt for overtrædelse af § 210, § 223 og § 232, hvis forholdet er begået mod et barn under 15 år« til: »straffelovens § 101 a, §§ 114-114 j, § 128, § 136, stk. 2 og 3, §§ 216, stk. 2, og 222, herunder jf. § 225, og § 235 samt om overtrædelse af §§ 210, 223 og 232, hvis forholdet er begået mod et barn under 15 år«.
§ 2 Cirkulæret træder i kraft den 1. februar 2017.
