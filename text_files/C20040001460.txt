Vejledning om overgangsydelse Indledning Direktoratets bekendtgørelse nr. 77 af 10. februar 2004  

 indeholder nærmere regler om overgangsydelse efter  

 arbejdsløshedsforsikringslovens kapitel 11 c.
Til brug herfor har  

 direktoratet  

 udarbejdet denne vejledning.
Kapitel 1 Personkreds Til § 1 Ved lov nr. 1058 af 20. december 1995 om ændring af lov om  

 arbejdsløshedsforsikring m.v. blev muligheden for at gå på overgangsydelse  

 ophævet således, at overgang til ydelsen for de 50 til 59-årige senest skulle  

 ske inden udgangen af 1995. Medlemmer, som fyldte 50 år i 1996, havde dog ret  

 til at gå på overgangsydelse, hvis de søgte om det senest den 31. januar 1996  

 og opfyldte betingelserne både den 31. december 1995 og på  

 overgangstidspunktet.
 Et medlem, der er gået på overgangsydelse, inden tilgangen  

 til ordningen blev standset, kan fortsætte i ordningen indtil udtræden på  

 grund  

 af alder eller af anden grund.
Fra 1. juli 2000 blev der indført nye regler om  

 overgangsydelse for personer, der har bopæl eller arbejde i et andet  

 EØS-land.  

 Fra den 1. juni 2001 er bopælskravet ændret til også at gælde i Grønland og  

 på  

 Færøerne.
Fra den 1. juni 2002 trådte aftalen mellem EU og Schweiz om fri  

 bevægelighed for personer i kraft.
Disse personer er omfattet af denne  

 bekendtgørelse.
I de tilfælde, hvor der for denne persongruppe er fastsat  

 særlige regler, henvises til bekendtgørelse om udbetaling af efterløn eller  

 overgangsydelse til personer, der har bopæl eller arbejde i et andet  

 EØS-land,  

 i Grønland, på Færøerne og i Schweiz.
Kapitel 2 Til § 2 Rådighed og arbejde i perioden med overgangsydelse I ydelsesperioden har medlemmet ret til at have  

 lønmodtagerarbejde.
I særlige tilfælde er der mulighed for at få tilladelse til  

 at udøve selvstændig virksomhed i begrænset omfang og til enkeltstående  

 arbejdsopgaver, der har karakter af selvstændig virksomhed.
Om de nærmere  

 betingelser for at få tilladelse hertil henvises til kapitel 3. Det er ikke  

 tilladt at arbejde i ægtefællens selvstændige virksomhed, jf. dog nedenfor om  

 arbejde ved mindre jordbrug og tilladt drift af selvstændig virksomhed i  

 højst  

 400 timer pr. kalenderår.
 Ved vurderingen af, om der foreligger selvstændig  

 virksomhed, anvendes de afgrænsninger, der fremgår af bekendtgørelse om  

 optagelse som selvstændig erhvervsdrivende i en a-kasse.
Arbejde i ægtefællens selvstændige virksomhed Bortset fra arbejde ved mindre jordbrug eller tilladt drift  

 af selvstændig virksomhed i højst 400 timer pr. kalenderår er arbejde i en  

 selvstændig virksomhed, der ejes eller drives af ægtefællen, ikke tilladt for  

 medlemmer, der modtager overgangsydelse.
 Bestemmelsen hindrer ikke, at medlemmet udfører helt små,  

 tilfældige funktioner i ægtefællens virksomhed, som ikke kan betragtes som  

 arbejde eller deltagelse i virksomheden, fx tilfældig telefonpasning.
 Hvis et medlem udfører egentligt arbejde i ægtefællens  

 selvstændige virksomhed, er der tale om en overtrædelse af reglerne, som kan  

 medføre krav om tilbagebetaling efter lovens § 86, stk. 1, og  

 sanktioner efter lovens § 87, stk. 1 eller 2.
Et medlem kan ikke få tilladelse til at arbejde i  

 ægtefællens selvstændige virksomhed efter § 6, da en tilladelse kun kan  

 omfatte selvstændig virksomhed, der alene er baseret på medlemmets egen  

 arbejdskraft.
Et medlem vil derimod eventuelt kunne få en tilladelse efter  

 § 7.
Overflytning på grund af arbejde inden for en anden  

 a-kasses faglige område Overflytning mellem a-kasser på grundlag af arbejde i  

 ydelsesperioden finder sted efter de almindelige regler om overflytning  

 mellem  

 anerkendte a-kasser.
Til § 3 Bestemmelsen betyder, at et fuldtidsforsikret eller  

 deltidsforsikret medlem skal have haft arbejde som lønmodtager i en tid, som  

 sammenlagt svarer til beskæftigelse i fagets fulde, sædvanlige arbejdstid i  

 mindst 52 eller 34 uger inden for de sidste 3 år for at generhverve retten  

 til  

 dagpenge.
 Arbejde i et andet EØS-land, i Grønland, på Færøerne eller i  

 Schweiz kan regnes med til at opfylde beskæftigelseskravet, såfremt  

 betingelserne herfor er opfyldt, jf. reglerne for opgørelse af  

 beskæftigelseskravet for ret til dagpenge i lovens § 53.
 Hvis medlemmet udnytter den generhvervede dagpengeret, er  

 medlemmet ikke længere omfattet af overgangsydelsesreglerne.Ved overgang til  

 efterløn skal medlemmet opfylde alle kravene i loven for at gå på efterløn.
Det betyder blandt andet, at et medlem, der har generhvervet  

 retten til dagpenge ved arbejde i et andet EØS-land, i Grønland, på Færøerne  

 eller i Schweiz ved en eventuel senere overgang til efterløn skal opfylde  

 beskæftigelseskravet med arbejde i Danmark.
Der henvises til bekendtgørelse  

 om  

 ret til efterløn for medlemmer, der har haft forsikrings- eller  

 beskæftigelsesperioder i udlandet, i Grønland eller på Færøerne.
 Arbejde, der ikke har medført fradrag i henhold til reglerne  

 om fradragsfri indtægt, kan ikke medregnes til optjening af ny dagpengeret,  

 jf.  

 § 16.
 Det bemærkes, at medlemmet har ret - men ikke pligt - til at  

 udnytte sin generhvervede dagpengeret.
Til § 4 Efter lovens § 68, stk. 3, skal et  

 deltidsforsikret medlem, som inden for 12 uger, dog 3 måneder for  

 månedslønnede, har haft mere end 360 henholdsvis 390 løntimer, lade sig  

 overflytte til fuldtidsforsikring.
 Det følger af bestemmelsen her, at lovens § 68,  

 stk. 3, ikke gælder for deltidsforsikrede medlemmer, der modtager  

 overgangsydelse.
 Hvis medlemmet derimod udtræder af ordningen i forbindelse  

 med arbejdet, finder § 68, stk. 3, anvendelse, selv om 12-ugers  

 eller  

 3-måneders perioden helt eller delvist ligger i den periode, hvor medlemmet  

 modtog overgangsydelse.
Kapitel 3 Selvstændig virksomhed i perioden med  

 overgangsydelse Til § 5 Arbejde ved mindre jordbrug Om arbejde ved mindre jordbrug henvises til bekendtgørelse  

 og vejledning om arbejde og indtægter mv. i efterlønsperioden (for medlemmer,  

 som er fyldt 60 år før 1. juli 1999).
 Retten til arbejde ved et mindre jordbrug er dog ikke begrænset  

 til højst 200 timer i et kalenderår, som det er tilfældet på  

 efterlønsområdet.
 Arbejde ved et mindre jordbrug i et andet EØS-land,  

 Grønland, Færøerne og Schweiz kræver en tilladelse, jf. § 6 eller  

 § 7.
 Den tid, der arbejdes på jordbruget, skal oplyses på  

 ydelseskortet, og arbejdet medfører fradrag i overgangsydelsen efter reglerne  

 i  

 kapitel 4. Indtægten ved arbejdet kan i visse tilfælde opgøres inden for det  

 fradragsfri beløb.
Til § 6 Tilladelse til selvstændig virksomhed - 200 timer I særlige tilfælde kan a-kassen give tilladelse til, at et  

 medlem udøver selvstændig virksomhed i højst 200 timer årligt.
Tilladelse kan  

 gives til såvel fuldtids- som deltidsforsikrede, og tilladelsen kan også  

 gives  

 til modtagere af overgangsydelse, der ønsker at udøve selvstændig virksomhed  

 i  

 et andet EØS-land, i Grønland, på Færøerne eller i Schweiz.
Af tilladelsen  

 skal  

 det fremgå fra hvilket tidspunkt, medlemmet ønsker at påbegynde virksomheden.
 I hvert enkelt tilfælde skal det konkret vurderes, om det er  

 sandsynliggjort, at virksomheden ikke nødvendiggør en samlet arbejdsindsats  

 på  

 mere end 200 timer årligt eller det mindre timetal, der er tilladt, hvis  

 medlemmet ikke modtager overgangsydelse et helt kalenderår.
 Der kan kun gives tilladelse, hvis medlemmet i tilstrækkelig  

 grad kan sandsynliggøre, at arbejdet med virksomheden til enhver tid kan  

 udføres inden for de tilladte 200 timer pr. kalenderår.
 En tilladelse forudsætter således, at virksomheden efter sin  

 art og beskaffenhed kun vil kunne udøves i et nærmere begrænset omfang.
Det typiske område for tilladelser vil som regel være de  

 former for selvstændig bibeskæftigelse, der kan udføres, uden at det medfører  

 begrænsninger i dagpengeretten.
Som eksempler herpå kan nævnes drift af en  

 mindre udlejningsejendom, biavl med højst 15 bistader, drift af fredskov på  

 højst 5 ha, der er beliggende på medlemmets faste bopæl eller fritidsbopæl,  

 og  

 drift af egen vindmølle.
 Det er ikke muligt at få tilladelse til at arbejde i  

 ægtefællens virksomhed, heller ikke i kortere perioder som fx ferieafløser,  

 vikar eller lignende.
 Hvis medlemmet delvis har udnyttet retten til fradragsfri  

 indtjening, skal der ske en forholdsmæssig reduktion af de 200 timer.
 Eksempel:
 Et medlem har tjent 18.000 kr. uden fradrag i ydelsen.
 Tilladelsen til at udøve selvstændig virksomhed gives  

 herefter for et timetal, der svarer til:
200 timer - (200 timer x (18.000 kr.: 34.800)) = 96,6 timer som rundes op til 100 timer, da der rundes op til nærmeste  

 hele timetal deleligt med 10.
 A-kassen skal på det tidspunkt, hvor medlemmet  

 ansøger  

 om at få tilladelse, vejlede om, at en fortsat udnyttelse af retten til  

 fradragsfri indtjening efter ansøgningstidspunktet medfører reduktion af  

 timetallet samt, at en tilladelse blandt andet er betinget af, at det  

 beregnede  

 timetal før oprunding udgør mindst 50 timer.
 Selv om virksomheden efter reduktion ikke kan udøves i fulde  

 200 timer i det pågældende kalenderår, skal det dog fortsat alene  

 dokumenteres,  

 at virksomheden pr. kalenderår kan holdes inden for 200 timer.
Opgørelse af tidsforbrug Ved opgørelsen af tidsforbruget skal medlemmet oplyse om den  

 faktiske tid, som medlemmet har brugt på alle arbejdsfunktioner knyttet til  

 virksomheden, herunder administration og transport.
Der skal alene afgives oplysninger om faktiske timer brugt  

 på den selvstændige virksomhed på den årlige overgangsydelseserklæring.
Der  

 skal således ikke oplyses om timerne på det månedlige ydelseskort.
 Hvis et medlem arbejder mere end de tilladte 200 timer, skal  

 medlemmet overgå til at drive den selvstændige virksomhed efter reglerne i  

 § 7, jf. dog § 8. Det er en betingelse, at virksomheden kan holdes  

 inden for grænserne i § 7, stk. 1, ellers skal medlemmet udtræde af  

 ordningen, jf. dog § 8.
 Eksempel:
Et medlem har arbejdet mere end de tilladte 200 timer.
Der  

 kan ikke gives tilladelse til, at medlemmet fortsat arbejder efter § 6.  

 Medlemmet har haft en indtægt fra virksomheden på 75.000 kr. i regnskabsåret,  

 hvor overskridelsen finder sted.
Medlemmet kan derfor ikke fortsætte  

 virksomheden efter § 7. Medlemmet skal som udgangspunkt udtræde af  

 overgangsydelsesordningen.
Lønarbejde samtidig med tilladt selvstændig virksomhed Et medlem, der har fået tilladelse til at udøve selvstændig  

 virksomhed, er ikke afskåret fra at have lønarbejde ved siden af  

 virksomheden,  

 men indtægten fra lønarbejdet medfører fradrag i overgangsydelsen, jf.  

 § 9. Det er således ikke muligt at have fradragsfri indtægter samtidig  

 med  

 udøvelsen af den selvstændige virksomhed.
Ophør med selvstændig virksomhed Hvis et medlem ønsker at ophøre med en selvstændig  

 virksomhed, som der er givet tilladelse til, og fx ønsker at udnytte retten  

 til  

 fradragsfri indtjening, skal medlemmet være endeligt ophørt med  

 virksomhedsudøvelsen.
Der henvises i denne forbindelse til reglerne om ophør  

 i  

 bekendtgørelse om udøvelse af selvstændig virksomhed som bibeskæftigelse.
Overgang til efterløn Et medlem, som har fået tilladelse til at udøve selvstændig  

 virksomhed i overgangsydelsesperioden, kan umiddelbart fortsætte med  

 virksomheden i perioden med efterløn, hvis medlemmet ved overgangen til  

 efterløn vælger at arbejde inden for 200 timers begrænsningen.
I tilfælde af  

 at  

 medlemmet vælger at arbejde i højst 200 timer pr. kalenderår i  

 efterlønsperioden, kræves der således ikke en fornyet tilladelse ved overgang  

 til efterløn.
 Hvis medlemmet ved overgangen til efterløn vælger at arbejde  

 fleksibelt, vil virksomheden ikke kunne fortsættes som en 200 timers  

 virksomhed  

 (uden fradrag) i efterlønsperioden.
 Hvis et medlem på grund af en forudgående udnyttelse af  

 retten til fradragsfri indtjening kun kan drive virksomheden i et reduceret  

 timetal i et kalenderår, gælder denne begrænsning også ved overgangen til  

 efterløn.
Til § 7 Tilladelse til selvstændig virksomhed - 400 timer En forudsætning for en tilladelse er, at der er tale om  

 begrænset drift af virksomhed her i riget, i et EØS-land eller i Schweiz, som  

 kan karakteriseres som en bibeskæftigelse.
Den samlede arbejdstid i  

 virksomheden må ikke overstige 400 timer pr. kalenderår.
Det kan tillades, at  

 medlemmet bruger fremmed hjælp eller har ansatte i virksomheden.
Som  

 eksempler  

 kan nævnes vikar ved sygdom, en medhjælper ved høst eller en vicevært.
Selv  

 om  

 medlemmet bruger fremmed hjælp eller har en ansat, er det et krav, at den  

 samlede arbejdstid i virksomheden højst udgør 400 timer.
Virksomhedens indtægt må ikke i noget regnskabsår i perioden  

 med overgangsydelse overstige 58.076 kr. (2004-tal). Virksomhedens indtægt  

 forstås som nettoomsætning fratrukket vareforbrug svarende til det  

 regnskabstekniske begreb »dækningsbidrag 1«.
Begrebet »nettoomsætning« er  

 defineret i lov om visse selskabers aflæggelse af årsregnskab mv.  

 (årsregnskabsloven). Virksomhedens vareforbrug afhænger af, hvilken type af  

 virksomhed, der er tale om.
I en landbrugsvirksomhed kan vareforbruget fx  

 bestå  

 af såsæd, gødning, foder og køb af dyr.
I en handelsvirksomhed kan  

 vareforbruget fx bestå af køb af varer til videresalg, emballage og fragt.
I  

 en  

 arkitektvirksomhed kan vareforbruget fx bestå af udgifter til tryk af  

 tegninger  

 mv.
Har virksomheden før været drevet som bibeskæftigelse men i  

 større omfang, kan medlemmet sandsynliggøre, at arbejdstiden og omsætningen  

 fremover kan holdes inden for grænserne ved at fremlægge dokumentation for,  

 at  

 der er sket en varig indskrænkning.
Medlemmet kan fx fremlægge dokumentation  

 for, at der er sket salg eller bortforpagtning af en del af virksomheden,  

 indskrænkning i åbningstider eller driftsomlægning (eksempelvis salg af dyr).
Har medlemmet bortforpagtet en del af virksomheden for at få  

 godkendt resten af virksomheden, skal denne del forblive bortforpagtet i hele  

 perioden med overgangsydelse.
Ophører bortforpagtningen tillades dog en  

 afbrydelse på op til 3 måneder, således at medlemmet inden for de 3 måneder  

 skal finde en ny forpagter.
A-kassen skal påse, at medlemmet opfylder  

 betingelsen om bortforpagtning i hele perioden med overgangsydelse.
Ejerskab af andele i et interessentskab er uden betydning  

 for retten til overgangsydelse, hvis der alene er tale om formueanbringelse,  

 og  

 medlemmet ikke på nogen måde deltager i driften af interessentskabet,  

 herunder  

 i bestyrelsesarbejde eller ledelsesopgaver.
De nærmere regler herom fremgår  

 af  

 bekendtgørelse om optagelse som selvstændig erhvervsdrivende i en a-kasse.
 Et medlem, der driver selvstændig virksomhed i  

 interessentskabsform, har på trods af reglerne i stk. 1, 1. pkt., adgang  

 til overgangsydelse, hvis medlemmet kan sandsynliggøre, at medlemmets  

 personlige arbejde i virksomheden ikke overstiger 400 timer pr. kalenderår.  

 Vurderingen foretages konkret på grundlag af oplysninger om samtlige  

 medlemmets  

 arbejdsopgaver i virksomheden.
 Indtægten ved interessentskabet opgøres i forhold til  

 medlemmets ideelle andel af virksomheden, jf. stk. 1, 2. pkt.
 Om opgørelse af tidsforbrug, lønarbejde samtidig med tilladt  

 selvstændig virksomhed og ophør med selvstændig virksomhed henvises til  

 vejledningen til § 6.
 Hvis medlemmet i det kalenderår, hvor tilladelsen gives,  

 delvis har udnyttet retten til fradragsfri indtægt, skal der ske en  

 forholdsmæssig reduktion af henholdsvis de 400 timer pr. kalenderår og  

 indtægtsgrænsen på 58.076 kr. i hvert regnskabsår.
 Eksempel:
 Et medlem har tjent 12.000 kr. uden fradrag i  

 overgangsydelsen.
 Tilladelse til at udøve selvstændig virksomhed gives  

 herefter for et timetal, der svarer til:
400 timer - (400 timer x (12.000 kr.: 34.800 kr.)) = 262,1  

 timer som rundes op til 270 timer, da der rundes op til nærmeste  

 hele timetal deleligt med 10.
 Indtægten i virksomheden må i det pågældende kalenderår  

 maksimalt udgøre:
 58.076 kr. - ( 58.076 kr. x (12.000 kr.: 34.800 kr.)) =  

 38.050 kr.
Til § 7, stk. 3 Enkeltstående arbejdsopgave, der har karakter af  

 selvstændig virksomhed Ved en enkeltstående arbejdsopgave, der har karakter af  

 selvstændig virksomhed, må arbejdet klart fremstå som udførelse af en  

 enkeltstående opgave her i riget, i et andet EØS-land eller i Schweiz i  

 modsætning til påbegyndelse af vedvarende selvstændig virksomhed.
 Hvis der sker annoncering, anskaffes driftsmidler, indrettes  

 lokaler til brug for erhvervsudøvelse eller foretages andre skridt til  

 etablering af vedvarende selvstændig virksomhed, er der som hovedregel ikke  

 længere tale om en enkeltstående arbejdsopgave, der har karakter af  

 selvstændig  

 virksomhed.
Til § 8 Dispensation Overtrædelse af reglerne i bekendtgørelsens § 2,  

 § 6 eller § 7, kan medføre bortfald af retten til overgangsydelse  

 og  

 således også muligheden for på et senere tidspunkt at overgå direkte til  

 efterløn fra overgangsydelse.
 Hvis medlemmet arbejder mere end tilladt efter § 6,  

 skal medlemmet overgå til at drive virksomheden efter § 7, jf. dog  

 bemærkningerne til § 6.
 Dispensationsadgangen i § 8 er indsat for at give  

 mulighed for at afværge alvorlige konsekvenser af mindre eller undskyldelige  

 overtrædelser.
Der kan kun dispenseres, hvis overtrædelsen findes særlig  

 undskyldelig.
Som eksempel herpå kan nævnes overtrædelser, der skyldes  

 medlemmets misforståelse af reglerne.
 Hvis der foreligger en bevidst overtrædelse (svigstilfælde),  

 kan der normalt ikke dispenseres.
Der vil normalt altid blive knyttet et økonomisk vilkår til  

 en dispensation.
Vilkåret medfører som hovedregel, at der skal ske fradrag i  

 overgangsydelsen fuldt ud (det vil sige krone for krone) for medlemmets  

 indtægt  

 som følge af overtrædelsen, således at medlemmet ikke har økonomisk fordel af  

 overtrædelsen.
Vilkåret kan dog også fastsættes skønsmæssigt på baggrund af  

 virksomhedens karakter og omfang i øvrigt.
Det kan endvidere fastsættes som vilkår for en dispensation,  

 at den selvstændige virksomhed skal ophøre.
Der henvises i denne forbindelse  

 til reglerne om ophør i bekendtgørelse om udøvelse af selvstændig virksomhed  

 som bibeskæftigelse.
 Har medlemmet i forbindelse med overtrædelse af reglerne  

 begået en forseelse mod a-kassen, kan der tillige blive tale om sanktion i  

 henhold til lovens almindelige regler.
Kapitel 4 Arbejde og indtægters betydning for  

 overgangsydelsen Til §§ 9, 11, 13 og 14 Fradrag for arbejde og hverv Udgangspunktet for reglerne om fradrag for arbejde mv. er,  

 at enhver form for arbejde, lønnet såvel som ulønnet, medfører fradrag i  

 overgangsydelsen.
Der gælder dog særlige regler om ret til fradragsfri  

 indtægt  

 på op til 34.800 kr. (2004-tal) for indtægt ved lønarbejde, ved hverv, ved  

 mindre jordbrug eller som selvbygger/medbygger, jf. §§ 15-20.
 Reglerne om fradrag for arbejde mv. omfatter også personer,  

 der får udbetalt overgangsydelse under ophold i et andet EØS-land, i  

 Grønland,  

 på Færøerne eller i Schweiz.
Til § 10 Skattepligtige beløb, der modtages for borgerlige ombud og  

 offentlige og private hverv, kan opgøres inden for det fradragsfri beløb på  

 op  

 til 34.800 kr., jf. § 15, stk. 1. Beløb herudover medfører fradrag  

 i  

 overgangsydelsen.
Dette gælder også for personer, der får udbetalt  

 overgangsydelse under ophold i et andet EØS-land, i Grønland, på Færøerne  

 eller  

 i Schweiz.
Det faste vederlag for hverv som borgmester, rådmand eller  

 udvalgsformand i henhold til de kommunale styrelseslove, medfører fradrag i  

 overgangsydelsen efter de regler, der gælder for arbejde.
Indtægten kan i  

 dette  

 tilfælde også opgøres inden for det fradragsfri beløb.
 Beløb, der modtages for andre hverv efter de kommunale styrelseslove,  

 medfører efter stk. 2 ikke fradrag i overgangsydelsen.
 Afgrænsningen af, om en indtægt for kommunale hverv er  

 fritaget for fradrag i overgangsydelsen følger i øvrigt de regler, der er  

 fastsat i bekendtgørelse om fradrag i arbejdsløshedsdagpenge mv.
Der skal kun ske fradrag for den del af beløbet, som er  

 skattepligtigt.
Anerkendes en del af et beløb som skattefrit eller  

 fradragsberettiget af skattemyndighederne, skal denne del fratrækkes, før  

 fradraget i overgangsydelsen beregnes.
I tvivlstilfælde må modtageren af  

 overgangsydelse indhente dokumentation for, at en indtægt er helt eller  

 delvist  

 skattefri.
 Om borgerlige ombud og offentlige og private hverv henvises  

 i øvrigt til vejledningen til bekendtgørelse om fradrag i  

 arbejdsløshedsdagpenge mv.
 Fradragsberegning:
 Ved beregning af fradrag i overgangsydelsen anvendes  

 følgende fremgangsmåde:
 Indtægten omregnes til timer pr. uge, og fradraget sker pr.  

 uge:
Indtægt (pr. uge): omregningssatsen = timetal For fuldtidsforsikrede fratrækkes det beregnede timetal i  

 det antal timer, der svarer til overenskomstmæssig fuld ugentlig arbejdstid  

 (37  

 timer).
 For deltidsforsikrede fratrækkes det beregnede timetal i det  

 antal timer, der svarer til 2/3 af fuld ugentlig arbejdstid (24,67 timer).
Til § 12 Modtagere af overgangsydelse, der har bopæl eller arbejde i  

 et andet EØS-land, i Grønland, på Færøerne eller i Schweiz skal udfylde et  

 ydelseskort, der er udarbejdet specielt til denne persongruppe.
 Ordningen om fradragsfri indtægt på op til 34.800 kr.
Til § 15 Efter regulering med satsreguleringsprocenten udgør det  

 fradragsfri beløb i 2004 i alt 34.800 kr. for fuldtidsforsikrede medlemmer og  

 23.200 kr. for deltidsforsikrede.
 Modtagere af overgangsydelse, der har bopæl eller arbejde i  

 et andet EØS-land, i Grønland, på Færøerne eller i Schweiz har også mulighed  

 for at tjene det fradragsfri beløb efter retningslinierne i denne  

 bestemmelse.  

 Indtægter fra arbejde i et andet EØS-land eller Schweiz skal omregnes til  

 danske kroner, jf. § 28.
Ret til at tjene det fradragsfri beløb gælder for hvert  

 kalenderår, et medlem modtager overgangsydelse.
Reglerne om ret til  

 fradragsfri  

 indtægt gælder ikke for et medlem, der har fået tilladelse til at udøve  

 selvstændig virksomhed efter §§ 6 eller 7. De gælder heller ikke for et  

 medlem, der har fået tilladelse til en enkeltstående arbejdsopgave, der har  

 karakter af selvstændig virksomhed, på mere end 100 timer, jf. § 7,  

 stk. 3.
 Hvis medlemmet ophører med en selvstændig virksomhed, som  

 der er givet tilladelse til, skal der ske en forholdsmæssig reduktion af det  

 fradragsfri beløb for den resterende del af kalenderåret.
 Tilfælde, hvor medlemmet har drevet selvstændig virksomhed  

 efter § 6:
 Eksempel 1:
 Medlemmet har fra starten af kalenderåret og indtil ophøret  

 den 1. juni arbejdet 125 timer i den selvstændige virksomhed.
 I resten af kalenderåret kan medlemmet have en fradragsfri  

 indtægt, der svarer til:
 34.800 kr. - ( 34.800 kr. x (125 timer: 200 timer)) = 13.050  

 kr.
 Eksempel 2:
 Medlemmet har fra starten af kalenderåret og indtil ophøret  

 den 1. november arbejdet 15 timer i den selvstændige virksomhed.
 Timetallet skal i dette tilfælde opgøres til 150 timer, da  

 der skal medregnes mindst 50 timer for hvert (hele) kvartal, virksomheden er  

 drevet.
 I resten af kalenderåret kan medlemmet have en fradragsfri  

 indtægt, der svarer til:
 34.800 kr. - ( 34.800 kr. x (150 timer: 200 timer)) = 8.700  

 kr.
 Tilfælde, hvor medlemmet har drevet selvstændig  

 virksomhed efter § 7:
 Eksempel 3:
 Medlemmet har fra starten af kalenderåret og indtil ophøret  

 den 1. juni arbejdet 75 timer i den selvstændige virksomhed og har haft en  

 indtægt på 20.000 kr.
Timetallet skal i dette tilfælde opgøres til 100 timer, da  

 der skal medregnes mindst 100 timer for hvert (hele) kvartal, virksomheden er  

 drevet.
Indtægtens størrelse indgår ikke i beregningen.
 I resten af kalenderåret kan medlemmet have en fradragsfri  

 indtægt, der svarer til:
 34.800 kr. - ( 34.800 kr. x (100 timer: 400 timer)) = 26.100  

 kr.
Indtægter ved arbejde og indtægter ved borgerlige  

 ombud  

 og offentlige og private hverv, bortset fra de fradragsfri hverv i henhold  

 til  

 § 10, stk. 2 og 3, er omfattet af bestemmelsen.
Sidestillet hermed  

 er  

 beløb, der udbetales som erstatning for løn i en opsigelsesperiode.
Andre indtægter, fx feriegodtgørelse, kan ikke opgøres inden  

 for det fradragsfri beløb.
Feriegodtgørelse medfører derimod fradrag efter  

 §§ 21 og 22. Sygedagpenge, pensionsindtægter og arbejdsgivers betaling  

 for  

 1. og 2. ledighedsdag kan heller ikke opgøres inden for det fradragsfri  

 beløb.  

 Disse indtægter medfører fradrag efter de almindelige regler på  

 dagpengeområdet, og ydelseskortet skal belægges efter hovedreglen i  

 § 13,  

 der angiver, at belægningen skal ske efter reglerne om supplerende dagpenge.
 For et medlem, der ikke er på overgangsydelse et helt  

 kalenderår, nedsættes det fradragsfri beløb forholdsmæssigt.
 Eksempel:
 Et fuldtidsforsikret medlem udtræder af  

 overgangsydelsesordningen den 30. september 2004.
 Der er dermed 13 uger i kalenderåret 2004, hvor medlemmet  

 ikke er på overgangsydelse.
 Det betyder, at medlemmet indtil sin udtræden har ret til  

 uden fradrag at tjene:
 34.800 kr. - (( 34.800 kr.: 52 uger) x 13 uger) = 26.100 kr.
 Et deltidsforsikret medlem, der udtræder af  

 overgangsydelsesordningen den 30. september 2004, vil indtil sin udtræden  

 uden  

 fradrag tilsvarende kunne tjene:
 23.200 kr. - (( 23.200 kr.: 52 uger) x 13 uger) = 17.400 kr.
I uger, hvor beskæftigelsen overstiger 29,6 timer  

 for  

 fuldtidsforsikrede eller 19,7 timer for deltidsforsikrede, kan der ifølge  

 mindsteudbetalingsreglen ikke udbetales overgangsydelse.
Indtægten fra  

 beskæftigelsen i sådanne uger kan ikke opgøres inden for det fradragsfri  

 beløb.  

 Hvis et fuldtidsforsikret medlem i en sådan uge har haft fx 42 timers  

 beskæftigelse, skal 5 timer overføres til den følgende uge, jf. henvisningen  

 i  

 § 9, stk. 1, men indtægten for alle 42 timer bliver holdt uden for  

 ordningen.
Retten til at opgøre indtægt ved mindre jordbrug og som  

 selvbygger/medbygger inden for det fradragsfri beløb, er ligeledes begrænset  

 af  

 den gældende mindsteudbetalingsregel på dagpengeområdet.
Hvis et medlems  

 faktiske arbejdstid i en uge således overstiger mindsteudbetalingsgrænsen,  

 kan  

 de omregnede timer ikke opgøres inden for det fradragsfri beløb.
Til § 17 Der kan opstå situationer, hvor medlemmet ved indlevering af  

 ydelseskortet ikke kender indtægtens størrelse.
I sådanne tilfælde skal  

 a-kassen, til brug for vurdering af om det fradragsfri beløb er indtjent,  

 lade  

 et beløb indgå, der svarer til omregningssatsen ganget med det beskæftigede  

 antal timer, jf. stk. 2.
Til § 18 Af bestemmelsen fremgår, hvorledes opgørelsen af  

 indtægt/arbejde skal ske i den uge, hvor loftet på det fradragsfri beløb nås.
For at finde frem til den uge, hvor indtjeningen overskrider  

 det fradragsfri beløb, opsummeres indtjeningen uge for uge i løbet af  

 kalenderåret.
Når den relevante uge er fundet, foretages fradrag ved, at det  

 overskydende beløb omregnes til timer ved hjælp af omregningssatsen.
 Hvis der resterer uger i udbetalingsperioden, i hvilke der  

 har været arbejdet, skal beskæftigelsen i disse uger medføre fradrag efter de  

 almindelige regler.
 Ligeledes skal arbejde i resten af kalenderåret medføre  

 fradrag efter de almindelige regler.
Til § 19 Første gang a-kassen konstaterer indtægt på ydelseskortet,  

 skal der rettes henvendelse til medlemmet med henblik på at få oplyst, om  

 pågældende ønsker at være omfattet af ordningen.
 I bekræftende fald skal medlemmet skriftligt erklære at være  

 indforstået med at tilbagebetale eventuelt for meget udbetalt overgangsydelse  

 i  

 det tilfælde, hvor medlemmet udtræder »før tid«.
 A-kassen skal samtidig oplyse medlemmet om, at arbejde, der  

 ikke medfører fradrag i overgangsydelsen, ikke kan medregnes til optjening af  

 ny dagpengeret, jf. § 16.
Tilbagebetalingskrav, jf. § 19, stk. 2, skal  

 rejses i de tilfælde, hvor medlemmet vælger at udtræde af ordningen i løbet  

 af  

 året.
Krav om tilbagebetaling skal derimod ikke gøres gældende, hvis  

 medlemmet  

 afgår ved døden.
Fradrag for andre indtægter Til § 21 Ifølge lov om ferie optjenes ferie i et kalenderår.
Det vil  

 sige, at optjeningsåret løber fra 1. januar til 31. december.
Ferien holdes i  

 det følgende ferieår, som løber fra 1. maj til 30. april.
Indtil 1. maj 2002  

 løber ferieåret fra 2. maj til den 1. maj.
Ferie med feriegodtgørelse eller løn skal medføre fradrag i  

 overgangsydelsen.
Udbetalt feriegodtgørelse eller ferie med løn kan ikke  

 opgøres inden for det fradragsfri beløb, jf. § 15.
 Udbetalinger af små beløb i feriegodtgørelse efter  

 ferielovens § 30, stk. 2 og 3, medfører ikke fradrag i  

 overgangsydelsen (500 kr. og 1.000 kr.).
Til § 21, stk. 1 Hvis medlemmet i forbindelse med ansættelse holder ferie med  

 løn, skal der ske fradrag for antallet af løntimer.
Det betyder, at et  

 medlem,  

 der holder ferie med løn, kan få udbetalt overgangsydelse for de resterende  

 timer.
Dog finder mindsteudbetalingsreglen anvendelse.
Til § 21, stk. 2 Fradraget for ferie med feriegodtgørelse sker ved, at der  

 for hver feriedag fratrækkes 1/5 af overgangsydelsen for en uge.
Med virkning fra 1. maj 2002 holdes ferie efter ferieloven  

 som udgangspunkt i en 5 dages uge.
Ferie vil ved aftale fortsat kunne  

 optjenes  

 og afholdes i en 6 dages uge.
For disse medlemmer bruges omregningen med 5/6.  

 Ferie, der er optjent i timer ifølge aftale, omregnes til hele og halve dage.  

 Afrunding sker efter de almindelige afrundingsregler.
 Eksempel:
Medlemmet har før overgangen optjent 13 dages ferie med  

 feriegodtgørelse til afholdelse i en 6 dages uge.
Efter omregning og  

 afrunding  

 foretages fradrag for 11 dage.
 Udbetalt feriegodtgørelse optjent ved arbejde efter de  

 gældende regler om fradragsfri indtægt medfører også fradrag i  

 overgangsydelsen  

 efter reglerne i denne bestemmelse.
Til § 21, stk. 3 Hvis feriegodtgørelsens bruttobeløb er mindre end  

 overgangsydelsen, kan der suppleres med overgangsydelse.
Det betyder, at  

 medlemmet sammenlagt får udbetalt et beløb, som svarer til medlemmets  

 sædvanlige overgangsydelse.
Til § 21, stk. 4 Efter hovedreglen i stk. 2, skal der ske fradrag for  

 ferie med feriegodtgørelse dag for dag.
For medlemmer, der arbejder i overgangsydelsesperioden og  

 har optjent feriegodtgørelse, kan hovedreglen betyde en samlet  

 indtægtsnedgang  

 i ferieperioden.
For at afbøde den konsekvens kan medlemmets feriegodtgørelse  

 pr. dag blive omregnet til timer.
Medlemmet har herefter ret til  

 overgangsydelse den pågældende dag med fradrag for de omregnede timer.  

 Mindsteudbetalingsreglen  

 finder dog anvendelse i den situation.
Medlemmet skal holde ferie i et ansættelsesforhold for at  

 være omfattet af bestemmelsen.
Medlemmet skal dokumentere  

 ansættelsesforholdet,  

 fx med en erklæring fra arbejdsgiveren.
Der kan dog godt være tale om en  

 løsere  

 tilknytning, vikaraftale mv., når ansættelsen blot kan dokumenteres.
A-kassen skal omregne feriegodtgørelsen pr. dag med  

 medlemmets timeløn i ansættelsesforholdet, og det er medlemmet, der skal  

 dokumentere timelønnens størrelse.
Det er medlemmets normale timeløn i det  

 ansættelsesforhold, ferien holdes i, der skal anvendes.
Det timetal, der  

 kommer  

 frem ved omregningen, svarer dermed ikke til medlemmets normale  

 beskæftigelsesgrad i ansættelsesforholdet.
 Eksempel på omregning:
1. Et fuldtidsforsikret medlem holder ferie fra en  

 halvtidsstilling og har optjent feriegodtgørelse i 5 uger med 420 kr. pr.  

 dag.  

 Medlemmet har en timeløn på 105 kr.
Medlemmet har ret til overgangsydelse for  

 3,4 timer pr. dag, idet feriegodtgørelsen omregnet svarer til 4 timer om  

 dagen  

 (420: 105 = 4).
 2. Hvis samme medlem i stedet har feriegodtgørelse på 960  

 kr. pr. dag, vil medlemmet ikke have ret til overgangsydelse samtidig, idet  

 feriegodtgørelsen pr. dag omregnet med medlemmets timeløn udgør et timetal på  

 mere end 7,4 timer om dagen (960: 105 = 9,1). Medlemmet skal dermed have  

 fradrag efter hovedreglen i stk. 2. Det vil sige 7,4 timers fradrag pr.  

 feriedag.
3. Et deltidsforsikret medlem holder ferie i et  

 ansættelsesforhold og har feriegodtgørelse på 315 kr. om dagen.
Medlemmet har  

 en timeløn på 105 kr.
Medlemmet vil have ret til overgangsydelse svarende til  

 forholdet mellem 3 timer og 2/3 af fuld sædvanlig arbejdstid.
Til § 22, stk. 1 En overgangsydelsesmodtagers mulighed for at få udbetalt  

 feriegodtgørelse for tidligere og løbende optjeningsår følger ferielovens  

 regler (§ 30, stk. 1). Da det er muligt, at flytte til udlandet  

 samtidig med modtagelse af overgangsydelse, vil det kunne forekomme, at  

 medlemmet får udbetalt feriegodtgørelse som et engangsbeløb efter § 30,  

 stk. 1, nr. 2, i ferieloven.
Dette beløb skal medføre fradrag i  

 overgangsydelsen.
Til § 22, stk. 2 Efter hovedreglen i § 21, stk. 2, i  

 bekendtgørelsen, skal der ske fradrag for ferie med feriegodtgørelse dag for  

 dag.
Der er med § 22, stk. 2, givet mulighed for medlemmer, der har  

 optjent ferie ved arbejde på nedsat tid, at få feriegodtgørelse omregnet til  

 timer.
Timerne skal medføre fradrag i overgangsydelsen.
Det vil derfor være  

 en  

 fordel for disse medlemmer at vælge at få feriegodtgørelsen udbetalt.
A-kassen skal omregne feriegodtgørelsen pr. dag med  

 medlemmets seneste timeløn fra det ansættelsesforhold, der ligger tættest på  

 medlemmets flytning.
Det er medlemmet, der skal dokumentere timelønnens  

 størrelse.
Det timetal, der kommer frem ved omregningen, svarer dermed ikke  

 til  

 medlemmets beskæftigelsesgrad, som ferien er optjent på grundlag af.
Et deltidsforsikret medlem, der har haft arbejde på nedsat  

 tid, kan også få feriegodtgørelsen pr. dag omregnet til timer.
Medlemmet skal  

 have fradrag for timerne i forhold til 2/3 af fuld sædvanlig arbejdstid.
 Eksempel:
Et deltidsforsikret medlem får feriegodtgørelse udbetalt  

 efter ferielovens § 30, stk. 1, nr. 2. Medlemmet har fx arbejdet 10  

 timer om ugen i overgangsydelsesperioden.
Medlemmets optjente  

 feriegodtgørelse omregnes  

 til timer, som skal føre til fradrag i overgangsydelsen.
Der kan højst  

 fradrages et timetal pr. uge, der svarer til 2/3 af fuld sædvanlig  

 arbejdstid.
Til § 23 Fortolkningen af bestemmelsen følger det, der er fastsat i  

 bekendtgørelse om fradrag i arbejdsløshedsdagpenge mv.
Til § 24 Fortolkningen af bestemmelsen følger det, der er fastsat i  

 bekendtgørelse om arbejde og indtægter mv. i efterlønsperioden (for  

 medlemmer,  

 som er fyldt 60 år før 1. juli 1999).
Til § 25 Bestemmelsen skal sammenholdes med lovens § 75 l og  

 bekendtgørelsens § 40, stk. 2, nr. 5.
 Der henvises i øvrigt til bekendtgørelse om retten til  

 dagpenge, efterløn og overgangsydelse i forbindelse med social pension.
Til § 26 Der skal kun ske fradrag for ydelser, der dækker tabt  

 arbejdsfortjeneste mv.
Hvis ydelsen udbetales til dækning af konkret afholdte  

 udgifter, fx udgifter til befordring, medfører udbetalingen ikke fradrag.
Udbetaling af ydelser efter lov om arbejdsmarkedsuddannelser  

 vil fortsat kunne forekomme.
Disse ydelser skal også medføre fradrag i  

 overgangsydelsen efter denne bestemmelse.
Til § 27 Fortolkningen af bestemmelsen følger det, der er fastsat på  

 dagpengeområdet i bekendtgørelse om fradrag i arbejdsløshedsdagpenge mv.
Til § 28 I det omfang indtægter fra et andet EØS-land eller Schweiz  

 skal medføre fradrag, skal indtægterne omregnes til danske kroner.
Dette  

 gælder  

 både lønindtægter, indtægt for hverv og andre indtægter.
Oplysningspligt Til § 29 Medlemmet har pligt til at oplyse om alt arbejde og alle  

 indtægter, der har betydning for a-kassens bedømmelse af medlemmets ret til  

 overgangsydelse.
Oplysningerne skal gives på ydelseskortet.
 Hvis et medlem undlader at opfylde sin oplysningspligt, kan  

 medlemmet pålægges sanktioner efter reglerne i lovens § 87, stk. 1  

 og  

 2.
Indtægter, der ikke medfører fradrag Til § 31 I denne bestemmelse er opregnet en række arbejdsfri  

 indtægter, som ikke medfører fradrag.
Bestemmelsen er ikke udtømmende.
 Hvis medlemmet har en indtægt, der kan sidestilles med de  

 nævnte indtægter, og som ikke er omfattet af andre bestemmelser i  

 bekendtgørelsen, medfører indtægten ikke fradrag i overgangsydelsen.
Til § 31, nr. 15 Foruden invalidepension, der er tegnet som led i et  

 ansættelsesforhold, finder bestemmelsen anvendelse på fx pension ved  

 helbredsbetinget utjenstdygtighed (tjenestemænd) og svagelighedspension  

 (tjenestemænd).
Til § 31, nr. 16 Får en tjenestemand tilkendt tilskadekomstpension, fordi han  

 som led i tjenesten er kommet til skade, skal der ikke ske fradrag for den  

 del  

 af pensionen, hvormed pensionen er forhøjet som følge af arbejdsskaden.  

 Fradraget sker således kun for den del af pensionen, der er optjent ret til  

 på  

 fratrædelsestidspunktet, jf. § 24, stk. 1. Den øvrige del af  

 tilskadekomstpensionen betragtes som erstatning som følge af arbejdsskaden.
 Der henvises i øvrigt til bemærkningerne til den tilsvarende  

 bestemmelse i bekendtgørelse om fradrag i arbejdsløshedsdagpenge mv.
Til § 31, nr. 17 Da vederlaget modtages som kompensation for overholdelse af  

 en konkurrence- eller kundeklausul efter at medlemmet er fratrådt sin  

 stilling,  

 betragtes vederlaget ikke som løn.
Kapitel 5 Medlemmer omfattet af reglerne om fleksjob Til § 32, stk. 1 Et medlem kan ikke samtidig modtage overgangsydelse og være  

 omfattet af reglerne i kapitel 13 i lov om en aktiv beskæftigelsesindsats.  

 Overgangsydelsen indstilles fra det tidspunkt, hvor et medlem er ansat i et  

 fleksjob eller modtager ledighedsydelse i perioden forud for et fleksjob  

 eller  

 i perioden mellem 2 fleksjob.
Til § 32, stk. 2 Et medlem, der bliver omfattet af reglerne om fleksjob fra  

 den 1. juli 2001, bliver automatisk tilmeldt fleksydelsesordningen.
Medlemmet  

 kan dog fravælge fleksydelsesordningen og bevare medlemskabet af a-kassen.  

 Medlemmet kan også vælge fortsat at være medlem af a-kassen og tilmeldt  

 fleksydelsesordningen.
Vejledning om fleksydelsesordningen kan fås hos  

 Arbejdsdirektoratet.
 Perioder i fleksjob kan ikke medregnes til opfyldelse af  

 beskæftigelseskravet, da der er tale om støttet arbejde.
 Hvis et medlem modtager overgangsydelse, jf. stk. 2, og  

 medlemmet i samme kalenderår tidligere har modtaget overgangsydelse, skal det  

 fradragsfri beløb i § 15 ikke nedsættes.
Et medlem, som tidligere har fået tilladelse til drift af  

 selvstændig virksomhed, og som efter at have været omfattet af reglerne i  

 kapitel 7 i lov om aktiv socialpolitik, vender tilbage til overgangsydelse,  

 kan  

 fortsætte driften af den tidligere godkendte selvstændige virksomhed, hvis  

 betingelserne for drift af selvstændig virksomhed fortsat er opfyldt.
Har den  

 selvstændige virksomhed ændret omfang eller karakter, skal medlemmet dog på  

 ny  

 søge om en tilladelse til drift af selvstændig virksomhed.
 Eksempel:
Et medlem på overgangsydelse har den 1. januar 2004 fået en  

 tilladelse til at drive et lille landbrug inden for 400 timers ordningen.  

 Landbruget består af dyrkning af korn.
Medlemmet bliver den 1. juli 2004  

 visiteret til et fleksjob, og overgangsydelsen indstilles.
Den 1. januar 2005  

 vender medlemmet tilbage i overgangsydelsesordningen, og medlemmet ønsker i  

 den  

 forbindelse at fortsætte med at drive selvstændig virksomhed som  

 bibeskæftigelse inden for 400 timers ordningen.
Virksomheden har imidlertid  

 skiftet karakter, således at medlemmet i stedet for at dyrke korn, nu dyrker  

 juletræer på landbrugsarealet.
Medlemmet må i den pågældende situation på ny  

 søge om en tilladelse til drift af selvstændig virksomhed.
Til § 32, stk. 3 Et medlem, hvis overgangsydelse er indstillet efter  

 stk. 1, bevarer retten til at overgå til efterløn.
Medlemmet skal søge  

 om  

 efterløn inden retten til overgangsydelse ophører.
A-kassen skal vejlede om  

 betingelserne for at gå på efterløn, jf. § 41.
 Hvis medlemmet fortsætter i fleksjob i efterlønsperioden,  

 bliver også efterlønnen indstillet.
Kapitel 7 Ophold i lande uden for EØS-området, Grønland,  

 Færøerne og Schweiz Reglerne i kapitel 7 gælder for såvel modtagere af  

 overgangsydelse med bopæl her i riget som i de øvrige lande inden for  

 EØS-området og Schweiz.
En overgangsydelsesmodtager, der fx har bopæl i  

 Tyskland, er omfattet af dette kapitel ved udrejse til USA.
Udbetaling under ophold i lande uden for EØS-området,  

 Grønland, Færøerne og Schweiz Til § 35 Et medlem skal bevare sin faste bopæl i Danmark eller i et  

 andet EØS-land, i Grønland, på Færøerne eller i Schweiz.
Et medlem kan  

 således  

 ikke bevare overgangsydelsen i en 3-måneders periode, hvis pågældende tager  

 fast ophold i lande uden for EØS-området, Grønland, Færøerne eller Schweiz i  

 længere tid.
 Hvis et medlem forlænger sit midlertidige ophold i et land  

 uden for EØS-området, Grønland, Færøerne eller Schweiz ud over 3 måneder  

 inden  

 for et kalenderår, eller tager fast ophold i dette land, standses  

 udbetalingen  

 af overgangsydelse.
Udbetalingen kan først genoptages, når medlemmet igen tager  

 fast ophold her i riget, i et andet EØS-land eller Schweiz.
Medlemmet kan  

 således ikke få udbetalt overgangsydelse i 3 måneder i hvert kalenderår under  

 fortsat ophold i et land uden for EØS-området, Grønland, Færøerne og Schweiz.
 Kun i de tilfælde, hvor de tilladte 3 måneders ophold i  

 lande uden for EØS-området, Grønland, Færøerne og Schweiz ikke er brugt inden  

 udgangen af et kalenderår, kan en ny 3-måneders periode påbegyndes i direkte  

 forlængelse heraf, uden at medlemmet forinden tager ophold her i riget, i et  

 andet EØS-land eller i Schweiz.
Til § 36 Et medlem skal indsende ydelseskort til a-kassen under sit  

 ophold i et land uden for EØS-området, Grønland, Færøerne og Schweiz.
 Endagsrejser, der ikke er forbundet med overnatning i  

 udlandet, betragtes ikke som udlandsophold.
Til § 37 På grundlag af medlemmets oplysninger om udlandsophold,  

 påhviler det a-kassen at standse udbetalingen af overgangsydelse, hvis  

 medlemmet ikke længere opfylder betingelserne i § 35.
Til § 38 Når et medlem vender tilbage til Danmark eller et andet  

 EØS-land, Grønland, Færøerne eller Schweiz efter længere tids ophold uden for  

 disse lande, kan udbetaling af overgangsydelse genoptages.
Det forudsætter  

 dog,  

 at medlemmet opfylder de almindelige betingelser for at få udbetalt  

 overgangsydelse.
Kapitel 8 Vejledning i forbindelse med udrejse til  

 udlandet,  

 Grønland og Færøerne Til § 39 Medlemmet har generelt en pligt til at oplyse a-kassen om  

 ophold, bopæl eller arbejde i udlandet, i Grønland og på Færøerne.
Det  

 skyldes,  

 at a-kassen skal vejlede medlemmet om de konsekvenser, som udrejsen får for  

 retten til overgangsydelse.
A-kassens vejledning er afhængig af den konkrete  

 oplysning om karakteren af udrejsen og til hvilket land.
Kapitel 9 Overgangsydelsens ophør mv.
Til § 40 Bestemmelsen indeholder en opregning af de situationer, hvor  

 retten til overgangsydelse ophører eller bortfalder.
Retten til overgangsydelse bortfalder, hvis et medlem  

 påbegynder vedvarende selvstændig virksomhed.
Det gælder dog ikke, hvis der  

 er  

 givet tilladelse til virksomheden, jf. §§ 6-7. Om forståelsen af  

 begrebet  

 »vedvarende selvstændig virksomhed« i stk. 2, nr. 2, henvises til  

 bemærkningerne til § 2 og reglerne i bekendtgørelse om optagelse som  

 selvstændig erhvervsdrivende i en a-kasse.
 Stk. 2, nr. 5, skal ses i sammenhæng med reglerne i  

 lovens § 75 l og bekendtgørelsens § 25 og vejledningen til disse  

 bestemmelser.
 Retten til overgangsydelse bortfalder også, hvis medlemmet  

 overgår til at modtage dagpenge eller tilsvarende ydelser på grund af  

 ledighed  

 mv. i et andet EØS-land, i Grønland, på Færøerne eller i Schweiz.
 Når et medlem på overgangsydelse afgår ved døden, bortfalder  

 retten til ydelsen med virkning fra dagen efter dødsfaldet.
 Et medlem på overgangsydelse har ret til at overgå til  

 efterløn ved det fyldte 60. år, hvis begæring herom er indgivet inden  

 overgangsydelsens bortfald.
Kapitel 10 Ikrafttræden mv.
Til § 42 Denne vejledning erstatter vejledning nr. 117 af 20. juni  

 2001 om overgangsydelse samt vejledningerne nr. 155 af 18. december 2002 og  

 nr.  

 53 af 17. juni 2003 til bekendtgørelse om ændring af bekendtgørelse om  

 overgangsydelse.
Til § 42, stk. 3 Bestemmelsen sikrer, at en modtager af overgangsydelse, der  

 har drevet et mindre jordbrug efter de hidtil gældende bestemmelser om, at  

 ejendommens grundværdi ikke måtte overstige 72.000 kr. ved den 19.  

 almindelige  

 vurdering, fortsat kan drive jordbruget, selv om ejendommens areal er mere  

 end  

 5,5 ha.
Det er forudsat, at driften ikke udvides.
