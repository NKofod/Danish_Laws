 1.  Meddelelser fra Søfartsstyrelsen B indeholder to regler, der  

 foreskriver radiopejleudstyr:
 Regel V/12(p) kræver den traditionelle radiopejler, dvs. med  

 frekvensområde fra 285 til 535 kHz, men åbner mulighed for fritagelse for  

 dette krav, såfremt der om bord findes radionavigationsudstyr dækkende det  

 område, hvor skibet sejler.
 Regel V/12(q) foreskriver "homing"-udstyr for den  

 radiotelefoniske nødfrekvens 2182 kHz for skibe bygget mellem 25. maj 1980 og  

 1. februar 1995.
 2.  Søfartsstyrelsen har efter høring af erhvervet besluttet, at  

 der efter ansøgning i hvert enkelt tilfælde kan gives fritagelse for kravet i  

 Meddelelser fra Søfartsstyrelsen B, regel V/12(p) for skibe køllagt efter 1.  

 februar 1995 på vilkår af, at der om bord findes en modtager for et  

 radionavigationssystem, der dækker hele det område, hvori skibet sejler.  

 Denne navigationsmodtager skal være tilkoblet skibets radioudstyr således, at  

 radioudstyret hele tiden får tilført oplysninger om skibets position.
