Bekendtgørelse om ændring af bekendtgørelse om kildeskat (kildeskattebekendtgørelsen) § 1 I bekendtgørelse nr. 1254 af 9. november 2010 om kildeskat (kildeskattebekendtgørelsen) foretages følgende ændring:
 1. § 19, nr. 2, affattes således:
»2) Løn m.v. til hushjælp og anden medhjælp i privat husholdning, når arbejdsgiveren eller dennes ægtefælle ikke kan fradrage nogen del af den løn m.v., der udbetales til den pågældende, ved opgørelsen af den skattepligtige indkomst efter andre regler end ligningslovens § 8 V.« § 2 Bekendtgørelsen træder i kraft den 1. juli 2011, og har virkning for løn m.v. optjent fra og med den 1. juni 2011.
