Skriftlig fremsættelse (21. april 2004) Skatteministeren  

  

 (Svend Erik Hovmand):
 Herved tillader jeg mig for Folketinget at fremsætte:
Forslag til lov om  


  

 ændring af skattestyrelsesloven  

 (Primo-/ultimoregulering af balanceposter) (Lovforslag nr.
L 235).
 Lovforslaget har til formål at fjerne den eksisterende  

 uhensigtsmæssighed i lovgivningen, som samspillet mellem reglerne om  

 regulering  

 af balanceposter og frist- og forældelsesreglerne giver.
I dag kan en korrektion af balanceposter udløse dobbelt  

 fradrag eller dobbelt beskatning i de tilfælde, hvor frist- og  

 forældelsesreglerne afskærer ændring af balanceposten i alle indkomstår,  

 hvori  

 balanceposterne ikke er opgjort korrekt.
Det drejer sig f.eks. om korrektion  

 af  

 opgørelsen af varelagre, igangværende arbejder eller hensættelser.
Efter lovforslaget fjernes denne uhensigtsmæssighed ved  

 altid at betinge korrektion af balanceposter af, at indkomstårets balancepost  

 ultimo er den samme som det følgende indkomstårs  

    

  

 primopost.
Opgørelsen af balanceposter kan  

 altså alene ændres primo, såfremt det er muligt at ændre det foregående års  

 ultimopost efter frist- og forældelsesreglerne.
 Er denne betingelse ikke opfyldt, kan der ikke foretages  

 ændringer af ansættelsen vedrørende opgørelsen af balanceposten primo i det  

 indkomstår, der ligger umiddelbart inden for ansættelses- og  

 forældelsesfristerne.
Forestiller man sig som det er vist i det stærkt  

 eksemplificerede taleksempel i lovforslagets specielle bemærkninger under §  

 1,  

 at en virksomhed ved en hensættelse har taget et fradrag for en erstatning i  

 et  

 indkomstår, som ligger uden for den almindelige ansættelsesfrist, på 50 kr.,  

 vil hensættelsen primo det ældste indkomstår, som kan reguleres være på + 50  

 kr.
Det viser sig senere, at virksomheden først er berettiget til at tage  

 fradraget i et senere indkomstår.
Efter den gældende retstilstand nedsættes  

 primoposten for det ældste indkomstår, som ligger inden for den almindelige  

 ansættelsesfrist, med 50 kr. og fradraget tillades foretaget i det senere,  

 rette indkomstår.
Dermed opnås der dobbelt fradrag.
Efter forslaget ændres  

 alene ultimoposten for det ældste indkomstår inden for ansættelsesfristerne.  

 Det betyder, at det fradrag, som blev taget i indkomståret uden for den  

 almindelige  

 ansættelsesfrist, ikke udlignes ved en regulering primo, men  

 først i det  

 indkomstår, hvor fradraget med rette skal tages.
Dermed sker der en reel  

 korrektion af fradraget.
Forslaget vil på den måde sikre, at der ikke opstår dobbelt  

 fradrag.
På tilsvarende måde sikrer forslaget omvendt, at der heller ikke  

 gennemføres dobbelt beskatning.
 Når forslaget fremsættes nu, skyldes det regeringens ønske  

 om hurtigst muligt at rette op på en uhensigtsmæssig retstilstand.
Forslaget har dog som udgangspunkt ikke provenumæssige  

 konsekvenser.
Forslaget medfører på den ene side, at der vil kunne komme et  

 merprovenu fra de situationer, hvor fristreglerne i dag i forbindelse med  

 reguleringer af balanceposter har medført dobbeltfradrag.
På den anden side  

 fremkommer der et provenutab fra de situationer, hvor fristreglerne på  

 tilsvarende måde afskærer en udnyttelse af fradragsretten for udgifter eller  

 reglerne har medført dobbelt beskatning af indkomst.
Der foreligger ikke statistiske oplysninger, der gør det  

 muligt at udarbejde underbyggede skøn over disse provenubevægelser.
Da det må  

 antages, at skatteydere normalt søger at udskyde beskatningen mest muligt,  

 vil  

 lovforslaget formentligt netto medføre et merprovenu, der dog må vurderes at  

 blive af begrænset størrelse.
En gennemførelse af lovforslaget skønnes ikke at medføre  

 administrative konsekvenser.
Forslaget indebærer alene, at de regler, som  

 skal  

 følges i forbindelse med genoptagelse, ændres.
Det vil hverken være mere  

 eller  

 mindre ressourcekrævende at følge de foreslåede regler.
Det foreslås, at loven træder i kraft dagen efter  

 bekendtgørelsen i Lovtidende og har virkning for anmodninger om genoptagelse,  

 som den skattepligtige indgiver den 1. juli 2004 eller senere.
Tilsvarende  

 har  

 bestemmelserne virkning for foretagelse eller ændring af en ansættelse, som  

 skattemyndighederne varsler over for den skattepligtige den 1. juli 2004  

 eller  

 senere.
 Idet jeg i øvrigt henviser til bemærkningerne til  

 lovforslaget, skal jeg anbefale forslaget til Folketingets hurtige og  

 velvillige behandling.
