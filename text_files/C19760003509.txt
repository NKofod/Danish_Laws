(Til alle amtsråd, kommunalbestyrelser,  

 skolekommissioner, fælleslærerråd, skolenævn, lærerråd og  

 skoleledere uden for København) I medfør af § 29 i lov nr. 313 af 26. juni 1975 om folkeskolen, der træder  

 i kraft den 1. august 1976, bestemmes følgende om personale til varetagelse  

 af visse pædagogiske arbejdsopgaver i folkeskolen.
 Folkeskolens undervisning i fritiden.
 § 1.  Undervisning af folkeskolens elever i deres  

 fritid i henhold til folkeskolelovens § 3, stk. 3, skal varetages af lærere,  

 som gennem uddannelse eller tidligere virksomhed har erhvervet faglige  

 kvalifikationer for undervisning i det pågældende fag, og som har de  

 pædagogiske forudsætninger for at kunne tilrettelægge og gennemføre  

 undervisningen.
 Stk. 2.  For de i stk. 1 nævnte lærere, der er  

 tjenestemænd, timelærere, faste vikarer eller vakancevikarer i folkeskolen,  

 kan undervisningen indgå i deres pligtige timetal.
 Andre pædagogiske arbejdsopgaver.
 § 2.  Til at varetage skolernes tilsyn med eleverne i  

 mellemtimer og ventetid i forbindelse med befordringsordninger m.v. og  

 forestå den pædagogiske tilrettelæggelse af aktiviteter i tilslutning hertil  

 kan der ansættes personale, som har gennemgået uddannelsen til fritidspædagog  

 eller børnehavepædagog, eller som på anden måde har kvalificeret sig til  

 arbejdet, bl.a. gennem praktiske erfaringer i arbejde med børn.
 Stk. 2.  Til at beskæftige børn i børnehaveklasser, som  

 i henhold til folkeskolelovens § 15, stk. 3, er delt i 2 grupper, kan der  

 ansættes personale, som har gennemgået den i stk. 1 nævnte uddannelse, eller  

 som på anden måde har kvalificeret sig til arbejdet, bl.a. gennem praktiske  

 erfaringer i arbejde med børn.
 Stk. 3.  Bestemmelserne i stk. 1 og 2 omfatter ikke  

 personale, der ansættes i legestuer eller fritidsklubber m.v., som er  

 etableret i henhold til lov om børne- og ungdomsforsorg eller lov om social  

 bistand, eller instruktører i interessegrupper, som er oprettet i henhold til  

 lov om fritidsundervisning m.v.
 § 3.  Til at varetage pædagogiske arbejdsopgaver uden  

 for den egentlige undervisning ved observationsskoler og heldagsskoler kan  

 der ansættes personale, som har gennemgået uddannelsen til fritidspædagog,  

 børnehavepædagog, børneforsorgspædagog eller anden tilsvarende uddannelse,  

 som er godkendt af undervisningsministeriet i denne henseende.
 Stk. 2.  Til at udføre særlige hjælpefunktioner ved  

 undervisningscentre for svært handicappede elever kan der ansættes personale,  

 som gennem uddannelse eller tidligere virksomhed har kvalificeret sig til  

 arbejdet.
§ 4.  Til at væretage klinisk-psykologiske  

 arbejdsopgaver ved skolepsykologiske kontorer kan der ansættes psykologer,  

 som har afsluttende eksamen i psykologi fra universitet eller Danmarks  

 Lærerhøjskole, og som har en klinisk efteruddannelse.
Den kliniske  

 efteruddannelse skal i hvert enkelt tilfælde godkendes af  

 undervisningsministeriet.
 Stk. 2.  Til at varetage vejledningsopgaver vedrørende  

 økonomiske og sociale forhold m.v. kan der ved skolepsykologiske kontorer  

 ansættes socialrådgivere, som har gennemgået den anordningsmæssige uddannelse  

 til socialrådgiver.
 Ansættelsesvilkår m.m.
 § 5.  Fastsættelsen af løn- og andre ansættelsesvilkår  

 for det i §§ 1-4 omhandlede personale - bortset fra de i § 1, stk. 2, nævnte  

 lærere m.fl. i folkeskolen - sker efter de for kommunalt ansat personale  

 gældende regler.
 Ikrafttræden.
 § 6.  Cirkulæret træder i kraft den 1. august 1976.
 Undervisningsministeriet, den 27.  

 februar 1976.
Ritt Bjerregaard /P.
Bilfeldt.
