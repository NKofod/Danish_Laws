Nr LSF 122 Forslag til Lov om ændring af lov om mærkning og skiltning med pris m.v.  

 (Skiltning med organiseret rabat) Fremsat af industriministeren (Nils Wilhjelm) den 23. november 1988 Vedtaget ved tredjebehandling den 20. april 1989 Lov nr. 268 af 03/05/1989 § 1 I lov om mærkning og skiltning med pris m.v., jf. lovbekendtgørelse nr.  

 122 af 11. marts 1986, som ændret ved lov nr. 853 af 23. december 1987,  

 foretages følgende ændringer:
 1. I § 1 indsættes som stk. 2 og 3:
»Stk. 2. Gives der rabat eller anden særlig fordel til medlemmer af  

 foreninger, organisationer eller til andre bestemte persongrupper, skal det  

 ved tydelig skiltning ved samtlige indgangsdøre til forretningslokalet  

 oplyses, at en sådan rabat eller fordel ydes.
Efter anmodning skal der  

 forevises en liste over, hvilke varer der omfattes af rabatten eller  

 fordelen, til hvem rabatten eller fordelen gives samt størrelsen i beløb  

 eller procent af prisen.
Stk. 3. Bestemmelsen i stk. 2 gælder ikke for rabat eller anden særlig  

 fordel, der gives som led i et ansættelsesforhold til rabatgiveren.« 2. § 4 affattes således:
»§ 4. Monopoltilsynet kan fastsætte regler om, at den, der  

 erhvervsmæssigt udfører tjenesteydelser, ved skiltning eller på anden tydelig  

 måde i nærmere fastsat omfang skal give oplysning om ydelsernes pris, mængden  

 af varer, som indgår i ydelserne, samt om der gives rabat eller anden særlig  

 fordel til bestemte persongrupper.« 3. I § 5 indsættes efter stk. 1 som nyt stykke:
»Stk. 2. Ved fjernsalg skal der i forbindelse med meddelelse af  

 prisoplysninger gives tydelig oplysning om rabat eller anden særlig fordel  

 som nævnt i § 1, stk. 2, 1. pkt.
Efter anmodning skal der gives oplysning om,  

 hvilke varer der omfattes af rabatten eller fordelen, til hvem rabatten eller  

 fordelen gives samt størrelsen i beløb eller procent af prisen.« Stk. 2 bliver herefter stk. 3.
 4. I § 7, stk. 1, udgår »i detailsalg«.
 5. § 9, stk. 2, ophæves.
§ 2 Loven træder i kraft den 1. oktober 1989.
Oprindeligt fremsat forslag § 1.
 I lov om mærkning og skiltning med pris m.v., jf. lovbekendtgørelse nr.  

 122 af 11. marts 1986, som ændret ved lov nr. 853 af 23. december 1987,  

 foretages følgende ændringer:
 1. I § 1 indsættes som stk. 2-3:
»Stk. 2. Gives der rabat eller anden særlig fordel til medlemmer af  

 foreninger, organisationer eller til andre bestemte persongrupper, skal det  

 ved tydelig skiltning ved samtlige indgangsdøre til forretningslokalet  

 oplyses, at en sådan rabat eller fordel ydes.
Efter anmodning skal der  

 forevises en liste over, hvilke varer der omfattes af rabatten eller  

 fordelen, til hvem rabatten eller fordelen gives, samt størrelsen i beløb  

 eller procent af prisen.
Stk. 3. Bestemmelsen i stk. 2 gælder ikke for rabat eller anden særlig  

 fordel, der gives som led i et ansættelsesforhold til rabatgiveren.« 2. § 4 affattes således:
»§ 4. Monopoltilsynet kan fastsætte regler om, at den, der  

 erhvervsmæssigt udfører tjenesteydelser, ved skiltning eller på anden tydelig  

 måde i nærmere fastsat omfang skal give oplysning om ydelsernes pris, mængden  

 af varer, som indgår i ydelserne, samt om der gives rabat eller anden særlig  

 fordel til bestemte persongrupper.« 3. I § 5 indsættes efter stk. 1 som nyt stykke.:
»Stk. 2. Ved fjernsalg skal der i forbindelse med meddelelse af  

 prisoplysninger gives tydelig oplysning om rabat eller anden særlig fordel  

 som nævnt i § 1, stk. 2, 1. pkt.
Efter anmodning skal der gives oplysning om,  

 hvilke varer der omfattes af rabatten eller fordelen, til hvem rabatten eller  

 fordelen gives, samt størrelsen i beløb eller procent af prisen.« Stk. 2 bliver herefter stk. 3.
 4. I § 7, stk. 1 udgår: »i detailsalg«.
 5. § 9, stk. 2 ophæves.
 § 2.
 Loven træder i kraft den 1. juni 1989.
Bemærkninger til lovforslaget Almindelige bemærkninger Organiseret rabat har i de seneste år vundet betydelig udbredelse i  

 detailledet og eksisterer i mange forskellige former, spændende fra rabat til  

 medlemmerne af de egentlige rabatforeninger, som er oprettet udelukkende med  

 det formål, at opnå rabat, til rabat til personer med tilknytning til  

 bestemte virksomheder, foreninger m.v., eller andre befolkningsgrupper, hvor  

 organiseringen kan være uformel.
Prismærkningsloven - der fastslår et obligatorisk prismærknings- og  

 skiltningsprincip ved detailsalg af varer - tilsigter at støtte forbrugernes  

 muligheder for at bedømme priserne.
Efter loven har detailforretninger ikke  

 pligt til at skilte med ydelse af rabatter til bestemte grupper af  

 forbrugere.
Som følge heraf har udviklingen medført en usikkerhed omkring  

 prisdannelsen i detailledet og en diskrimination af de forbrugere, der ikke  

 har mulighed for at opnå rabatter eller andre særfordele.
Ved forslaget  

 indføres der en almindelig skiltningsregel for organiseret rabat ved  

 detailsalg af varer med henblik på at skabe større gennemsigtighed omkring  

 prisdannelsen.
 Endvidere foreslås Monopoltilsynets bemyndigelse til at fastsætte regler  

 om skiltning med priser for udførelse af tjenesteydelser udvidet til også at  

 omfatte bestemmelser om skiltning med organiseret rabat.
 Forslaget indeholder tillige en ændring af loven, der skal gøre det muligt  

 at gennemføre regler her i landet til opfyldelse af de EF-direktiver om udbud  

 af bestemte varer i foreskrevne enheder, som den nuværende formulering ikke  

 åbner mulighed for, fordi den er begrænset til detailsalg.
 Endelig foreslås det at ophæve bestemmelsen om, at regler fastsat af  

 Monopoltilsynet efter loven skal bekendtgøres i Statstidende. Ændringen vil  

 medføre, at bekendtgørelse fremover skal ske i Lovtidende.
 Forslaget om skiltning med organiseret rabat har været sendt til udtalelse  

 hos følgende myndigheder og organisationer:
Akademikernes Centralorganisation Arbejderbevægelsens Erhvervsråd Assurandør-Societetet Den Danske Bankforening Centralforeningen af Benzinforhandlere i Danmark Fællesforeningen for Danmarks Brugsforeninger Butikshandelens Fællesråd Foreningen af Dagligvare Grossister Dansk Dagligvareleverandør Forening Dansk Organisation af Detailhandelskæder Finanstilsynet FOCUS Forbrugerforeningen af 1886 Forbrugerrådet Forbrugerstyrelsen LIC Funktionærernes og Tjenestemændenes Fællesråd Dansk Fødevareråd Det Danske Handelskammer Håndværksrådet Kooperative Marketenderiers Samvirke Industrirådet De Samvirkende Købmandsforeninger i Danmark Landbrugsrådet Landsorganisationen i Danmark Liberale Erhvervs Råd Lærernes Centralorganisation Oliebranchens Fællesrepræsentation Pensionisternes Indkøbsring Danmarks Sparekasseforening Dansk Textil Union Vin- og Spiritusorganisationen i Danmark Statstjenestemændenes Centralorganisation II Dansk Annoncørforening.
 De indkomne høringssvar har overvejende været positive.
 Lovforslaget skønnes ikke at få økonomiske eller administrative  

 konsekvenser.
Bemærkninger til lovforslagets enkelte bestemmelser Til § 1.
 Nr. 1.
Den rabat, der omfattes af forslaget, kan under eet betegnes organiseret  

 rabat.
Der er typisk tale om en rabat eller anden særlig fordel af mere  

 vedvarende karakter, der af en erhvervsdrivende ydes til en afgrænset  

 kundekreds på grundlag af medlemsskab af en forening, ansættelse i en bestemt  

 privat eller offentlig virksomhed eller ydes som følge af kundekredsens  

 tilknytning til et bestemt erhverv og lignende.
Ved anden særlig fordel  

 tænkes på andre fordele end fradrag i prisen, f.eks. særlig kredittid eller  

 service.
Ved forslaget pålægges forretningsdrivende, der udbyder varer i  

 detailsalg, pligt til ved tydelig skiltning at informere kunderne om, at der  

 ydes rabat eller anden særlig fordel til visse persongrupper, ligesom de på  

 opfordring skal forevise kunderne mere detaljerede oplysninger herom.
 Det følger af forslaget til § 1, stk. 3, at rabat til egne ansatte samt  

 disses husstande ikke er omfattet af skiltningspligten.
 Nr. 2.
Forslaget svarer til den nugældende § 4 med tilføjelse af en bestemmelse  

 om, at Monopoltilsynet - og for pengeinstitutter Finanstilsynet - kan  

 fastsætte, at der for nærmere angivne tjenesteydelser skal gives oplysning om  

 organiseret rabat.
For de tjenesteydelser, hvor der er fastsat bestemmelser  

 om priser m.v., vil en oplysningspligt om organiseret rabat kræve en  

 tilføjelse til de udstedte bekendtgørelser.
 Nr. 3.
Efter forslaget pålægges pligt til tydeligt at oplyse om organiseret rabat  

 eller anden særlig fordel i forbindelse med meddelelse af prisoplysninger ved  

 fjernsalg.
Baggrunden herfor er, at købet i disse situationer alene sker på  

 grundlag af udsendt reklamemateriale, i visse tilfælde uden at der findes  

 noget salgssted.
Fjernsalg skal forstås i overensstemmelse med lov om visse  

 forbrugeraftaler, således at ikke blot postordresalg, men også salg via  

 elektroniske medier er omfattet af bestemmelsen.
 Ligesom ved salg fra forretninger skal der på opfordring gives mere  

 detaljerede oplysninger om den organiserede rabat.
 Nr. 4.
Lovens § 7, stk. 1, giver Monopoltilsynet hjemmel til bl.a. at gennemføre  

 EF-bestemmelser om udbud af bestemte varer i foreskrevne enheder i Danmark.  

 Da bestemmelsen alene angår detailsalg, og de pågældene EF-direktiver i visse  

 tilfælde tillige omfatter andre omsætningsled - dvs. også salg mellem  

 erhvervsvirksomheder - er det nødvendigt at udvide § 7, stk. 1 til at omfatte  

 såvel detailsalg som salg mellem erhvervsvirksomheder.
Det foreslås derfor,  

 at »i detailsalg« udgår.
 Nr. 5.
 Foreslaget indebærer, at regler fastsat af Monopoltilsynet efter loven  

 bekendtgøres i Lovtidende efter den almindelige regel i lovtidendeloven.
