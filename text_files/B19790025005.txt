 I henhold til § 3, stk. 3, i lov nr. 250 af 8. juni 1978 om  

 gasinstallationer og installationer i forbindelse med vand- og  

 afløbsledninger fastsættes følgende:
Gyldighedsområde § 1.  Denne bekendtgørelse indeholder de ordensmæssige  

 forskrifter, som skal iagttages ved udøvelse af virksomhed som autoriseret  

 kloakmester dels i forholdet til myndigheder og ejere af de ledningsanlæg,  

 hvortil der foretages eller er foretaget tilslutning, dels over for ejere og  

 brugere af installationer.
Definitioner § 2. »  Loven« betyder lov nr. 250 af 8.  

 juni 1978 om gasinstallationer og installationer i forbindelse med vand- og  

 afløbsledninger.
 »DGP« betyder Danmarks Gasmateriel Prøvning, der er  

 autorisationsudstedende myndighed i henhold til lovens § 3, stk. 1.
 »Mester« betyder den person, der er indehaver af autorisation  

 som kloakmester.
 »Virksomhed« betyder en erhvervsvirksomhed, der udfører de i  

 lovens § 2, stk. 1, nævnte arbejder, og som enten drives som et  

 enkeltmandsfirma med en mester som indehaver eller som bestyrer, eller i  

 selskabsform efter bestemmelserne herom i ministeriet for offentlige  

 arbejders bekendtgørelse nr. 156 af 10. april 1979 om autorisationer for  

 gas-, vand- og sanitetsmestre og kloakmestre.
 »Kommune« betyder en kommunalbestyrelse eller Københavns  

 magistrat, udvalg nedsat af en kommunalbestyrelse eller administrative  

 organer, der handler efter bemyndigelse fra en kommunalbestyrelse eller fra  

 Københavns magistrat.
 »Ledningsejer« betyder ejeren af hovedkloakledninger, hvad enten  

 ejeren er et offentligt eller privat foretagende.
Autorisationens omfang § 3.  En autoriseret kloakmester er berettiget til - at foretage indsætning af grenrør og indmundingsstykker i gadekloakker  

 og udføre stikledninger med tilhørende brønde i gadearealet, alt for så vidt  

 dette arbejde ikke i den for det pågældende afløbsanlæg givne tilladelse er  

 krævet udført helt eller delvis ved myndighedernes foranstaltning - at udføre brønde og underjordiske afløbsledninger indtil terrænhøjde  

 eller til og med gennemføring i gulv, fundament eller ydermur mod jord, og - at udføre reparationsarbejder ved ovennævnte installationer.
Virksomhedens forretningsforhold § 4.  Alle skriftlige henvendelser til myndigheder og  

 ledningsejere vedrørende forhold, der omfattes af loven, skal være  

 underskrevet af mesteren, hvis navn tillige skal være tilføjet med  

 maskinskrift eller på anden letlæselig måde.
 Stk. 2.  Ændringer i virksomhedens forretningssted eller  

 telefonnummer eller mesterens bopæl skal omgående meddeles til DGP.
 Stk. 3.  Mesteren skal sørge for, at der svares på  

 virksomhedens telefon i arbejdstiden.
 § 5.  I det omfang mesteren lader arbejde udføre af  

 ansatte medarbejdere, påhviler det ham at give dem den fornødne instruktion  

 om arbejdets udførelse under hensyntagen til deres faglige kvalifikationer  

 samt til mesterens tilsyn med arbejdet.
 Stk. 2.  Mesteren skal sørge for, at alt nødvendigt  

 værktøj og måleudstyr findes og er i forsvarlig og vel vedligeholdt stand.
 Stk. 3.  Mesteren skal sørge for, at en ajourført  

 samling af de til enhver tid gældende relevante forskrifter og bestemmelser  

 er tilgængelig på forretningsstedet.
Ansøgninger til myndigheder og ledningsejere § 6.  Inden iværksættelsen af arbejder, der omfattes  

 af loven, skal mesteren indhente tilladelse fra kommunen eller ledningsejeren  

 i overensstemmelse med bygningsreglementets bestemmelser.
 § 7.  Når arbejdets udførelse nødvendiggør opgravning  

 i gade- eller vejareal, påhviler det mesteren at indhente de nødvendige  

 tilladelser hertil fra vejbestyrelsen (ved private veje: kommunen) og fra  

 politiet, forinden arbejdet påbegyndes.
Arbejdets udførelse § 8.  Arbejdet skal udføres i nøje overensstemmelse  

 med gældende love og bestemmelser, herunder tekniske forskrifter og normer,  

 der indeholdes i eller henvises til i bygningsreglementet samt de af kommunen  

 eller ledningsejeren fastsatte almindelige bestemmelser og eventuelle særlige  

 anvisninger for udførelsen af det enkelte arbejde.
 § 9.  Forinden arbejdet afleveres til brugeren og  

 færdigmeldes i henhold til § 10, skal installationen efterprøves og  

 tilsluttede genstande i fornødent omfang indreguleres og efterjusteres.
Færdigmelding af udført arbejde § 10.  Snarest muligt efter arbejdets fuldførelse skal  

 mesteren over for kommunen eller ledningsejeren i overensstemmelse med  

 bygningsreglementets bestemmelser færdigmelde arbejdet som værende  

 forskriftsmæssigt udført.
 § 11.  Mesteren må ikke færdigmelde eller overtage  

 ansvaret for et arbejde, der er udført af andre end ham selv eller af  

 personer, der er ansat og lønnet af virksomheden.
 Stk. 2.  I tilfælde, hvor en mester afgår ved døden  

 eller bliver ude af stand til at varetage sine funktioner, og hvor DGP efter  

 lovens § 7, stk. 2, tillader videreførelse af virksomheden under tilsyn og  

 ansvar af en anden mester, kan denne mester dog færdigmelde arbejder udført  

 af ansatte i den virksomhed, han fører tilsyn med.
 Stk. 3.  Såfremt en mester nægter eller bliver ude af  

 stand til at fuldføre et arbejde eller at færdigmelde et fuldført arbejde,  

 kan DGP efter indstilling fra kommunen eller ledningsejeren, uanset det i  

 stk. 1 anførte, tillade, at en anden mester udfører en eventuelt resterende  

 del af arbejdet og derefter færdigmelder og overtager ansvaret for det  

 samlede arbejde.
Kommunens og ledningsejerens tilsyn § 12.  Ved ansøgning om tilladelse i henhold til § 6  

 og ved færdigmelding af arbejder i henhold til § 10, skal mesteren følge den  

 af kommunen eller ledningsejeren fastsatte forretningsgang, herunder  

 fremsende blanketter, tegninger m.m. i det fastsatte omfang.
 Stk. 2.  Ledninger eller installationer, der er beregnet  

 til at være nedgravet eller på anden måde skjult, må ikke tildækkes, forinden  

 kommunen eller ledningsejeren har meddelt tilladelse til det.
 § 13.  Kommunen eller ledningsejeren er berettiget til  

 under og efter arbejdets udførelse at kontrollere, om arbejdet er udført i  

 overensstemmelse med gældende bestemmelser og de vilkår, der er stillet for  

 tilladelsen, og de kan i den forbindelse forlange arbejdet standset, såfremt  

 det viser sig, at arbejdet udføres i strid med gældende bestemmelser eller  

 vilkår, eller at tilladelsen har været givet under urigtige forudsætninger  

 med hensyn til forholdene på stedet.
 § 14.  Til brug for den i § 13 nævnte kontrol skal  

 mesteren afgive alle ønskede oplysninger om arbejdets udførelse, og skal i  

 den forbindelse efterkomme anmodninger om at give møde hos kommunen eller  

 ledningsejeren enten personligt eller ved en befuldmægtiget, kvalificeret  

 medarbejder.
 Stk. 2.  Undlader mesteren at afgive oplysninger eller  

 efterkomme anmodninger som nævnt i stk. 1 og i § 12, kan kommunen eller  

 ledningsejeren nægte at modtage ansøgninger fra den pågældende om udførelse  

 af nye arbejder, jfr. § 6, indtil de ønskede oplysninger er meddelt.
 § 15.  I tilfælde, hvor arbejdet ikke er udført i  

 overensstemmelse med gældende bestemmelser eller vilkår, kan ledningsejeren  

 nægte tilslutning til hovedledningen eller nægte tilladelse til, at anlægget  

 tages i brug.
Stk. 2.  Konstateres der i øvrigt fejl eller mangler ved  

 et anlæg, som mesteren har ansvaret for, og mesteren ikke efter pålæg inden  

 for en nærmere fastsat frist bringer anlægget i forskriftsmæssig stand, kan  

 kommunen eller ledningsejeren pålægge den pågældende ejendoms ejer at bringe  

 installationen i forskriftsmæssig stand.
Dersom de påtalte mangler skyldes  

 mesterens forhold, vil et sådant arbejde blive udført for mesterens regning,  

 og kommunen eller ledningsejeren er endvidere berettiget til at kræve sine  

 udgifter i sagen, f. eks. til foretagele af et fornødent eftersyn, godtgjort  

 af mesteren.
Udgifterne vil i givet fald kunne afholdes af den af mesteren  

 stillede sikkerhed.
Opdagelse af fejl og mangler 16. Tilkaldes virksomheden i tilfælde, hvor  

 uopholdelig hjælp er påkrævet (forstoppelse, vandudstrømning m.m.), eller  

 indtræffer sådanne hændelser under udførelse af et arbejde, skal virksomheden  

 uanset bestemmelsen i § 6, straks søge truffet fornøden foranstaltning til  

 afværgelse af fare og til begrænsning af opstået skade.
Kommunen eller  

 ledningsejeren skal omgående underrettes om de indgreb, der er foretaget.
 § 17.  Opdager mesteren eller virksomhedens ansatte,  

 at et afløbsanlæg er behæftet med fejl eller mangler, der ikke straks  

 afhjælpes, og som kan medføre fare eller ulempe for mennesker eller skade på  

 ejendom, herunder ledningsanlæg og deres drift m.v., eller som kan medføre  

 skadelig forurening, skal der omgående gives kommunen eller ledningsejeren  

 underretning herom.
Pligter over ejere eller brugere af installationer § 18.  Virksomheden skal ved afleveringen af enhver ny  

 installation eller genstand gøre ejeren eller brugeren bekendt med  

 betjeningen af eventuelle specielle anlæg (fedtsamlere, neutralisatorer,  

 benzinudskillere, højvandslukkere m.v.).
 Stk. 2.  Ejeren eller brugeren skal desuden gøres  

 opmærksom på sit ansvar for den fremtidige tilstand og vedligeholdelse,  

 herunder pligten til at lade opståede fejl eller mangler afhjælpe snarest  

 muligt, samt til at træffe foranstaltniner til afværgelse af fare for  

 mennesker og skade på ejendom.
Straffebestemmelser § 19.  Med bøde straffes 1. Mesterens undladelse af at opfylde de i §§ 4 og 5  

 nævnte krav.
 2. Mesterens undladelse af at indhente tilladele efter  

 §§ 6 og 7.
 3. Undladelse af at foretage efterprøvning,  

 indregulering og efterjustering efter § 9.
 4. Mesterens undladelse af at afgive færdigmelding  

 efter § 10.
 5. Mesterens overtrædelse af § 11, stk. 1.
 6. Mesterens undladelse af at afgive oplysninger efter  

 § 14, stk. 1.
 7. Tilsidesættelse af bestemmelserne i §§ 16-18.
 Stk. 2.  I tilfælde, hvor forhold, der falder ind under  

 stk. 1, nr. 3 og 7, er begået af et aktieselskab, anpartsselskab,  

 andelsselskab eller lignende, kan der pålægges selskabet som sådant  

 bødeansvar.
Ikrafttræden § 20.  Denne bekendtgørelse træder i kraft den 1. juli  

 1979.
