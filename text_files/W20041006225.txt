Klage  

 over at læge sendte original journal til forsikringsselskab Nævnet fandt, at lægen havde brudt sin tavshedspligt.  

 Nævnet lagde vægt på, at pensionsselskabet havde anmodet om udlevering af  

 journalmateriale vedrørende kvindens gener fra bevægeapparatet fra 1988 og  

 frem, og at der var vedlagt et samtykke fra kvinden til indhentelse af dette,  

 men at lægen havde fremsendt alt journalmateriale på kvinden fra tiden før  

 1988  

 og frem til anmodningen.
Nævnet fandt videre grundlag for at kritisere lægen for  

 ikke at have opbevaret kvindens journal korrekt i januar/februar 2003. Nævnet  

 lagde vægt på, at lægen sendte hele den originale journal til kvindens  

 forsikringsselskab med anbefalet post, for at selskabet selv kunne tage kopi  

 af  

 de relevante dele af journalen, da der var tale om en meget omfattende  

 journal.  

 Nævnet kunne hertil oplyse, at en læge har pligt til at opbevare en patients  

 journal i mindst 10 år efter seneste påtegning i journalen.
Det var således  

 nævnets vurdering, at lægen skulle have haft et eksemplar af journalen -  

 enten  

 i form af originalen eller en kopi - i sin besiddelse i hele den periode,  

 hvor  

 opbevaringspligten var gældende.
