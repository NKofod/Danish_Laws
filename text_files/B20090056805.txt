 Bekendtgørelse om ændring af bekendtgørelse om betaling for generelle tilbud og for tilbud om personlig og praktisk hjælp m.v.
(Servicelovens §§ 79, 83 og 84) § 1 I bekendtgørelse nr. 616 af 15. juni 2006 om betaling for generelle tilbud og for tilbud om personlig og praktisk hjælp m.v. (Servicelovens §§ 79, 83 og 84), som ændret ved bekendtgørelse nr. 1377 af 12. december 2008, foretages følgende ændringer:
 1. I § 1, stk. 1, indsættes efter », jf. dog«: »stk. 3 og«.
 2. I § 1 indsættes som nyt stk. 3:
»Stk. 3. Betaling for madserviceordninger efter § 83 kan maksimalt udgøre 3.000 kr. pr. måned for fuld forplejning for beboere i plejebolig og plejehjem, botilbud efter lov om social service §§ 107 og 108 og lignende boligenheder, hvortil der er knyttet omsorgs- og servicefunktioner med tilhørende personale, herunder friplejeboliger.
Ved midlertidige ophold i disse boformer på mindre end en måneds varighed fastsættes betalingen for madserviceordninger efter lov om social service § 83 ved en forholdsmæssig reduktion af det maksimale beløb på 3.000 kr.
Beløbet, der er angivet i 2009-niveau, reguleres hvert år den 1. januar efter lov om en satsreguleringsprocent og afrundes til nærmeste kronebeløb.
Beløbet reguleres første gang den 1. januar 2010.« 3. I § 2, stk. 2, indsættes efter »madserviceordninger«: », jf. dog § 1, stk. 3«.
§ 2 Bekendtgørelsen træder i kraft den 1. juli 2009.
