Resumé  



  

 En mand klagede til Arbejdsmarkedets Ankenævn over Direktoratet for  

 Arbejdsløshedsforsikringens afgørelse om at slette ham som medlem af en  

 arbejdsløshedskasse fordi han ikke rettidigt havde indbetalt 783 kr. til en  

 anden arbejdsløshedskasse.
Klageren oplyste at han deponerede det omhandlede  

 beløb.
Først da Arbejdsmarkedets Ankenævn mere end et halvt år senere traf  

 afgørelse om at klageren med rette var slettet som a-kassemedlem, fik han  

 oplyst at han ikke med frigørende virkning kunne deponere beløbet.
Ombudsmanden kunne ikke kritisere ankenævnets opfattelse af at  

 deponeringen ikke havde frigørende virkning.
Ombudsmanden mente derimod at  

 det  

 måtte have været ret åbenbart for myndighederne at klageren befandt sig i en  

 vildfarelse med hensyn til deponeringens frigørende virkning.
Derfor burde  

 direktoratet have vejledt klageren herom.
Ombudsmanden bemærkede at  

 iagttagelse  

 af vejledningspligten i særlig grad gælder i sager med meget vidtrækkende  

 konsekvenser.
Ombudsmanden mente at afgørelsen om at slette klageren som  

 a-kassemedlem ramte klageren økonomisk særdeles hårdt, idet han bl.a. mistede  

 retten til overgangsydelse.
Det var derfor tvivlsomt om afgørelsen var i  

 overensstemmelse med proportionalitetsprincippet.  

 (J.nr. 1998-0945-020).
Afgørelse om sletning af a-kasse-medlemskab.  

 Proportionalitetsprincip.
Vejledningspligt.
Deponering En fagbevægelse, B, klagede  

 på vegne af medlemmet A over myndighedernes afgørelser om at A skulle slettes  

 som medlem af C Arbejdsløshedskasse.
Det fremgik af sagen at  

 Direktoratet for Arbejdsløshedsforsikringen den 25. januar 1996 traf  

 afgørelse  

 om at A skulle tilbagebetale dagpenge som han havde modtaget uberettiget - i  

 alt brutto 5.110 kr.
Samtidig blev det bestemt at A skulle gennemgå 37 timers  

 karantæne.
Den 4. november 1996 tiltrådte Arbejdsmarkeds Ankenævn afgørelsen.
Pr. 1. november 1995 blev A  

 overflyttet fra C Arbejdsløshedskasse til D Arbejdsløshedskasse.
Angående  

 sagens videre forløb anførtes det i Arbejdsmarkeds Ankenævns mødeoplæg (i  

 forbindelse med nævnets afgørelser angående sletning som a-kassemedlem):
 ...
 (A) indbetalte i november  

 1995 kontingent til såvel (D) Arbejdsløshedskasse som til (C)  

 Arbejdsløshedskasse.
(C) Arbejdsløshedskasse  

 meddelte med brev af 20. februar 1996 (A), at han havde kr. 783,25 til gode i  

 kontingent.
Kassen meddelte samtidig, at en del af beløbet var gået til  

 delvis  

 dækning af den resterende dagpengegæld på kr. 1.022,-. (A) skyldte herefter  

 kr.  

 238,75, som han snarest ville modtage en giroopkrævning på.
 (C) Arbejdsløshedskasse  

 oplyste på (A)s forespørgsel af 29. februar 1996, at det beløb på kr.  

 783,25,  

 som var indsat på hans konto i (en) bank, var hans tilgodehavende kontingent,  

 som ved en fejl alligevel ikke var blevet modregnet i hans dagpengegæld.  

 Gælden  

 var således fortsat kr. 1.022,-.
... Den 5. november 1996  

 fremsendte C Arbejdsløshedskasse et nyt girokort til brug ved indbetaling af  

 dagpengegælden.
A blev samtidig gjort opmærksom på at a-kassen ville  

 indstille  

 til Direktoratet for Arbejdsløshedsforsikringen at han blev slettet som  

 a-kasse-medlem, hvis C Arbejdsløshedskasse ikke modtog indbetalingen  

 rettidigt.
Den 21. januar 1997  

 indstillede C Arbejdsløshedskasse til Direktoratet for  

 Arbejdsløshedsforsikringen  

 at A blev slettet som a-kassemedlem.
Den 31. januar 1997 traf direktoratet  

 afgørelse om at A  med virkning fra 21. januar 1997  skulle  

 slettes som  

 medlem af D Arbejdsløshedskasse, medmindre han senest den 1. marts 1997 havde  

 indbetalt 783 kr. til C Arbejdsløshedskasse.
I brev af 6. februar 1997  

 klagede A over direktoratets afgørelse.
I klagen oplyste han blandt andet at  

 han pr. 1. marts 1997 ville deponere 783 kr. indtil der var afsagt  

 endelig,  

 national kendelse i sagen.
I brev af 12. februar 1997 skrev A følgende  

 til C  

 Arbejdsløshedskasse (Direktoratet for Arbejdsløshedsforsikringen modtog kopi  

 af  

 brevet):
 Den tilsendte opkrævning, af  

 d. 07-02-97. kr. 783.00, er iflg. poststempel afsendt d.d. 11-02-97. og  

 modtaget d.d. 12-02-97. indikerer at noget er galt og at sagen tilsyneladende  

 lækker.
(C) A-kasse har ved en  

 skrivelse, af d. 21-01-97. til Dfa. indstillet mig til eksklusion, som medlem  

 af (D) A-kasse, bl.a. med påstand om at jeg ikke har villet indgå frivillig  

 forlig, m.m. og dette har Dfa. taget til efterretning.
Jeg ønsker Dfas  

 afgørelse,  

 af d. 31-01-97. prøvet, i første omgang ved Arbejdsmarkedets ankenævn og  

 senere  

 evt. ved en national domstol.
Det omtalte beløb vil, i  

 henhold til min anke til A.a. af d. 06-02-97. blive deponeret til fordel for  

 (C) A-kasse, iht.
Deponeringsloven 1932-02-16. nr. 29, om skyldneres ret til  

 frigørelse ved deponering og indtil sagens endelige afslutning.
... Den 14. februar 1997 bad  

 Arbejdsmarkedets Ankenævn Direktoratet for Arbejdsløshedsforsikringen om  

 sagens  

 akter og direktoratets eventuelle bemærkninger til klagen.
Det fremgik af samtalerapport  

 udarbejdet af Direktoratet for Arbejdsløshedsforsikringen at direktoratet den  

 17. februar 1997 blev kontaktet af C Arbejdsløshedskasse angående betydningen  

 af den foretagne deponering.
Det fremgik at direktoratet ville vende tilbage  

 til spørgsmålet.
Samme dag bad Direktoratet for Arbejdsløshedsforsikringen C  

 Arbejdsløshedskasse om yderligere oplysninger om sagen.
Den 25. februar 1997 sendte A  

 dokumentation for at der i en bank var deponeret 783 kr.
Henvendelsen blev  

 sendt både til Direktoratet for Arbejdsløshedsforsikringen og til  

 Arbejdsmarkedets Ankenævn.
Af dokumentet fremgik bl.a.:
Deponeret i anledning af  

 følgende skyldforhold I.h.t. min anke til  

 Arbejdsmarkedets ankenævn af d. 06-02-97 og iht j.nr. ( ) omtalte beløb kr.  

 783,00 d.d. d.25/2-97 deponeret til fordel for (C) A-kasse.
Deponeringen frigøres når der  

 ved forlig ell.endelig noteret dom er afgjort hvorvidt (C) A-kasse havde/har  

 hjemmel i loven til at tilbageholde indbetalt faglig kontigent, m.m.som  

 delvis  

 nedskrivning af karantænegæld til A-kassen, i medfør af brev fra nævnte  

 A-kasse  

 af d. 20.02.1996. Den 4. marts 1997 skrev  

 Direktoratet for Arbejdsløshedsforsikringen følgende:
 ...
 Direktoratet har modtaget  

 Deres brev af 25. februar 1997, hvori De anmoder om aktindsigt.
 Sagens akter fremsendes  

 hermed.
 Direktoratet er i øjeblikket  

 ved at indhente yderligere oplysninger til brug for sagen, når disse er  

 indkommet, vil direktoratet tage stilling til, om afgørelsen af 31. januar  

 1997  

 fastholdes og videresende Deres anke samt sagens akter til Arbejdsmarkedets  

 Ankenævn.
... Den 5. marts 1997 sendte  

 Arbejdsmarkedets Ankenævn As henvendelse af 25. februar 1997 videre til  

 Direktoratet for Arbejdsløshedsforsikringen til videre  

 foranstaltning.
 I brev af 11. marts 1997 (til  

 Direktoratet for Arbejdsløshedsforsikringen) anførte C Arbejdsløshedskasse  

 bl.a.:
Vi skal for god ordens skyld  

 oplyse, at deponeringsloven fra 1932-02-16 nr. 29 ikke kan finde anvendelse  

 overfor et krav om tilbagebetaling af statsmidler (selv om disse er udbetalt  

 af en privat forening i form af en a-kasse), da skyldneren er sikret beløbet,  

 hvis sagen får et for ham gunstigt udfald. Den 17. marts 1997 sendte A  

 kopi af deponeringsdokumentet til C Arbejdsløshedskasse.
Den 3. april 1997 sendte  

 Direktoratet for Arbejdsløshedsforsikringen sagen videre til Arbejdsmarkedets  

 Ankenævn.
Direktoratet havde ikke fundet grundlag for at ændre den trufne  

 afgørelse.
A blev orienteret om oversendelsen.
Hverken i denne forbindelse  

 eller tidligere kommenterede direktoratet  over for A  den  

 foretagne deponering.
Arbejdsmarkedets Ankenævn  

 tiltrådte Direktoratet for Arbejdsløshedsforsikringens afgørelse.
Afgørelsen  

 af 30. oktober 1997 lød således:
 Ankenævnet finder, at (A)  

 med rette er slettet som medlem af kassen, jf.  

 arbejdsløshedsforsikringslovens  

 § 86, stk. 1 og 3.
 Ankenævnet har lagt vægt på,  

  

 at  

  

 (A) ikke inden for den givne frist  

 til kassen havde betalt den resterende dagpengegæld, og  

  

 at  

  

 han ikke var berettiget til med frigørende virkning at deponere  

 beløbet, jf. lov nr. 29 af 16. februar 1932, § 1, stk. 1, idet han ikke på  

 grund af kassens forhold var ude af stand til at opfylde sin  

 betalingsforpligtelse.
Ankenævnet tiltræder således  

 direktoratets afgørelse af 31. januar  

 1997. Den 3. december 1997 bad D  

 Arbejdsløshedskasse Direktoratet for Arbejdsløshedsforsikringen om at give  

 dispensation, således at A ikke blev slettet som a-kasse-medlem.
Kassen  

 anførte  

 bl.a.:
 På overflytningsblanketten  

 svarer (C Arbejdsløshedskasse) nej til, at medlemmet har gæld til en a-kasse,  

 men at der verserer en sag om 37 timers effektiv karantæne.
Da (C Arbejdsløshedskasse)  

 fremsender girokort til medlemmet, skriver de: Hvis du får en ydelse  

 fra  

 a-kassen vil der ske modregning i disse ydelser.
I sådanne tilfælde skal  

 girokortet ikke bruges.
 Vi får aldrig besked fra (C  

 Arbejdsløshedskasse) om, at medlemmet har en gæld, som vi skal trække fra  

 overgangsydelsen.
 Vi skal beklage, at vi ikke  

 har trukket de 783,00 kr. da vi modtager afgørelsen fra Direktoratet for  

 Arbejdsløshedsforsikringen  

 den 31. januar 1997. Det beror alene på en misforståelse.
Medlemmet deponerer 783,00  

 kr. for at vise, at han er villig til at betale pengene, hvis ikke det kan  

 være  

 anderledes.
Han regner med, at det er lige så godt, som at betale pengene til  

 (C Arbejdsløshedskasse).
Efter at medlemmet har fået  

 afgørelsen fra Arbejdsmarkedets Ankenævn, bliver han klar over, at det ikke  

 er  

 nok at deponere pengene.
Ifølge medlemmet har han derfor nu indbetalt 783,00  

 kr. til (C Arbejdsløshedskasse).
 Vi vil hermed forespørge  

 Direktoratet for Arbejdsløshedsforsikring om, det ikke kan være muligt, at  

 give  

 dispensation til medlemmet, så han kan få lov at fortsætte som medlem på  

 grund  

 af, at (C Arbejdsløshedskasse) ikke har oplyst os om, at vi skal trække  

 gælden,  

 og at vi ikke har været opmærksom på, at trække pengene efter at vi bliver  

 klar  

 over gælden i januar 1997.
 Det får virkelig store  

 konsekvenser for vores medlem:
 Han ville aldrig kunne komme  

 på overgangsydelse igen.
 Han skal ud og have 1 års  

 arbejde (1924 arbejdstimer) for at kunne komme på efterløn.
Vi håber på et positivt svar,  

 samt en hurtig sagsbehandling, da vores medlem jo helt klar er fortvivlet  

 over  

 situationen. Den 11. december 1997 bad A  

 Direktoratet for Arbejdsløshedsforsikringen om at genoptage behandlingen af  

 sagen.
I anmodningen anførte A at han ved nævnets afgørelse havde mistet  

 hele  

 mit eksistentielle livsgrundlag, der omfatter overgangsydelse og lovsikret  

 efterløn, i  

 1998.  

 Han havde samtidig pådraget sig en stor gæld, idet D Arbejdsløshedskasse  

 gjorde krav på at få tilbagebetalt den udbetalte overgangsydelse.
Den 6. januar 1998 meddelte  

 Direktoratet for Arbejdsløshedsforsikringen at direktoratet ikke mente der  

 var  

 grundlag for at genoptage behandlingen af sagen.
Direktoratet sendte samtidig  

 anmodningerne om genoptagelse videre til Arbejdsmarkedets Ankenævn.
 Ankenævnet genoptog sagen.  

 Den 13. marts 1998 meddelte nævnet imidlertid følgende afgørelse:
 Ankenævnet har efter en  

 genoptagelse af sagen ikke fundet, at der er fremkommet nyt, der giver  

 anledning til en ændring af ankenævnets tidligere afgørelse i sagen.
 Ankenævnet kan til den  

 tidligere anførte begrundelse tilføje, at ankenævnet har lagt vægt på  

 følgende:
 at  

  

 (C) Arbejdsløshedskasse i marts, april og november 1997 ved fremsendelse  

 af giroopkrævningskort rykkede (A) for betaling af dagpengerestgælden,  

  

 at  

  

 (A) med direktoratets afgørelse af  

 31. januar 1997 fik en yderligere frist til betaling af restgælden, således  

 at  

 slettelse kunne undgås, samt  

  

 at  

  

 (D)  

 Arbejdsløshedskasse efter det oplyste efter direktoratets afgørelse af 31.  

 januar 1997, men inden den angivne frist den 1. marts 1997, erindrede (A) om  

 betaling af restgælden for at hindre slettelse.
 Ankenævnet henviser i øvrigt  

 til den tidligere anførte begrundelse.
Ankenævnet fastholder  

 herefter den tidligere afgørelse af 30. oktober  

 1997. I anledning af Bs  

 henvendelse af 27. marts 1998 til mig bad jeg Arbejdsmarkedets Ankenævn om en  

 udtalelse.
Jeg bad nævnet om at indhente en udtalelse fra Direktoratet for  

 Arbejdsløshedsforsikringen om sagen.
Jeg bad navnlig myndighederne om at  

 oplyse  

 om direktoratet eller nævnet havde vejledt A om at deponeringen af de 783 kr.  

 ikke kunne tillægges betydning i relation til den frist som Direktoratet for  

 Arbejdsløshedsforsikringen fastsatte i afgørelsen af 31. januar 1997.
 Den 4. august 1998 udtalte  

 Direktoratet for Arbejdsløshedsforsikringen følgende:
 ...
I brev af 6. februar 1997  

 (med bilag) ankede (A) sagen til Arbejdsmarkedets Ankenævn, idet han blandt  

 andet anførte, at afgørelsen var truffet på ukorrekt grundlag.
Desuden  

 anførtes med henvisning til 3 bilag, at restgælden var betalt.
I brevet  

 oplyste  

 (A) endelig, at han (pr. 1. marts 1997) ville deponere beløbet iht.  

 deponeringsloven, indtil der var afsagt endelig kendelse i sagen.
 Uanset ankevejledningen blev  

 brevet både sendt til direktoratet og ankenævnet.
Den 13. februar 1997 modtog  

 direktoratet (og (D) Arbejdsløshedskasse?) kopi af et brev fra (A) til (C)  

 Arbejdsløshedskasse.
Det fremgik også heraf, at det omtalte beløb ville blive  

 deponeret i henhold til anken til ankenævnet.
Ankeskrivelsens oplysning om,  

 at restgælden var betalt, medførte, at direktoratet den 17. februar 1997  

 anmodede (C) Arbejdsløshedskasse om yderligere oplysninger.
En kopi af  

 anmodningen  

 blev sendt til (A).
Samme dag modtog direktoratet  

 brev fra ankenævnet, som anmodede om lån af sagens akter samt direktoratets  

 eventuelle bemærkninger.
I den anledning blev ankenævnet den 19. februar 1997  

 telefonisk kontaktet med oplysning om, at der blev indhentet yderligere  

 oplysninger  

 fra kassen.
 I brev af 25. februar 1997  

 til direktoratet (og ankenævnet) fremsendte (A) en kopi af et dokument,  

 hvorefter beløbet skulle være deponeret i (en) bank.
 Da direktoratets afgørelse  

 alene vedrørte medlemskabet efter arbejdsløshedsforsikringsloven, og da  

 deponering med (eventuel) frigørende virkning efter deponeringsloven ikke  

 hører  

 under direktoratets område, har direktoratet ikke umiddelbart været bekendt  

 med og derfor  

  

 ikke  

  

 vejledt (A) om, at  

 en deponering ikke kunne tillægges betydning i relation til den fastsatte  

 frist  

 for indbetaling.
 Direktoratet modtog herefter  

 (A)s brev af 6. marts 1997 (med bilag) og arbejdsløshedskassens  

 redegørelse af  

 11. marts 1997. Det fremgår blandt andet af sidstnævnte, at deponeringsloven  

 ikke kan finde anvendelse over for et krav om tilbagebetaling af statsmidler.
 Klagen og sagens akter blev  

 herefter oversendt til ankenævnet i brev af 3. april 1997. I brevet oplyste  

 direktoratet, at man ikke havde fundet grundlag for at ændre den trufne  

 afgørelse.
... I en udtalelse som jeg modtog  

 den 12. august 1998, udtalte Arbejdsmarkedets Ankenævn:
 ...
Den 26. februar 1997 modtog  

 ankenævnet (A)s brev af 25. februar 1997 vedlagt dokumentation for, at  

 (A) den  

 25. februar 1997 havde deponeret det skyldige beløb.
Det fremgik af bilag  

 vedlagt (A)s brev, at han havde sendt samme dokumentation til  

 direktoratet.
 Ankenævnet erindrede med brev  

 af 5. marts 1997 direktoratet om ankenævnets brev af 14. februar 1997,  

 hvormed  

 ankenævnet anmodede om direktoratets udtalelse i sagen, samt om at måtte  

 modtage sagens akter.
 Den 4. april 1997 modtog  

 ankenævnet sagen, herunder sagens akter, fra direktoratet, hvorefter  

 ankenævnet  

 over for (A) bekræftede, at ankenævnet nu havde modtaget sagens akter, og at  

 hans klage ville blive behandlet af ankenævnet.
 Med afgørelsen af 30. oktober  

 1997 meddelte ankenævnet (A), at han ikke var berettiget til med frigørende  

 virkning at deponere det skyldige beløb, jf. lov nr. 29 af 16. februar 1932,  

 idet han ikke opfyldte deponeringsbetingelserne.
... B kommenterede myndighedernes  

 udtalelser således:
 ...
 Vi har bemærket at  

 Direktoratet for Arbejdsløshedsforsikringen i deres brev af 4. august 1998  

 har  

 lagt vægt på, at de ikke umiddelbart har været bekendt med og derfor  

  

 ikke  

  

 har vejledt (A) om, at en  

 deponering ikke kunne tillægges betydning i relation til den fastsatte frist  

 for indbetaling.
... Ombudsmandens udtalelse Ombudsmanden behandler klager over den offentlige forvaltning og skal  

 bedømme om myndigheder eller personer der er omfattet af hans kompetence,  

 handler i strid med gældende ret - eller på anden måde gør sig skyldig i fejl  

 eller forsømmelser ved udøvelsen af deres opgaver (§ 7, stk. 1, og § 21 i lov  

 nr. 473 af 12. juni 1996 om Folketingets Ombudsmand). A-kasser falder som  

 private foreninger uden for området af min virksomhed.
 § 86, Stk. 1 - 3, i lov om arbejdsløshedsforsikring har følgende ordlyd:
   

  

 § 86.  

  

 Har et medlem givet kassen urigtige oplysninger eller fortiet omstændigheder,  

 der er af betydning for retten til dagpenge, overgangsydelse, delefterløn  

 eller efterløn, eller i øvrigt mod bedre vidende uberettiget modtaget  

 dagpenge, delefterløn eller efterløn, skal dagpenge-, overgangsydelses-,  

 delefterløns-, eller efterlønsbeløbet, som er modtaget med urette,  

 tilbagebetales af medlemmet.
Stk. 2.  

  

 Tilbagebetaling af beløb efter stk. 1 kan ske ved hel eller delvis modregning  

 i den løbende udbetaling af dagpenge, overgangsydelse, delefterløn eller  

 efterløn samt i andre krav, medlemmet har mod kassen.
Modregning kan også  

 ske, efter at medlemmet har skiftet arbejdsløshedskasse.
 Stk. 3.  

  

 Er dagpenge-, overgangsydelses-, delefterløns- eller efterlønsbeløb, som skal  

 tilbagebetales efter stk. 1 og 2, ikke tilbagebetalt inden en frist, som  

 kassen har fastsat, kan direktøren for arbejdsløshedsforsikringen bestemme,  

 at pågældende slettes som medlem af kassen.
... Som tidligere anført må jeg uprøvet lægge Direktoratet for  

 Arbejdsløshedsforsikringens og Arbejdsmarkedets Ankenævns afgørelser fra 1996  

 om at (A) skal tilbagebetale de dagpenge som han har modtage med urette, til  

 grund for min undersøgelse.
Jeg har endvidere lagt til grund at beløbet i  

 januar 1997 var 783 kr.
Afgørelsen af om et medlem  

 skal slettes som medlem af en a-kasse, idet medlemmet ikke rettidigt har  

 tilbagebetalt et beløb der skal tilbagebetales, bygger i vidt omfang på  

 vurderinger  

 og afvejninger af en række forskellige hensyn og omstændigheder.
Som  

 ombudsmand har jeg ikke særlige forudsætninger for at afveje disse  

 forskellige  

 hensyn og omstændigheder på en anden og bedre måde end Direktoratet for  

 Arbejdsløshedsforsikringen og Arbejdsmarkedets Ankenævn der beskæftiger sig  

 med  

 det pågældende sagsområde i det daglige.
Normalt kan jeg derfor ikke  

 gå ind i en nærmere efterprøvelse af disse vurderinger og afvejninger.
Kun  

 hvis der er tale om særlige omstændigheder, kan jeg kritisere myndighedernes  

 afgørelse.
Om der er grundlag for at  

 genoptage en sag, hviler især på en vurdering af om der i forhold til den  

 oprindelige behandling af sagen er kommet væsentlige nye oplysninger frem som  

 må antages at kunne medføre en ændret bedømmelse af sagen.
En afgørelse om  

 genoptagelse bygger på vurderinger og afvejninger af en række forskellige  

 hensyn og omstændigheder.
Jeg kan også kun kritisere sådanne vurderinger og  

 afvejninger hvis der er særlige omstændigheder i sagen.
 Ved min gennemgang af sagen  

 har jeg koncentreret min undersøgelse om myndighedernes vejledning af (A) og  

 om  

 afgørelsens overensstemmelse med hensynene bag det almindelige  

 forvaltningsretlige  

 proportionalitetesprincip.
Vejledning af A § 1 i lov om skyldneres ret  

 til at frigøre sig ved deponering har følgende ordlyd:
   

  

 § 1.  

  

 Bliver en skyldner på grund af fordringshaverens forhold ude  

 af stand til at opfylde sin forpligtelse til at erlægge en ydelse, bestående  

 af  

 penge eller værdipapirer, skal han være berettiget til for fordringshaverens  

 regning at deponere ydelsen i nationalbanken eller andet godkendt  

 forvaringssted,  

 jf § 6, med den retsvirkning, at han anses, som om han havde opfyldt sin  

 forpligtelse.
 Det samme gælder, hvis  

 fordringshaveren undlader at foretage, hvad skyldneren kan kræve som  

 betingelse  

 for at yde, eller hvis der er begrundet tvivl om, hvem der er rette  

 fordringshaver, og uvisheden herom ikke kan lægges skyldneren til last.
 Om deponeringen skal  

 skyldneren så vidt muligt underrette fordringshaveren; undladelse heraf  

 medfører erstatningspligt for deraf flydende tab.
... Forvaltningslovens § 7, stk.  

 1, har følgende ordlyd:
En forvaltningsmyndighed  

 skal i fornødent omfang yde vejledning og bistand til personer, der retter  

 henvendelse om spørgsmål inden for myndighedens sagsområde. (A) var ikke blevet slettet  

 som medlem af (D) Arbejdsløshedskasse hvis han inden den 1. marts 1997 havde  

 indbetalt 783 kr. til (C) Arbejdsløshedskasse.
(A) indbetalte imidlertid  

 ikke det skyldige beløb.
Derimod meddelte (A) i klagen af 6. februar 1997 til  

 Direktoratet for Arbejdsløshedsforsikringen og til Arbejdsmarkedets Ankenævn  

 at  

 beløbet ville blive deponeret til fordel for (C) A-kasse og indtil der  

 er  

 afsagt endelig, national kendelse i sagen.
Den 12. februar 1997  

 orienterede  

 (A) (C) Arbejdsløshedskasse om deponeringen; direktoratet modtog kopi af  

 brevet.
Den 25. februar 1997 sendte (A) (til myndighederne) kopi af et  

 dokument  

 hvoraf det fremgik at han havde deponeret 783 kr. til fordel for (C)  

 Arbejdsløshedskasse.
Jeg kan ikke kritisere  

 Arbejdsmarkedets Ankenævns opfattelse af at deponeringen ikke havde  

 frigørende  

 virkning i forhold til (C) Arbejdsløshedskasses fordring.
Imidlertid mener  

 jeg  

 det må have været åbenbart for myndighederne at (A) befandt sig i en  

 vildfarelse om at deponeringen havde frigørende virkning, og derved i en  

 vildfarelse om at han ved deponeringen opfyldte direktoratets afgørelse.
 Det følger af  

 forvaltningslovens § 7, stk. 1, at en forvaltningsmyndighed i fornødent  

 omfang  

 skal yde vejledning og bistand til personer der retter henvendelse om  

 spørgsmål  

 inden for myndighedens sagsområde.
 Hovedsynspunktet bag  

 bestemmelsen er blandt andet at det skal undgås at borgeren på grund af fejl,  

 uvidenhed  

 eller misforståelser udsættes for et retstab.
Borgeren skal have vejledning  

 hvis han på et rimeligt grundlag beder om det.
Imidlertid bør myndigheden  

 efter  

 omstændighederne også yde vejledning selv om borgeren ikke har bedt om det  

 hvis  

 myndigheden ud fra sagens oplysninger kan vurdere at der er behov for  

 vejledning.  

 Vedkommende myndighed må normalt yde vejledning hvis den der henvender sig  

 til  

 myndigheden, særligt har fremhævet omstændigheder af faktisk eller retlig  

 karakter som efter de regler der gælder på det pågældende område, må give  

 myndigheden anledning til at reagere.
Det kan for eksempel være fordi det må  

 antages at borgeren har misforstået eller ikke kender de relevante regler.  

 Jeg  

 henviser til Carl Aage Nørgaard og Jens Garde, Forvaltningsret -  

 Sagsbehandling, 4. udg. (1995), s. 116-118, John Vogter, Forvaltningsloven  

 med  

 kommentarer (1992), s. 117-118, Jon Andersen mfl., Forvaltningsret (1994), s.  

 261, og Folketingets Ombudsmands beretning for året 1988, s. 43, og  

 Folketingets Ombudsmands beretning for året 1989, s. 168.
Jeg kan tilslutte mig det af  

 direktoratet anførte om at spørgsmål angående lov om skyldneres ret til at  

 frigøre sig ved deponering normalt ikke henhører under direktoratets område.  

 I  

 det konkrete tilfælde er retsvirkningerne af (A)s deponering imidlertid  

 det  

 helt centrale for hans retsstilling i sagen om sletning som a-kasse-medlem.
I  

 en sådan situation påhviler der efter min opfattelse myndigheden en pligt til  

 at undersøge retsvirkningerne af deponeringen for den konkrete sag.
Da det som anført ovenfor må  

 have været åbenbart for myndighederne at (A) befandt sig i en vildfarelse med  

 hensyn til deponeringens frigørende virkning, burde direktoratet have vejledt  

 (A) om at deponeringen ikke havde frigørende virkning.
Iagttagelsen af denne  

 vejledningsforpligtelse gælder i særlig grad i sager med meget vidtrækkende  

 konsekvenser.
I dette tilfælde medførte sletningen bortfald af  

 overgangsydelse  

 samt et større tilbagebetalingskrav.
Jeg finder det meget  

 beklageligt at Direktoratet for Arbejdsløshedsforsikringen ikke gjorde (A)  

 bekendt med at deponeringen ikke havde frigørende virkning.
Jeg har gjort  

 direktoratet bekendt med min opfattelse.
Jeg finder det ligeledes  

 beklageligt at Arbejdsmarkedets Ankenævn ikke påtalte  og tog stilling  

 til  

 konsekvensen af  den manglende vejledning.
Jeg har gjort nævnet bekendt  

 med  

 min opfattelse.
Afgørelsens rimelighed (proportionalitetsprincippet) Det følger af § 86, stk. 3, i  

 arbejdsløshedsforsikringsloven at Direktoratet for Arbejdsløshedsforsikringen  

  

 kan  

  

 træffe afgørelse om at et medlem  

 slettes som a-kasse-medlem hvis den pågældende ikke inden for en fastsat  

 frist  

 tilbagebetaler et beløb der skal tilbagebetales.
Ved vurderingen af om (A)  

 skulle slettes som følge af restancen på 783 kr. som han skulle  

 tilbagebetale,  

 lagde Arbejdsmarkedets Ankenævn vægt på  

  

 at  

  

 (A) ikke inden for den givne frist havde betalt den resterende dagpengegæld  

 til  

 kassen, og  

  

 at  

  

 han ikke var berettiget  

 til med frigørende virkning at deponere beløbet.
I forbindelse med  

 ankenævnets  

 genoptagelse af sagen anførte nævnet endvidere at nævnet havde lagt vægt på:
 ...
 at  

  

 (C) Arbejdsløshedskasse i marts, april og november 1997 ved  

 fremsendelse af giroopkrævningskort rykkede (A) for betaling af  

 dagpengerestgælden,  

  

 at  

  

 (A) med  

 direktoratets afgørelse af 31. januar 1997 fik en yderligere frist til  

 betaling af restgælden, således at slettelse kunne undgås, samt  

  

 at  

  

 (D) Arbejdsløshedskasse efter det  

 oplyste efter direktoratets afgørelse af 31. januar 1997, men inden den  

 angivne frist den 1. marts 1997, erindrede (A) om betaling af restgælden for  

 at  

 hindre slettelse.
... Jeg har ved min vurdering af  

 sagen hæftet mig ved at (A) deponerede de 783 kr. og dermed viste at han var  

 indstillet på at betale.
Imidlertid befandt han sig i en vildfarelse med  

 hensyn  

 til retsvirkningerne af deponeringen, og den vildfarelse burde være åbenbar  

 for  

 myndighederne.
Jeg henviser også til at det af (D) Arbejdsløshedskasses brev  

 af  

 3. december 1997 fremgår at (A)  da han blev klar over at deponeringen  

 ikke  

 opfyldte direktoratets afgørelse  betalte de 783 kr. til (C)  

 Arbejdsløshedskasse.
 Jeg har endvidere hæftet mig  

 ved at de 783 kr. tilsyneladende kunne have været modregnet i den løbende  

 overgangsydelse som (A) modtog hvis proceduren i bekendtgørelse nr. 942 af  

 30.  

 november 1992 om arbejdsløshedskassernes inddrivelse af tilbagebetalingskrav  

 var blevet fulgt.
Afgørelsen om at slette (A)  

 som a-kasse-medlem har efter min opfattelse ramt (A) særdeles hårdt  

 økonomisk.  

 Han har blandt andet mistet retten til overgangsydelse.
Jeg mener på denne  

 baggrund det er tvivlsomt om afgørelsen om at slette (A) som a-kasse-medlem  

 er  

 i overensstemmelse med det grundlæggende proportionalitetsprincip.
Jeg  

 henviser  

 for så vidt angår proportionalitetsprincippet nærmere til Jens Garde mfl.,  

 Forvaltningsret, Almindelige emner (1997), s. 217ff, Jon Andersen mfl.  

 Forvaltningsret (1994), s. 254, og Folketingets Ombudsmands beretning for  

 året  

 1995, s. 56.
 Jeg har gjort myndighederne  

 bekendt med min opfattelse.
Sammenfatning Da Arbejdsmarkedets Ankenævn  

 ikke udtrykkeligt har taget stilling til den manglende vejlednings betydning  

 for sagen og i lyset af det anførte om afgørelsens rimelighed  

 (proportionalitetsprincippet), har jeg i dag henstillet til ankenævnet at  

 genoptage behandlingen af sagen.
På det foreliggende grundlag foretager jeg  

 mig ikke mere i sagen.
 Arbejdsmarkedets Ankenævn  

 meddelte mig senere at nævnet på møde den 8. juli 1999 havde truffet  

 afgørelse  

 om at ophæve sine tidligere afgørelser i As sag.
Nævnet besluttede  

 efter at  

 have overvejet sagen på ny at sletningen af A skulle ophæves under henvisning  

 til at A ved deponering af restgælden viste vilje til at betale, at A ikke  

 var  

 blevet vejledt om at deponering ikke kunne ske med frigørende virkning, samt  

 endelig under henvisning til arten og omfanget af forseelsen set i forhold  

 til  

 de omfattende konsekvenser som ville være følgen af en slettelse.
 Jeg meddelte herefter  

 Arbejdsmarkedets Ankenævn at jeg på det foreliggende grundlag ikke foretog  

 mig  

 mere i sagen.
 NOTER: (*1) FOB 1988, s.43,  

 FOB 1989, s.168  

 og  

 FOB 1995, s.56.
