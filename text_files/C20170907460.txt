Vejledning om ansøgning om støtte fra ansøgningspuljen til sommerferiehjælp (FL § 15.75.10.72.) Ansøgningsfrist den 9. marts 2017 kl. 12.00 INDHOLDSFORTEGNELSE 1. Indledning 2. Ansøgningspuljens formål 3. Målgruppe 4. Ansøgerkreds 5. Forventede resultater 6. Projektperiode 7. Udarbejdelse af projektbeskrivelse 8. Tildelingskriterier for tilskud fra ansøgningspuljen 9. Tilskudsberettigede udgifter 10. Ikke tilskudsberettigede udgifter 11. Udarbejdelse af budget 12. Ansøgningsprocedure 13. Hvis projektet får tilskud 1. Indledning Der er i satspuljeaftalen for 2016 afsat 4,85 mio. kr. til en ansøgningspulje om sommerferiehjælp.
Ansøgningspuljen fremgår af finanslovens § 15.75.10.72.
 Puljen har til formål at give udsatte familier med hjemmeboende børn mulighed for et sommerferieophold med opfølgende sociale aktiviteter, der bidrager til at hjælpe familierne til at løse nogle af de problemer, der præger deres hverdag.
Mange frivillige foreninger og almennyttige boligforeninger arrangerer sommerferieophold for socialt udsatte familier med børn, og foreningerne kommer dermed i kontakt med en lang række socialt udsatte familier.
Det giver foreningerne en god mulighed for på længere sigt at bistå familierne med at få familielivet og hverdagen til at fungere bedre.
 På den baggrund kan foreninger søge midler til ferieafholdelse samt opfølgende sociale aktiviteter.
 I det følgende er det beskrevet, hvad projektbeskrivelserne og budgetterne skal indeholde, samt hvilke betingelser og formalia der skal være opfyldt i forhold til projektbeskrivelser og budgetter.
2. Ansøgningspuljens formål Ansøgningspuljens formål er at yde støtte til foreningers aktiviteter for udsatte familier i forbindelse med sommerferieophold samt til opfølgende aktiviteter, så familierne kan få hjælp til at løse nogle af de sociale problemer, som præger deres hverdag samt få udvidet deres sociale netværk.
Sommerferiepuljen skal således anvendes til sommerferieferieophold og aktiviteter, som kan hjælpe familierne ud af den udsatte situation, de befinder sig i.
Eftersom disse familier ofte har forskellige og sammensatte problemer, kan der være tale om indsatser af meget forskellig karakter.
Tilbuddet om en sommerferie er indgangsvinklen til at rekruttere familierne til de opfølgende sociale aktiviteter, som f.eks. kan omhandle børneopdragelse, husholdningsøkonomi, motion, sund mad, kulturudflugter mv.
Familierne søger selv foreningerne om deltagelse i sommerferieaktiviteterne, og det er et positivt udgangspunkt for samværet, at familierne ofte har stor tillid til de foreninger, der arrangerer sommerferieaktiviteterne.
3. Målgruppe Målgruppen for ansøgningspuljen er socialt udsatte familier med hjemmeboende børn, som ikke selv har mulighed for eller overskud til at arrangere sommerferie, og som f.eks. er kendetegnet ved misbrugsproblemer, sindslidelse, mistrivsel, økonomiske problemer mv.
4. Ansøgerkreds Ansøgningspuljens ansøgerkreds er frivillige foreninger og almennyttige boligforeninger, der arrangerer og gennemfører sommerferieophold for socialt udsatte familier.
5. Forventede resultater De forventede resultater for de støttede projekter er, at der rekrutteres socialt udsatte mødre/fædre og deres børn til sommerferieophold, at familierne motiveres til at deltage i opfølgende sociale aktiviteter i de efterfølgende 12 måneder, og at familierne efterfølgende indgår i sociale netværk, hvor de kan hjælpe og støtte hinanden.
 Det forventes, at ansøgningspuljen samlet set kan finansiere sommerferieophold og opfølgende aktiviteter for op mod 1.500 personer.
6. Projektperiode Midlerne skal anvendes i perioden 1. juni 2017 til 31. maj 2018.
7. Udarbejdelse af projektbeskrivelse Ved fordeling af støtte til projekterne vil der blive lagt vægt på, at følgende er tilstrækkelig beskrevet i ansøgningen:
At 
projektets formål er beskrevet.
I projektets formål beskrives, hvilket problem projektet skal løse for målgruppen, og hvilken forandring det skal medføre for målgruppen.
Det er centralt, at det sandsynliggøres, hvordan projektet medvirker til at fremme ansøgningspuljens formål.
At projektets målgruppe er beskrevet kort og præcist.
Beskrivelsen skal indeholde følgende oplysninger:
 Hvem indgår i målgruppen?  Hvor mange er omfattet af målgruppen?  Hvor mange fra målgruppen forventes at være omfattet af projektet? Det er vigtigt, at der gives et realistisk bud på, hvor mange der indgår i projektet.
Der skal både tages hensyn til det økonomiske grundlag for projektet og kapaciteten (f.eks. antal ansatte, antal frivillige, deres faglige forudsætninger og projektets organisatoriske rammer og muligheder).
  Hvordan vil antal deltagere i projektet blive opgjort/dokumenteret? Det skal beskrives, hvordan I systematisk vil opgøre antallet af borgere i projektet.
  Er der relevante undergrupper? (f.eks. relevant at skelne mellem mænd og kvinder? ) Når I beskriver målgruppen, skal I være opmærksomme på, om der er særlige kønsmæssige, aldersmæssige, geografiske, etniske eller andre perspektiver, der skal tages højde for i projektet.
  Hvordan projektet rekrutterer borgere til projektet.
At projektets mål på borgerniveau er klart og præcist beskrevet.
Målene er de konkrete resultater, som projektet forventes at opnå.
Projektets resultater skal være realistiske set i forhold til bl.a. projektets målgruppe, bemanding og aktiviteter.
Det kan eksempelvis være et mål at styrke målgruppens sociale netværk via madlavningsaktiviteter mellem projektets brugere og med støtte fra frivillige.
At det er beskrevet, hvordan målene/resultaterne nås, dvs. at det er beskrevet kort og præcist, hvilke aktiviteter, som projektet vil gennemføre.
Det skal også beskrives, hvordan de enkelte aktiviteter hænger sammen, og hvordan aktiviteterne bidrager til at opnå målet.
Aktiviteterne skal beskrives med udgangspunkt i de problemer, de hjælper med at løse for borgeren.
Tidsplan for aktiviteter skal udarbejdes.
Det skal angives, om nogle aktiviteter tidsmæssigt skal placeres før andre, og om der er særlige kritiske betingelser, der skal være opfyldt, før I fortsætter med projektet.
 At det fremgår, hvordan projektet vil dokumentere aktiviteterne og resultaterne.
At projektets organisation og ledelse er beskrevet.
Projektets organisering og opgavefordeling skal beskrives.
F.eks. hvor mange ansatte der er i projektet, hvilke beføjelse har projektlederen, hvem har det overordnede ansvar for projektet, hvilke er projektets samarbejdsparter, og hvad disse bidrager med.
7.1. Køn skal tænkes ind i projektet (Kønsmainstreaming) I skal tydeligt overveje, om projektet er målrettet enten mænd eller kvinder eller begge køn.
De anvendte metoder i projektet skal svare til de behov, som mænd og kvinder i målgruppen kan have.
I skal overveje om kvinder og mænd har samme behov for hjælp.
I skal også overveje, om der er basis for at indrette projektet på en måde, der gør det muligt for både kvinder og mænd at få udbytte af det.
8. Tildelingskriterier for tilskud fra ansøgningspuljen Projektansøgningen skal opfylde både faglige krav (afsnit 8.1) og de generelle tildelingskriterier (afsnit 8.2 og 8.3) som gælder for ansøgningspuljen til sommerferiehjælp.
8.1. Faglige krav Der gælder følgende faglige krav for ansøgningspuljen til sommerferiehjælp:
 1. Projektet skal afholde sommerferieophold og i forlængelse af disse iværksætte opfølgende sociale aktiviteter i de efterfølgende 12 måneder, der kan bidrage til at forbedre udsatte familiers trivsel.
 2. I projektet skal udsatte familier indgå i sociale netværk, hvor de kan hjælpe og støtte hinanden og deltage i de sociale aktiviteter, som f.eks. kan omhandle børneopdragelse, sund mad, økonomi, motion, madlavning og viden om arbejdsmarkedet.
8.2. Vurdering af ansøgninger Ansøgninger om tilskud fra ansøgningspuljen vurderes på baggrund af nedenstående tildelingskriterier.
Vurderingen er inddelt i fire områder.
De enkelte vurderingsområder uddybes nedenfor efter den skematiske oversigt.
 Oversigten illustrerer, hvordan den samlede ansøgning bliver vurderet.
8.3. Generelle tildelingskriterier For at komme i betragtning til tilskud fra ansøgningspuljen gælder følgende generelle tildelingskriterier for ansøgningen og ansøger:
 1. At formål og målgruppe ligger inden for ansøgningspuljens formål og målgruppe.
 2. At ansøger falder ansøgningspuljens ansøgerkreds samt at projektets tidsplan og organisering er tilstrækkeligt beskrevet.
 3. At der er sammenhæng mellem formål, målsætninger, aktiviteter og ressourcer.
 4. At der er overensstemmelse mellem budget og beskrevne aktiviteter.
 Ad 1) Relevans:
 På baggrund af ansøgers beskrivelse af formål og målgruppe vil det blive vurderet, hvorvidt projektets formål og målgruppe ligger inden for ansøgningspuljens formål og målgruppe.
Ad 2) Projektets organisering og tilrettelæggelse På baggrund af ansøgers beskrivelse vurderes projektets tidsplan og organisering af projektet, herunder eksempelvis, at der deltager medarbejdere/frivillige svarende til målgruppens vurderede behov.
Det vurderes endvidere, om ansøger falder inden for ansøgningspuljens ansøgerkreds.
 Ad 3) Sammenhæng:
På baggrund af den samlede projektbeskrivelse og dertilhørende budget vurderes det, hvorvidt der er sammenhæng mellem projektets formål, målsætninger, aktiviteter og ressourcer.
Det vil blive vurderet, hvorvidt projektet opstiller klare og præcise mål på borgerniveau.
Projektets resultater skal være realistiske i forhold til bl.a. projektets målgruppe, bemanding og aktiviteter.
Således skal det være sandsynliggjort, at de beskrevne aktiviteter vil føre til opfyldelse af de opstillede målsætninger på borgerniveau.
Derudover vurderes det, hvorvidt de planlagte aktiviteter er klart beskrevet, og om aktiviteterne hænger sammen med målene på borgerniveau.
Ansøger skal beskrive, at der i projektet planlægges afholdelse af ét eller flere sommerferieophold, og at der i forlængelse af sommerferieophold, det vil sige efter ferieopholdet er afsluttet, gennemføres opfølgende sociale aktiviteter i de efterfølgende 12 måneder.
 Ad 4) Budget:
På baggrund af den samlede projektbeskrivelse og dertilhørende budget vil det blive vurderet, hvorvidt der er sammenhæng mellem de beskrevne aktiviteter og de udgiftstyper, som fremgår af budgettet.
Budgettet skal være realistisk, sparsommeligt og leve op til de krav, der er til udgiftstyper og niveauer, som fremgår af vejledningen (se afsnit 9-11).
9. Tilskudsberettigede udgifter Projektets udgifter skal anføres under specifikke budgetposter i budgettet.
Af nedenstående oversigt fremgår, hvilke udgifter der er tilskudsberettigede i forhold til tilskud fra ansøgningspuljen:
1. Lønudgifter til aflønning af medarbejdere i projektet.
Lønniveauet må ikke være højere end det, der er aftalt i de statslige overenskomster for tilsvarende arbejde.
 2. Udgifter til honorarer til konsulenter.
 3. Udgifter til revisor.
 4. Lovpligtige forsikringer, herunder arbejdsskadeforsikringer.
5. Udgifter til transport i egen bil.
Transportudgiften skal beregnes på baggrund af statens lave takst pr. km., jf.
Moderniseringsstyrelsens Cirkulære om satsregulering for tjenesterejser.
Udgifterne skal budgetteres med antal kilometer og takst pr. km.
 6. Udgifter til offentlig transport.
 7. Udgifter til aktiviteter.
 8. Udgifter til formidling.
 9. Udgifter til lokaler.
10. Udgifter til kontorhold (f.eks. mindre kontorartikler, porto mv.) 11. Leje af ferieboliger 10. Ikke tilskudsberettigede udgifter Af nedenstående oversigt fremgår, hvilke udgifter der ikke kan dækkes gennem tilskud fra ansøgningspuljen:
1. Materialeanskaffelser for over 50.000 kr. per år.
Såfremt der søges om tilskud til materialeanskaffelser, skal formålet med anskaffelsen fremgå af ansøgningen eller i en note til budgettet.
 2. Køb af fast ejendom.
 3. Anlægsudgifter (f.eks. ombygning og renovering).
 4. Dækning af underskud eller anden gæld.
 5. Støtte til enkeltpersoners underhold.
 6. Aktiviteter, der fuldt ud er finansieret fra anden side.
7. Uddannelsesmæssige aktiviteter for frivillige 8. Aktiviteter for personer uden lovligt ophold i Danmark.
9. Uforudsete udgifter.
Der må ikke budgetteres med reserve mv.
10. Overhead.
Udgifter til administration mv. skal fremgå af særskilte budgetposter.
11. Diverse/øvrige udgifter.
Der må ikke budgetteres med uspecificerede udgifter.
11. Udarbejdelse af budget I forbindelse med ansøgning om støtte fra Socialstyrelsens ansøgningspuljer skal der udarbejdes budget for projekterne, der ansøges om støtte til.
 Budgettet oprettes automatisk, når ansøgningen udfyldes elektronisk på Tilskudsportalen.
 Budgettet skal udarbejdes på en sådan måde, at det udgør en fyldestgørende og sandfærdig beskrivelse af projektets forventede udgifter, som er afstemt i forhold til projektets aktivitetsniveau, tidsplan og organisationsstrutkur.
Budgettet skal kun indeholde tilskudsberettigede udgifter, som direkte kan henføres til det konkrete projekts gennemførsel.
Således må der ikke budgetteres med udgifter, som ikke direkte kan henføres til det konkrete projekt, eller udgifter, der ikke kan gives tilskud til (se afsnit 9 og 10). Udgifter skal specificeres i budgettet, og udgifter kan ikke samles i overordnede budgetposter.
 Det er vigtigt, at følgende oplysninger angives i budgettet:
 Projektets titel  Ansøgers identifikation (CVR-nummer eller CPR-nummer)  Ansøgers navn og adresse 11.1. Nødvendige udgifter Tilskud kan ydes til fremtidige, projektrelaterede udgifter.
Det skal være udgifter, der er nødvendige for at projektet kan gennemføres.
Det skal også være udgifter, som afholdes, når der er modtaget tilskud.
Kun i særlige tilfælde kan der ydes tilskud til udgifter, som er afholdt, før der blev ydet tilskud, hvis de har en klar tilknytning til projektet.
11.2. Periodiserede budgetter 11.2.1. 100.000 kr. eller derudover Udgifterne i det enkelte årsbudget skal fordeles på de måneder, hvor de enkelte udgifter forventes at falde.
Hvis der f.eks. er en ansat projektleder i projektet, opgøres lønnen som den afholdes, én gang om måneden.
Gennemsnitstal kan således ikke anvendes.
 11.2.2. Under 100.000 kr.
Hvis det ansøgte beløb er op til 100.000 kr., behøves projektudgifter ikke at være opdelt i måneder.
De kan samles i den første måned, hvor projektet har udgifter.
11.3. Lønudgifter Lønudgifter skal budgetteres med antal timer og sats pr. time for ansatte medarbejdere og/eller timelønnede eksterne konsulenter mv.
Lønudgifter må ikke inkluderes under andres budgetposter.
Lønniveauet må ikke være højere end det, der er aftalt i de statslige overenskomster for tilsvarende arbejde.
I kan finde relevant information på Moderniseringsstyrelsens hjemmeside www.moderniseringsstyrelsen.dk og/eller ved henvendelse til de relevante fagforeninger.
11.4. Enhedspriser Alle udgiftsposter skal så vidt muligt udspecificeres i antal enheder og pris pr. enhed.
Hvis projektet f.eks. indebærer afholdelse af to konferencer inden for det samme projektår, og hver af konferencerne koster 100.000 kr., anføres to enheder á 100.000 kr. i den eller de måneder, hvor konferencerne og dermed udgifterne forventes afholdt.
11.5. Noter til budgettet Der skal udarbejdes forklarende noter til de udgiftsposter, som anføres i budgettet.
Hvis en af budgetposterne f.eks. er Seminar, kan noten indeholde oplysninger om forventet antal deltagere, seminarets varighed (antal dage, med eller uden overnatning), pris pr. deltager, honorar til oplægsholder mv.
Noten skal således dels klarlægge indholdet af den enkelte aktivitet og dels klarlægge forudsætningerne for udgiftens størrelse.
11.6. Moms Kommuner og regioner kan ikke få tilskud til dækning af moms, da momsen refunderes af momsudligningsordningen.
Alle udgifter skal derfor i budgettet være ekskl. moms.
12. Ansøgningsprocedure Ansøgningsfristen er den 9. marts 2017 kl. 12:00. Efter dette tidspunkt kan ansøgninger ikke længere fremsendes.
 Ansøgerne kan forvente svar på ansøgningen medio maj 2017.
Spørgsmål om administration af ansøgningspuljen behandles af Center for Økonomi og Tilskudsforvaltning i Socialstyrelsen.
Spørgsmål kan stilles via tlf. 91370200, mandagfredag mellem kl. 10.0014.00, eller e-mail: tilskudsforvaltning@socialstyrelsen.dk.
Ansøgningsskemaet skal udfyldes elektronisk via Tilskudsportalen.
For yderligere information om brug af Tilskudsportalen se under vejledninger på Tilskudsportalens forside.
Når Socialstyrelsen har modtaget ansøgningen vil dette fremgå af status under Min tilskudssag.
Tekniske spørgsmål i forhold til anvendelse af Tilskudsportalen kan sendes til portal@socialstyrelsen.dk.
12.1. NemID Ansøgere med CVR-nummer skal ved oprettelse og indsendelse af ansøgninger anvende en NemId medarbejdersignatur tilknyttet det relevante CVR-nummer.
Den tilskudsansvarlige såvel som den medarbejder, der opretter ansøgningen, skal have en NemId medarbejdersignatur.
Ansøgere, som ikke er CVR-registrerede, kan søge vha. en NemID signatur tilknyttet deres CPR-nummer.
Kun personer, som er fritaget fra tilslutning til digital post, behøver ikke at søge gennem Tilskudsportalen.
13. Hvis projektet får tilskud Hvis projektet får tilskud, gælder der en række forpligtelser, som står i bekendtgørelse om ansøgningspuljen til sommerferiehjælp, af afgørelsen (tilskudsbrevet), og af vejledningen om betingelser for tilskud.
Der er f.eks. tale om pligt til at indsende relevante dokumenter, rapporter, udbetalingsanmodning og regnskab.
 Hvis I ikke overholder forpligtelserne, kan Socialstyrelsen f.eks. beslutte tilbageholdelse, bortfald eller tilbagebetaling af tilskud.
 Nedenfor nævnes puljespecifikke forpligtelser:
13.1. Rapport Projektet skal løbende forholde sig til, om det opnår sine mål og i modsat fald justere projektet.
Det skal desuden være muligt for Socialstyrelsen at følge med i, om projektets indsats har den tilsigtede virkning for borgerne.
Derfor skal det rapporteres til Socialstyrelsen, om projektets opstillede mål er/bliver opfyldt.
Skabelonen for afrapportering er kan hentes på Socialstyrelsens tilskudsportal på puljens side.
Rapporten skal udfyldes elektronisk og indsendes via Socialstyrelsens tilskudsportal.
Fristerne for indsendelse af rapporter fremgår af det tilskudsbrev, som tilskudsmodtagere modtager fra Socialstyrelsen.
