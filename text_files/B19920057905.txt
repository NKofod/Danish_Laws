I medfør af § 5, stk. 1, § 21, stk. 2, og efter bemyndigelse i henhold til § 9, stk. 2, i lov nr. 292 af 10. juni 1981 om visse havanlæg, samt efter samråd med Søfartsstyrelsen fastsættes:
Definitioner § 1.  I denne bekendtgørelse forstås ved indkvartering  

 alle de til brug for besætningen bestemte soverum, spiserum, fritidsrum og  

 andre opholdsrum, omklædningsrum, baderum, toiletter, behandlingsrum,  

 kabysfaciliteter, kontorer og andre funktionsrum.
 Stk. 2.  Ved et nyt havanlæg forstås et havanlæg, hvis  

 konstruktion er påbegyndt efter den 15. juli 1992. Ved et eksisterende  

 havanlæg forstås et havanlæg, der ikke er et nyt havanlæg.
 Anvendelsesområde m.v.
 § 2.  Bekendtgørelsen finder, medmindre andet fremgår  

 af de enkelte bestemmelser, anvendelse på alle flytbare havanlæg, der  

 befinder sig på dansk søterritorium eller dansk kontinentalsokkelområde.
Stk. 2.  Bestemmelserne i §§ 3-34 finder dog ikke  

 anvendelse på flytbare havanlæg, der ikke er godkendt til overnatning, jf. §  

 15. Sådanne anlæg skal være indrettet således, at personale, der efter en  

 forud lagt plan eller lejlighedsvis opholder sig på anlægget i forbindelse  

 med driften eller reparations- eller vedligeholdelsesarbejder, kan indtage  

 deres måltider og hvile sig.
På sådanne anlæg skal endvidere være indrettet  

 mindst et toilet med håndvask for hver påbegyndt 15 personer, der må opholde  

 sig på anlægget.
 Stk. 3.  Indretningen af de i stk. 2 nævnte faciliteter  

 skal godkendes af tilsynsmyndigheden.
 Anbringelse, indretning m.v.
§ 3.  Indkvarteringen skal være placeret, udformet og  

 konstrueret med betryggende adskillelse fra klassificerede områder og andre  

 fareområder.
Endvidere skal der sikres betryggende isolation og beskyttelse  

 mod varme, kulde samt støj- og luftforurening fra det øvrige havanlæg og  

 mellem de enkelte afsnit af indkvarteringen.
 Stk. 2.  Hvis ventilationssystemet ikke kan indrettes,  

 så lugtgener ikke kan forekomme i soverum, skal soverum være adskilt fra  

 vaskerum, tørrerum og toiletter med gastætte skotter.
 Stk. 3.  Fra hvert dæk eller del af indkvarteringen skal  

 der være mindst 2 passende placerede flugtveje.
§ 4.  Alle overflader (dørke, skotter, lofter) i  

 indkvarteringen skal være af et materiale eller være beklædt med et  

 materiale, der er let at renholde.
Overgang mellem skot og dørk skal være  

 uden sprækker.
 § 5.  I hulrum, hvor kondensvand kan opstå, skal der  

 være et tilstrækkeligt antal afløb.
 § 6.  Indkvarteringen skal være forsynet med  

 tilstrækkelig belysning, herunder nødbelysning.
 § 7.  På nye havanlæg skal rumhøjden være mindst 2,2  

 m, dog kan rumhøjden i gange og forrum til soverum nedsættes til 2,10 m.  

 Såfremt der i loftet er anbragt belysning eller andre genstande, skal der  

 være mindst 2,10 m fra underkant af sådanne genstande til dørk.
§ 8.  På eksisterende havanlæg skal rumhøjden være  

 mindst 1,98 m.
Såfremt der i loftet er anbragt beslysning eller andre  

 genstande, måles rumhøjden fra underkant af sådanne genstande til dørk.
 § 9.  På nye havanlæg skal bredden af gange og trapper  

 i indkvarteringen overalt være mindst 1 m og på eksisterende havanlæg mindst  

 0,90 m.
 Stk. 2.  I korte gange, der normalt kun benyttes af 1  

 eller 2 personer, kan bredden reduceres, idet den dog ikke må være mindre end  

 0,90 m.
 § 10.  Indkvarteringen skal være forsynet med  

 brandslukningsinstallationer.
 § 11.  Indkvarteringen skal være forsynet med alarm-  

 og kommunikationsudstyr.
 § 12.  På nye havanlæg skal spiserum, soverum og  

 rekreationsrum, hvis væsentlige sikkerheds- eller konstruktionsmæssige  

 forhold ikke hindrer dette, være placeret, så der er adgang til dagslys.
 Stk. 2.  På nye havanlæg skal der, hvis dagslysadgang  

 ikke kan opnås til samtlige de i stk. 1 nævnte rum, lægges særlig vægt på  

 opnåelse af dagslys til flest muligt af de rum, såsom rekreationsrum og  

 spiserum, der er beregnet til anvendelse af alle ombordværende.
§ 13.  I indkvarteringen skal der være mulighed for at  

 personalet kan foretage telefonopkald til land.
Telefoner til dette formål  

 skal være anbragt, så samtaler kan foregå ugenert.
 Stk. 2.  Såfremt et havanlæg er godkendt indrettet med  

 20 sovepladser eller derover, skal der et passende sted i indkvarteringen  

 være anbragt et aflåseligt skab, som kun anvendes af sikkerhedsrepræsentanter  

 og tillidsmænd for opbevaring af materiale, de anvender i disse funktioner.
Ventilation og opvarmning § 14.  Indkvarteringen skal være passende ventileret  

 og opvarmet.
Ventilations- og varmesystemer skal være således indrettet, at  

 de ikke giver støj- og trækgener og således, at en passende luftfugtighed kan  

 opretholdes.
 Stk. 2.  Varmesystemet skal drives således, at der kan  

 holdes en konstant temperatur på ikke under 200C.
 Stk. 3.  Ventilationssystemet skal være indrettet som et  

 overtrykssystem uden recirkulation.
 Stk. 4.  Ventilationssystemets indblæsningsåbninger skal  

 anbringes på hensigtsmæssig måde i forhold til rummenes indretning og  

 funktion.
 Stk. 5.  Radiatorer og andre varmeapparater skal være  

 således anbragt og skærmet, at de ikke frembyder fare eller ulempe.
Soverum § 15.  Indkvarteringen skal indeholde sovepladser til  

 det antal personer, som havanlægget er godkendt til som overnattende på  

 anlægget.
 § 16.  Sovepladserne skal være indrettet i passende  

 udformede og møblerede soverum for højst to personer.
 Stk. 2.  Soverum for en person skal have et gulvareal på  

 mindst 6 m2, hvis soverummet ikke har umiddelbar adgang til toilet og bad.
Stk. 3.  Soverum for en person skal have et gulvareal på  

 mindst 4,75 m2, hvis soverummet har umiddelbar adgang til toilet og bad  

 indrettet for dette soverum og et tilstødende soverum alene.
Et sådant  

 soverum må anvendes af to personer, hvis gulvarealet er mindst 12 m2.
Stk. 4.  Soverum for en person skal have et gulvareal på  

 mindst 4,75 m2, hvis soverummet har direkte adgang til toilet og bad  

 indrettet for dette soverum alene.
Et sådant soverum må anvendes af to  

 personer, hvis gulvarealet er mindst 9,5 m2.
Stk. 5.  I gulvarealet medregnes det samlede areal i  

 soverummet, inklusive det areal der optages af køjer, skabe m.v.
Små eller  

 uhensigtsmæssige arealer, der ikke er til rådighed for fri bevægelse og som  

 ikke kan anvendes til anbringelse af inventar, medregnes ikke.
 Stk. 6.  I eller ved soverummet skal på tydelig måde  

 være angivet det antal personer, hvortil det enkelte rum er godkendt af  

 tilsynsmyndigheden.
 § 17.  Ud over det fornødne antal sovepladser skal  

 soverummet mindst være indrettet med bord, stol og aflåselige skabe for  

 opbevaring af personligt udstyr, samt belysning ved køje og bord.
Stk. 2.  Sovepladser i soverum for 2 personer skal være  

 således konstrueret, at bevægelser ikke kan overføres fra den ene soveplads  

 til den anden.
Sovepladserne skal være forsynet med fortræksgardiner.
Stk. 3.  Sovepladser i soverum for 2 personer må ikke  

 anbringes umiddelbart ved siden af hinanden.
Anbringes sovepladserne over  

 hinanden, skal afstanden mellem køjebundene indbyrdes, såvel som mellem  

 øverste køjebund og loft, være mindst 0,75 m og køjebunden skal være mindst  

 0,30 m over dørk.
 § 18.  Et antal aflåselige skabe svarende til antallet  

 af skabe i soverummene skal være placeret andetsteds i indkvarteringen til  

 brug for opbevaring af det ikke tjenestegørende personales personlige udstyr.
Rekreationsrum § 19.  Indkvarteringen skal være forsynet med  

 rekreationsrum i et sådant omfang og med en sådan indretning, at personalet  

 har rimelig mulighed for adspredelse og motion i fritiden.
 Stk. 2.  Rekreationsarealerne skal udgøre mindst 1,50 m2  

 pr. soveplads, dog mindst 36 m2, med en rimelig fordeling af arealet mellem  

 opholdsrum og motionsrum.
 Stk. 3.  Passende placeret i forhold til motionsrum skal  

 være indrettet bad, toilet og sauna.
§ 20.  Såfremt antallet af sengepladser fastsat i  

 henhold til § 15 er under 10, kan den i henhold til § 19, stk. 2, nævnte  

 minimumsstørrelse på 36 m2 nedsættes forholdsmæssigt.
Ligeledes kan opholds-  

 og motionsrum sammenlægges, hvor dette er nødvendigt for at opnå rimelige  

 rumstørrelser.
Der skal dog forefindes et kombineret opholds- og motionsrum  

 på mindst 12 m2.
 Stk. 2.  Er antallet af godkendte sengepladser under 10,  

 finder § 19, stk. 3, ikke anvendelse.
Kabys og spiserum § 21.  Indkvarteringen skal være indrettet med kabys  

 med direkte adgang til storesrum, bl.a. omfattende køle- og frysefaciliteter.
 Stk. 2.  I umiddelbar tilknytning til kabyssen skal være  

 indrettet spiserum.
 Stk. 3.  Kabys og spiserum skal være passende anbragt i  

 forhold til opholds- og soverum.
 § 22.  Størrelsen af kabys og storesrum skal være  

 afpasset efter det største antal personer, der må opholde sig på anlægget.
 Stk. 2.  Kabyssen skal være indrettet og udstyret, så  

 det er muligt at tilberede såvel kold som varm mad til det antal personer,  

 der må opholde sig på anlægget.
 § 23.  Spiserummet eller rummene skal have en  

 størrelse, der svarer til 1 m2 for hver soveplads, dog mindst en størrelse og  

 indretning der muliggør, at mindst halvdelen af det antal personer, der må  

 opholde sig på anlægget, samtidig kan indtage deres måltider.
 Stk. 2.  I arealet efter stk. 1 kan medregnes det areal,  

 der indgår i det i § 24 nævnte lokale.
 § 24.  Ud over spiserum skal der et hensigtsmæssigt  

 sted på havanlægget være indrettet et lokale, hvor de ansatte, uden at klæde  

 om fra arbejdstøj, kan indtage varme og kolde drikkevarer.
 Stk. 2.  Dette lokale skal være anbragt således, at der  

 er bekvem adgang hertil fra arbejdsområderne.
Omklædningsrum, baderum, toiletter og  

 vaskerum Omklædningsrum § 25.  Med umiddelbar adgang fra arbejdsområderne til  

 indkvarteringen skal være indrettet omklædningsrum, der giver mulighed for  

 omklædning for hvert køn.
 Stk. 2.  Såfremt mere end 20 personer må opholde sig på  

 havanlægget skal der indrettes omklædningsrum for begge køn.
 § 26.  Omklædningsrummene skal have en størrelse, der  

 svarer til det antal personer, der er beskæftiget på havanlægget.
Stk. 2.  Omklædningsrummene skal være indrettet og  

 udstyret, så de ansatte kan opbevare snavset og rent tøj adskilt.
Der skal  

 være et skab til rådighed for alle ansatte, hvis arbejde medfører behov for  

 omklædning.
Baderum og toiletter § 27.  For hver 4 personer, som havanlægget er  

 godkendt til som overnattende på anlægget, skal der, i umiddelbar nærhed af  

 soverummene, være mindst 1 toilet og 1 bruser.
 Stk. 2.  Med umiddelbar adgang fra omklædningsrum skal  

 være indrettet toiletter og bruserum.
 Stk. 3.  I nærheden af de enkelte arbejdsområder samt  

 ved spiserum skal være indrettet toiletter med håndvask med tilgang af koldt  

 og varmt vand.
 § 28.  De i § 19, stk. 3, og § 27, stk. 2 og 3, nævnte  

 toiletter og baderum kan, efter tilsynsmyndighedens godkendelse, medregnes i  

 kravet efter § 27, stk. 1, såfremt deres placering i forhold til  

 arbejdsområder, soverum, spiserum, rekreationsrum m.v. skønnes rimelig.
 § 29.  Såfremt mere end 20 personer må opholde sig på  

 havanlægget, skal der indrettes toilet- og baderum for begge køn.
Vaskerum for tøjvask § 30.  I indkvarteringen skal i et særskilt rum være  

 indrettet et vaskeri med rigelig tilgang af varmt og koldt vand og med  

 mulighed for tørring af tøj.
 Stk. 2.  Rummet eller rummene skal have en passende  

 størrelse og udstyr i forhold til antallet af sovepladser.
 Behandlingsrum m.v.
§ 31.  I indkvarteringen skal der, såfremt  

 indkvarteringen udelukkende er indrettet med soverum for en person, være et  

 behandlingsrum på mindst 16 m2, indrettet og udstyret til udvidet  

 førstehjælpsbehandling af tilskadekomne.
Lokalet må ikke anvendes til andre  

 formål og skal være forsynet med badekar.
 Stk. 2.  Såfremt indkvarteringen udelukkende er  

 indrettet med soverum for to personer eller med både soverum for een og for  

 to personer, skal størrelsen af behandlingsrummet være 20 m2.
 § 32.  Behandlingsrummet skal være anbragt, så  

 båretransport til og fra rummet kan foregå uhindret.
Funktionsrum § 33.  Passende anbragt i indkvarteringen skal være  

 indrettet et fornødent antal kontorer.
Tilsyn § 34.  Den ifølge den godkendte bemandings- og  

 organisationsplan øverste ansvarlige for havanlægget skal en gang hver måned,  

 sammen med repræsentanter for havanlæggets sikkerhedstjeneste, inspicere  

 indkvarteringen, bl.a. for at sikre, at renlighed og orden m.v. er af  

 tilfredsstillende standard.
 Stk. 2.  Der skal i en logbog eller tilsynsbog gøres  

 bemærkning om forløbet af den i stk. 1 nævnte inspektion.
Ækvivalens og dispensation § 35.  Energistyrelsen vil tillade fravigelser fra  

 bekendtgørelsens enkelte bestemmelser, såfremt Energistyrelsen finder det  

 godtgjort, at fravigelserne giver sådanne fordele, at indkvarteringen,  

 forholdene taget som helhed, mindst får samme standard som anvendelse af  

 denne bekendtgørelses bestemmelser ville medføre.
 § 36.  For eksisterende havanlæg vil Energistyrelsen,  

 under hensyntagen til de for det enkelte havanlæg foreliggende særlige  

 omstændigheder, tillade fravigelser fra bestemmelserne i denne  

 bekendtgørelse, såfremt standarden af indkvarteringen bedømt som en helhed  

 forekommer tilfredsstillende for det antal personer, der tillades  

 indkvarteret.
Straffebestemmelser § 37.  Inddragelse af et rum omfattet af  

 bekendtgørelsens bestemmelser til anvendelse i strid med det formål hvortil  

 det er godkendt, eller indkvartering af flere personer i et soverum end det  

 er godkendt til, straffes med bøde eller hæfte.
 Stk. 2.  For overtrædelse begået af et aktieselskab,  

 anpartsselskab, andelsselskab eller lignende kan der pålægges selskabet som  

 sådant bødeansvar.
Ikræfttræden og ophævelse af tidligere  

 anvendte regler § 38.  Bekendtgørelsen træder i kraft den 15. juli  

 1992.
 § 39.  Ved bekendtgørelsens ikrafttrædelse ophæves §  

 4, B, nr. 11 i Energiministeriets bekendtgørelse nr. 592 af 30. december 1981  

 om hidtil gældende regler om sikkerhedsmæssige forhold på havanlæg, som med  

 visse ændringer forbliver i kraft efter lov om visse havanlægs ikrafttræden.
