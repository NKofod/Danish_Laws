TILSYNET MED BANKER OG SPAREKASSER, den  

 25. OKT. 1985 Meddelse til pengeinstitutterne  

 vedrørende ydelse af anvisningsprovision til ejendomsmæglere m.v.  

 ved køb af Tilsynet er blevet gjort bekendt med, at nogle pengeinstitutter har rettet  

 henvendelse til ejendomsmæglere og andre, som erhvervsmæssigt medvirker ved  

 ejendomshandler, med tilbud om ydelse af en anvisningsprovision  

 (formidlingsprovision) for fremskaffelse af pantebreve - typisk  

 sælgerpantebreve - som vedkommende pengeinstitut er interesseret i at  

 erhverve.
 Under hensyn til, at ydelse af anvisningsprovision sædvanligvis vil være  

 ensbetydende med en beskæring i den kurs, som pantebrevsælgeren måtte antages  

 at kunne opnå ved direkte henvendelse til pengeinstituttet om salg, har  

 tilsynet tidligere i en konkret sag givet udtryk for betænkelighed ved  

 sådanne ordninger, jfr. tilsynets skrivelse af 27. juni 1980, refereret i  

 tilsynets beretning 1980, side 26.
 Da tilsynet imidlertid nu, som nævnt, har eksempler på, at  

 pengeinstitutter har rettet skriftlig henvendelse til erhvervsdrivende, der  

 kunne tænkes at være interesserede i en ordning med pengeinstituttet om  

 anvisning af pantebreve mod provision, har tilsynet ment at burde tage  

 stilling til spørgsmålet om sådanne arrangementers forenelighed med bank- og  

 sparekasselovens § 1, stk. 6.
Tilsynet har i den forbindelse forespurgt brancheforeningerne for de  

 respektive grupper af erhvervsdrivende om disse foreningers holdning til  

 spørgsmålet om deres medlemmers modtagelse af anvisningsprovision ved  

 medvirken til en sådan ordning.
Svarene var samstemmende, at det måtte anses  

 for stridende imod foreningernes etiske regler eller principper, at deres  

 medlemmer medvirkede ved sådanne ordninger, idet vederlag af den art måtte  

 tilkomme klienten.
 Også advokatrådet har udtalt sig i overensstemmelse hermed, jfr.  

 »Advokaten«, 10/1985.
 Under hensyn til det anførte og til de bestræbelser, der har været udvist  

 gennem de senere år for at gøre pantebrevsmarkedet så organiseret og  

 gennemsigtigt, som forholdende gør det muligt, er det tilsynets opfattelse,  

 at pengeinstitutters ydelse af anvisningsprovision ved køb af pantebreve er i  

 strid med bank- og sparekasselovens § 1, stk. 6, hvorefter pengeinstitutter  

 skal drives i overensstemmelse med redelig forretningsskik og god  

 pengeinstitutpraksis.
 I de tilfælde, hvor tilsynet måtte blive gjort bekendt med, at et  

 pengeinstitut har truffet aftale om ydelse af anvisningsprovision, vil  

 pengeinstituttet derfor få pålæg om straks at ophæve aftalen.
