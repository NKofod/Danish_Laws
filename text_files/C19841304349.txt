 Under henvisning til § 3, stk. 4, i landbrugsministeriets bekendtgørelse  

 nr. 588 af 9. december 1976 om kvalitetskontrol med og eksport af frugt og  

 gartneriprodukter fastsættes herved følgende reglement vedrørende betaling af  

 afgift for anerkendelse som eksportør.
§ 1. For anerkendelse som eksportør af hver af varegrupperne betales en årlig afgift, som fastsættes til 300 kr.
 § 2. Når der efter ansøgning første gang af landbrugsministeriet er  

 meddelt anerkendelse til en eksportør, vil eksportøren gennem statens  

 centrale regnskabssystem modtage en opkrævning på beløbet.
§ 3. De efterfølgende år vil eksportøren fra statens centrale  

 regnskabssystem ca. 1. juni modtage en opkrævning på den årlige afgift for  

 hver af de ovennævnte varegrupper.
Afgiften skal betales senest 1. juli.
 Stk. 2. Afmelding af anerkendelse som eksportør skal ske til statens  

 plantetilsyn, Gersonsvej 13, 2900 Hellerup, inden den 1. maj for det  

 efterfølgende sæsonår.
 § 4. Dette reglement træder i kraft 1. marts 1984. Samtidig ophæves  

 landbrugsministeriets betalingsreglement af 26. april 1979.
 Landbrugsministeriet, den 23. februar  

 1984.
 P.M.V.
Peter Poulsen sign.
