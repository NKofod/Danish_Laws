Nr BTL 223 Betænkning over Forslag til lov om pulje til grøn beskæftigelse   

 Nr L 223 1996-97, 1. samling Afgivet af Miljø- og Planlægningsudvalget Afgivet: 19970507 Udvalget har behandlet lovforslaget i nogle møder og har herunder stillet spørgsmål til miljø- og energiministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Dansk Familielandbrug, De danske Landboforeninger, Landbrugsraadet og Penta Partners ApS.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres, Enhedslistens og Centrum-Demokraternes  

 medlemmer af udvalget) lovforslaget til vedtagelse uændret.
 Et mindretal (Venstres og Det Konservative Folkepartis medlemmer af  

 udvalget) indstiller lovforslaget til forkastelse ved 3. behandling.
Det er mindretallets opfattelse, at man på miljøområdet skal bestræbe sig  

 på at få mest mulig miljø for pengene.
Man må nøje overveje, hvorledes man  

 bedst anvender de begrænsede ressourcer til at sikre et godt og bæredygtigt  

 miljø.
Derfor er det meget betænkeligt, at lovforslaget ikke indeholder et eneste  

 konkret eksempel på, hvad man får for den halve milliard kroner, som  

 forslaget vil bruge på grønne job.
Det eneste, lovforslaget bemærker om den  

 miljømæssige effekt, er, at den vil være positiv.
I betragtning af, at man  

 bruger så mange økonomiske ressourcer, er det simpelt hen ikke godt nok.  

 Mindretallet har derimod en lang række helt konkrete forslag til, hvordan man  

 får mest miljø for pengene.
Lovforslaget er desuden præget af nogle meget generelle og uforpligtende  

 vendinger om lovforslagets positive beskæftigelseseffekter.
Mindretallet har  

 i den forbindelse bidt mærke i høringssvaret fra Økonomiministeriet, der  

 mener, at en positiv beskæftigelseseffekt kun kan opnås ved en sænkning af  

 den strukturelle ledighed eller ved at øge arbejdsudbudet.
Lovforslaget gør  

 ingen af delene, og det kan altså konstateres, at man for en halv milliard  

 kroner får en højest usikker miljømæssig effekt og ingen effekt på  

 beskæftigelsen, bortset fra flere offentligt ansatte til at administrere  

 puljen.
Det fremgår af høringssvaret fra Amtsrådsforeningen, at puljeordninger i  

 almindelighed og den foreslåede i særdeleshed er unødvendigt bureaukratiske  

 og administrativt alt for udgiftskrævende.
Det påpeges desuden, at  

 regeringens grønne initiativer er ukoordinerede og uden garanti for effekten.
Kommunernes Landsforening er på linje med Amtsrådsforeningen meget  

 skeptisk over for lovforslaget.
Der siges direkte, at man ved at give pengene  

 som bloktilskud får mere miljø for pengene, og at de grønne job vil medføre  

 øgede kommunale udgifter.
Samlet set er der ingen garanti for positive miljømæssige effekter, og  

 beskæftigelseskonsekvenserne er i bedste fald neutrale.
Endelig er  

 lovforslaget for bureaukratisk og for ukonkret i forhold til de store  

 økonomiske udgifter.
 Venstre og Det Konservative Folkeparti kan på den baggrund ikke støtte  

 lovforslaget.
 Et andet mindretal (Fremskridtspartiets medlem af udvalget)  

 indstiller lovforslaget til forkastelse ved 3. behandling.
Martin Glerup (S) Helen Beim (S) Lis Greibe (S) Inger Bierbaum (S) Peter  

 Christensen (S) Steen Gade (SF) fmd.
Elsebeth Gerner Nielsen (RV) Bent  

 Hindrup Andersen (EL) Sonja Albrink (CD) Hans Christian Schmidt (V) Hanne  

 Severinsen (V) Peter Hansen-Nord (V) Jens Vibjerg (V) Niels Jørgen Langkilde  

 (KF) Gitte Seeberg (KF) Eva Møller (KF) Aage Brusgaard (FP) nfmd.
 Dansk Folkeparti havde ikke medlemmer i udvalget.
Ændringsforslag Af miljø- og energiministeren:
 Til § 2 1) Stk. 1, 2. pkt., affattes således:
»Der kan endvidere ydes tilskud til udviklingsprojekter, rådgivning,  

 information, kompetenceopbygning og koordinerende funktioner samt til  

 aktiviteter, som indgår i en amtskommunes eller en kommunes bidrag til en  

 udvikling, der kan nedsætte forureningsniveauet og mindske ressourceforbruget  

 (lokal agenda 21-virksomhed), jf. dog stk. 2 og 4.« 2) Stk. 4 affattes således:
»Stk. 4. Tilskud kan ikke overstige de af Europa-Kommissionen  

 til enhver tid fastsatte beløbsgrænser for støtteordninger i Kommissionens  

 meddelelser om støtteordninger, der ikke skal anmeldes til Kommissionen,  

 fordi støttebeløbet ikke antages at ville medføre nogen mærkbar påvirkning af  

 samhandelen og konkurrencen mellem medlemslandene af Fællesskabet (de  

 minimis-støtteordninger). Dette gælder dog ikke for tilskud til foreninger,  

 organisationer og offentlige myndigheder, når tilskuddet ikke ydes til  

 virksomheder drevet af disse.« Til § 5 3) Stk. 4, 1. pkt., affattes således:
»Bestyrelsen kan afsætte delpuljer til særlige grupper af projekter  

 og delegere beslutningskompetencen til andre kompetente organer for disse  

 delpuljer, herunder til private organisationer m.v.« 4) I stk. 5 indsættes efter 1. pkt. som nyt punktum:
»Miljø- og energiministeren kan i den forbindelse fastsætte regler  

 om, at afgørelser om tilskud truffet af en offentlig myndighed i medfør af  

 stk. 4 ikke kan indbringes for bestyrelsen eller anden administrativ  

 myndighed.« Bemærkninger Til nr. 1 Ændringsforslaget indeholder alene en sproglig præcisering.
 Til nr. 2 Ændringsforslaget indeholder alene sproglige præciseringer.
 Til nr. 3 Ændringsforslaget er af teknisk karakter og indebærer en  

 præcisering af, at beslutningskompetencen for delpuljer vil kunne delegeres  

 til private organisationer m.v.
 Til nr. 4 Ændringsforslaget er af teknisk karakter og indebærer en  

 præcisering af, at der kan fastsættes regler om, at afgørelser om tilskud  

 vedrørende delpuljer truffet af en offentlig myndighed ikke kan indbringes  

 for bestyrelsen eller anden administrativ myndighed.
