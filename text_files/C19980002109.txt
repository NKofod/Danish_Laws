 Cirkulære om opsigelse af forsikringer  

 m.v.
(Til samtlige menighedsråd og  

 kirkegårdsbestyrelser) I forbindelse med gennemførelsen af en række  

 lovændringer i 1992 blev § 5 i lov om folkekirkens kirkebygninger og  

 kirkegårde, jf. lovbekendtgørelse nr. 455 af 1. juni 1992,  

 ændret.
Lovændringerne trådte i kraft den 1. juli 1992, og  

 § 5 fik følgende ordlyd: "Kirkeministeren kan fastsætte  

 bestemmelser om forsikring af kirkebygninger, deres inventar og andet  

 løsøre.". Af bemærkningerne til lovforslaget fremgik  

 det, at de hidtidige regler om folkekirkens forsikringsforhold dog skulle  

 være gældende,  indtil nye regler indføres.
Baggrunden  

 herfor var, at det samtidig var under overvejelse at finde nye  

 forsikringsformer for folkekirken.
 Spørgsmålet om en samlet forsikringsordning  

 for folkekirkens kirker og præsteembeder m.v. var herefter genstand for  

 undersøgelse i en arbejdsgruppe nedsat af Kirkeministeriet.  

 Arbejdsgruppen fremlagde resultatet af sine undersøgelser i en rapport  

 af 25. september 1995. Med baggrund i arbejdsgruppens anbefalinger,  

 efterfølgende undersøgelser samt efter stedfunden forhandling  

 med Finanstilsynet er en række forhold vedrørende grundlaget for  

 en fælles forsikring for folkekirken afklaret.
 I medfør af § 5 i ovennævnte lov, § 21, stk.  

 1 og 2, i lov om folkekirkens økonomi, jf. lovbekendtgørelse  

 nr. 537 af 24. juni 1997, samt § 22, stk. 1, i lov nr. 310 af 16. maj 1990 om  

 ansættelse i stillinger i folkekirken m.v. fastsættes herved  

 følgende:
Generelt 1. Folkekirkens forsikringsforhold ændres fra den 1.  

 april 1999, idet alle folkekirkens selvejende kirker og præsteembeder,  

 provste- og provstiudvalgsadministrationer, stiftsenhedsadministrationer,  

 samt de folkekirkelige uddannelsesinstitutioner m.v. omfattes af en generel  

 forsikringsordning, der finansieres af fællesfonden, jf. § 11, stk. 1,  

 bortset fra en mindre selvrisiko for kirkerne og præsteembederne.
Denne  

 selvrisiko finansieres af kirke- eller præstegårdskasserne.
 Ydelse af erstatning og skadesopgørelse sker efter  

 sædvanlig forsikringspraksis og dansk rets almindelige regler  

 herom.
Procedure ved opsigelse af forsikringer til 1. april  

 1999 2. Som følge af beslutningen om at indføre  

 en fælles forsikringsordning for folkekirken med virkning fra 1. april  

 1999, skal de nuværende forsikringer opsiges til udløb den 1.  

 april 1999, uanset hvilken løbetid der i øvrigt måtte  

 være aftalt.
Menighedsrådet/Kirkegårdsbestyrelsen skal uden  

 ugrundet ophold opsige eksisterende forsikringsaftaler.
Følgende  

 forsikringer vedrørende kirke- og præsteembedet skal  

 opsiges:
-	Bygningsforsikring (ejendomsforsikring) -	Løsøreforsikring -	Arbejdsskadeforsikring -	Ansvarsforsikring, herunder ansvarsforsikring for uindregistrerede  

 køretøjer og arbejdsmaskiner.
 I disse hovedtyper af forsikringer indgår  

 følgende mere detaljerede forsikringer:
-	Brandforsikring -	Tyveriforsikring -	Vandskadeforsikring -	Insekt- og svampeforsikring -	Glasforsikring -	Sanitetsforsikring -	Stormskadeforsikring -	Hus- og grundejerforsikring samt -	udvidelser til de nævnte forsikringer.
 Er menighedsrådet/kirkegårdsbestyrelsen i  

 tvivl om, hvorvidt en forsikring med anden benævnelse end anført  

 ovenfor skal opsiges, skal Kirkeministeriet kontaktes med henblik på  

 vejledning herom.
Der skal gives forsikringsselskaberne en frist på 1  

 måned til at bekræfte opsigelsen.
Såfremt et  

 forsikringsselskab ikke kan anerkende opsigelsen p.g.a. en aftalt  

 forsikringsperiode som løber udover 1. april 1999, skal  

 menighedsrådet / kirkegårdsbestyrelsen gennem forhandling med  

 forsikringsselskabet søge at nå til enighed om, at  

 forsikringerne kan udgå som ønsket.
Denne forhandling skal  

 være afsluttet inden udgangen af juni måned 1998.
 Såfremt  

 menighedsrådet/kirkegårdsbestyrelsen ikke kan opnå en  

 sådan enighed med forsikringsselskabet, skal  

 menighedsrådet/kirkegårdsbestyrelsen straks informere  

 Kirkeministeriet herom og samtidig hermed indsende kopi af korrespondancen  

 mellem menighedsrådet/kirkegårdsbestyrelsen og  

 forsikringsselskabet samt kopi af forsikringspolicen til Kirkeministeriet.  

 Kirkeministeriet vil så overtage forhandlingen med  

 forsikringsselskabet.
 Som bilag A til dette cirkulære er optrykt forslag  

 til opsigelsesbrev, som menighedsrådet/kirkegårdsbestyrelsen kan  

 anvende i de tilfælde, hvor forsikringerne udløber 1. april 1999  

 eller senere.
Procedure ved forlængelse af forsikringer indtil  

 1. april 1999 3. Såfremt de af  

 menighedsrådet/kirkegårdsbestyrelsen tegnede forsikringsaftaler  

 udløber inden den 1. april 1999, skal der indgås aftaler med  

 forsikringsselskaberne om tegning/forlængelse af forsikringerne med  

 udløb den 1. april 1999.  

 Menighedsrådet/kirkegårdsbestyrelsen skal i denne forbindelse  

 være opmærksom på, at der bør indgås en  

 forsikringsaftale med en pro rata-præmie, frem for en  

 korttidspræmie. (En pro rata-månedspræmie udgør  

 1/12-del af 1 års præmie, hvorimod en  

 korttidsmånedspræmie typisk udgør 25 % af 1 års  

 præmie.).
 Som bilag B til dette cirkulære er optrykt forslag  

 til forlængelsesbrev, som  

 menighedsrådet/kirkegårdsbestyrelsen kan anvende i de  

 tilfælde, hvor forsikringer udløber inden den 1. april 1999.
Indsendelse af kopier af forsikringspolicer 4. Til brug for det videre arbejde med opbygningen af den  

 nye forsikringsordning har ministeriet behov for at få et  

 nøjagtigt overblik over  

 menighedsrådenes/kirkegårdsbestyrelsernes nuværende  

 forsikringer.
Menighedsrådet/kirkegårdsbestyrelsen skal  

 derfor senest den 20. februar 1998 sende kopier af alle nuværende  

 forsikringspolicer til provstiudvalget.
Herefter videresender provstiudvalget  

 alle forsikringspolicer samlet til Kirkeministeriet.
 Cirkulæret træder i kraft den 4. februar  

 1998.
Kirkeministeriet, den 3. februar 1998 P.M.V.E.B.Carsten Dalsgaard  

 JørgensenKontorchef /Maria Bach Andersen 

Fuldmægtig Bilag A Forslag til opsigelsesbrev I medfør af Kirkeministeriets cirkulære af 3.  

 februar 1998 om opsigelse af forsikringer m.v. ændres folkekirkens  

 forsikringsordninger.
Den nye ordning er en kombination dels af  

 selvforsikring, hvor folkekirken selv dækker udgifter ved skader, og  

 dels af tegning - ved EU-udbud - af fælles forsikringer for hele  

 folkekirken, som skal dække arbejdsskader og ansvar samt dække i  

 tilfælde af særligt mange eller særligt store skader  

 på ejendomme og løsøre.
 Som følge af ovennævnte skal  

 menighedsrådet/kirkegårdsbestyrelsen hermed opsige  

 følgende forsikring(er) til udløb den 1. april 1999:
(Forsikringstype)	(Policenummer) "		             " Man skal anmode om en bekræftelse på  

 opsigelsen senest en måned fra d.d.
Med venlig hilsen Bilag B Forslag til forlængelsesbrev I medfør af Kirkeministeriets cirkulære af 3.  

 februar 1998 om opsigelse af forsikringer m.v. ændres folkekirkens  

 forsikringsordninger.
Den nye ordning er en kombination dels af  

 selvforsikring, hvor folkekirken selv dækker udgifter ved skader, og  

 dels af tegning - ved EU-udbud - af fælles forsikringer for hele  

 folkekirken, som skal dække arbejdsskader og ansvar samt dække i  

 tilfælde af særligt mange eller særligt store skader  

 på ejendomme og løsøre.
 Som følge af ovennævnte skal  

 menighedsrådet/kirkegårdsbestyrelsen hermed anmode Dem om at  

 forlænge følgende forsikringer til den 1. april 1999, på  

 hvilket tidspunkt forsikringerne herved opsiges:
(Forsikringstype)	(Policenummer) "		             " Man skal anmode om en bekræftelse på  

 forlængelsen senest en måned fra d.d.
Med venlig hilsen Eksempler på ting der skal nævnes i  

 følgebrevet:
 Hermed fremsendes Kirkeministeriets cirkulære af  .  

 1998 om opsigelse af forsikringer m.v.
Der foreskrives i cirkulæret, at nogle udvidelser  

 til de nævnte forsikringer også skal opsiges.
Eksempler på  

 udvidelser der ikke skal opsiges er; -	Ansvarsforsikring for indregistrerede køretøjer og  

 arbejdsmaskiner -	Frivillige konfirmandforsikringer I medfør af lov om menighedsråd § 10, stk. 2,  

 jf. lovbekendtgørelse nr. 571 af 21. juni 1996, kan  

 menighedsrådet tegne en kautionsforsikring for kassereren.  

 Såfremt et menighedsråd har tegnet/ønsker at tegne en  

 sådan forsikring, kan menighedsrådet vælge fortsat selv at  

 administrere/tegne denne forsikring eller vælge at opsige den og i  

 stedet herfor anmode om, at tegning/administration af denne  

 kautionsforsikring skal ske af fællesfonden.
 I løbet af februar måned vil Kirkeministeriet  

 besøge to provstier med henblik på samtaler med provsten om  

 tilsyn, risiko og forsikringsforhold, og herefter vil Kirkeministeriet bl.a.  

 udarbejde forsikringsvilkår og aftale retningslinier for administration  

 af fællesfonden.
 Der vil efterfølgende blive fastsat regler  

 vedrørende de nærmere retningslinier for fællesfondens  

 administration af selvforsikringen og tegningen af de tre forsikringer i  

 forbindelse med arbejdsskader, ansvar og skader på fast ejendom og  

 løsøre.
I denne forbindelse skal menighedsrådene være  

 opmærksomme på, at der bør indgås en  

 forsikringsaftale med betaling af en pro rata-præmie, frem for en  

 korttidspræmie. (En pro rata-præmie er en præmie der svarer  

 til det antal måneder af et år, som man tegner forsikringen for.  

 Tegnes der f.eks. en forsikring for 3 måneder, er en pro rata  

 præmie et beløb, der svarer til 3/12-dele af et års  

 præmie.
En korttidspræmie er en dyrere præmie, et  

 større beløb, der typisk svarer til 15 % af et års  

 præmie pr. måned der tegnes forsikring for.
Tegnes der f.eks. en  

 forsikring for 3 mdr, vil en korttidspræmie udgøre et  

 beløb, der svarer til 3 x 15 % af et års præmie, d.v.s. 45  

 % ). Såfremt et forsikringsselskab vil indgå en forsikringsaftale  

 med en præmie baseret på en korttidspræmie, skal  

 menighedsrådene anmode om / prøve at forhandle sig frem til, at  

 det bliver pro rata-præmie.
