Der er nu 2 muligheder for immunprofylakse mod hepatitis A.
I Danmark har  

 man hidtil udelukkende anvendt immunglobulin til beskyttelse mod hepatitis A,  

 men nu er der til brug fra 1-års alderen registreret en vaccine mod hepatitis  

 A.
Immunglobulin I de tilfælde, hvor man ønsker en hurtigt indsættende og kortvarig  

 beskyttelse kan der være indikation for at anvende immunglobulin.  

 Intramuskulær injektion med humant normalt immunglobulin forebygger hepatitis  

 A, hvis det gives forud for eksposition.
En vis effekt kan dog forventes ved  

 injektion op til 10 dage efter udsættelsen.
Immunglobulin giver beskyttelse i  

 2-5 måneder afhængigt af dosis.
Der er ikke kontraindikation mod at give  

 immunglobulin til gravide.
Hepatitis A-vaccine Hepatitis A-vaccination er indiceret, når der er behov for langvarig  

 beskyttelse.
Hepatitis A-vaccine består af formalininaktiveret hepatitis  

 virus bundet til aluminiumhydroxyd og konserveret med fenoxyethanol.
I dag gives almindeligvis 3 doser vaccine.
Basisvaccination består af 2  

 doser givet i.m. i regio deltoidea med 1 måneds mellemrum (minimum 2 uger).  

 Der opnås herved en høj serokonversion (over 98%) og beskyttelse i mindst 1  

 år.
Ved 3. dosis 6-12 måneder efter opnås langvarig beskyttelse, formentlig i  

 op til 10 år.
Dosis er for voksne 1 ml og for 1- til 15-årige er dosis 0,5  

 ml.
 Angående eventuel anden dosering henvises til Lægemiddelkataloget og den  

 vedlagte brugsanvisning.
 Der er endnu ikke tilstrækkelig dokumentation for effekten af postexposure  

 vaccination.
 Udover lokalreaktion kan der undertiden forekomme kortvarig feber, kvalme,  

 hovedpinge og utilpashed efter vaccination.
Hepatitis A i husstanden I tilfælde af hepatitis A tilrådes det at give immunglobulin til  

 medlemmerne af patientens husstand.
Da hepatitis A infektion sædvanligvis  

 forløber mildt hos børn under 10 år, er der kun sjældent indikation for  

 immunglobulinprofylakse hos disse.
 Familier, der modtager adoptivbørn fra områder, hvor hepatitis A er  

 endemisk, anbefales immunglobulin umiddelbart før barnets ankomst.
Rejsende Personer, der rejser i Afrika, Fjerne Østen, Nær- og Mellemøsten, Oceanien  

 (undtagen Australien og New Zealand) samt Mellem- og Sydamerika bør have  

 immunprofylakse.
Dette gælder også rejser til det tidligere Sovjetunionen og  

 lande i det øvrige Østeuropa.
Når det drejer sig om kortvarige ophold kan  

 immunglobulin anvendes.
Ved langvarige ophold og hyppig rejseaktivitet til  

 endemiske områder vil vaccinen med fordel kunne anvendes.
 Udover turistrejsende vil eksempelvis personer, der udstationeres,  

 militærpersonale og søfolk, kunne have gavn af vaccination.
Børneinstitutioner I tilfælde af udbrud i børneinstitutioner kan det anbefales, at de ansatte  

 og eventuelt visse af forældrene får immunglobulin efter en konkret  

 vurdering.
Denne vurdering foretages af embedslægen og i tilfælde af risiko  

 for erhvervsmæssig smitte tillige Arbejdstilsynets læge.
 Erfaringsmæssigt kan man gå frem som følger:
Når det drejer sig om vuggestuer, vil man anbefale immunglobulin til de  

 ansatte, der har passet barnet, såfremt der kun har været eet tilfælde og det  

 er sandsynligt, at smitten er erhvervet uden for institutionen.
Hvis det er  

 sandsynligt, at der er sket smittespredning i institutionen, anbefales  

 immunglobulin til øvrige ansatte, der kan være blevet udsat.
Herudover kan  

 det være relevant at anbefale immunglobulin til forældre med børn på den  

 stue, hvor de fleste tilfælde har været erkendt (oftest spædbørnsstuen).
 Når det drejer sig om daginstitutioner for renlige børn og skoler, vil der  

 almindeligvis ikke være grund til at anbefale immunglobulin.
 I særlige situationer kan det være indiceret at anbefale immunglobulin  

 også til børn under 10 år for at stoppe smittespredningen.
 Der er i dag ingen pligt fra det offentlige til at betale for  

 immunglobulin, men i nogle tilfælde har kommunen betalt i forbindelse med  

 udbrud i daginstitutioner.
Erhvervsmæssig risiko Erhvervsmæssig smitte med hepatitis A er sjælden og kan almindeligvis  

 undgås ved overholdelse af hygiejniske forholdregler.
I nogle tilfælde kan  

 Arbejdstilsynets læge og embedslægen vurdere, at der er behov for  

 immunprofylakse.
Afhængig af forholdene kan immunglobulin anvendes i tilfælde  

 af kortere varende smitterisiko, medens hepatitis A-vaccine anvendes ved en  

 vedvarende erhvervsmæssig risiko.
 Vedrørende dosis og pris for immunglobulin og vaccine se  

 Lægemiddelkataloget.
Antistofundersøgelser Ældre mennesker eller personer fra højendemiske områder, herunder  

 flygtninge eller danskere, der har rejst meget eller været udstationeret, vil  

 have øget forekomst af hepatitis A antistoffer.
Det kan derfor hos sådanne  

 grupper være relevant at måle IgG-antistoffer, inden der gives hepatitis A  

 profylakse.
Sammenfatning I de tilfælde, hvor der er behov for en kortvarig og hurtigt indsættende  

 beskyttelse mod hepatitis A, er immunglobulin indiceret.
Hepatitis A-vaccine vil først og fremmest være indiceret til personer med  

 hyppige eller længerevarende udlandsrejser.
Herudover vil vaccinen kunne være  

 indiceret i tilfælde af profylakse i forbindelse med udbrud, hvor  

 persongrupper ønskes mere permanent beskyttet, eller der er vedvarende  

 erhvervsmæssig risiko.
Der kan da være tale om, at der er en mulighed for  

 smitterisiko efter ophør af virkningen af immunglobulin.
