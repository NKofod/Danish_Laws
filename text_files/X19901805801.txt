Rejsebureauagenter, der sælger rejser til udlandet på provisionsbasis,  

 skal betale ambi af provisionen, bortset fra den del heraf, der vedrører  

 persontransporten direkte til eller fra udlandet Persontransport direkte til og fra udlandet er undtaget fra ambipligten  

 efter lovens § 2, stk. 2, pkt. 5. Det betyder bl.a., at rejsebureauagenter,  

 der sælger rejser på provisionsbasis, ikke skal medregne den del af  

 provisionsindtægten, der vedrører ambifri persontransport, til  

 ambigrundlaget.
 Danmarks Rejsebureau Forening har på denne baggrund spurgt, om  

 rejsebureauagenter ved opgørelsen af ambigrundlaget kan bruge en af  

 rejsearrangøren (turoperatøren) oplyst procentfordeling for henholdsvis  

 ambipligtige og ambifrie transportydelser.
Rejsearrangørens fortjeneste indgår i den billetpris, der afregnes med  

 agenten.
Den billetpris, der reelt afregnes til flyselskaber eller anden  

 transportør - dvs. det salg, der er fritaget for ambi - kan ikke udledes af  

 fakturaen.
Rejsearrangøren vil/kan af konkurrencemæssige grunde og af hensyn  

 til trafikministeriets bestemmelser om offentliggørelse af priser ikke give  

 agenterne oplysninger om de enkelte rejsearrangementer.
 Rejsebureauagenterne, som sælger rejser på provisionsbasis, er derfor ikke  

 i stand til at udarbejde specifikationer, som gør det muligt at kontrollere  

 fordelingen mellem ambipligtige og ambifrie provisioner vedrørende  

 persontransport.
Told- og Skattestyrelsen har meddelt foreningen, at rejsebureauagenter,  

 der handler på provisionsbasis, principielt skal opgøre salget som værdien af  

 de modtagne provisioner.
Ambifri provisioner vedrørende persontransport  

 direkte til og fra udlandet skal ikke medregnes ved opgørelsen af salget,  

 hvis de specificeres i regnskabet.
En procentvis opdeling af provisionerne  

 anses ikke for at være en tilstrækkelig specifikation, idet det ikke er  

 muligt at kontrollere de enkelte provisionsafregninger.
 Styrelsen har dog tilladt, at agenterne fordeler ambipligtige og ambifrie  

 provisioner på grundlag af rejsearrangørernes oplysninger.
Tilladelsen er givet under forudsætning af, at - rejsearrangørerne for hver agent fører regnskab med udstedte fakturaer  

 samt de til et rejsearrangement indkøbte produkter.
De indkøbte produkter  

 opdeles i ambipligtige og ambifrie produkter, - rejsearrangørerne periodisk (dog som minimum ved udløbet af et kvartal)  

 for hver agent laver en opgørelse over fordelingen af ambipligtige og  

 ambifrie provisioner, og- rejsearrangørerne periodisk (dog som minimum ved udløbet af et  

 kvartal) sender en opgørelse til agenten.
Opgørelsen skal indeholde  

 oplysninger om opgørelsesperiode, reference til fakturanumre, som er medtaget  

 i opgørelsen, samt størrelsen af ambipligtige og ambifrie provisioner.
 Rejsebureauer kan ved opgørelsen af købet kun medregne den del af  

 omkostningerne, der vedrører de ambipligtige formål.
 Ambi-afgørelse nr. 28.
 (* 1) Offentliggjort i Skat nr. 12, 1990.
