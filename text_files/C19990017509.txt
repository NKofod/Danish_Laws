Cirkulære om den  

 skattemæssige behandling af freelancetolke ved  

 EU-institutionerne1) EF-domstolen har ved dom af 16. juli 1998 afgjort, at  

 Kommissionen ikke har hjemmel til at fællesskabsbeskatte freelancetolke  

 ansat ved EUs institutioner af deres vederlag.
 Dette gælder dog ikke freelancetolke ansat ved  

 Europa-Parlamentet, hvilket er fastslået ved EF-domstolens dom  

 ligeledes af 16. juli 1998. Dermed opretholdes den eksisterende aftale om, at  

 freelancetolke ansat ved Europa-Parlamentet skal være undergivet  

 fællesskabsbeskatning og derfor fritaget for national beskatning af  

 deres vederlag, d.v.s. indkomsten ikke skal medtages i de  

 pågældende personers danske indkomstopgørelse, jfr.  

 artikel 13 i protokollen vedrørende De Europæiske  

 Fællesskabers privilegier og immuniteter.
 Som følge af de afsagte domme er  

 forudsætningen for at opretholde fritagelsen for dansk beskatning af  

 freelancetolkenes vederlag ved arbejde for EUs institutioner, bortset for  

 Europa-Parlamentet, ikke længere til stede.
 Ikrafttræden.
 Dette cirkulære træder i kraft og får  

 virkning fra den 1. januar 2000. Samtidig ophæves cirkulære  

 1991-3 af 16. januar 1991 vedrørende »Skattefritagelse for  

 freelancetolke ved EF´s institutioner«.
