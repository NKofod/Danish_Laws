 I medfør af § 29 i lov nr. 331 af 24. maj 1989 om frihedsberøvelse og  

 anden tvang i psykiatrien fastsættes:
Antagelse af patientrådgivere § 1.  Efter § 25, stk. 1, i lov om frihedsberøvelse og  

 anden tvang i psykiatrien antager statsamtmanden (i Københavns Kommune  

 overpræsidenten) efter ansøgning et antal patientrådgivere.
Stk. 2.  Ansøgninger til ledige stillinger som  

 patientrådgivere indkaldes ved opslag i den lokale presse.
Opslag kan  

 endvidere ske i fagtidsskrifter eller på anden måde, som er egnet til at  

 sikre, at de persongrupper, blandt hvilke patientrådgivere navnlig tænkes  

 antaget, jf. stk. 3, får kendskab til opslaget.
 Stk. 3.  Patientrådgivere antages blandt de ansøgere,  

 der må anses for særligt egnede til at udføre de opgaver, som hvervet som  

 patientrådgiver indebærer, herunder personer med tilknytning til sundheds-,  

 social- og undervisningssektoren.
Stk. 4.  Personer, der er ansat på psykiatrisk sygehus  

 eller afdeling, må ikke antages som patientrådgivere med virke for patienter  

 på det samme sygehus eller afdeling.
Det samme gælder for personer, der i  

 øvrigt har med driften eller administrationen af det pågældende psykiatriske  

 sygehus eller afdeling at gøre.
 Stk. 5.  Antallet af personer, der antages som  

 patientrådgivere, bestemmes af statsamtmanden på grundlag af en vurdering af  

 behovet.
 § 2.  Statsamtmanden udarbejder en fortegnelse over de  

 antagne patientrådgivere i alfabetisk rækkefølge med angivelse af navn,  

 adresse, telefonnummer, arbejdssted og arbejdsstedets telefonnummer.
 Stk. 2.  Er der i statsamtet flere sygehuse med  

 psykiatriske afdelinger, udarbejdes i almindelighed en fortegnelse over  

 patientrådgivere for hvert enkelt sygehus.
 Stk. 3.  Statsamtmanden sender  

 fortegnelsen/fortegnelserne til sygehusmyndigheden, der videresender den/dem  

 til de pågældende psykiatriske sygehuse eller afdelinger.
 Stk. 4.  Ved ændringer i fortegnelsen udarbejder  

 statsamtmanden en revideret fortegnelse, der udsendes i overensstemmelse med  

 den fremgangsmåde, der er nævnt i stk. 3.
Beskikkelse af patientrådgivere § 3.  Der skal beskikkes en patientrådgiver for  

 enhver, der tvangsindlægges, tvangstilbageholdes eller undergives  

 tvangsbehandling.
Endvidere skal der efter anmodning fra patienten beskikkes  

 en patientrådgiver ved fiksering m.v., jf. lovens § 24, stk. 1.
 Stk. 2.  Ved fiksering m.v. vejleder personalet  

 patienten om adgangen til at få beskikket en patientrådgiver.
 § 4.  Ved tvangsindlæggelse og tvangstilbageholdelse  

 foretages beskikkelsen i forbindelse med, at frihedsberøvelsen på den  

 psykiatriske afdeling iværksættes.
 Stk. 2.  Ved tvangsbehandling sker beskikkelsen, når  

 overlægens beslutning om tvangsbehandling er truffet.
 Stk. 3.  Ved fiksering m.v. foretages beskikkelsen, når  

 patienten fremsætter begæring herom.
§ 5.  Beskikkelse sker i det enkelte tilfælde ved, at  

 den vagthavende sygeplejerske hurtigst muligt underretter den  

 patientrådgiver, der på fortegnelsen over patientrådgivere står for tur til  

 at blive beskikket, om tvangsindgrebet og om, at den pågældende er beskikket  

 for patienten.
Har patienten tidligere under indlæggelsen haft beskikket en  

 patientrådgiver, skal denne patientrådgiver i almindelighed beskikkes.
 Stk. 2.  Forinden beskikkelse sker, skal patienten efter  

 lovens § 25, stk. 3, have lejlighed til at udtale sig om den påtænkte  

 beskikkelse.
Stk. 3.  Fremsætter patienten anmodning om at få  

 beskikket en anden patientrådgiver, som er optaget på fortegnelsen, skal  

 overlægen så vidt muligt imødekomme en sådan anmodning.
Afgørelsen kan  

 påklages til statsamtmanden, der træffer den endelige administrative  

 afgørelse, jf. lovens § 25, stk. 3.
Stk. 4.  Fremsætter patienten anmodning om beskikkelse  

 af en person, som ikke er optaget på fortegnelsen, sker der foreløbig  

 beskikkelse af den person, der står for tur efter stk. 1. Statsamtmanden  

 træffer bestemmelse om, hvorvidt den af patienten foreslåede person kan  

 beskikkes.
Patientens anmodning skal imødekommes, medmindre dette er  

 utilrådeligt, jf. lovens § 25, stk. 4.
 § 6.  Medmindre patienten udtrykkeligt anmoder herom,  

 kan beskikkelse af en patientrådgiver, der er optaget på fortegnelsen over  

 patientrådgivere, ikke ske, hvis der på grund af den pågældende  

 patientrådgivers beskæftigelse eller lignende, herunder f.eks. som  

 sagsbehandler i socialforvaltningen for den pågældende patient, foreligger  

 omstændigheder, der kan vække tvivl om vedkommendes egnethed til at varetage  

 netop denne patients interesser på behørig måde.
§ 7.  Beskikkelse sker i almindelighed telefonisk, men  

 skal efterfølgende bekræftes skriftligt.
Den vagthavende sygeplejerske skal  

 sikre sig, at patientrådgiveren ikke er forhindret, f.eks. på grund af  

 bortrejse, sygdom eller lignende.
 Stk. 2.  Patientrådgiveren kan afslå at lade sig  

 beskikke, hvis den pågældende allerede er beskikket for andre patienter.
§ 8.  En begæring fra patienten om at få en allerede  

 beskikket patientrådgiver udskiftet med en anden, der er optaget på  

 fortegnelsen over antagne patientrådgivere, imødekommes af overlægen, såfremt  

 det findes rimeligt begrundet.
Overlægens afslag på en sådan begæring kan  

 påklages til statsamtmanden.
 Stk. 2.  En begæring fra patienten om at få en allerede  

 beskikket patientrådgiver udskiftet med en anden, der ikke er optaget på  

 fortegnelsen over antagne patientrådgivere, kan kun imødekommes, såfremt der  

 er opstået et modsætningsforhold mellem patient og patientrådgiver, og  

 såfremt den person, som patienten ønsker beskikket, kan anses for villig og  

 egnet til at fungere som patientrådgiver for den pågældende patient.  

 Afgørelsen træffes af statsamtmanden.
Patientrådgiverens opgaver og beføjelser § 9.  Patientrådgiveren skal så vidt muligt handle i  

 samråd med patienten.
 § 10.  Ved udførelsen af de opgaver, der følger af  

 lovens § 24, stk. 2, skal patientrådgiveren bl.a. føre tilsyn med, at det  

 tvangsindgreb, der har givet anledning til beskikkelsen, ikke udstrækkes  

 længere end nødvendigt.
 Stk. 2.  Patientrådgiveren skal rådgive og vejlede  

 patienten om klageadgang, bistå patienten med at udforme eventuelle  

 klageskrivelser samt yde patienten bistand ved behandlingen af eventuelle  

 klagesager.
 § 11.  Uden for patientrådgiverens opgaver falder  

 patientens økonomiske forhold samt øvrige personlige forhold, der ikke  

 vedrører indlæggelse, ophold og behandling på psykiatrisk afdeling.
§ 12.  Efter lovens § 26 skal patientrådgiveren  

 snarest muligt efter beskikkelsen besøge patienten og til stadighed holde sig  

 i forbindelse med denne.
Første besøg skal aflægges inden 24 timer efter  

 beskikkelsen.
Så længe tvangsindgrebet består, skal besøg herefter finde sted  

 mindst een gang om ugen og i øvrigt efter behov.
 Stk. 2.  Patientrådgiveren har ret til fri og uhindret  

 personlig, skriftlig og telefonisk forbindelse med patienten.
§ 13.  Efter lovens § 27 skal personalet på afdelingen  

 give patientrådgiveren enhver oplysning, som er nødvendig for, at denne kan  

 varetage sit hverv på forsvarlig måde.
En oplysning, som af lægelige grunde  

 ikke gives til patienten, må heller ikke gives til patientrådgiveren.
 Stk. 2.  Patientrådgiveren har ret til at gøre sig  

 bekendt med oplysningerne i tvangsprokollen vedrørende den patient, som den  

 pågældende er beskikket for.
 Stk. 3.  Patientrådgiveren har endvidere ret til at gøre  

 sig bekendt med indholdet af patientens journal, herunder behandlingsplan,  

 såfremt patienten selv ville have adgang hertil, jf. § 9 i lov om  

 offentlighed i forvaltningen, og såfremt patienten meddeler samtykke til, at  

 patientrådgiveren får adgang til journalen.
 § 14.  Der påhviler patientrådgiveren tavshedspligt.
 Beskikkelsens ophør m.v.
§ 15.  Efter lovens § 28 bortfalder beskikkelsen som  

 patientrådgiver samtidig med, at tvangsindgrebet bringes til ophør.  

 Patientrådgiveren skal underrettes om tvangsindgrebets ophør.
Ved kortvarige  

 tvangsindgreb, der er bragt til ophør inden patientrådgiverens første besøg,  

 bortfalder beskikkelsen dog først, når besøget har fundet sted.
 Stk. 2.  Uanset bestemmelsen i stk. 1 bistår  

 patientrådgiveren patienten i forbindelse med klager, som allerede er  

 iværksat, eller som iværksættes i forbindelse med tvangsindgrebets ophør.
 Stk. 3.  Beskikkelsen bortfalder endvidere, hvis den  

 beskikkede patientrådgiver udskiftes med en anden, jf. § 8, eller hvis  

 patienten ikke længere ønsker en patientrådgiver i tilfælde, hvor  

 beskikkelsen ikke er obligatorisk.
 § 16.  En patientrådgiver kan til enhver tid kræve at  

 blive slettet fra fortegnelsen over patientrådgivere.
Stk. 2.  En patientrådgiver fratages hvervet som  

 patientrådgiver, hvis den pågældende groft tilsidesætter de pligter, der  

 følger af hvervet, eller i øvrigt viser sig uegnet til hvervet.
Hvis  

 fratagelse sker, slettes den pågældende fra fortegnelsen af patientrådgivere.
 Stk. 3.  Afgørelse om fratagelse af hvervet som  

 patientrådgiver træffes af statsamtmanden.
Stk. 4.  Sletning fra fortegnelsen over patientrådgivere  

 efter stk. 1 eller 2 medfører, at nye beskikkelser af den pågældende ikke kan  

 finde sted.
Sletning efter stk. 2 medfører endvidere, at aktuelle  

 beskikkelser bortfalder.
Vederlag § 17.  Vedkommende sygehusmyndighed udbetaler vederlag  

 til de beskikkede patientrådgivere, der er optaget på fortegnelsen over  

 patientrådgivere, efter følgende takster, der er fastsat efter varigheden af  

 det tvangsindgreb, som patienten har været undergivet:
 Stk. 2.  De i stk. 1 nævnte beløb dækker ud over honorar  

 for patientrådgiverens arbejde i forbindelse med besøg, klagesager m.v.,  

 tillige de udgifter, der er forbundet med hvervet, herunder udgifter til  

 transport, telefon m.v.
 Stk. 3.  I ganske særlige tilfælde kan  

 sygehusmyndigheden ved langvarige tvangsindgreb under hensyn til arbejdets  

 omfang forhøje det i stk. 1, nr. 3, nævnte beløb.
 Stk. 4.  Ved gentagne beskikkelser af kortere varighed  

 for samme patient, jf. § 5, stk. 1, 2. pkt., kan vederlaget for de  

 beskikkelser, der følger efter første beskikkelse, i særlige tilfælde  

 nedsættes til 200 kr. pr. beskikkelse.
Ikrafttræden § 18.  Bekendtgørelsen træder i kraft den 1. oktober  

 1989.
