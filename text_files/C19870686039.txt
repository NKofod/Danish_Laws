Protokollat vedrørende stillinger som farmaceutisk amanuensis ved Danmarks  

 Farmaceutiske Højskole, indgået i tilslutning til overenskomsten pr. 1. april  

 1987 mellem Finansministeriet og Dansk Farmaceutforening og til protokollat  

 af 24. juli 1984 mellem samme parter om ændret stillingsstruktur ved højere  

 uddannelsesinstitutioner under Undervisnings- og Forskningsministeriet.
 For overenskomstansatte farmaceutiske amanuenser finder følgende  

 bestemmelser anvendelse:
 § 1.  Ansættelse som farmaceutisk amanuensis  

 forudsætter kvalifikationer svarende til det pågældende hovedområdes  

 kandidatniveau.
 § 2.  Ansættelse som farmaceutisk amanuensis sker for  

 en periode af mindst 6 måneder og højst 2 år.
 Stk. 2.  Ansættelse for en periode på indtil 1 år kan  

 ske ved internt opslag.
Stk. 3.  Efter udløbet af ansættelsesperioden fratræder  

 den farmaceutiske amanuensis uden yderligere varsel.
Ansættelsesforholdet kan  

 i ansættelsesperioden dog bringes til ophør efter de sædvanlige  

 overenskomstmæssige regler.
Stk. 4.  Genansættelse kan finde sted.
En farmaceut kan  

 dog maksimalt være ansat som farmaceutisk amanuensis i 2 år.
 § 3.  Til farmaceutiske amanuenser ydes i henhold til  

 overenskomstens § 7, stk. 6, et tillæg på 25.022,42 kr. i årligt grundbeløb  

 (niveau 1. oktober 1984).
 § 4.  Der er mellem parterne enighed om at betragte  

 denne aftale som en forsøgsordning.
 Stk. 2.  Der kan ikke ske nyansættelse i henhold til  

 dette protokollat efter den 31. december 1989.
