Nr BTL 7 Betænkning over Forslag til lov om ændring af forskellige skatte- og  

 afgiftslove (Kommuneaftalen)   

 Nr L 7 1989-90, 1. samling Afgivet af Skatteudvalget Afgivet: 19891211 Udvalget har behandlet lovforslaget i en række møder og har herunder stillet spørgsmål til skatteministeren, som denne har besvaret skriftligt.
 Endvidere har udvalget modtaget en skriftlig og en mundtlig henvendelse  

 fra HK Kommunal og en skriftlig henvendelse fra Mogens Jørgensen, Allerød.
 Der er af skatteministeren og af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et mindretal (Det Konservative Folkepartis,  

 Venstres, Fremskridtspartiets, Det Radikale Venstres og Kristeligt  

 Folkepartis medlemmer af udvalget) lovforslaget til vedtagelse med de  

 af skatteministeren stillede ændringsforslag.
Et andet mindretal (Socialdemokratiets medlemmer af udvalget)  

 indstiller lovforslaget til vedtagelse med de af mindretallet stillede  

 og støttede ændringsforslag.
Mindretallet ønsker i øvrigt at udtale følgende:
Med lovforslagene L 6 og L 7 fjernes det folkevalgte element i betydelig  

 udstrækning fra skatte- og vurderingssystemet.
Eksempelvis vil  

 skatteforvaltningerne blive den eneste kommunale forvaltning, hvor ingen  

 folkevalgt har adgang til enkeltsager.
Borgerne vil ikke fremover kunne  

 henvende sig til nogen folkevalgt med konkrete skattesager, som det hidtil er  

 sket i forhold til ligningskommissionerne.
De hidtidige ligningskommissioner  

 omdannes til såkaldte skatteankenævn, hvor borgerne alene kan rejse en sag  

 skriftligt og begrundet.
 Skatterådene og amtsligningsrådene nedlægges med den konsekvens, at  

 Landsskatteretten bliver overbebyrdet med længere ventetider og med risiko  

 for endnu flere diskutable afgørelser end hidtil som følge af arbejdspresset.  

 Med den nuværende skatteministers manglende lyst til at anke skattesager, kan  

 det få katastrofale konsekvenser såvel økonomisk som med hensyn til en uklar  

 retstilstand på skatteområdet, hvilket igen medfører retsusikkerhed for  

 borgerne.
 Som en følge af den aftale, der er indgået imellem regeringen,  

 Fremskridtspartiet og Kristeligt Folkeparti, skal antallet af ansatte inden  

 for skatte- og toldområdet reduceres med 5.000 årsværk  

 (fuldtidsbeskæftigede), hvilket ikke kan undgå at få katastrofale  

 konsekvenser for lignings- og kontrolindsatsen.
Socialdemokratiet forhandlede med regeringen om en aftale om en ny  

 skattestruktur og en ansvarlig personaleudvikling.
Forhandlingerne var meget  

 tæt på at lykkes på det tidspunkt, hvor regeringen valgte at indgå en aftale  

 med Fremskridtspartiet om finansloven for 1990. Også her valgte regeringen  

 altså det snævrest mulige flertal til højre i stedet for at indgå en aftale  

 med Socialdemokratiet, som kunne være afsluttet på et grundlag, der næsten  

 var opnået enighed om.
 Med de ændringsforslag, som Socialdemokratiet har stillet, kan man se,  

 hvilken aftale regeringen kunne have opnået og dermed fået skabt den meget  

 tiltrængte ro på skatteområdet.
Ændringsforslagene indeholder nogle formuleringer om »den centrale  

 told- og skatteforvaltning«.
Disse formuleringer medfører ikke nogen  

 accept af de administrative ændringer, som skatteministeren har foretaget  

 uden om Folketinget, men er alene udtryk for, at Socialdemokratiet har  

 anvendt ændringsforslagene i den form, som de er oversendt fra  

 Skatteministeriet efter anmodning om hjælp til den tekniske udformning gennem  

 Folketingets Skatteudvalg. Ændringsforslagene er i øvrigt så komplicerede, at  

 det er forudsat, at Skatteministeriet har udarbejdet forslagene i  

 overensstemmelse med de fremførte ønsker, som fremgår af bemærkningerne til  

 de stillede ændringsforslag.
 På det tidspunkt, hvor et flertal i udvalget besluttede at afgive  

 betænkning (kl. ca. 03.00 den 11. december 1989) efter et uafbrudt og hektisk  

 udvalgsarbejde om en stor mængde lovforslag, blev der ikke levnet  

 oppositionspartierne nogen mulighed for en nærmere vurdering af  

 ændringsforslagene.
 Vedtages Socialdemokratiets ændringsforslag ved 2. behandling, vil der  

 blive stillet ændringsforslag til 3. behandling, som sikrer de eksisterende  

 organer (skatteråd, amtsligningsråd og ligningskommissioner) i den nuværende  

 form en mulighed for at afslutte deres arbejde på en ordentlig måde gennem  

 overgangsbestemmelser.
 Et tredje mindretal (Socialistisk Folkepartis medlemmer af  

 udvalget) indstiller lovforslaget til forkastelse ved 3. behandling.  

 Mindretallet henviser i øvrigt til SF's ordførertale under lovforslagets 1.  

 behandling.
 Et fjerde mindretal (Centrum-Demokraternes medlem af udvalget) vil  

 ved 2. behandling redegøre for sin stilling til lovforslaget og til de  

 stillede ændringsforslag.
Ændringsforslag Af skatteministeren, tiltrådt af et flertal (udvalget med  

 undtagelse af SF og CD):
Til § 1 1) Nr. 1-15 udgår.
 Af skatteministeren, tiltrådt af et mindretal (udvalget med  

 undtagelse af S, SF og CD):
 2) Efter nr. 15 indsættes som nye numre:
 »01. I § 2, stk. 5, § 22, stk. 1, 1. pkt., § 23, stk. 1, 1.  

 pkt., og stk. 3, 3. pkt., § 24, stk. 1, og stk. 3, 1. pkt.,  

 samt i § 27, 2. pkt., ændres »ministeren for skatter og  

 afgifter« til: »skatteministeren«, og i § 4, stk. 4, 2.  

 pkt., ændres »Ministeren for skatter og afgifter« til:  

 »Skatteministeren«.
02. I § 2 A og § 25, stk. 1, ændres  

 »statsskattedirektoratets« til: »den centrale told- og  

 skatteforvaltnings«.' Af skatteministeren, tiltrådt af et flertal (udvalget med  

 undtagelse af SF og CD):
 3) Nr. 16-20 udgår.
 4) I nr. 21 indsættes efter »39, stk. 2, 1. og 2. pkt.,»:  

 »39 A, 2. pkt., § 42, stk. 4, 1. pkt.,».
 5) Nr. 22 og nr. 23 udgår.
 Af skatteministeren, tiltrådt af et mindretal (udvalget med  

 undtagelse af S, SF og CD):
 6) Efter nr. 23 indsættes som nyt nummer:
»03. I § 45, stk. 1, 2. pkt., ændres  

 »statsskattedirektoratet« til: »den centrale told- og  

 skatteforvaltning«, og i stk. 2, 2. pkt., ændres  

 »Statsskattedirektoratet« til: »Den centrale told- og  

 skatteforvaltning«.' Af et mindretal (S):
Til § 2 7) Nr. 2 udgår.
Til § 3 8) Nr. 1 udgår.
 9) I den under nr. 2 foreslåede affattelse af § 3, stk. 6, 4.  

 pkt., ændres »Den kommunale skattemyndigheds« til:  

 »Ligningskommissionens«.
 10) Nr. 4 udgår.
 11) Nr. 5 affattes således:
»5. I § 4 A, stk. 1, ændres »amtsligningsråd« til:  

 »skatteankenævn«.' 12) Nr. 6 affattes således:
 »6. § 4 A, stk. 3, affattes således:
»Stk. 3. Skatteankenævnet kan ændre afgørelser efter stk. 2.  

 Ligningsrådet kan ændre de af skatteankenævnet trufne afgørelser.«» 13) Nr. 8 udgår.
 14) I den under nr. 9 foreslåede affattelse af § 9, stk. 2,  

 ændres »de kommunale skattemyndigheder« til:  

 »ligningskommissionerne«, og »Skattemyndighedernes«  

 ændres til: »Ligningskommissionernes«.
 Af skatteministeren, tiltrådt af et flertal (udvalget med  

 undtagelse af SF og CD):
Til § 4 15) Paragraffen udgår.
Til § 5 16) Nr. 1 udgår.
 Af et mindretal (S):
 17) I nr. 3 indsættes efter »skatteankenævnet« ordene:  

 »», den kommune« ændres 4 steder til: »det  

 amt«».
 Af skatteministeren, tiltrådt af et flertal (udvalget med  

 undtagelse af SF og CD):
 18) Nr. 4 udgår.
 Af et mindretal (S):
 19) Nr. 5 udgår.
 20) I den under nr. 6 foreslåede § 27, stk. 5, ændres  

 »den kommunale skattemyndigheds« til:  

 »ligningskommissionens«, og »den kommunale  

 skattemyndighed« ændres til: »ligningskommissionen«.
 21) Nr. 7 affattes således:
»7. I § 32 D, stk. 1, sidste pkt., ændres »et  

 amtsskatteinspektorat« til: »en regional told- og  

 skatteforvaltning«.' 22) Nr. 8 udgår.
Til § 6 Af skatteministeren, tiltrådt af et flertal (udvalget med  

 undtagelse af SF og CD):
 23) I nr. 2 ændres »1. pkt.« til: »3. pkt.«.
 24) I nr. 3 ændres »3. pkt.« til: »1. pkt.«.
 25) I nr. 5 ændres »3 steder« til: »4 steder«.
 Af et mindretal (S):
 26) I nr. 5 indsættes efter »skatteankenævnet« ordene:  

 »», den kommune« ændres 4 steder til: »det  

 amt«».
 Af skatteministeren, tiltrådt af et flertal (udvalget med  

 undtagelse af SF og CD):
 27) Efter nr. 5 indsættes som nyt nummer:
»01. I § 48, stk. 1, sidste pkt., og stk. 4, sidste  

 pkt., og i § 48 A, stk. 4, sidste pkt., ændres »Ministeren  

 for skatter og afgifter« til: »Skatteministeren«.' Til § 7 Af et mindretal (S):
 28) Nr. 1 udgår.
Til § 8 Af skatteministeren, tiltrådt af et flertal (udvalget med  

 undtagelse af SF og CD):
 29) Før nr. 1 indsættes som nyt nummer:
»01. I § 5, stk. 2, 1. pkt., og i § 5 A, stk. 2, 1.  

 pkt., ændres »4 uger« til: »1 måned«.' Af et mindretal (S):
 30) Nr. 2 og nr. 3 udgår.
Til § 9 31) Nr. 2 og nr. 3 udgår.
 Af skatteministeren, tiltrådt af et flertal (udvalget med  

 undtagelse af SF og CD):
Til § 10 32) Nr. 2 udgår.
Til § 11 33) I nr. 3 ændres »§ 30, stk. 2« til: »§ 25, stk.  

 2«.
Til § 12 34) Nr. 1 udgår.
 35) I nr. 3 udgår »og stk. 4, 2. pkt., », og efter  

 »§ 20, stk. 1, 4. pkt.,» indsættes: »og«.
 36) I nr. 5 ændres »forvaltningens« til:  

 »Forvaltningens«.
Til § 13 37) Paragraffen udgår.
Til § 14 38) Paragraffen udgår.
Til § 15 39) Nr. 1 affattes således:
»1. I § 34, stk. 2, 1. pkt., ændres »udgøre 1,2  

 pct.« til: »beregnes på grundlag«.' 40) Nr. 2 udgår.
Til § 16 Af skatteministeren, tiltrådt af et mindretal (udvalget med  

 undtagelse af S, SF og CD):
 41) I stk. 1 ændres »1. januar« til: »1.  

 april«, og »5« ændres til: »3«.
 Af et mindretal (S):
 42) I stk. 1 ændres »dog stk. 2-5« til: »dog stk.  

 2«.
 Af skatteministeren, tiltrådt af et flertal (udvalget med  

 undtagelse af SF og CD):
 43) Stk. 2 og stk. 4 udgår.
 Stk. 3 og stk. 5 bliver herefter stk. 2 og stk. 3.
 Af et mindretal (S):
 44) Stk. 5 udgår.
 Af skatteministeren, tiltrådt af et mindretal (udvalget med  

 undtagelse af S, SF og CD):
Ny paragraf 45) Efter § 16 indsættes som ny paragraf:
»§ 01 Stk. 1. Vurderingsformanden træffer indtil videre de afgørelser, som det  

 efter lov om vurdering af landets faste ejendomme, jf. lovbekendtgørelse nr.  

 437 af 14. august 1984, som ændret ved lov nr. 197 af 29. marts 1989, er  

 pålagt vurderingsrådet at træffe.
Stk. 2. Der foretages ikke valg af vurderingsmænd og stedfortrædere for  

 vurderingsmænd efter lovens ikrafttrædelse.« Bemærkninger Til nr. 1, 3 og 5 Ændringerne er en følge af en aftale, der er indgået mellem regeringen,  

 Kristeligt Folkeparti og Fremskridtspartiet den 7. december 1989.
Ifølge aftalen skal de i kommuneaftalen indeholdte strukturændringer på  

 vurderingsområdet justeres, således at vurdering af faste ejendomme indtil  

 videre skal foretages af vurderingsformændene, som dermed bliver eneste  

 medlem af vurderingsrådene, og 1. klageinstans skal være skyldrådene.
Der  

 udarbejdes indtil videre ikke kommunale vurderingsplaner.
Partierne bag  

 aftalen har ønsket vurderingsarbejdets placering, vurderingskredsenes antal  

 og geografiske udstrækning samt antallet af vurderingskonsulenter nærmere  

 belyst, før der træffes endelig afgørelse om vurderingsområdets fremtidige  

 struktur.
Det er derfor aftalt, at der hurtigt nedsættes et sagkyndigt  

 udvalg, som skal fremlægge en redegørelse om disse spørgsmål senest 1. april  

 1990.
Ændringsforslagene medfører i overensstemmelse med denne aftale, at  

 forslagene om ophævelse af en række bestemmelser i vurderingsloven udgår.
Der  

 henvises endvidere til bemærkningerne til ændringsforslag nr. 45.
Til nr. 2, 4 og 6 Ændringsforslagene medfører, at myndighedsbetegnelserne ændres på samme  

 måde som i resten af lovforslaget i de bestemmelser i vurderingsloven, der  

 var forslået ophævet i lovforslaget.
Til nr. 7-14, 17, 19-22, 26, 28, 30-31, 42 og 44 Socialdemokratiet har gennem Folketingets Skatteudvalg anmodet  

 Skatteministeriet om teknisk bistand til udarbejdelse af ændringsforslag til  

 L 6 og L 7:
1. Ligningskommissionerne bevares som ansættende myndighed.
Ligningsplanen  

 vedtages af kommunalbestyrelsen efter indstilling fra ligningskommissionen,  

 som forpligtes til løbende at underrette kommunalbestyrelsen om  

 ligningsarbejdet.
Kommunalbestyrelsen har ansvaret for ressourcetildelingen  

 og skatteforvaltningens organisation.
Størrelsen af ligningskommissionerne  

 skal være på mellem 5 og 9 personer.
 Borgerne kan henvende sig mundtligt og skriftligt til ligningskommissionen  

 og kan anmode om personligt møde med denne som ansættende myndighed, hvorimod  

 ligningskommissionerne ikke længere skal være klageinstans.
2. Der oprettes regionale skatteankenævn (eet i hvert amt samt København  

 og Frederiksberg), som skal varetage de opgaver, som de nuværende skatteråd  

 og amtsligningsråd hidtil har taget sig af.
Skatteankenævnene bliver således  

 første klageinstans samt ansættende myndighed i revisionssager, hvor  

 amtsskatteinspektoraterne ændrer tidligere foretagne ansættelser, som er  

 afgjort kommunalt under ligningskommissionens ansvar.
De regionale  

 skatteankenævn skal have mellem 5 og 9 medlemmer, hvoraf et medlem skal  

 opfylde kriterierne for at kunne udnævnes til landsdommer.
 Landsskatteretten bliver første klageinstans i sager, hvor  

 skatteankenævnene har været ansættende myndighed.
 3. Der foretages ingen ændringer i vurderingsorganisationen på nuværende  

 tidspunkt.
 4. Arbejdsgiverkontrollen forbliver i kommunerne og integreres i det  

 almindelige ligningsarbejde.
 5. Inddrivelse af A-skat og selskabsskat forbliver i kommunerne på  

 nuværende tidspunkt.
 6. 3-års-fristen i § 40, stk. 1, i L 6 opretholdes, men med den  

 undtagelse, at når det drejer sig om væsentlige ansættelsesændringer over  

 30.000 kr., opretholdes fristen på 5 år.
Ad 3 - Vurderingsorganisationen: Der er behov for at få den nuværende  

 vurderingsorganisation tilpasset den tekniske udvikling med anvendelse af  

 edb.
Derfor bør der gennemføres et hurtigt udredningsarbejde med deltagelse  

 af bl.a. praktiske folk fra Skyldrådsforeningen og Statsskattedirektoratet.  

 Dette udredningsarbejde skal være tilendebragt senest medio 1990 med henblik  

 på fremsættelse af lovforslag i begyndelsen af folketingsåret 1990-91. Der  

 skal fortsat opretholdes en statslig vurderingsorganisation med betydelig  

 vægt på det folkevalgte lægmandselement.
Ad 4 - Arbejdsgiverkontrollen skal blive i kommunerne sammen med  

 ligningsopgaven.
Det er efter forslagsstillernes opfattelse helt forfejlet at  

 adskille arbejdsgiverkontrollen fra ligningen i en periode, hvor alle  

 tilsyneladende er enige om, at den fremtidige ligningsindsats fortrinsvis  

 skal foretages i virksomhederne også i relation til  

 lønmodtagerselvangivelserne.
Netop i den forbindelse er  

 arbejdsgiverkontrollen en vigtig indgangsnøgle.
Flyttes  

 arbejdsgiverkontrollen, er der risiko for, at der kan opstå nye problemer med  

 selvangivelserne, da de årlige oplysningssedler fra arbejdsgiverne er helt  

 afgørende for, at den fortrykte selvangivelse kan praktiseres.
Den nære  

 kontakt, som den kommunale arbejdsgiverkontrol har oparbejdet til  

 virksomhederne, har været helt afgørende for, at oplysningssedlerne er  

 fremkommet rettidigt og har gennemgået en fejlrettelse, forinden de  

 indberettes til Statsskattedirektoratet.
Ad 5 - Når inddrivelse af A-skat og selskabsskat er opretholdt uændret, er  

 det ud fra ønsket om at få foretaget en fuldstændig gennemgang af al  

 offentlig inkassovirksomhed.
Der er uden tvivl store forenklingsmuligheder på  

 dette område.
Forslaget om at flytte inddrivelse af A-skat og selskabsskat  

 fra kommunerne til staten skaber lige så mange problemer, som det løser, og  

 kan virke som spærrebom for de ændringer, der er behov for for at få opbygget  

 et rationelt offentligt inkassosystem uden dobbeltfunktioner.
Ad 6 - Store arbejdskrævende ligningsopgaver er meget tidkrævende.
En så  

 kontant 3-års-regel om ikke at foretage ansættelsesændringer efter tre år kan  

 i en række situationer forhindre et effektivt ligningsarbejde i forhold til  

 de tunge sager.
Derfor går forslaget ud på, at skattemyndighederne kan gå op  

 til 5 år tilbage, såfremt det drejer sig om væsentlige beløb - i forslaget  

 beløb over 30.000 kr.
Til nr. 15 Ændringsforslaget medfører, at bestemmelsen om, at hjemstedskommunen altid  

 selv skal beholde mindst en tredjedel af den kommunale del af  

 selskabsskatterne, udgår.
Kommunernes Landsforening har ønsket, at der foretages yderligere  

 undersøgelser af konsekvenserne af fordelingsreglen.
Det må anses for  

 hensigtsmæssigt, at eventuelle ændringer af de nugældende fordelingsregler  

 afventer resultatet af dette undersøgelsesarbejde.
Når resultatet foreligger,  

 vil spørgsmålet blive taget op på ny.
Til nr. 16 og 18 Ændringerne medfører, at forslagene om at ophæve ligningslovens  

 henvisninger til bestemmelser og myndighedsbetegnelser i vurderingsloven  

 udgår.
Til nr. 23, 24, 25 og 27 Ændringerne er af redaktionel karakter.
Til nr. 29 Ændringsforslaget medfører, at 4-ugers-fristerne i selskabsskatteloven  

 ændres til frister på 1 måned på samme måde som frister i andre skattelove  

 ændres fra ugefrister til månedsfrister.
Til nr. 32 Ændringen er en følge af, at forslagene om at ophæve en række af  

 vurderingslovens bestemmelser udgår.
Ejendomsavancebeskatningslovens  

 henvisninger til reglerne i vurderingsloven opretholdes således.
Til nr. 33 Ændringsforslaget er en konsekvens af ændringsforslag, der samtidig er  

 stillet til skattestyrelsesloven (L 6).
Til nr. 34, 37 og 38 Ændringerne er en følge af, at forslagene om ophævelse af flere af  

 vurderingslovens bestemmelser udgår.
Til nr. 35 og 36 Ændringerne er af redaktionel karakter.
Til nr. 39 Ændringsforslaget medfører ingen realitetsændringer, men medfører alene,  

 at affattelsen gøres uafhængig af, hvilken procentsats der fastsættes ved  

 stempling af overdragelsesdokumenter.
Til nr. 40 Ændringen er begrundet i, at forslaget om at ophæve reglerne om  

 årsomvurderinger i vurderingslovens § 2 udgår.
Til nr. 41 Ændringsforslaget medfører, at den generelle ikrafttrædelse udskydes i 3  

 måneder, således at såvel de kommunale som de statslige forvaltninger får  

 bedre tid til at tilrettelægge og forberede de nødvendige ændringer.
Den  

 ændrede ikrafttrædelsesdato falder sammen med afslutningen af det nuværende  

 ligningsår og påbegyndelsen af ligningsåret vedrørende indkomståret 1989.
Til nr. 43 Ændringsforslaget er en konsekvens af, at de paragraffer, som der henvises  

 til i lovforslagets § 16, stk. 2 og stk. 4, med få undtagelser udgår.
 Ændringsforslaget medfører, at de foreslåede ændringer til vurderingsloven  

 og stempelloven nu er omfattet af stk. 1 og dermed træder i kraft den 1.  

 april 1990.
Til nr. 45 Ændringsforslaget medfører, at vurderingsarbejdet kan foretages af  

 vurderingsformændene alene med bistand fra de kommunale  

 vurderingssekretariater, og at der ikke sker nyudnævnelse af vurderingsmænd  

 og stedfortrædere efter lovens ikrafttræden.
 Vurderingsformændene træffer således indtil videre samtlige de afgørelser,  

 som efter vurderingsloven er henlagt til vurderingsrådet.
Ændringsforslaget indebærer, at reglerne om vurderingsrådet formelt  

 opretholdes indtil videre.
Reelt erstattes vurderingsrådet den 1. april 1990  

 af vurderingsformanden.
Dette skyldes, at der ikke må kunne opstå tvivl om,  

 at vurderingsformændene skal udføre samtlige de funktioner, som er henlagt  

 til vurderingsrådet efter de gældende regler.
Denne overgangsordning skal i overensstemmelse med aftalen af 7. december  

 1989 fungere, indtil et udvalgsarbejde til belysning af vurderingsområdet er  

 afsluttet, og der er truffet endelig beslutning om områdets fremtidige  

 struktur.
Efter aftalen skal det sagkyndige udvalg fremlægge sin redegørelse  

 senest 1. april 1990.
