Klage over glemt serviet i skeden efter fødsel Nævnet fandt grundlag for kritik af afdelingslægens behandling af patienten.
 Nævnet lagde blandt andet vægt på, at afdelingslægen til sagen havde udtalt, at afdelingen ikke havde en rutine for optælling af servietter i forbindelse med fødslen på fødestuen eller i forbindelse med fødepatienter, der overflyttes til operationsgangen.
Nævnet lagde til grund, at der i det konkrete tilfælde var tale om, at afdelingslægen med assistance fra en jordemoder varetog operationen, hvorfor det var nævnets opfattelse, at afdelingslægen bar ansvaret for, at de komprimerende servietter ikke blev fjernet inden operationens afslutning.
Der blev lagt vægt på, at det af afdelingslægens udtalelse til sagen fremgik, at vedkommende selv glemte at fjerne servietterne, og at der ikke forelå oplysninger om, at en sygeplejerske assisterede ved operationen.
