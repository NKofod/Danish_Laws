Indledning Denne At-meddelelse giver nærmere oplysninger om sundhedsfaren ved og  

 retningslinier for losning af industrifisk på skibe i havn.
Arbejdet skal  

 foregå forsvarligt efter arbejdsmiljølovgivningens bestemmelser bl.a. om  

 tekniske hjælpemidler, om personlige værnemidler og om arbejdets udførelse.
Arbejdsmetoder Der findes i øjeblikket tre arbejdsmetoder til losning af industrifisk,  

 nemlig 1. brug af kopelevator 2. sugemetoden 3. pumpe.
Ved kopelevator sænkes et transportbånd med skovle ned i lasten, hvorefter  

 lastoptagerne med greb skovler fisken hen til kopelevatoren.
Denne metode  

 indebærer ophold i lasten under hele losningen og meget manuelt  

 skovlearbejde.
Metoden forudsætter, at der anvendes egnede ventilatorer, som  

 forsyner lasten med frisk luft.
Ved sugemetoden sænkes en sugeslange ned i lasten, og den kan med sit  

 bøjelige sugehoved suge fisken op fra et større areal i lasten.
Sugeren kan  

 på kort tid udskifte luften i lasten, hvis der skulle vise sig en lomme i  

 lasten med giftige luftarter.
Metoden er mindre fysisk anstrengende end  

 kopelevatoren, men støjer til gengæld mere.
Ved pumpemetoden sænkes en fiskepumpe ned i lasten, og fisken pumpes op.  

 Fisken transporteres hen til pumpen ved at blødgøre den med vand fra  

 spulespyd.
Spulespyd bruges for at undgå dannelse af aerosoler af vand, som  

 indeholder restprodukter, fx trimethylamin og endotoksiner, der er  

 sundhedsskadelige.
Metoden forudsætter, at der anvendes egnede ventilatorer.
Sundhedsfarlige stoffer Ved temperaturer over 0 grader C sker der en delvis forrådnelse af  

 fiskelasten.
Isning kan nedsætte en forrådnelse, hvis der anvendes meget  

 store mængder is.
 Ved forrådnelse dannes kuldioxid (kulsyre), svovlbrinte og andre giftige  

 og ildelugtende luftarter, som alle fortrænger den lettere almindelige luft,  

 hvilket medfører risiko for kvælning som følge af iltmangel.
Kuldioxid er lugtløs.
Går man ned i et lastrum, hvor der er meget  

 kuldioxid i luften - og derfor ikke nok ilt - besvimer man og dør inden for  

 få minutter, hvis der ikke tilføres ilt.
Svovlbrinte er en ildelugtende, meget giftig luftart (dødbringende ved  

 høje koncentrationer). Dog er svovlbrinte i høje koncentrationer (over 150  

 ppm) lugtfri.
Ligeledes kan tilvænning øge lugttærsklen hos de udsatte  

 personer, så luftadvarslen om fare udebliver.
 Til brug for vurderingen af, om ovennævnte stoffer og lignende findes i  

 sundhedsfarlige koncentrationer, henvises til den gældende At-anvisning  

 3.1.0.2 om grænseværdier for stoffer og materialer.
 Andre sundhedsfarlige stoffer i forbindelse med fiskelaster er aminer og  

 endotoksiner, som kan medføre alvorlig irritation eller ætsning samt  

 forgiftninger med ildebefindende og influenzalignende symptomer som feber,  

 diaree, hovedpine og muskelømhed.
 Udsættelsen for disse stoffer sker specielt, hvor der ved spuling -  

 pumpelosning og rengøring - opstår aerosoler, som indeholder fiskesaft,  

 forrådnelsesbakterier og sundhedsfarlige produkter.
1 Losning af laster (ikke-afviste) Foranstaltninger Under losningen skal der være egnede ventilatorer, der forsyner  

 lasteoptagerne med frisk luft, så de ikke udsættes for sundhedsfarlige  

 luftarter eller iltmangel.
Før nogen går ned i et lastrum, skal det sikres, at der er tilstrækkelig  

 ilt.
Dette kan gøres ved anvendelse af iltmåler.
Prøven skal gentages  

 jævnligt, når nogen opholder sig i lastrummet.
Såfremt det - uanset at ovenstående foranstaltninger træffes -  

 konstateres, at der er fare for, at luften i lasten indeholder luftarter som  

 fx kuldioxid, svovlbrinte m.v. eller aerosoler med aminer og endotoksiner i  

 sundhedsfarlige koncentrationer, eller luften i lasten har for ringe  

 iltindhold, skal lasten afvises.
I tvivlstilfælde må der ikke losses, før  

 Arbejdstilsynet har vurderet arbejdsforholdene.
 Hvis Arbejdstilsynet vurderer, at arbejdet ikke kan udføres sikkerheds- og  

 sundhedsmæssigt forsvarligt, skal lasten losses som en afvist last (se under  

 afsnit 2). Hvis lasten er opdelt i flere sektioner ved hjælp af lufttætte  

 skodder, vurderes hver sektion for sig.
 Under losningen skal der være en person på dækket, der holder øje med  

 mandskabet i lastrummet og har adgang til det nedenfor nævnte redningsudstyr.
 Lastoptagerne skal kunne stoppe lossekranen, sugeren eller pumpen fra  

 lastrummet i en nødsituation.
Lasteoptagerne skal uhindret kunne passere op og ned gennem lugeåbningen.  

 Pumpe og/eller andet udstyr må ikke blokere adgangsvejen.
Eventuel  

 istransportør skal være tilbærligt afskærmet.
Forholdsregler ved uheld Hvis en person føler sig utilpas, skal han straks op af lastrummet.  

 Arbejdet må ikke genoptages, før lastrummet er tilstrækkeligt udluftet, og  

 Arbejdstilsynet har vurderet arbejdsforholdene.
 Redningsmandskabet skal benytte sikkerhedsbælte med line samt luftforsynet  

 åndedrætsværn.
 Personer, der har været besvimet, skal snarest muligt undersøges på  

 hospital.
 Personer, der har fået øjen- og hudirritationer eller andre gener i  

 forbindelse med ophold i lastrum, skal søge læge snarest muligt.
Personlige værnemidler 2 sikkerhedsbælter forsynet med bajonetlukke, 2 D-ringe og tilhørende line  

 skal være anbragt let tilgængeligt i nærheden af lossekranen eller sugerens  

 førerhus, så en redningsmand hurtigt kan tage det ene sikkerhedsbælte på og  

 anbringe det andet på den person, der skal reddes.
Hvis alle, som arbejder i lastrummet, er iført løftedragter, som opfylder  

 kravene til løfteseler, kan de erstatte de sikkerhedsbælter, der er nævnt  

 ovenfor.
En redningsmand skal i disse tilfælde også her være iført  

 løftedragt.
 Luftforsynet åndedrætsværn skal være anbragt forsvarligt og let  

 tilgængeligt i nærheden af lossekran eller sugerens førerhus til brug for  

 redningsmanden.
Åndedrætsværn skal forsynes med frisk luft fra stationære  

 trykluftflaskebatterier, kompressoranlæg med tryktank eller personbårne  

 trykflasker.
Ved luftforsyning fra flasker med luftindhold af tilstrækkelig  

 renhed kan rensningsfilter udelades.
2 Losning af afviste laster Uddannelse Skibe med afviste laster må kun losses af personer, der har gennemgået en  

 specialistuddannelse, for eksempel som den afvikles af en lokal rednings- og  

 brandskole.
Foranstaltninger Når der arbejdes under dæk, må der højst være beskæftiget 3 mand pr.  

 luge/lastafsnit, hvorfra der losses.
Losseholdet sammensættes således, at der altid er 1 mand på dæk pr. mand i  

 lasten.
Der skal dog mindst være 2 mand på dækket.
 Når der arbejdes i lasten, skal der være en sikkerhedsvagt ved lugen.  

 Sikkerhedsvagten skal holde øje med mandskabet i lastrummet og kan hjælpe med  

 styring af slanger og assistere ved op- og nedstigning.
Arbejdstid og hvileperiode Der bør kun arbejdes 30 minutter i lasten, hvorefter der bør holdes 30  

 minutters hvil.
Efter hvileperioden bør der arbejdes på dæk i 30 minutter, fx  

 som lugesikkerhedsvagt.
Personlige værnemidler Ved arbejde i lasten skal der bruges luftforsynet åndedrætsværn (helmaske  

 eller hætte).
Åndedrætsværn skal forsynes med frisk luft fra stationære  

 trykluft-flaskebatterier, kompressoranlæg med tryktank eller personbårne  

 trykflasker.
Ved luftforsyning fra flasker med luftindhold af tilstrækkelig  

 renhed kan rensningsfilter undlades.
 Alle, der arbejder på skibet, skal bære sele til fastgørelse af slanger.  

 Selen skal være udformet og have en styrke, så en livline kan fastgøres til  

 selen med en karabinhage til brug for ophaling ved uheld.
 Ved arbejde i lasten skal livlinen være fastgjort til selen.
 Til brug for hver lugesikkerhedsvagt skal der på dækket være 1 sæt  

 luftforsynet åndedrætsværn, eventuelt bærbart, og klargjort livline.
3 Særligt arbejdstøj Personer, der arbejder i lasten, skal benytte særligt arbejdstøj,  

 bestående af:
- gummistøvler med skridsikre såler - overtræksgummibukser - gummihandsker, der dækker hele underarmen, eller korte gummihandsker og  

 gummiarmbeskyttere - svedabsorberende undertøj - uldne sokker - spulemanden skal derudover benytte overtræksgummijakke.
 4 Instruktion m.v.
De ansatte skal være instrueret i forsvarlig udførelse af arbejdet,  

 herunder i brugen af personlige værnemidler.
Personlige værnemidler anskaffes  

 og betales af arbejdsgiveren.
Arbejdsgiveren afholder udgifterne til rengøring af det særlige  

 arbejdstøj.
Dette kan for eksempel gøres ved, at arbejdsgiveren stiller  

 vaskemaskine og den fornødne tid til rådighed.
5 Ophold om bord Ophold under dæk kan være livsfarligt, når der er last om bord.  

 Overnatning og ophold for selv kortvarige hvil bør derfor ikke finde sted,  

 før skibet er tømt og udluftet.
6 Garderobe- og vaskerum På grund af industrifiskens lugt og lugtens særlige vedhængende karakter  

 skal der til brug for lastoptagere være:
- særskilt garderobe til gangtøj - særskilt garderobe til arbejdstøj - særskilt plads til snavset arbejdstøj (overtrækstøj o.l.) - vaskerum med brusekabiner.
 For bedre at fjerne lugten af industrifisk er det hensigtsmæssigt at  

 indrette en sauna i tilknytning til vaskerummet.
Rummene skal være sådan placeret i forhold til hinanden, at  

 »brugsretningen« falder naturlig.
De skal være ventilerede, så  

 garderoben til gangtøj holdes lugtfri.
Jens Andersen --------------------------------------------------------------------- Baggrund:
 - Bekendtgørelse om arbejdets udførelse.
 - Bekendtgørelse om indretning af tekniske hjælpemidler.
 - Bekendtgørelse om anvendelse af tekniske hjælpemidler.
 - Bekendtgørelse om brug af personlige værnemidler.
--------------------------------------------------------------------- Nummer og dato på nævnte bekendtgørelser findes i At-meddelelse nr.  

 0.02.1, der indeholder en fuldstændig fortegnelse over gældende love,  

 bekendtgørelser og At-anvisninger om arbejdsmiljø.
