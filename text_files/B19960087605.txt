I medfør af § 32 i lov nr. 374 af 22. maj 1996 om almene boliger m.v., fastsættes efter bemyndigelse:
Reglernes anvendelsesområde § 1.  Bekendtgørelsen finder anvendelse på almene  

 boligorganisationer.
 Stk. 2.  § 2, stk. 1-2, §§ 5, 8, 10, 11, 14, 15, 19, 20,  

 24-27, og §§ 29-32 finder tilsvarende anvendelse på selvejende institutioner,  

 der ejer almene ældreboliger.
Almindelige bestemmelser om de aktiviteter,  

 der anses at falde ind § 2.  Almene boligorganisationers virksomhedsområde  

 omfatter udover boligorganisationernes hovedformål, jf. § 6, stk. 1, i lov om  

 almene boliger m.v., aktiviteter, som har en naturlig tilknytning til  

 boligerne og administrationen af disse, eller som er baseret på den viden,  

 boligorganisationen har oparbejdet gennem sin virksomhed (sideaktiviteter),  

 jf. lovens § 6, stk. 2. Denne bekendtgørelse finder alene anvendelse på  

 boligorganisationernes sideaktiviteter, jf. kapitel 3.
 Stk. 2.  Almene boligorganinsationer og deres afdelinger  

 kan kun udøve sideaktiviteter i det omfang, sådanne aktiviteter er omfattet  

 af bestemmelserne i kapitel 3.
Stk. 3.  Almene andelsselskaber, jf. § 9, stk. 1, 2.  

 pkt., i lov om almene boliger m.v., kan forestå administration og teknisk  

 ledelse, af almene boligorganisationer med de i medfør af denne  

 bekendtgørelse knyttede naturlige sideaktiviteter.
Andelsselskaberne kan ikke  

 udøve egne sideaktiviteter.
Andelsselskabet kan dog eje og administrere  

 opførelse og drift af egne administrationsbygninger samt indrette  

 kursuslokaler i disse bygninger til brug for ansatte i selskabet samt ansatte  

 og beboere i administrerede boligorganisationer og disses afdelinger.  

 Andelsselskabet kan endvidere administrere drift af grundejerforeninger,  

 ejerforeninger, gård- og vejlaug o.lign., hvori selskabet, administrerede  

 boligorganisationer eller disses afdelinger er medlem.
Sideaktiviteter § 3.  En almen boligorganisation eller en afdeling kan  

 have skøde på erhvervsarealer i byggeri, der falder inden for almene  

 boligorganisationers formål efter § 6, stk. 1, i lov om almene boliger m.v.  

 Det er en forudsætning, at byggeriet har fået tilsagn om offentlig støtte til  

 opførelse før den 1. januar 1992, eller at det havde almennyttig status før  

 denne dato, jf. dog § 7, stk. 2.
 Stk. 2.  Boligorganisationen kan administrere opførelse  

 og drift af erhvervslokaler i det byggeri, som er nævnt i stk. 1, 1. pkt.
 § 4.  En afdeling kan have skøde på, og  

 boligorganisationen kan administrere opførelse og drift af de institutioner  

 og boliger, som er omfattet af kapitel 12 i lov om almene boliger m.v.
 § 5.  Boligorganisationen kan eje og administrere  

 opførelse og drift af egne administrationsbygninger.
 § 6.  En afdeling kan have skøde på, og  

 boligorganisationen kan administrere opførelse og drift af ferieboliger til  

 brug for ansatte i boligorganisationen og dennes afdelinger og for beboerne i  

 boligorganisationens afdelinger.
 Stk. 2.  Boligorganisationen kan eje og administrere  

 opførelse og drift af kursuslokaler til brug for den i stk. 1 omtalte  

 personkreds samt til brug for ansatte og beboere i administrerede  

 boligorganisationer og disses afdelinger.
Stk. 3.  Udgifter til opførelse og drift af  

 kursuslokaler og ferieboliger skal stå i et rimeligt forhold til  

 boligorganisationens størrelse og økonomiske forhold.
Udgifter til opførelsen  

 kan finansieres af boligorganisationens arbejdskapital.
Udgifter til driften  

 kan i begrænset omfang afholdes af arbejdskapitalen.
 Stk. 4.  Kursuslokaler og ferieboliger kan i forbindelse  

 med sociale aktiviteter og fritidsaktiviteter, jf. § 15, stk. 1, anvendes af  

 andre end de personer, som er nævnt i stk. 1 og 2. De betingelser, der er  

 nævnt i § 15, stk. 2-5, finder tilsvarende anvendelse.
§ 7.  En afdeling kan erhverve eksisterende private  

 ejendomme, herunder private og kommunale udlejningsboliger samt parcelhuse,  

 med henblik på omdannelse til boliger, der falder inden for almene  

 boligorganisationers formål efter § 6, stk. 1, i lov om almene boliger m.v.  

 Erhvervelsen kan tillige ske i forbindelse med byfornyelse.
Erhvervelse  

 forudsætter, at der indenfor maksimalt 10 år fra erhvervelsen kan opnås  

 balance mellem udgifter og indtægter.
 Stk. 2.  Ved ejendomserhvervelser i henhold til stk. 1,  

 kan kommunalbestyrelsen godkende, at reglen i § 3, stk. 1, 2. pkt., fraviges.  

 Kommunalbestyrelsen kan som vilkår for godkendelsen stille krav om, at  

 boligorganisationen med midler fra boligorganisationens egenkapital indestår  

 for dækning af ekstraordinære tab som følge af udlejningsvanskeligheder i  

 erhvervslokalerne.
§ 8.  Boligorganisationen eller en afdeling kan have  

 skøde på, og boligorganisationen kan administrere opførelse og drift af anlæg  

 til vandforsyning, varmeforsyning, kombineret kraft/varmeforsyning,  

 radio/tv-signalforsyning og renovation.
Det er en forudsætning, at  

 kundekredsen kun i begrænset omfang omfatter andre end boligorganisationen,  

 boligorganisationens afdelinger, administrerede boligorganisationer og disses  

 afdelinger eller lejere i de nævnte boligorganisationers afdelinger og kun,  

 når dette sker som følge af den kommunale planlægning.
 Stk. 2.  Boligorganisationen eller en afdeling kan  

 foretage indskud i og deltage i ledelsen af anlæg, som nævnt i stk. 1. Det er  

 en forudsætning, at boligorganisationen eller afdelingen aftager anlæggets  

 produkter.
 § 9.  Boligorganisationen kan administrere drift af  

 kommunale beboelsesejendomme.
 § 10.  Boligorganisationen kan administrere opførelse  

 og drift af andre kommunale ejendomme end beboelsesejendomme og de ejendomme,  

 der er nævnt i kapitel 12, i lov om almene boliger m.v., hvis ejendommen er  

 en integreret del af en bebyggelse, der er opført i medfør af lov om  

 boligbyggeri, lov om byggestøtte eller lov om boliger for ældre og personer  

 med handicap.
 Stk. 2.  En afdeling kan have skøde på, og  

 boligorganisationen kan administrere opførelse og drift af servicearealer,  

 jf. § 5, stk. 3 i lov om almene boliger m.v.
 § 11.  Udover de ejendomme m.v., som er nævnt i § 10,  

 kan boligorganisationen administrere opførelse og drift af andre kommunale  

 institutioner og selvejende institutioner, der har driftsoverenskomst med  

 kommunen eller amtet.
§ 12.  Boligorganisationen kan med  

 kommunalbestyrelsens godkendelse administrere drift af private  

 udlejningsboliger.
Det er en forudsætning, at kommunalbestyrelsen har  

 anvisningsret til minimum hver fjerde ledige bolig.
Hvis de private  

 udlejningsboliger er beliggende i en anden kommune end den, hvori  

 boligorganisationen har hjemsted, jf. § 109, stk. 2, i Bygge- og  

 Boligstyrelsens bekendtgørelse om drift af almene boliger m.v., kræves  

 godkendelse fra såvel hjemstedskommunens som beliggenhedskommunens  

 kommunalbestyrelse.
 Stk. 2.  Uanset stk. 1, kan KAB Bygge- og  

 Boligadministration dog fortsat administrere de selskaber, fonde og  

 andelsforeninger og de til disse knyttede private boliger, som  

 boligorganisationen administrerede ved sin godkendelse i 1986.
 Stk. 3.  Stk. 1, 2. pkt., finder ikke anvendelse på  

 udlejningsboliger, som ejes af Ejendomsselskabet TOR I/S.
§ 13.  Boligorganisationen kan med  

 kommunalbestyrelsens godkendelse administrere drift af private kollegier,  

 hvortil der ikke ydes offentlig støtte.
Det er en forudsætning, at  

 kommunalbestyrelsen har anvisningsretten til minimum hver fjerde ledige  

 bolig.
Hvis kollegierne er beliggende i en anden kommune end den, hvori  

 boligorganisationen har hjemsted, kræves godkendelse fra såvel  

 hjemstedskommunens som beliggenhedskommunens kommunalbestyrelse.
 § 14.  Boligorganisationen kan administrere drift af  

 grundejerforeninger, ejerforeninger, gård- og vejlaug o.lign., hvori  

 boligorganisationen, boligorganisationens afdelinger, administrerede  

 boligorganisationer eller disses afdelinger er medlem.
§ 15.  En boligorganisation kan iværksætte sociale  

 aktiviteter og fritidsaktiviteter, herunder forebyggende arbejde, jf. § 37,  

 stk. 2, i lov om almene boliger m.v.
Aktiviteterne skal primært være rettet  

 mod beboere i en eller flere afdelinger i boligorganisationen eller i almene  

 afdelinger, der er administreret af boligorganisationen.
Tilsvarende kan en  

 afdeling iværksætte sådanne aktiviteter indenfor afdelingen.
Det er en  

 forudsætning, at der ikke er tale om løsning af en kommunal opgave.
 Stk. 2.  Den enkelte boligorganisation eller den enkelte  

 afdeling hæfter kun for sin andel af udgifterne.
 Stk. 3.  Det skal af en note til boligorganisationens  

 eller den enkelte afdelings årsregnskab fremgå, hvilke udgifter driften af  

 aktiviteterne har belastet boligorganisationen eller afdelingen med.
Stk. 4.  Ønskes der i en afdeling afholdt udgifter til  

 en social aktivitet, i hvilken andre end afdelingens beboere vil kunne  

 deltage, skal afdelingens budget umiddelbart efter dets godkendelse,  

 indsendes til den tilsynsførende kommunalbestyrelse.
Udgifterne til den  

 sociale aktivitet skal fremgå af en note til budgettet.
Opstår der ønske om  

 en aktivitet, som nævnt i 1. pkt., uden at der i afdelingens budget er afsat  

 midler til aktiviteten, skal kommunalbestyrelsen underrettes om aktiviteten  

 og om udgiften hertil.
Har kommunalbestyrelsen ikke inden 3 måneder fra  

 modtagelsen af budgettet eller underretningen reageret, kan afdelingen  

 iværksætte aktiviteten.
 Stk. 5.  Den orientering af kommunalbestyrelsen, som er  

 nævnt i stk. 4, skal dog ikke finde sted for så vidt angår:
§ 16.  Boligorganisationen kan udføre intern teknisk  

 rådgivning og intern håndværksvirksomhed.
Udførelsen skal ske i en separat  

 afdeling af boligorganisationen.
Ydelserne må ikke sælges til andre, herunder  

 til andre almene boligorganisationer, medmindre disse administreres af  

 boligorganisationen, eller der er tale om samdrift i samme bebyggelse af to  

 eller flere afdelinger under forskellige boligorganisationer.
Ydelserne må  

 dog sælges til lejerne i boligorganisationens eller i administrerede  

 boligorganisationers afdelinger, hvis ydelserne alene vedrører det lejede.  

 Der må ikke udføres arbejder, som efter gældende regler skal udbydes.
§ 17.  Boligorganisationen kan opretholde indskud i  

 danske håndværksvirksomheder, når indskuddet er foretaget før den 17.  

 november 1994, og virksomheden er organiseret som et aktieselskab eller et  

 anpartsselskab.
Det er en forudsætning, at håndværksvirksomheden tillige  

 udfører vedligeholdelses- og reparationsarbejder på bygninger uden for  

 boligorganisationen.
Boligorganisationens indskud i håndværksvirksomheden kan  

 ikke forøges.
Boligorganisationen må ikke forestå administration af  

 virksomheden.
§ 18.  Boligorganisationen kan opretholde indskud i  

 danske virksomheder, når indskuddet er foretaget før den 17. november 1994,  

 og virksomheden har som et væsentligt formål at levere varer, tjenesteydelser  

 eller entreprenørydelser til almene boligorganisationer eller afdelinger.  

 Virksomheden skal være organiseret som et aktieselskab, et anpartsselskab  

 eller et andelsselskab, hvor tabsrisikoen er begrænset til den indskudte  

 kapital.
Boligorganisationens indskud i virksomheden kan ikke forøges.  

 Boligorganisationen må ikke forestå administration af virksomheden.
 Stk. 2.  Er den virksomhed, som er nævnt i stk. 1,  

 organiseret som et andelsselskab, og får en boligorganisation som følge af  

 selskabslovgivningen sit indskud i andelsselskabet udbetalt, fordi der ikke  

 er et aktuelt samarbejde mellem andelsselskabet og boligorganisationen, kan  

 boligorganisationen genindskyde et tilsvarende beløb i andelsselskabet, hvis  

 samarbejdet senere genoptages.
 § 19.  Boligorganisationen kan indskyde begrænsede  

 beløb i form af et indskud eller en foreningsandel i almene andelsselskaber.  

 Beløbets størrelse skal godkendes af kommunalbestyrelsen i såvel den  

 administrerede boligorganisations som i det administrerende andelsselskabs  

 hjemstedskommune.
§ 20.  Boligorganisationen kan foretage indskud i  

 almene forretningsførerorganisationer og i byfornyelsesselskaber, der er  

 godkendt i medfør af § 48 i lov om byfornyelse og boligforbedring.
Indskuddet  

 skal stå i et rimeligt forhold til boligorganisationens størrelse og  

 økonomiske forhold.
Tilsvarende kan almene forretningsførerorganisationer  

 foretage indskud i almene datterorganisationer.
 § 21.  Boligorganisationen kan etablere og foretage  

 indskud i et særligt selskab, der som forretningsfører forestår ekstern  

 byfornyelse efter lov om byfornyelse og boligforbedring, forudsat:
 Stk. 2.  Boligorganisationen kan deltage i det særlige  

 selskabs ledelse.
 Stk. 3.  Flere boligorganisationer kan foretage indskud  

 i samme særlige selskab, der som forretningsfører forestår ekstern  

 byfornyelse efter lov om byfornyelse og boligforbedring.
 § 22.  Boligorganisationen kan etablere og foretage  

 indskud i et eksportselskab til salg i udlandet af viden om boligbyggeri og  

 boligadministration, forudsat:
 Stk. 2.  Boligorganisationen kan deltage i  

 eksportselskabets ledelse.
 Stk. 3.  Flere boligorganisationer kan foretage indskud  

 i samme eksportselskab.
 § 23.  Boligorganisationen kan udlåne medarbejdere til  

 de selskaber, som er nævnt i §§ 21 og 22. Det er en forudsætning, at  

 boligorganisationen opnår fuld dækning for omkostningerne ved udlånet.
 § 24.  Boligorganisationen kan udgive og sælge  

 publikationer og bøger m.v. om almen boligvirksomhed samt udvikle og sælge  

 edb-programmer og lignende til administration af byggeri, hvortil der ydes  

 eller er ydet offentlig støtte efter lov om almene boliger m.v., lov om  

 boligbyggeri eller efter lov om boliger for ældre og personer med handicap.
 § 25.  Boligorganisationen kan afholde udgifter til  

 ide- og arkitektkonkurrencer i forbindelse med etablering af byggeri, hvortil  

 der ydes offentlig støtte efter lov om almene boliger m.v.
Det kommunale tilsyn og  

 boligorganisationernes indberetningspligt § 26.  Administreres en boligorganisation og dens  

 afdelinger af et alment andelsselskab, skal administrationsforholdet  

 godkendes af kommunalbestyrelsen i den kommune, hvor boligorganisationen har  

 hjemsted.
§ 27.  Administreres en boligorganisation og dens  

 afdelinger af en administrator, som ikke er en almen boligorganisation, fører  

 kommunalbestyrelsen i den kommune, hvor boligorganisationen har hjemsted,  

 tilsyn med administrators virksomhed som administrator af alment byggeri.
Til  

 sikring af, at administrationen opfylder de almindelige regler for  

 betryggende administration af almene boliger, omfatter tilsynet tillige de  

 rammer, hvorunder administrator har opbygget eller tilrettelagt sin  

 administration.
§ 28.  Har en boligorganisation foretaget indskud i et  

 selskab eller en virksomhed efter §§ 17, 18, 21 og 22, kontrollerer  

 kommunalbestyrelsen i egenskab af tilsynsmyndighed med boligorganisationen,  

 boligorganisationens engagement i selskabet eller virksomheden.  

 Kommunalbestyrelsen kan afkræve boligorganisationen de oplysninger, som  

 boligorganisationen i kraft af sit indskud er i besiddelse af om selskabet  

 eller virksomheden.
Kommunalbestyrelsen kan påbyde indskuddet nedbragt eller  

 afviklet.
 § 29.  Inden aktiviteter, som ikke er omfattet af  

 almene boligorganisationers virksomhed efter § 6, stk. 1, i lov om almene  

 boliger m.v., påbegyndes, skal der ske en indberetning.
 Stk. 2.  Foretages der væsentlige ændringer i allerede  

 igangværende aktiviteter, som nævnt i stk. 1, skal der ligeledes ske  

 indberetning.
Stk. 3.  Indberetningen af de aktiviteter, som er nævnt  

 i stk. 1 og 2, skal, hvis aktiviteten udføres i boligorganisationens regi,  

 ske til kommunalbestyrelsen i boligorganisationens hjemstedskommune.
Hvis  

 aktiviteten udføres i en eller flere af boligorganisationens afdelinger, skal  

 indberetningen tillige ske til kommunalbestyrelsen i afdelingernes  

 beliggenhedskommuner.
Stk. 4.  Indberetningen skal for hver enkelt aktivitet  

 angive den bestemmelse i kapitel 3, som aktiviteten vedrører.
Indberetningen  

 skal tillige indeholde en nærmere beskrivelse af hver enkelt aktivitet.
 § 30.  Kommunalbestyrelsen påser, at de indberettede  

 aktiviteter er omfattet af kapitel 3. Kommunalbestyrelsen kan til enhver tid  

 afkræve boligorganisationen yderligere oplysninger om hver enkelt aktivitet.  

 Bortset fra de aktiviteter, som er nævnt i stk. 2, skal kommunalbestyrelsen  

 ikke godkende de indberettede aktiviteter.
 Stk. 2.  Kommunalbestyrelsen skal godkende aktiviteter  

 efter § 12 stk. 1, samt §§ 13, 19, 21 og 22.
 § 31.  Hvis en boligorganisations aktiviteter strider  

 mod kommunale økonomiske eller planlægningsmæssige forhold, herunder  

 energimæssige eller sociale hensyn, kan kommunalbestyrelsen påbyde  

 aktiviteten standset.
 Stk. 2.  Finder kommunalbestyrelsen, at en aktivitet  

 ikke falder inden for almene boligorganisationers formål efter § 6, stk. 1, i  

 lov om almene boliger m.v., eller er omfattet af kapitel 3 i denne  

 bekendtgørelse, skal kommunalbestyrelsen påbyde aktiviteten standset.
Straffebestemmelser § 32.  Udførelse af aktiviteter, der ikke er omfattet  

 af kapitel 3, eller overtrædelse af betingelser angivet i kapitel 3 for  

 udførelse af aktiviteter, straffes med bøde, medmindre højere straf er  

 forskyldt efter anden lovgivning.
Det samme gælder overtrædelse af et  

 kommunalt påbud efter §§ 28 og 31.
Ikrafttrædelse § 33.  Bekendtgørelsen træder i kraft den 1. januar  

 1997.
