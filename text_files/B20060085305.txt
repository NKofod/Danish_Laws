Bekendtgørelse  

 om henlæggelse af visse opgaver og beføjelser til Skov- og Naturstyrelsen I medfør af § 52, stk. 3 og 4, i lov om  

 planlægning, jf. lovbekendtgørelse nr. 883 af 18. august 2004, og § 7,  

 stk. 2 og 3, i lov nr. 571 af 24. juni 2005 om ændring af lov om  

 planlægning, som ændret ved § 11 i lov nr. 571 af 9. juni 2006,  

 fastsættes:
 § 1.  

  

 Følgende  

 opgaver og beføjelser i henhold til lov om planlægning udøves af Skov- og  

 Naturstyrelsen:
 1)  

 	  

 Træffe afgørelse i  

 sager om uenighed mellem parter ved indsigelser efter § 29, stk. 2,  

 § 29a og § 29b, samt ved indsigelser efter § 29, stk. 4,  

 fra en anden statslig myndighed end Skov- og Naturstyrelsen; § 28,  

 stk. 2.
 2)  

 	  

 Fremsætte indsigelse  

 efter § 28 over for forslag til regionplantillæg, som fastsætter  

 retningslinjer for større enkeltanlæg, der må antages at påvirke miljøet i  

 væsentlig grad (VVM-pligtige anlæg); § 29, stk. 1.
 3)  

 	  

 Fremsætte indsigelse  

 efter § 28 overfor forslag til retningslinjer i region- og kommuneplanen  

 for Bornholm, der er fastsat efter § 6, stk. 3 og 5; § 29,  

 stk. 5.
 § 2.  

  

 Skov-  

 og Naturstyrelsen kan med virkning for en eller flere kommuner dispensere  

 fra,  

 helt eller delvis ophæve, ændre eller tilvejebringe tillæg til  

 regionplanretningslinjer, jf. § 3, stk. 7, i lov nr. 571 af 24. juni 2005.
 § 3.  

  

 Afgørelser  

 truffet af  

 Skov- og Naturstyrelsen  

 efter bekendtgørelsen kan ikke påklages til ministeren eller anden  

 administrativ myndighed.
 § 4.  

  

 Bekendtgørelsen  

 træder i kraft den 15. september 2006.
 Stk. 2.  

  

 Bekendtgørelse  

 nr. 1485 af 20. december 2005 om henlæggelse af visse opgaver og beføjelser  

 til  

 Skov- og Naturstyrelsen ophæves.
