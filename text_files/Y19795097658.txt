Forbrugerombudsmanden har på baggrund af en forhandling med forbrugere  

 og brancheorganisationer udtalt, at en vederlagsfri pålægning af gulvtæpper  

 efter hans skøn ikke anses for tilgift i henhold til markedsføringslovens §  

 6, stk. 1, såfremt arbejdet alene består i at rulle tæppet ud og foretage en  

 mindre tilpasning.
Dette synspunkt støttes på en Sø- og Handelsrets dom,  

 hvori man fandt, at dette arbejde må antages for at være en integreret  

 nødvendig del af aftalen om køb af et væg-til-væg tæppe.
Forbrugerombudsmanden fandt derimod, at der var tale om ulovlig  

 tilgift, såfremt pålægning omfattede en egentlig fastgørelse af tæppet ved  

 limning, sømning eller påsætning af lister.
Samtidig udtalte  

 Forbrugerombudsmanden, at anvendelsen af ordet gratis ved reklamering i  

 forbindelse med en arbejdsydelse eller et salg var en urigtig og vildledende  

 angivelse i strid med markedsføringslovens § 2, stk. 1, idet prisen for den  

 tilbudte gratis ydelse må anses for at være omfattet af betaling for varen  

 eller arbejdet.
 Tilbud om »gratis« pålægning af tæpper.
 I 1976 forhandlede FO med de interesserede forbruger- og  

 brancheorganisationer om, hvorvidt det er i overensstemmelse med  

 markedsføringslovens § 6, stk. 1, om ulovlig tilgift, at forhandlere af  

 gulvtæpper reklamerede med, at købere af tæpper fik dem pålagt gratis.
 Spørgsmålet er i den forløbne tid gentagne gange blevet rejst over for FO,  

 og det er derfor blevet gjort til genstand for fornyede overvejelser.
 På grundlag heraf udtalte FO i en skrivelse til de pågældende  

 organisationer:
 »En vederlagsfri pålægning af et gulvtæppe kan efter mit skøn ikke  

 anses for tilgift i henhold til markedsføringslovens § 6, stk. 1, såfremt  

 arbejdet alene består i at rulle tæppet ud og foretage en mindre tilpasning  

 på stedet.
 Dette synspunkt støttes bl.a. i Sø- og Handelsrettens dom af 16. februar  

 1967, hvor det udtales, at måltagning, udskæring og den pålægning, der består  

 i at rulle tæppet ud og på stedet foretage mindre korrektioner, er en  

 integrerende og nødvendig del af aftalen om køb af denne vare (væg til væg  

 tæppe), idet dette tæppes ide forudsætter, at det er nøje tilpasset til at  

 dække hele gulvet.
 Derimod er det min opfattelse, at omfatter pålægningen en egentlig  

 fastgørelse af tæppet ved limning, sømning eller påsætning af lister,  

 foreligger der tilgift i henhold til den nævnte bestemmelse, såfremt der  

 reklameres med tilbud om, at tæppet pålægges vederlagsfrit eller mod en  

 symbolsk betaling.
 I denne forbindelse skal jeg henlede opmærksomheden på, at Monopoltilsynet  

 i § 3, stk. 2, i bekendtgørelse af 28. november 1978, der træder i kraft den  

 1. april 1979, har bestemt, at det tydeligt skal fremgå af skiltningen, at  

 nettokontantprisen for gulvtæpper ikke indbefattede transport af varen til  

 køberens bopæl, pålægning og lignende serviceydelser.
 Med hensyn til anvendelse af ordet »gratis« ved reklamering i  

 forbindelse med en arbejdsydelse eller et salg, er det min opfattelse, at det  

 er en urigtig og vildledende angivelse, der er i strid med  

 markedsføringslovens 2, stk. 1, idet prisen for den tilbudte  

 »gratis« ydelse må anses for at være omfattet af betalingen for  

 varen eller arbejdet'.
 Om anvendelsen af ordet »gratis« henvises i øvigt til kapitel  

 IV, afsnit P.
 (* 1) Offentliggjort i Forbrugerombudsmandens Årsberetning 1979-80, side  

 135-136. Sø- og Handelsrettens dom af 16. februar 1967.
