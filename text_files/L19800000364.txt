 Ved kgl. resolution af 17. december 1975 har Danmark ratificeret en i  

 Paris den 4. juni 1974 udfærdiget konvention om forhindring af landbaseret  

 havforurening.
 Konventionen med bilag har følgende ordlyd:
KONVENTION om forhindring af landbaseret havforurening De kontraherende parter er i erkendelse af, at det marine miljø og den fauna og flora, som det  

 opretholder, er af vital betydning for alle nationer, i bevidstheden om, at den økologiske balance i og den retmæssige  

 anvendelse af havet i stigende grad trues af forurening, i betragtning af de rekommandationer, der fremkom på De forenede Nationers  

 konference om menneskers omgivelser, som blev afholdt i Stockholm i juni  

 1972, i erkendelse af, at en samlet indsats på nationalt regionalt og globalt  

 plan er nødvendig for at forhindre og bekæmpe havforurening, i overbevisningen om, at der, som et led i udvidede og sammenhængende  

 forholdsregler for at beskytte det marine miljø mod forurening af enhver  

 oprindelse, herunder også eksisterende bestræbelser for at bekæmpe  

 forureningen af internationale vandveje, ufortøvet kan og bør træffes  

 internationale foranstaltninger til at føre kontrol med den landbaserede  

 forurening af havet, i betragtning af, at de interesser, som stater med det samme marine område  

 har til fælles, må tilskynde disse til at samarbejde på regionalt eller  

 subregionalt plan, i erindring om konventionen til forhindring af havforurening ved dumpning  

 fra skibe og luftfartøjer, der blev afsluttet i Oslo den 15. februar 1972, blevet enige om følgende:
Artikel 1 1. De kontraherende parter forpligter sig til at tage  

 ethvert muligt skridt til at hindre forurening af havet, hvorved forstås, at  

 stoffer eller energi af mennesker direkte eller indirekte tilføres det marine  

 miljø (herunder også flodmundinger) med så skadelige virkninger til følge  

 som, at den menneskelige sundhed bringes i fare, levende ressourcer og marine  

 økosystemer skades, rekreative værdier forringes, eller at der lægges  

 hindringer i vejen for anden retmæssig anvendelse af havet.
 2. De kontraherende parter skal enkeltvis og i  

 fællesskab vedtage forholdsregler for at bekæmpe landbaseret havforurening i  

 overensstemmelse med denne konventions bestemmelser og samordne deres politik  

 i så henseende.
Artikel 2 Denne konvention finder anvendelse på det maritime område inden for  

 følgende grænser:
 b)den del af Atlanterhavet, der ligger nord for 59 grader nordlig bredde  

 og mellem 44 grader vestlig længde og 42 grader vestlig længde.
Artikel 3 I denne konvention betyder:
Artikel 4 1. De kontraherende parter påtager sig:
 2. For at opfylde de forpligtelser, der er nævnt i  

 denne artikels stk. 1, skal de kontraherende parter, efter omstændighederne  

 enten i fællesskab eller enkeltvis, gennemføre programmer og forholdsregler:
3. De programmer og forholdsregler, der vedtages i  

 henhold til denne artikels stk. 2, skal indbefatte egnede særlige  

 bestemmelser om eller normer for miljøets kvalitet, udtømninger i det  

 maritime område, udtømninger i vandløb, som indvirker på det maritime område,  

 og sammensætningen og anvendelsen af stoffer og produkter.
Disse programmer  

 og forholdsregler skal tage hensyn til den seneste tekniske udvikling.
 Programmerne skal indeholde tidsfrister for deres gennemførelse.
 4. De kontraherende parter kan endvidere, efter  

 omstændighederne enten i fællesskab eller enkeltvis, gennemføre programmer  

 eller forholdsregler for at forebygge, begrænse eller eliminere landbaseret  

 forurening af det maritime område med et stof, der på det tidspunkt ikke er  

 opført i denne konventions bilag A, hvis der er ført videnskabeligt bevis  

 for, at dette stof kan forårsage alvorlig fare i det maritime område, og hvis  

 øjeblikkelig indskriden er nødvendig.
Artikel 5 1. De kontraherende parter forpligter sig til at tage  

 forholdsregler for at forebygge og eventuelt eliminere landbaseret forurening  

 af det maritime område med de radioaktive stoffer, der omtales i kapitel III  

 i denne konventions bilag A.
 2. Uden at præjudicere deres forpligtelser i henhold  

 til andre traktater og konventioner skal de kontraherende parter ved  

 opfyldelsen af denne forpligtelse:
Artikel 6 1. Med henblik på at bevare og forbedre det marine  

 miljøs kvalitet skal de kontraherende parter, uden at udelukke anvendelsen af  

 bestemmelserne i artikel 4, søge:
 2. De kontraherende parter skal ved opfyldelsen af  

 denne forpligtelse tage hensyn til:
Artikel 7 De kontraherende parter er enige om at bringe de forholdsregler, som de  

 vedtager, i anvendelse på en sådan måde, at man undgår en tiltagende  

 forurening:
i havene uden for det område, hvor denne konvention gælder; i det maritime område, der omfattes af denne konvention, af andre typer  

 end den landbaserede forurening.
Artikel 8 Ingen bestemmelse i denne konvention må fortolkes således, at den hindrer  

 de kontraherende parter i at tage strengere forholdsregler for at bekæmpe  

 landbaseret havforurening.
Artikel 9 1. Når landbaseret forurening hidrørende fra en  

 kontraherende parts territorium med stoffer, der ikke er opført i kapitel I i  

 denne konventions bilag A, må formodes at ville skade interesserne hos en  

 eller flere af de andre deltagere i denne konvention, forpligter de  

 pågældende kontraherende parter sig til, efter anmodning fra enhver af dem,  

 at holde samråd med henblik på forhandling om en samarbejdsaftale.
 2. Efter anmodning fra enhver impliceret kontraherende  

 part skal den kommission, der omtales i denne konventions artikel 15, tage  

 spørgsmålet op og kan fremkomme med rekommandationer med henblik på at nå til  

 en tilfredsstillende løsning.
 3. De særaftaler, der er opregnet i denne artikels  

 stk. 1, kan bl.a. fastsætte de områder de finder anvendelse på, de  

 kvalitetsmål, der skal nås, og metoderne til at nå disse mål, herunder også  

 metoder til anvendelse af egnede normer, og de videnskabelige og tekniske  

 oplysninger, der skal indsamles.
 4. De kontraherende parter, der underskriver disse  

 særaftaler, skal gennem kommissionen oplyse de andre kontraherende parter om  

 indholdet af dem og om hvilke skridt der er taget til iværksættelsen deraf.
Artikel 10 De kontraherende parter er enige om at iværksætte komplementære eller  

 fælles videnskabelige og tekniske forskningsprogrammer, herunder også  

 forskning for at finde frem til de bedste metoder til at eliminere eller  

 erstatte skadelige stoffer for at begrænse landbaseret havforurening, og om  

 at videregive den derved opnåede viden til hinanden.
De skal herunder tage  

 hensyn til det arbejde, der på disse felter er udført af vedkommende  

 internationale organisationer og institutioner.
Artikel 11 De kontraherende parter er enige om gradvis at indføre og inden for det  

 område, der omfattes af denne konvention, at gennemføre et permanent  

 overvågningssystem, der gør det muligt:
- så tidligt som muligt at vurdere det eksisterende havforureningsniveau; - at vurdere effektiviteten af de forholdsregler til en begrænsning af  

 landbaseret havforurening, som er truffet i henhold til denne konventions  

 bestemmelser.
I dette øjemed fastsætter de kontraherende parter de måder, hvorpå de  

 enkeltvis eller i fællesskab kan følge systematiske og ad hoc  

 overvågningsprogrammer.
Disse programmer skal tage hensyn til  

 tilstedeværelsen af forskningsfartøjer og andre faciliteter i  

 overvågningsområdet.
 Programmerne skal tage hensyn til lignende programmer, der følges i  

 overensstemmelse med konventioner, der allerede er trådt i kraft, og af  

 vedkommende internationale organisationer og institutioner.
Artikel 12 1. Enhver kontraherende part forpligter sig til at  

 sikre, at denne konventions bestemmelser opfyldes, og til på sit territorium  

 at tage passende forholdsregler til at forhindre og straffe adfærd, der er i  

 strid med denne konventions bestemmelser.
 2. De kontraherende parter skal oplyse kommissionen om  

 de lovgivningsmæssige og administrative forholdsregler de har truffet for at  

 gennemføre bestemmelserne i det foregående stykke.
Artikel 13 De kontraherende parter forpligter sig til i passende omfang at bistå  

 hinanden med at forhindre, at der indtræffer hændelser, som kan føre til  

 landbaseret forurening, med at begrænse og eliminere følgerne af sådanne  

 hændelser, og til at udveksle oplysninger i dette øjemed.
Artikel 14 1. Denne konventions bestemmelser må ikke påberåbes  

 over for en kontraherende part i den udstrækning denne, som følge af, at  

 forureningen stammer fra en ikke-kontraherende stats territorium, forhindres  

 i at sikre, at bestemmelserne fuldt ud anvendes.
 2. Omtalte kontraherende part skal imidlertid søge at  

 samarbejde med den ikke-kontraherende stat for at muliggøre, at denne  

 konvention fuldt ud anvendes.
Artikel 15 En kommission bestående af repræsentanter for hver af de kontraherende  

 parter nedsættes herved.
Kommissionen afholder møder med regelmæssige  

 mellemrum og når som helst der på grund af særlige omstændigheder træffes  

 beslutning derom i overensstemmelse med dens forretningsorden.
Artikel 16 Det er kommissionens pligt:
Artikel 17 De kontraherende parter skal efter en standardprocedure til kommissionen  

 videregive:
 De kontraherende parter skal søge gradvis at forbedre fremgangsmåderne ved  

 indsamling af sådanne oplysninger, som kan bidrage til en revision af de  

 programmer til begrænsning af forureningen, der er udarbejdet i  

 overensstemmelse med artikel 4 i denne konvention.
Artikel 18 1. Kommissionen udarbejder selv sin forretningsorden,  

 som skal vedtages enstemmigt.
 2. Kommissionen udarbejder selv sine finansielle  

 vedtægter, som skal vedtages enstemmigt.
 3. Kommissionen vedtager enstemmigt de programmer og  

 forholdsregler til begrænsning eller eliminering af landbaseret forurening,  

 der er fastsat i artikel 4, de videnskabelige forsknings- og  

 overvågningsprogrammer, der er fastsat i artiklerne 10 og 11, og de  

 afgørelser, der træffes i henhold til artikel 16 c.
 Programmerne og forholdsreglerne træder i kraft for og anvendes af alle  

 kontraherende parter to hundrede dage efter, at de er blevet vedtaget,  

 medmindre kommissionen fastsætter en anden dato.
Skulle det ikke være muligt at opnå enstemmighed, kan kommissionen  

 alligevel, hvis tre fjerdedele af dens medlemmer stemmer for, vedtage et  

 program eller forholdsregler.
Programmerne eller forholdsreglerne træder i  

 kraft for de kontraherende parter, der stemte for dem, to hundrede dage  

 efter, at de er blevet vedtaget, medmindre kommissionen fastsætter en anden  

 dato, og for enhver anden kontraherende part, efter at denne udtrykkeligt har  

 accepteret programmet eller forholdsreglerne, hvilket kan ske når som helst.
4. Kommissionen kan vedtage rekommandationer  

 vedrørende ændringer af denne konventions bilag A, hvis tre fjerdedele af  

 dens medlemmer stemmer for, at de skal forelægge dem for de kontraherende  

 parters regeringer til godkendelse.
Enhver regering for en kontraherende  

 part, som ikke er i stand til at godkende en ændring, skal inden for et  

 tidsrum af to hundrede dage efter vedtagelsen i kommissionen af  

 ændringsforslaget skriftligt underrette depositarregeringen.
Hvis en sådan  

 underretning ikke modtages, træder ændringen i kraft for alle kontraherende  

 parter to hundrede og tredive dage efter afstemningen i kommissionen.  

 Depositarregeringen underretter de kontraherende parter så snart som muligt  

 om modtagelsen af enhver meddelelse.
Artikel 19 Det europæiske økonomiske Fællesskab er, inden for rammerne af sin  

 kompetence, berettiget til et antal stemmer svarende til et antal stemmer  

 svarende til antallet af dets medlemsstater, som er kontraherende parter i  

 denne konvention.
 Det europæiske økonomiske Fællesskab må ikke benytte sin stemmeret i de  

 tilfælde, hvor dets medlemsstater benytter deres, og omvendt.
Artikel 20 Depositarregeringen indkalder kommissionen til det første møde så snart  

 som muligt efter denne konventions ikrafttræden.
Artikel 21 Enhver tvist mellem de kontraherende parter vedrørende fortolkningen eller  

 anvendelsen af denne konvention, som ikke på anden måde kan bilægges af de  

 pågældende parter, f.eks. ved undersøgelse eller mægling i kommissionen, skal  

 efter anmodning fra en af disse parter indgives til voldgift i henhold til de  

 i denne konventions bilag B fastsatte betingelser.
Artikel 22 Denne konvention skal stå åben for undertegnelse i Paris fra den 4. juni  

 1974 til den 30. juni 1975 for de stater, der var indbudt til den  

 diplomatiske konference om konventionen til forhindring af landbaseret  

 havforurening, der blev afholdt i Paris, og for Det europæiske økonomiske  

 Fællesskab.
Artikel 23 Denne konvention skal ratificeres, accepteres eller godkendes.  

 Ratifikations-, accept- eller godkendelsesinstrumenterne skal deponeres hos  

 Den franske Republiks regering.
Artikel 24 1. Efter den 30. juni 1975 skal denne konvention stå  

 åben for tiltrædelse af de i artikel 22 omtalte stater og af Det europæiske  

 økonomiske Fællesskab.
 2. Denne konvention skal også stå åben for tiltrædelse  

 fra samme dato af enhver anden kontraherende part i konventionen til  

 forhindring af havforurening ved dumpning fra skibe og luftfartøjer, der  

 åbnedes for undertegnelse i Oslo den 15. februar 1972.
 3. Denne konvention skal fra sin ikrafttrædelsesdato  

 stå åben for tiltrædelse af enhver stat, der ikke er omtalt i artikel 22, som  

 er beliggende længere oppe ad vandløb, der krydser en eller flere af denne  

 konventions kontraherende parters territorium, og som munder ud i det i  

 artikel 2 angivne maritime område.
4. De kontraherende parter kan enstemmigt opfordre  

 andre stater til at tiltræde denne konvention.
I så fald kan det maritime  

 område i artikel 2 om nødvendigt ændres i overensstemmelse med artikel 27 i  

 denne konvention.
 5. Tiltrædelsesinstrumenterne skal deponeres hos Den  

 franske Republiks regering.
Artikel 25 1. Denne konvention træder i kraft den tredivte dag  

 efter deponeringen af det syvende ratifikations-, accept-, godkendelses-  

 eller tiltrædelsesinstrument.
 2. For enhver part, der ratificerer, accepterer eller  

 godkender denne konvention eller tiltræder den efter deponeringen af det  

 syvende ratifikations-, accept-, godkendelses- eller tiltrædelsesinstrument,  

 træder denne konvention i kraft den tredivte dag efter, at denne part har  

 deponeret sit ratifikations-, accept-, godkendelses- eller  

 tiltrædelsesinstrument.
Artikel 26 Når som helst efter, at to år er forløbet fra den dato, da denne  

 konvention er trådt i kraft for nogen kontraherende part, kan en sådan part  

 opsige konventionen ved skriftlig meddelelse til depositarregeringen.
En  

 sådan meddelelse får virkning et år efter datoen for dens modtagelse.
Artikel 27 1. Depositarregeringen skal efter anmodning fra  

 kommissionen efter en af dennes medlemmer med to tredjedeles majoritet  

 truffet beslutning indkalde til en konference med det formål at revidere  

 eller ændre denne konvention.
2. Efter tiltrædelse af en stat, jfr. artikel 24, stk.  

 2, 3 og 4, kan det maritime område i artikel 2 ændres efter et enstemmigt  

 vedtaget forslag fra kommissionen.
Disse ændringer træder i kraft efter  

 enstemmig godkendelse af de kontraherende parter.
Artikel 28 Depositarregeringen skal underrette de kontraherende parter og de i  

 artikel 22 omtalte:
Artikel 29 Originalteksten til denne konvention, hvis franske og engelske tekster har  

 samme gyldighed, skal deponeres hos Den franske Republiks regering, som skal  

 fremsende bekræftede kopier deraf til de kontraherende parter og de i artikel  

 22 omtalte stater, og som skal deponere en bekræftet kopi hos De forenede  

 Nationers generalsekretær til registrering og offentliggørelse i  

 overensstemmelse med artikel 102 i De forenede Nationers pagt.
 Til bekræftelse heraf har undertegnede, der af deres respektive regeringer  

 er behørigt bemyndiget dertil, underskrevet denne konvention.
 Udfærdiget i Paris den 4. juni 1974.
Bilag A Ved fordelingen af stoffer på kapitel I, II og III nedenfor er der taget  

 hensyn til følgende kriterier:
 Disse kriterier er ikke nødvendigvis af lige stor betydning for et bestemt  

 stof eller en bestemt gruppe stoffer, og man må eventuelt tage andre  

 faktorer, såsom udtømningssted og -mængder, i betragtning.
 Følgende stoffer omfattes af dette kapitel:
 1. Organiske halogen-forbindelser og stoffer, der kan  

 danne sådanne forbindelser i det marine miljø, undtagen dem, der er biologisk  

 uskadelige, eller som i havet hurtigt omdannes til stoffer, der er biologisk  

 uskadelige.
 2. Kviksølv og kviksølvforbindelser.
 3. Cadmium og cadmiumforbindelser.
 4. Svært nedbrydelige syntetiske materialer, som kan  

 flyde, forblive svævende eller synke, og som kan være til alvorlig gene for  

 enhver retmæssig anvendelse af havet.
 5. Svært nedbrydelige olier og carbonhydrider  

 hidrørende fra mineralolie.
Følgende stoffer omfattes af dette kapitel,  

 fordi de, skønt de 1. Organiske forbindelser af fosfor, silicium og tin  

 samt stoffer, der kan danne sådanne forbindelser i det marine miljø, undtagen  

 dem, der er biologisk uskadelige, eller som i havet hurtigt omdannes til  

 stoffer, der er biologisk uskadelige.
 2. Elementært fosfor.
 3. Flygtige olier og carbonhydrider hidrørende fra  

 mineralolie.
 4. Følgende grundstoffer og forbindelser deraf:
 5. Stoffer, som kommissionen har erkendt har en  

 skadelig virkning på smagen og/eller lugten af de produkter fra det marine  

 miljø, der anvendes til menneskeføde.
Følgende stoffer omfattes af dette kapitel,  

 fordi de, skønt de Radioaktive stoffer, herunder også radioaktivt affald.
Bilag B Artikel 1 Medmindre parterne i tvisten bestemmer andet, skal voldgiftsproceduren  

 foregå i overensstemmelse med bestemmelserne i dette bilag.
Artikel 2 1. Efter anmodning fra en kontraherende part til en  

 anden kontraherende part i overensstemmelse med artikel 21 i konventionen  

 nedsættes en voldgiftsdomstol.
Anmodningen om voldgift skal angive  

 henvendelsens genstand, herunder især de artikler i konventionen, hvis  

 fortolkning eller anvendelse er omtvistet.
 2. Klageren skal underrette kommissionen om, at han  

 har anmodet om, at der nedsættes en voldgiftsdomstol, idet han samtidig  

 angiver navnet på den anden part i tvisten og de artikler i konventionen,  

 hvis fortolkning eller anvendelse efter hans mening er omtvistet.  

 Kommissionen videresender de oplysninger, der således modtages, til alle  

 kontraherende parter i konventionen.
Artikel 3 Voldgiftsdomstolen skal bestå af tre medlemmer: hver af parterne i tvisten  

 udnævner en voldgiftsmand; de to voldgiftsmænd, der således er udnævnt,  

 udpeger efter indbyrdes overenskomst den tredje voldgiftsmand, som skal være  

 formand for domstolen.
Sidstnævnte må ikke være statsborger i en af de  

 stater, der er parter i tvisten, ej heller må han have sit sædvanlige  

 opholdssted på en af disse parters territorium eller være til tjeneste hos  

 nogen af dem eller have behandlet sagen i nogen anden egenskab.
Artikel 4 1. Hvis formanden for voldgiftsdomstolen ikke er  

 blevet udpeget inden to måneder efter, at den anden voldgiftsmand er blevet  

 udnævnt, skal De forenede Nationers generalsekretær efter anmodning fra en af  

 parterne udpege ham, inden der er gået yderligere to måneder.
 2. Hvis en af parterne i tvisten ikke udnævner en  

 voldgiftsmand inden to måneder efter modtagelsen af anmodningen, kan den  

 anden part underrette De forenede Nationers generalsekretær, som skal udpege  

 formanden for voldgiftsdomstolen, inden der er gået yderligere to måneder.  

 Efter sin udpegelse skal formanden for voldgiftsdomstolen anmode den part,  

 der ikke har udnævnt en voldgiftsmand, om at gøre dette inden to måneder.  

 Efter dette tidsrum skal han underrette De forenede Nationers  

 generalsekretær, som foretager denne udnævnelse, inden der er gået yderligere  

 to måneder.
Artikel 5 1. Voldgiftsdomstolen træffer sine kendelser efter  

 folkerettens regler og i særdeleshed efter denne konventions regler.
 2. Enhver voldgiftsdomstol, der nedsættes i henhold  

 til bestemmelserne i dette bilag, udarbejder selv sin forretningsorden.
Artikel 6 1. Voldgiftsdomstolens kendelser både vedrørende  

 procedure og substans træffes ved flertalsafgørelse mellem medlemmerne.
2. Domstolen kan træffe alle egnede forholdsregler for  

 at påvise kendsgerningerne.
Den kan efter anmodning fra en af parterne  

 tilråde nødvendige interimbeskyttelsesforanstaltninger.
 3. Hvis to eller flere voldgiftsdomstole, der er  

 nedsat i henhold til bestemmelserne i dette bilag, har modtaget anmodninger  

 vedrørende identiske eller lignende emner, kan de underrette hinanden om  

 metoder til at fremdrage kendsgerningerne og tage hensyn til dem i videst  

 muligt omfang.
 4. Parterne i tvisten skal sørge for alle de  

 faciliteter, der er nødvendige for, at processen kan føres effektivt.
 5. Forfald eller udeblivelse af en af de stridende  

 parter udgør ikke en hindring for processens gennemførelse.
Artikel 7 1. Voldgiftsdomstolens kendelse ledsages af en  

 motiveret forklaring.
Den er endelig og bindende for parterne i tvisten.
 2. Enhver tvist, som kan opstå mellem parterne  

 vedrørende fortolkningen eller fuldbyrdelsen af kendelsen, kan af en af  

 parterne forelægges for den voldgiftsdomstol, som afsagde kendelsen, eller,  

 hvis sidstnævnte ikke kan få forelagt sagen, for en anden voldgiftsdomstol,  

 der med dette formål er nedsat på samme måde som den første.
Artikel 8 Det europæiske økonomiske Fællesskab har som enhver kontraherende part i  

 denne konvention ret til at møde som sagsøger eller sagsøgt for  

 voldgiftsdomstolen.
 Danmarks ratifikationsinstrument deponeredes den 1. marts 1976 hos Den  

 franske Republiks regering.
 Konventionen trådte i medfør af artikel 25 i kraft den 6. maj 1978.
 Foruden Danmark har følgende ratificeret eller tiltrådt konventionen: Det  

 europæiske økonomiske Fællesskab, Frankrig, Nederlandene, Norge, Det forenede  

 Kongerige Storbritannien og Nordirland, Sverige og Portugal.
 Storbritannien har erklæret, at konventionen først træder i kraft for  

 Gibraltar, Jersey og Man den 30. dag efter, at Det forenede Kongeriges  

 regering har meddelt Frankrigs regering, at de nødvendige foranstaltninger  

 for konventionens ikrafttræden for disse områder er truffet.
 Nederlandene har erklæret, at dets ratifikation alene omfatter rigets  

 område i Europa.
