(Til samtlige ministerier og styrelser) I.
Med virkning pr. 1. april 1987 afskaffes det sygdomsrisikobidrag, som  

 hidtil er blevet pålagt tjenestemænd i staten m.v. til imødegåelse af  

 forsømmelser på grund af sygdom i mere end normalt omfang.
 Afskaffelsen af sygdomsrisikobidraget er en del af forhandlingsresultatet  

 pr. 1. april 1987 mellem finansministeren og tjenestemændenes  

 centralorganisationer.
II.
I overensstemmelse hermed skal det meddeles, at der ved  

 tjenestemandsansættelser ikke længere vil blive fastsat sygdomsrisikobidrag,  

 og at tidligere pålagte bidrag ikke vil blive fratrukket i krav på løn for  

 april måned 1987 og senere.
 Det følger af det aftalte, at hidtil indeholdte bidrag ikke berøres af  

 ændringen.
III.
Nærværende cirkulære træder i stedet for de hidtidige regler udstedt  

 med hjemmel i § 13, stk. 6, i lov nr. 154 af 7. juni 1958 om lønninger og  

 pensioner m.v. til statens tjenestemænd, § 4, stk. 4, i lov nr. 156 af 7.  

 juni 1958 om lønninger m.m. til folkeskolens lærere og § 5 i lov nr. 155 af  

 7. juni 1958 om folkekirkens lønningsvæsen m.v.
 Yderligere vil finansministeriets cirkulære nr. 234 af 28. december 1979  

 om helbredsbedømmelse ved tjenestemandsansættelser i staten, folkeskolen og  

 folkekirken m.v. senere blive udsendt i revideret form.
Finansministeriet, lønnings- og pensionsdepartementet, den 5. marts 1987 P.M.V.
 E.B.
