Klage over vagtlæges telefoniske  

 konsultation vedrørende en patient med mavesmerter Patientklagenævnet fandt, at der ikke var grundlag for kritik af, at  

 vagtlægen ikke foranledigede en nærmere undersøgelse af  

 patienten, men henviste patienten til nærmere udredning hos egen  

 læge.
Nævnet lagde vægt på, at vagtlægen i  

 vagtlægejournalen havde noteret, at henvendelsen på vegne af  

 patienten var foranlediget af mavesmerter, og at vagtlægen  

 ifølge sin udtalelse havde sikret sig, at der ikke var tale om  

 nytilkomne mavesmerter, men om mavesmerter, der havde stået på i  

 meget lang tid.
Nævnet lagde endvidere vægt på, at der var  

 talrige forudgående kontakter til lægevagten, hvorfor  

 nævnet fandt, at det var relevant, at vagtlægen henviste  

 patienten til egen læge for videre udredning.
