Nr LSF 96 Forslag til Lov om ændring af lov om revisionen af statens regnskaber m.m.  

 (Overførelse af Rigsrevisionen til Folketinget) Fremsat af H.
P.
Clausen (KF) Henning Rasmussen (S) Ivar Hansen (V) Lilli  

 Gyldenkilde (SF) Kirsten Jacobsen (FP) den 1. februar 1991 Vedtaget ved tredjebehandling den 11. april 1991 Lov nr. 245 af 22/04/1991 § 1 I lov nr. 321 af 26. juni 1975 om revisionen af statens regnskaber m.m.  

 foretages følgende ændringer:
 1. § 1 affattes således:
 » § 1. Revisionen i henhold til denne lov varetages af en af  

 Folketingets formand med godkendelse af Folketingets Udvalg for  

 Forretningsordenen udnævnt rigsrevisor.
Stk. 2. Indstilling om udnævnelse og afskedigelse af rigsrevisor  

 foretages af statsrevisorerne til Folketingets formand, som efter forhandling  

 med næstformændene forelægger indstillingen for Udvalget for  

 Forretningsordenen.
Kan indstillingen ikke tiltrædes af Folketingets formand  

 efter forhandlingen med næstformændene, meddeler formanden dette til  

 statsrevisorerne, som herefter foretager indstilling på ny.
Statsrevisorerne  

 kan i dette tilfælde begære nyt opslag af stillingen.
 Stk. 3. Rigsrevisor er uafhængig ved udførelsen af sit hverv.
 Stk. 4. Stillingen som rigsrevisor kan ikke forenes med hvervet  

 som medlem af Folketinget.
Stk. 5. Rigsrevisors indstillinger vedrørende budgetforslag til de  

 årlige bevillingslove samt forslag til personalemæssige rammer afgives til  

 statsrevisorerne, som behandler dem og oversender forslagene med deres  

 bemærkninger til Folketingets formand.
Formanden foranlediger forslagene  

 behandlet sammen med Folketingets budget i overensstemmelse med de i  

 Folketingets forretningsorden givne regler.
 Stk. 6. Rigsrevisor aflægger Rigsrevisionens regnskab, som indgår  

 i Folketingets regnskab og revideres sammen med dette, jf. § 2, stk. 2.
Stk. 7. Rigsrevisor antager og afskediger selv sine medarbejdere i  

 overensstemmelse med de personalemæssige rammer, der er fastsat i henhold til  

 stk. 5. Ansættelse og afskedigelse af tjenestemænd i 36. eller højere  

 lønramme samt uansøgt afskedigelse af alle tjenestemænd kræver dog  

 godkendelse af Udvalget for Forretningsordenen efter forudgående forelæggelse  

 for statsrevisorerne.« 2. I § 8, stk. 1 og 2, § 16, stk. 1 og 2, og  

§ 17, stk. 1 og 2, ændres ordet »han« til:  

 »rigsrevisor«, og i § 12 ændres ordet »hans« til:  

 »rigsrevisors« (2 steder).
 3. Som nye paragraffer efter § 18 indsættes:
» § 18 a.
Lovgivningen om tjenestemænd i staten finder  

 tilsvarende anvendelse for tjenestemænd i Rigsrevisionen, jf. dog stk. 2-5.
 Stk. 2. De bestemmelser, der er fastsat i henhold til den i stk. 1  

 nævnte lovgivning, finder tilsvarende anvendelse for tjenestemænd i  

 Rigsrevisionen, medmindre andet fastsættes af Udvalget for  

 Forretningsordenen.
 Stk. 3. De bestemmelser om løn- og andre ansættelsesvilkår for  

 tjenestemænd i staten, der er fastsat i henhold til tjenestemandslovens §§  

 45-47, finder tilsvarende anvendelse for tjenestemænd i Rigsrevisionen,  

 medmindre andet fastsættes efter stk. 5.
 Stk. 4. Afgørelser, der efter den i stk. 1 nævnte lovgivning  

 træffes af en minister, træffes for så vidt angår tjenestemænd i  

 Rigsrevisionen af rigsrevisor.
Stk. 5. Aftaler om løn- og andre ansættelsesvilkår for  

 tjenestemænd i Rigsrevisionen indgås mellem rigsrevisor og de i  

 tjenestemandslovens § 49 nævnte centralorganisationer.
Kan der ikke indgås  

 aftale, træffes afgørelsen af Udvalget for Forretningsordenen efter  

 forudgående forelæggelse for statsrevisorerne.
Stk. 6. Sager om fortolkning af aftaler eller bestemmelser, som  

 træder i stedet for aftaler, behandles af Tjenestemandsretten.
Sager kan  

 anlægges af og mod rigsrevisor eller en eller flere af de i  

 tjenestemandslovens § 49 nævnte centralorganisationer.
Tjenestemandslovens §  

 53 a finder ikke anvendelse.
Sager som nævnt i tjenestemandslovens § 53, stk.  

 1, nr. 2, vedrørende tjenestemænd i Rigsrevisionen behandles efter reglerne i  

 tjenestemandslovens §§ 20-24.
§ 18 b.
Udvalget for Forretningsordenen fastsætter efter  

 forelæggelse for statsrevisorerne almindelige bestemmelser for rigsrevisor  

 med hensyn til sådanne forhold, der for den offentlige forvaltning er  

 reguleret ved forvaltningsloven og lov om offentlighed i forvaltningen.
§ 18 c.
For Rigsrevisionens arkiver gælder reglerne om behandling  

 af den offentlige forvaltnings arkivalier.« 4. § 20 ophæves.
 5. Overalt i loven ændres ordet »rigsrevisoren« til:  

 »rigsrevisor«, og »rigsrevisorens« ændres til:  

 »rigsrevisors«.
§ 2 Loven træder i kraft den 1. maj 1991.
§ 3 Stk. 1. Folketinget tilbyder de pr. 31. december 1990  

 tjenstgørende statstjenestemænd ved Rigsrevisionen ansættelse som  

 tjenestemænd i Rigsrevisionen fra 1. januar 1991 at regne med løn- og  

 pensionsvilkår, der opretholder de for de pågældende tjenestemænd under  

 ansættelsen i staten gældende vilkår.
 Stk. 2. Såfremt en statstjenestemand ved Rigsrevisionen ikke måtte  

 ønske at overgå til tjenestemandsansættelse i Rigsrevisionen, opretholdes  

 ansættelsesforholdet til staten.
 Stk. 3. En tjenestemand, som vælger at opretholde sit  

 ansættelsesforhold som statstjenestemand, har ikke krav på ventepenge,  

 rådighedsløn eller pension som følge af, at Rigsrevisionen overføres til  

 Folketinget.
 Stk. 4. Staten udbetaler med refusion fra Folketinget lønning til  

 de statstjenestemænd, der opretholder deres ansættelsesforhold som  

 statstjenestemænd.
 Stk. 5. De i stk. 2 omhandlede statstjenestemænd ved  

 Rigsrevisionen kan indtil 1. januar 1996 søge overgang til  

 tjenestemandsansættelse på vilkår som anført i stk. 1.
§ 4 Stk. 1. Folketinget overtager fra 1. januar 1991 pensioneringen  

 af de statstjenestemænd ved Rigsrevisionen, som i henhold til § 3, stk. 1,  

 fra nævnte dato overgår til ansættelse som tjenestemænd i Rigsrevisionen,  

 samt af de statstjenestemænd ved Rigsrevisionen, der i medfør af § 3, stk. 5,  

 fra et senere tidspunkt overgår til en sådan ansættelse, fra det tidspunkt,  

 hvor overgangen finder sted.
 Stk. 2. Folketinget afholder alle pensionsudgifter til de i § 3,  

 stk. 1 og stk. 5, nævnte tjenestemænd uden nogen form for refusion fra  

 staten.
 Stk. 3. Staten varetager fortsat pensioneringen af de i § 3, stk.  

 2, omhandlede statstjenestemænd ved Rigsrevisionen og afholder alle de hermed  

 forbundne pensionsudgifter uden nogen form for refusion fra Folketinget.
Oprindeligt fremsat forslag § 1 I lov nr. 321 af 26. juni 1975 om revisionen af statens regnskaber m.m.  

 foretages følgende ændringer:
 1. § 1 affattes således:
 » § 1. Revisionen i henhold til denne lov varetages af en af  

 Folketingets formand med godkendelse af Folketingets Udvalg for  

 Forretningsordenen udnævnt rigsrevisor.
Stk. 2. Indstilling om udnævnelse og afskedigelse af rigsrevisor  

 foretages af statsrevisorerne til Folketingets formand, som efter forhandling  

 med næstformændene forelægger indstillingen for Udvalget for  

 Forretningsordenen.
Kan indstillingen ikke tiltrædes af Folketingets formand  

 efter forhandlingen med næstformændene, meddeler formanden dette til  

 statsrevisorerne, som herefter foretager indstilling på ny.
Statsrevisorerne  

 kan i dette tilfælde begære nyt opslag af stillingen.
 Stk. 3. Rigsrevisor er uafhængig ved udførelsen af sit hverv.
 Stk. 4. Stillingen som rigsrevisor kan ikke forenes med hvervet  

 som medlem af Folketinget.
Stk. 5. Rigsrevisors indstillinger vedrørende budgetforslag til de  

 årlige bevillingslove samt forslag til personalemæssige rammer afgives til  

 statsrevisorerne, som behandler dem og oversender forslagene med deres  

 bemærkninger til Folketingets formand.
Formanden foranlediger forslagene  

 behandlet sammen med Folketingets budget i overensstemmelse med de i  

 Folketingets forretningsorden givne regler.
 Stk. 6. Rigsrevisor aflægger Rigsrevisionens regnskab, som indgår  

 i Folketingets regnskab og revideres sammen med dette, jf. § 2, stk. 2.
Stk. 7. Rigsrevisor antager og afskediger selv sine medarbejdere i  

 overensstemmelse med de personalemæssige rammer, der er fastsat i henhold til  

 stk. 5. Ansættelse og afskedigelse af tjenestemænd i 36. eller højere  

 lønramme samt uansøgt afskedigelse af alle tjenestemænd kræver dog  

 godkendelse af Udvalget for Forretningsordenen efter forudgående forelæggelse  

 for statsrevisorerne.« 2. I § 8, stk. 1 og 2, § 16, stk. 1 og 2, og  

§ 17, stk. 1 og 2, ændres ordet »han« til:  

 »rigsrevisor«, og i § 12 ændres ordet »hans« til:  

 »rigsrevisors« (2 steder).
 3. Som ny paragraf efter § 18 indsættes:
» § 18 a.
Lovgivningen om tjenestemænd i staten finder  

 tilsvarende anvendelse for tjenestemænd i Rigsrevisionen, jf. dog stk. 2-5.
 Stk. 2. De bestemmelser, der er fastsat i henhold til den i stk. 1  

 nævnte lovgivning, finder tilsvarende anvendelse for tjenestemænd i  

 Rigsrevisionen, medmindre andet fastsættes af Udvalget for  

 Forretningsordenen.
 Stk. 3. De bestemmelser om løn- og andre ansættelsesvilkår for  

 tjenestemænd i staten, der er fastsat i henhold til tjenestemandslovens §§  

 45-47, finder tilsvarende anvendelse for tjenestemænd i Rigsrevisionen,  

 medmindre andet fastsættes efter stk. 5.
 Stk. 4. Afgørelser, der efter den i stk. 1 nævnte lovgivning  

 træffes af en minister, træffes for så vidt angår tjenestemænd i  

 Rigsrevisionen af rigsrevisor.
Stk. 5. Aftaler om løn- og andre ansættelsesvilkår for  

 tjenestemænd i Rigsrevisionen indgås mellem rigsrevisor og de i  

 tjenestemandslovens § 49 nævnte centralorganisationer.
Kan der ikke indgås  

 aftale, træffes afgørelsen af Udvalget for Forretningsordenen efter  

 forudgående forelæggelse for statsrevisorerne.
Stk. 6. Sager om fortolkning af aftaler eller bestemmelser, som  

 træder i stedet for aftaler, behandles af Tjenenestemandsretten.
Sager kan  

 anlægges af og mod rigsrevisor eller en eller flere af de i  

 tjenestemandslovens § 49 nævnte centralorganisationer.
Tjenestemandslovens §  

 53 a finder ikke anvendelse.
Sager som nævnt i tjenestemandslovens § 53, stk.  

 1, nr. 2, vedrørende tjenestemænd i Rigsrevisionen behandles efter reglerne i  

 tjenestemandslovens §§ 20-24.« 4. § 20 ophæves.
 5. Overalt i loven ændres ordet »rigsrevisoren« til:  

 »rigsrevisor«, og »rigsrevisorens« ændres til:  

 »rigsrevisors«.
§ 2 Loven træder i kraft den 1. marts 1991.
§ 3 Stk. 1. Folketinget tilbyder de pr. 31. december 1990  

 tjenstgørende statstjenestemænd ved Rigsrevisionen ansættelse som  

 tjenestemænd i Rigsrevisionen fra 1. januar 1991 at regne med løn- og  

 pensionsvilkår, der opretholder de for de pågældende tjenestemænd under  

 ansættelsen i staten gældende vilkår.
 Stk. 2. Såfremt en statstjenestemand ved Rigsrevisionen ikke måtte  

 ønske at overgå til tjenestemandsansættelse i Rigsrevisionen, opretholdes  

 ansættelsesforholdet til staten.
 Stk. 3. En tjenestemand, som vælger at opretholde sit  

 ansættelsesforhold som statstjenestemand, har ikke krav på ventepenge,  

 rådighedsløn eller pension som følge af, at Rigsrevisionen overføres til  

 Folketinget.
 Stk. 4. Staten udbetaler med refusion fra Folketinget lønning til  

 de statstjenestemænd, der opretholder deres ansættelsesforhold som  

 statstjenestemænd.
 Stk. 5. De i stk. 2 omhandlede statstjenestemænd ved  

 Rigsrevisionen kan indtil 1. januar 1996 søge overgang til  

 tjenestemandsansættelse på vilkår som anført i stk. 1.
§ 4 Stk. 1. Folketinget overtager fra 1. januar 1991 pensioneringen  

 af de statstjenestemænd ved Rigsrevisionen, som i henhold til § 3, stk. 1,  

 fra nævnte dato overgår til ansættelse som tjenestemænd i Rigsrevisionen,  

 samt af de statstjenstemænd ved Rigsrevisionen, der i medfør af § 3, stk. 5,  

 fra et senere tidspunkt overgår til en sådan ansættelse, fra det tidspunkt,  

 hvor overgangen finder sted.
 Stk. 2. Folketinget afholder alle pensionsudgifter til de i § 3,  

 stk. 1 og stk. 5, nævnte tjenestemænd uden nogen form for refusion fra  

 staten.
 Stk. 3. Staten varetager fortsat pensioneringen af de i § 3, stk.  

 2, omhandlede statstjenestemænd ved Rigsrevisionen og afholder alle de hermed  

 forbundne pensionsudgifter uden nogen form for refusion fra Folketinget.
Bemærkninger til lovforslaget Almindelige bemærkninger Nærværende lovforslag tilsigter at flytte Rigsrevisionen fra  

 forvaltningen til en institution under Folketinget.
Hovedreglerne i den i 1975 gennemførte revisionsordning var oprettelsen af  

 en enhedsrevision under ledelse af en uafhængig rigsrevisor.
Rigsrevisionen  

 placeredes organisatorisk i forvaltningen.
Endvidere blev institutionen ved  

 den samtidige ændring af lov om statsrevisorerne knyttet nærmere til disse.  

 Denne tilknytning foreslås bevaret, således at rigsrevisors beretninger  

 fortsat afgives til statsrevisorerne, ligesom disse fortsat også skal være de  

 eneste, der kan anmode rigsrevisor om at foretage revisionsmæssige  

 undersøgelser.
Statsrevisorerne, der har det endelige ansvar for revisionen  

 af statsregnskabet i henhold til grundloven, fik ved loven om  

 statsrevisorerne hjemmel til at kunne lægge rigsrevisors beretninger til  

 grund for deres virksomhed.
Endvidere gennemførtes en afløsning af de tidligere årlige beretninger med  

 særberetninger om mere vigtige revisionssager.
Gennem indførelse af en særlig  

 ministerredegørelsesprocedure, hvor vedkommende minister har lovfæstet pligt  

 til over for statsrevisorerne at redegøre for de foranstaltninger og  

 overvejelser, en beretning giver anledning til, fik Folketinget forøget  

 indseende med resultaterne af revisionens arbejde.
Endvidere gennemførtes for  

 Folketingets udvalg adgang til at anmode statsrevisorerne om bistand til  

 fremskaffelse af revisionsmæssige oplysninger.
Disse procedurer berøres ikke  

 af lovforslaget.
Lovgivningen fra 1975, der trådte i kraft den 1. januar 1976, skabte  

 rammerne for en revision, der har udviklet sig tilfredsstillende i næsten  

 alle henseender.
Der har ikke i Folketinget eller i offentligheden været  

 væsentlig kritik af revisionen, og det danske system har også i udlandet vakt  

 interesse.
For en rent principiel betragtning har Rigsrevisionens tilhørsforhold til  

 forvaltningen i budget- og personalemæssig henseende været en anomali.  

 Rigsrevisor virker under sin tilsikrede uafhængighed primært i Folketingets  

 interesse gennem de af Tinget under grundlovens regler valgte statsrevisorer,  

 og derfor bør hele revisionen være placeret under Folketinget.
At man ved  

 tilrettelæggelsen af de nugældende regler har haft øje for dette, viser  

 bestemmelserne i den hidtidige rigsrevisorlov om, at statsrevisorerne har ret  

 til at udtale sig om rigsrevisors ansættelse og afskedigelse samt om  

 Rigsrevisionens bevillingsforslag.
Det var praktiske og historiske hensyn,  

 der motiverede den hidtidige placering.
Folketingets udelukkende kompetence i relation til de grundlovsfæstede  

 statsrevisorer har altid været tillagt den største betydning.
Det er ikke en  

 tilfældighed, at såvel den nuværende som tidligere lovgivning om  

 statsrevisorerne er rammelove, der overlader den detaljerede  

 regelfastsættelse til folketingsbeslutning.
Disse forhold skal fastlægges  

 uden mulighed for regeringsindblanding.
Statsrevisorerne fik i 1975 ret til  

 at lægge rigsrevisors arbejde til grund for deres egen virksomhed.
Dette har  

 udviklet sig til fast praksis.
Folketingets interesse i en forsvarlig  

 revision tilsiger gennemførelse af en tilsvarende stærk stilling såvel i  

 forhold til Rigsrevisionen som til statsrevisorerne.
Samtidig vil et  

 umiddelbart ansvar for hele revisionen formentlig bevirke en styrkelse af  

 Tingets interesse for revisionens resultater.
Herved vil de ressourcer, der  

 afsættes til kontrolfunktionen, blive bedre udnyttet.
Hvad angår forholdet mellem Rigsrevisionen og ministerierne vil en  

 overgang til Folketinget ikke medføre ændringer.
Der vil i fremtiden være  

 samme mulighed som hidtil for, at ministrene kan indgå aftaler med  

 rigsrevisor om oprettelse af interne revisioner m.v., ligesom rigsrevisor  

 fortsat vil være forpligtet til som i hidtidigt omfang at bistå ministrene  

 med tilrettelæggelsen af regnskabsførelsen m.v.
Eksempelvis vil rigsrevisor fortsat yde bistand til ministerier og  

 institutioner for at sikre en hensigtsmæssig og sikker tilrettelæggelse af  

 lønforvaltningen samt rådgivning vedrørende SCL-systemet.
Tilsvarende vil  

 rigsrevisor fortsat kunne bistå Forsvarsministeriet med regnskabsaflæggelse  

 for NATO-finansierede infrastrukturprojekter og deltage i Forsvarskommandoens  

 indkøbsudvalg.
Samarbejdet med Forsvarets forvaltningsinspektør om inspektion  

 og kontrol kan ligeledes fortsætte og udbygges.
Endelig kan nævnes, at  

 rigsrevisor bistår Udenrigsministeriet med udarbejdelse af  

 regnskabsforskrifter og økonomisystemer samt yder rådgivningsvirksomhed ved  

 projekter.
 Endvidere vil statsrevisorerne stille sig velvilligt over for konkrete  

 ønsker, dersom regeringen ønsker at få foretaget revisionsmæssige  

 undersøgelser i større omfang i fremtiden.
 Der skulle således ikke blive afvigelser fra hidtidig praksis.
En afklaring af de tjenestemandsretlige problemer er en forudsætning for  

 gennemførelsen af Rigsrevisionens overførelse til Folketinget.
Reglerne i  

 dette forslag er i store træk identiske med de regler, der har været anvendt  

 ved statsinstitutioners overførelse til amtskommunerne samt ved kommunale  

 institutioners overførelse til staten.
 Folketinget tilbyder Rigsrevisionens statstjenestemænd ansættelse som  

 tjenestemænd i Rigsrevisionen med løn- og pensionsvilkår, der opretholder de  

 for de pågældende tjenestemænd under ansættelsen i staten gældende regler.  

 Såfremt de pågældende statstjenestemænd ikke ønsker at tage mod tilbudet,  

 opretholder de ansættelsesforholdet til staten og får ikke ret til at søge  

 afsked med ventepenge, rådighedsløn eller pension som følge af  

 Rigsrevisionens overførelse til Folketinget.
Det forudsættes, at Rigsrevisionen kan fortsætte arbejdet uforstyrret, og  

 at både tjenestemænd og overenskomstansatte kan ansættes på samme vilkår, som  

 de hidtil har haft ved Rigsrevisionen.
Bestemmelser til løsning af de  

 tjenestemandsretlige problemer findes i §§ 3 og 4, jf. også de hertil  

 knyttede bemærkninger.
De opgaver, der varetages af Rigsrevisionens personale og de  

 arbejdsvilkår, hvorunder de udøves, må anses for væsensforskellige fra de  

 opgaver og arbejdsvilkår, der er gældende for Folketingets personale.
Hertil  

 kommer, at Rigsrevisionens departementale opbygning ikke kan sammenlignes med  

 Folketingets administration.
Det er derfor anset for væsentligt at fastholde  

 Rigsrevisionen som en selvstændig administrativ enhed, for hvilken løn- og  

 normeringsforhold fastsættes uafhængigt af de for Folketingets administration  

 gældende regler.
 Vedrørende lovforslagets økonomiske og bevillingsmæssige konsekvenser  

 bemærkes, at det er nødvendigt, at Rigsrevisionens hovedkonto under § 8  

 Økonomiministeriet på finanslovforslaget for 1991 overføres til § 3  

 Folketinget ved ændringsforslag til 3. behandling.
På Rigsrevisionens hovedkonto findes en indtægtskonto under betegnelsen  

 »Interne statslige overførsler« på 13,6 mio. kr.
Kontoen indeholder  

 indtægter fra visse statsinstitutioners betaling af revisionsafgifter, som  

 administreres af Finansministeriet, jf.
Finansministeriets cirkulære af 9.  

 januar 1989. Revisionsafgifterne beregnes som faste procenter af de anførte  

 statsinstitutioners finanslovtal og er indført alene med henblik på dækning  

 af Rigsrevisionens udgifter til ny teknologi.
 Opretholdelsen af denne revisionsafgift efter lovforslagets ikrafttræden  

 vil indebære en betydelig overførsel fra regeringens budget til Folketinget.  

 Kontoen bør derfor bortfalde mod en tilsvarende forhøjelse af Rigsrevisionens  

 udgiftsramme og modsvarende nedsættelse af rammerne for de berørte  

 statsinstitutioner.
Under de anførte forudsætninger vil lovforslaget virke udgiftsmæssigt  

 neutralt.
Der er dog fra administrationen modtaget oplysninger om, at der  

 foreligger et latent behov for oprettelse af interne revisioner ved aftaler  

 mellem ministre og rigsrevisor i henhold til § 9 i rigsrevisorloven.
Det er  

 derfor præsidiets hensigt, når lovforslaget er vedtaget, at rette henvendelse  

 til statsministeren for at få nedsat et sagkyndigt udvalg herom.
Udvalget  

 skal have til opgave at undersøge omfanget og karakteren af administrationens  

 behov, de økonomiske konsekvenser heraf og tillige fremsætte forslag til  

 løsning af finansieringen.
Udvalget skal have en uafhængig revisionskyndig  

 som formand og bestå af repræsentanter for Rigsrevisionen, Statsrevisorernes  

 Sekretariat, Statsministeriet, Finansministeriet, et fagministerium, der har  

 intern revision, et fagministerium, som ikke har det, samt chefen for en af  

 statens interne revisioner.
Gennemførelsen af nærværende lovforslag vil gøre det nødvendigt at  

 gennemføre en mindre konsekvensændring af Folketingets forretningsorden, hvor  

 der i § 47, stk. 1 og 2, efter »statsrevisorerne« skal indsættes  

 ordet: »rigsrevisor«.
Herudover må der snarest gennemføres en  

 vurdering af behovet for udarbejdelse af særlige regler som følge af  

 overførelsens konsekvenser for Rigsrevisionens forhold til den  

 forvaltningsretlige lovgivning, herunder betydningen for ombudsmandens  

 kompetence.
En overførelse af Rigsrevisionen til Folketinget vil medføre, at  

 Rigsrevisionen ikke længere vil være omfattet af forvaltningsloven og  

 offentlighedsloven, der kun gælder for institutioner, der er en del af  

 »den offentlige forvaltning«.
Det samme gælder for så vidt angår  

 lov om offentlige registre.
Placeringen af Rigsrevisionen som en organisation  

 under Folketinget vil endvidere medføre, at Folketingets Ombudsmand ikke vil  

 være kompetent vedrørende de dele af revisionens virksomhed, der ikke skal  

 rapporteres til statsrevisorerne.
Af større praktisk betydning er antagelig  

 den indirekte virkning for ombudsmandens kompetence, som følger af  

 Rigsrevisionens undersøgelse af en forvaltningsmyndigheds dispositioner, idet  

 en sådan undersøgelse eventuelt måtte sidestilles med undersøgelser, der  

 udføres af andre organer under Folketinget, f.eks. et af de stående udvalg.
 De nævnte problemer må i givet fald antages at kunne afhjælpes gennem  

 udfærdigelse af nærmere bestemmelser i Folketingets regi.
Bemærkninger til de enkelte bestemmelser Til § 1 Ad nr. 1 Ad stk. 1 og 2 Bestemmelserne svarer til gældende ret med den ændring, at kompetencen til  

 udnævnelse og afskedigelse af rigsrevisor overføres til Folketingets formand  

 med godkendelse af Udvalget for Forretningsordenen, og statsrevisorerne  

 tillægges en egentlig indstillingsret.
Såfremt statsrevisorernes indstilling,  

 der forudsættes at kunne omfatte kun eet navn, ikke kan tiltrædes af  

 Folketingets formand efter forhandlingen med næstformændene, er det fastsat,  

 at statsrevisorerne skal foretage indstilling på ny.
Beslutning om udnævnelse  

 eller afskedigelse forudsætter herefter sammenfaldende indstilling fra  

 statsrevisorerne og Folketingets formand til Udvalget for Forretningsordenen.  

 Udnævnelsen og afskedigelsen foretages i øvrigt efter regler svarende til  

 bestemmelsen i Folketingets forretningsorden om ansættelse og afskedigelse af  

 de øverste tjenstemænd i Folketingets administration.
Ad stk. 3 og 4 Bestemmelserne er uændrede i forhold til gældende lov.
Ad stk. 5 og 6 Ved overførelsen af Rigsrevisionen som en institution under Folketinget  

 tilgår der Tinget budgetansvar for en forholdsmæssig stor institution, hvis  

 opgaver og virksomhed fundamentalt afviger fra dem, der i øvrigt varetages af  

 Folketingets medarbejderstab.
Under hensyn hertil og til det arbejdsmæssige  

 samarbejde mellem statsrevisorerne og Rigsrevisionen er det fundet  

 formålstjenligt, at statsrevisorerne deltager i ansvaret for Rigsrevisionens  

 budget.
 Det er forudsat, at Rigsrevisionen opretholder sin nuværende  

 økonomifunktion og opretter selvstændig lønfastsættelses- og  

 udbetalingsfunktion samt pensionsadministration.
 Under hensyn til ovennævnte forslag er det nødvendigt, at statsrevisorerne  

 afgiver revisionen af Rigsrevisionens regnskab.
Ad stk. 7 Det forudsættes, at rigsrevisor som selvstændig ansættelsesmyndighed  

 foretager eller indstiller personaleudnævnelser og -afskedigelser i  

 overensstemmelse med de personalemæssige rammer, der er fastsat i forbindelse  

 med vedtagelse af budgettet.
Det er dog fundet mest hensigtsmæssigt, at  

 ansættelse og afskedigelse af tjenestemænd i stillinger i 36. eller højere  

 lønramme kræver godkendelse af Udvalget for Forretningsordenen i lighed med,  

 hvad der er gældende for de i Folketinget ansatte tjenestemænd i de nævnte  

 lønrammer, jf. § 45, stk. 1, i forretningsordenen for Folketinget.
Ansættelse  

 og afskedigelse i disse stillinger skal endvidere forelægges for  

 statsrevisorerne til vejledende udtalelse.
Tilsvarende gælder uansøgt  

 afskedigelse af alle tjenestemænd.
Ad nr. 2 Det foreslås, at ordene »han« og »hans« overalt i  

 loven erstattes af de kønsneutrale betegnelser »rigsrevisor« og  

 »rigsrevisors«.
Ad nr. 3 Bestemmelserne i denne paragraf har til formål at fastlægge de  

 tjenestemandsretlige særregler, som Rigsrevisionens særlige stilling  

 nødvendiggør.
Foruden det tjenestemandsansatte personale er der ved  

 Rigsrevisionen ansat personale i henhold til de mellem staten og de faglige  

 organisationer indgåede overenskomster.
Personale, der ikke er ansat som  

 tjenestemænd, antages ved overgangen omfattet af lov nr. 111 af 21. marts  

 1979 om lønmodtageres retsstilling ved virksomhedsoverdragelse.
Herefter  

 forhandler og afslutter rigsrevisor disse overenskomster.
 I stk. 1 foreslås, at de lovbestemte vilkår, der findes i  

 tjenestemandsloven, tjenestemandspensionsloven, normerings- og  

 klassificeringsloven, åremålsloven og opretholdte bestemmelser fra den  

 tidligere gældende tjenestemandslovgivning, finder tilsvarende anvendelse.
Det samme gælder de bestemmelser, der er fastsat i henhold til  

 tjenestemandslovgivningen, f.eks. opslagsregler, prøveansættelsesregler,  

 tjenestefrihedsregler.
Der er dog i stk. 2 åbnet mulighed for, at Udvalget  

 for Forretningsordenen kan fastsætte fravigelser, f.eks. hvor forholdene i  

 Rigsrevisionen nødvendiggør særlige regler, eller hvor rigsrevisor af andre  

 grunde ikke ønsker at følge Finansministeriets regler.
Tilsvarende gælder endelig de aftaler om løn- og andre ansættelsesvilkår,  

 som Finansministeriet og tjenestemændenes centralorganisationer har indgået i  

 henhold til tjenestemandslovens § 45, jf. den foreslåede § 18 a.
Det er  

 imidlertid ikke tilstrækkeligt blot at henvise til Finansministeriets  

 aftaler, idet rigsrevisor vil have behov for at indgå selvstændige aftaler,  

 herunder tiltrædelse af hovedaftalen.
Det er derfor i stk. 5 foreslået, at  

 løn- og ansættelsesvilkår fastsættes ved aftale mellem rigsrevisor og  

 centralorganisationerne.
Hvis parterne ikke kan blive enige, træffes  

 afgørelsen af Udvalget for Forretningsordenen efter forudgående forelæggelse  

 for statsrevisorerne til vejledende udtalelse.
I stk. 4 foreslås en særregel om, at rigsrevisor udøver den kompetence,  

 som i tjenestemandslovgivningen udøves af en minister.
Bestemmelsen gælder  

 f.eks. suspension, disciplinærforfølgning, injuriesøgsmål og  

 pensionsafgørelser.
I stk. 6 foreslås særregler om fortolkning af aftaler, der gør den  

 statslige tjenestemandsret kompetent for sager på Rigsrevisionens område.  

 Endvidere foreslås en særregel om behandling af tjenestemænds kollektive  

 overtrædelser af tjenestemandslovens § 10, herunder navnlig  

 arbejdsnedlæggelser.
Det foreslås af hensyn til rigsrevisors status, at  

 sådanne sager, for så vidt angår tjenestemænd i Rigsrevisionen, behandles ved  

 individuel disciplinærforfølgning.
Der er ikke foreslået regler om  

 organisationsansvar.
Ad nr. 4 Den i § 20 omhandlede lov nr. 77 af 31. marts 1926 om statens  

 regnskabsvæsen og revision med senere ændringer er ophævet i sin helhed ved §  

 6, stk. 2, i lov nr. 131 af 24. marts 1984, hvorfor det foreslås, at § 20  

 ophæves.
Ad nr. 5 Ændringen er rent redaktionel, begrundet i den udviklede almindelige  

 sprogbrug.
Til § 2 Det foreslås, at lovforslaget i sin helhed træder i kraft den 1. marts  

 1991 med finansiel virkning fra finansårets begyndelse.
Dette indebærer, at  

 også Rigsrevisionens regnskab for 1990, der afgives efter lovens  

 ikrafttræden, skal revideres sammen med Folketingets regnskab, uanset at det  

 vil indgå i statens regnskab.
Lovforslaget er udformet med henblik på fremsættelse i efteråret 1990 og  

 ikrafttrædelse den 1. januar 1991. På grund af valget blev dette ikke nået,  

 og lovforslaget kan nu først træde i kraft den 1. marts 1991 med finansiel  

 virkning fra finansårets begyndelse.
Det vil derfor være nødvendigt, at  

 finanslovkontoen overføres fra økonomiministerens budget til Folketinget uden  

 ændringer.
Rigsrevisionens indtægt fra de i lovforslagets bemærkninger  

 omtalte særlige revisionsafgifter må derfor opretholdes i 1991, men skal  

 bortfalde fra 1. januar 1992.
Til § 3 Bestemmelsen i stk. 1 forudsætter, at statstjenestemændene ved  

 Rigsrevisionen tilbydes ansættelse i Rigsrevisionen med løn- og  

 pensionsvilkår, der svarer til de for de pågældende tjenestemænd under  

 ansættelsen ved Rigsrevisionen gældende.
Dette indebærer, at ingen  

 statstjenestemænd ved Rigsrevisionen udsættes for forringede løn- og  

 pensionsvilkår som følge af Rigsrevisionens overførelse til Folketinget.
De i stk. 2 omhandlede statstjenestemænd ved Rigsrevisionen, der ikke  

 ønsker at modtage tilbuddet om tjenestemandsansættelse i Rigsrevisionen,  

 opretholder deres hidtidige ansættelsesforhold til staten, samtidig med at de  

 forretter tjeneste ved Rigsrevisionen, som overføres til Folketinget.
De vil  

 i så fald blive aflønnet efter statens regler.
For så vidt angår de i stk. 3 omhandlede statstjenestemænd - hvis antal i  

 øvrigt må antages at være meget lille - er det for at fastlægge den  

 tjenestemandsretlige stilling for disse tjenestemænd fundet hensigtsmæssigt  

 at optage en bestemmelse i loven om, at de pågældende tjenestemænd ikke har  

 krav på ventepenge, rådighedsløn eller pension.
Der er fast praksis for i  

 love ved statsinstitutioners overførelse til amtskommuner samt ved kommunale  

 institutioners overførelse til staten at optage en sådan bestemmelse.
De  

 tjenestemænd, som opretholder deres ansættelsesforhold til staten, kan  

 opretholde deres statstjenestemandsstatus ved avancement, som er naturlige  

 for den pågældende personalekategori.
 Virkningen af den i stk. 4 omhandlede udbetalings- og refusionsordning  

 vedrørende lønninger til statstjenestemænd, der ikke ønsker at overgå til  

 tjenestemandsansættelse i Rigsrevisionen, er i overensstemmelse med  

 tilsvarende bestemmelser i love ved statsinstitutioners overgang til  

 amtskommuner.
I de i stk. 5 omhandlede tilfælde vil de pågældende stillinger ved  

 ledighed blive nedlagt som statstjenestemandsstillinger.
Det er fundet  

 hensigtsmæssigt at fastsætte, at de pågældende statstjenestemænd indtil den  

 1. januar 1996 kan søge overgang til ansættelse som tjenestemænd i  

 Rigsrevisionen på de vilkår, som er anført i § 3, stk. 1.
 Ved senere overgang fra statstjenestemandsstilling til  

 tjenestemandsstilling i Rigsrevisionen forudsættes det i overensstemmelse med  

 Folketingets hidtidige praksis, at reglerne om overførsel af beløb i  

 forbindelse med individuel overgang af tjenestemænd m.v. mellem staten m.v.  

 og kommuner m.v. finder tilsvarende anvendelse.
Til § 4 Bestemmelserne i § 4 fastsætter, at Folketinget afholder  

 pensionsudgifterne til de i § 3, stk. 1 og 5, nævnte tjenestemænd, som vælger  

 nyansættelse i Rigsrevisionen, herunder de pensionsudgifter, der vedrører den  

 for disse tjenestemænd i staten optjente pension.
Ligeledes fastsættes det,  

 at staten afholder pensionsudgifterne til de i § 3, stk. 2, nævnte  

 tjenestemænd, der vælger at opretholde deres ansættelsesforhold som  

 statstjenestemænd, herunder de pensionsudgifter, der vedrører den for disse  

 tjenestemænd optjente pension i Rigsrevisionen.
 Konsekvensen af disse bestemmelser er, at der ikke finder en fordeling  

 sted af pensionsudgifterne i forhold til den del af pensionsalderen, som er  

 optjent i henholdsvis staten og Rigsrevisionen.
 En sådan ordning er fundet administrativt mest hensigtsmæssig og er i  

 øvrigt i overensstemmelse med den aftale, der er indgået mellem Folketinget  

 og Finansministeriet om, at der ikke finder en fordeling sted af  

 pensionsudgifterne i de tilfælde, hvor en forhenværende minister, som også  

 har været formand for Folketinget, pensioneres, samt i de tilfælde, hvor  

 pensionering finder sted af Folketingets ombudsmand, som før eller senere  

 efter sit hverv som ombudsmand har været statstjenestemand.
Efter 2. behandling den 9. april 1991 § 1 I lov nr. 321 af 26. juni 1975 om revisionen af statens regnskaber m.m.  

 foretages følgende ændringer:
 1. § 1 affattes således:
 » § 1. Revisionen i henhold til denne lov varetages af en af  

 Folketingets formand med godkendelse af Folketingets Udvalg for  

 Forretningsordenen udnævnt rigsrevisor.
Stk. 2. Indstilling om udnævnelse og afskedigelse af rigsrevisor  

 foretages af statsrevisorerne til Folketingets formand, som efter forhandling  

 med næstformændene forelægger indstillingen for Udvalget for  

 Forretningsordenen.
Kan indstillingen ikke tiltrædes af Folketingets formand  

 efter forhandlingen med næstformændene, meddeler formanden dette til  

 statsrevisorerne, som herefter foretager indstilling på ny.
Statsrevisorerne  

 kan i dette tilfælde begære nyt opslag af stillingen.
 Stk. 3. Rigsrevisor er uafhængig ved udførelsen af sit hverv.
 Stk. 4. Stillingen som rigsrevisor kan ikke forenes med hvervet  

 som medlem af Folketinget.
Stk. 5. Rigsrevisors indstillinger vedrørende budgetforslag til de  

 årlige bevillingslove samt forslag til personalemæssige rammer afgives til  

 statsrevisorerne, som behandler dem og oversender forslagene med deres  

 bemærkninger til Folketingets formand.
Formanden foranlediger forslagene  

 behandlet sammen med Folketingets budget i overensstemmelse med de i  

 Folketingets forretningsorden givne regler.
 Stk. 6. Rigsrevisor aflægger Rigsrevisionens regnskab, som indgår  

 i Folketingets regnskab og revideres sammen med dette, jf. § 2, stk. 2.
Stk. 7. Rigsrevisor antager og afskediger selv sine medarbejdere i  

 overensstemmelse med de personalemæssige rammer, der er fastsat i henhold til  

 stk. 5. Ansættelse og afskedigelse af tjenestemænd i 36. eller højere  

 lønramme samt uansøgt afskedigelse af alle tjenestemænd kræver dog  

 godkendelse af Udvalget for Forretningsordenen efter forudgående forelæggelse  

 for statsrevisorerne.« 2. I § 8, stk. 1 og 2, § 16, stk. 1 og 2, og  

§ 17, stk. 1 og 2, ændres ordet »han« til:  

 »rigsrevisor«, og i § 12 ændres ordet »hans« til:  

 »rigsrevisors« (2 steder).
 3. Som nye paragraffer efter § 18 indsættes:
» § 18 a.
Lovgivningen om tjenestemænd i staten finder  

 tilsvarende anvendelse for tjenestemænd i Rigsrevisionen, jf. dog stk. 2-5.
 Stk. 2. De bestemmelser, der er fastsat i henhold til den i stk. 1  

 nævnte lovgivning, finder tilsvarende anvendelse for tjenestemænd i  

 Rigsrevisionen, medmindre andet fastsættes af Udvalget for  

 Forretningsordenen.
 Stk. 3. De bestemmelser om løn- og andre ansættelsesvilkår for  

 tjenestemænd i staten, der er fastsat i henhold til tjenestemandslovens §§  

 45-47, finder tilsvarende anvendelse for tjenestemænd i Rigsrevisionen,  

 medmindre andet fastsættes efter stk. 5.
 Stk. 4. Afgørelser, der efter den i stk. 1 nævnte lovgivning  

 træffes af en minister, træffes for så vidt angår tjenestemænd i  

 Rigsrevisionen af rigsrevisor.
Stk. 5. Aftaler om løn- og andre ansættelsesvilkår for  

 tjenestemænd i Rigsrevisionen indgås mellem rigsrevisor og de i  

 tjenestemandslovens § 49 nævnte centralorganisationer.
Kan der ikke indgås  

 aftale, træffes afgørelsen af Udvalget for Forretningsordenen efter  

 forudgående forelæggelse for statsrevisorerne.
Stk. 6. Sager om fortolkning af aftaler eller bestemmelser, som  

 træder i stedet for aftaler, behandles af Tjenestemandsretten.
Sager kan  

 anlægges af og mod rigsrevisor eller en eller flere af de i  

 tjenestemandslovens § 49 nævnte centralorganisationer.
Tjenestemandslovens §  

 53 a finder ikke anvendelse.
Sager som nævnt i tjenestemandslovens § 53, stk.  

 1, nr. 2, vedrørende tjenestemænd i Rigsrevisionen behandles efter reglerne i  

 tjenestemandslovens §§ 20-24.
§ 18 b.
Udvalget for Forretningsordenen fastsætter efter  

 forelæggelse for statsrevisorerne almindelige bestemmelser for rigsrevisor  

 med hensyn til sådanne forhold, der for den offentlige forvaltning er  

 reguleret ved forvaltningsloven og lov om offentlighed i forvaltningen.
§ 18 c.
For Rigsrevisionens arkiver gælder reglerne om behandling  

 af den offentlige forvaltnings arkivalier.« 4. § 20 ophæves.
 5. Overalt i loven ændres ordet »rigsrevisoren« til:  

 »rigsrevisor«, og »rigsrevisorens« ændres til:  

 »rigsrevisors«.
§ 2 Loven træder i kraft den 1. maj 1991.
§ 3 Stk. 1. Folketinget tilbyder de pr. 31. december 1990  

 tjenstgørende statstjenestemænd ved Rigsrevisionen ansættelse som  

 tjenestemænd i Rigsrevisionen fra 1. januar 1991 at regne med løn- og  

 pensionsvilkår, der opretholder de for de pågældende tjenestemænd under  

 ansættelsen i staten gældende vilkår.
 Stk. 2. Såfremt en statstjenestemand ved Rigsrevisionen ikke måtte  

 ønske at overgå til tjenestemandsansættelse i Rigsrevisionen, opretholdes  

 ansættelsesforholdet til staten.
 Stk. 3. En tjenestemand, som vælger at opretholde sit  

 ansættelsesforhold som statstjenestemand, har ikke krav på ventepenge,  

 rådighedsløn eller pension som følge af, at Rigsrevisionen overføres til  

 Folketinget.
 Stk. 4. Staten udbetaler med refusion fra Folketinget lønning til  

 de statstjenestemænd, der opretholder deres ansættelsesforhold som  

 statstjenestemænd.
 Stk. 5. De i stk. 2 omhandlede statstjenestemænd ved  

 Rigsrevisionen kan indtil 1. januar 1996 søge overgang til  

 tjenestemandsansættelse på vilkår som anført i stk. 1.
§ 4 Stk. 1. Folketinget overtager fra 1. januar 1991 pensioneringen  

 af de statstjenestemænd ved Rigsrevisionen, som i henhold til § 3, stk. 1,  

 fra nævnte dato overgår til ansættelse som tjenestemænd i Rigsrevisionen,  

 samt af de statstjenestemænd ved Rigsrevisionen, der i medfør af § 3, stk. 5,  

 fra et senere tidspunkt overgår til en sådan ansættelse, fra det tidspunkt,  

 hvor overgangen finder sted.
 Stk. 2. Folketinget afholder alle pensionsudgifter til de i § 3,  

 stk. 1 og stk. 5, nævnte tjenestemænd uden nogen form for refusion fra  

 staten.
 Stk. 3. Staten varetager fortsat pensioneringen af de i § 3, stk.  

 2, omhandlede statstjenestemænd ved Rigsrevisionen og afholder alle de hermed  

 forbundne pensionsudgifter uden nogen form for refusion fra Folketinget.
