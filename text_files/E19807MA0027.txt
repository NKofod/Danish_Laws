 Der var rejst spørgsmål om, hvorvidt en virksomhed kunne medregne afgiften  

 vedrørende køb af nogle malerier til den indgående afgift.
Malerierne anvendes til udsmykning af virksomheden, hvis lokaler er uden  

 forbindelse med privat beboelse.
Det var tillige oplyst, at malerierne indgår  

 som en salgsfremmende foranstaltning samt til støtte for virksomhedens image  

 på grund af maleriernes nære branchemæssige tilknytning til den af  

 virksomheden drevne virksomhed, som bl.a. omfatter handel med kunst og  

 design.
 Nævnet traf afgørelse om, at afgiften af de omhandlede malerier kan  

 medregnes til virksomhedens indgående afgift.
 Det blev tilføjet, at der skal svares afgift af malerierne efter de  

 almindelige regler, såfremt de sælges, samt at der ved eventuel udtagelse af  

 de nævnte malerier til privat brug mv. skal ske afgiftsberigtigelse på  

 grundlag af indkøbsprisen efter lovens § 11, stk. 1, jf. § 8, stk. 1.
 Se også Mn. 217, Mn.683 og Mn.1097.
