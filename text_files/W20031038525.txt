 Klage  

 over manglende indlæggelse af mand,  

  

 der viste sig at have meningitis.
Nævnet fandt ikke anledning til kritik af vagtlægen.  

 Nævnet lagde vægt på, at patienten havde oplyst, at han forinden havde haft 2  

 lungeinfektioner, som var blevet behandlet med antibiotika.
Lægen fandt ikke  

 tegn på kommunikationsbesvær eller væskemangel, ligesom der ikke var tegn på  

 påvirkning af nervesystemet.
Det fremgik af journalen, at lægen ved den objektive  

 undersøgelse fandt patienten let svedende med hyppig vejrtrækning, og der var  

 tegn på lungebetændelse.
Lægen ordinerede derfor penicillin og opfordrede  

 patienten til at henvende sig til sin praktiserende læge med henblik på  

 kontrol.
Det var nævnets vurdering, at patienten havde haft en  

 lungebetændelse  

 og blev undersøgt og behandlet korrekt herfor.
I journalnotater var anført  

 usikkerheden om feber, og at patienten var let svedende, hvilket er en  

 beskrivelse af en let sygdomspåvirket patient.
 Nævnet kan oplyse, at meningitis ofte udvikles så  

 hurtigt, at sygdommen ikke erkendes i tide, og ikke sjældent som en  

 komplikation til en luftvejsinfektion.
 Almentilstanden fremgik desuden indirekte af  

 efterkontrolplanen, idet patienten fik besked om efterkontrol hos egen læge  

 en  

 uge senere, hvilket støtter, at der ikke var tegn til sværere  

 almenpåvirkning.
