Skriftlig fremsættelse (21. januar 2004) Trafikministeren  

  

 (Flemming Hansen):
 Herved tillader jeg mig for Folketinget at fremsætte:
Forslag til lov om anlæg  

 af motorvej mellem Brande og Ris (rute 18) (Lovforslag nr.
L 131).
 Med lovforslaget søges om bemyndigelse til at anlægge en  

 motorvej mellem Brande og Ris til erstatning for den nuværende hovedlandevej  

 på  

 strækningen.
Anlægget af motorvejen er et led i regeringens målsætning  

 om, at rute 18 Holstebro-Herning-Vejle på sigt skal udbygges til motorvej på  

 hele strækningen fra Herning til Vejle for at understøtte erhvervsudviklingen  

 i  

 det midt- og vestjyske område.
Lovforslaget er samtidig et led i udmøntningen  

 af den politiske aftale af 5. november 2003 mellem regeringen, Dansk  

 Folkeparti, Det Radikale Venstre og Kristendemokraterne om investeringer på  

 trafikområdet for de kommende ti år.
Anlæg af motorvej på strækningen mellem Brande og Ris  

 forudsættes at ske i to etaper.
Ved aftalen af 5. november 2003 om  

 investeringer på trafikområdet er der skabt økonomisk grundlag for at  

 anlægge  

    

  

 første etape mellem Give N og  

 Ris.
Anlægsudgiften til denne strækning, der er anslået til 266 mio. kr.  

 (2004-priser), er indbudgetteret på FL 2004. Strækningen forventes åbnet for  

 trafik i 2008. Anlægget af strækningen vil blive koordineret med Vejle Amts  

 anlæg af Diagonalvejen syd om Give, så der sikres sammenhæng mellem det  

 statslige og det amtslige vejnet.
 Tidsplanen for gennemførelse af anden etape mellem Brande og  

 Give N vil senere blive drøftet med partierne bag aftalen af 5. november  

 2003.
 Da der er gennemført VVM-undersøgelse for den samlede  

 strækning Brande-Ris, findes det hensigtsmæssigt, at der vedtages anlægslov  

 for  

 hele strækningen nu, således at den overordnede linieføring ligger fast, og  

 således at lovgrundlaget for gennemførelse af etape 2 er på plads, når det  

 økonomiske grundlag for gennemførelsen af denne etape er til stede.
 Idet jeg i øvrigt henviser til lovforslaget med tilhørende  

 bemærkninger, skal jeg anbefale forslaget til Tingets velvillige behandling.
