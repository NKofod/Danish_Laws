(Handelsskoler) I forbindelse med spareforanstaltningerne inden for undervisningsområdet  

 blev det forudsat, at time- og vikarbetalingen inden for handelsskolen på  

 tilsvarende måde som inden for andre skoleformer generelt skulle  

 nedsættes med 15 % med virkning fra 1. august 1973.
 Efter forhandling med Landsforeningen af lærere ved Danmarks handelsskoler  

 - Timelæreforeningen - er der opnået enighed om følgende:
A.
Timebetalingen 1. Timelærere med handelsfaglærereksamen i vedkommende  

 fag, timelærere med godkendt undervisningskompetence i vedkommende fag samt  

 timelærere inden for branchefagene.
 Til disse timelærere udbetales den fulde timeløn uden nogen form for  

 reduktion.
2. Alle andre timelærere Til disse timelærere udbetales a.
Begyndelsesløn Timelønnen med 25% reduktion.
b.
Efter 1 års undervisning:
 Timelønnen med 12 1/2% reduktion.
B.
Vikarbetalingen Anvendelse.
 Vikarbetaling finder anvendelse ved honorering af løse vikartimer.
 Ved vikariater på 2 uger eller derudover ydes dog normal timeløn.
Beregning Vikarbetaling for løse vikartimer svarer til den enkelte lærers fulde  

 timeløn med 15% reduktion.
For vikartimer, der læses inden for det for  

 tilsvarende fastansatte lærere gældende pligtige undervisningstimetal, ydes  

 dog fuld timeløn.
 Da begyndelseslønnen til de under A 2 nævnte timelærere allerede er  

 reduceret med 25 %, vil vikarbetaling ikke i dette tilfælde kunne finde  

 anvendelse.
 Det bemærkes endvidere, at kvotadelen inden for undervisning til  

 handelsmedhjælpereksamen og fagprøver som led i spareforanstaltningerne skal  

 fastsættes til 1/28 i perioden fra den 1. august 1973 til 31. juli 1975, jf.  

 § 4 i cirkulæret om ansættelse, aflønning m.v. af timelærere ved  

 handelsskolen, hvilket svarer til de regler, der gælder for de fastansatte  

 lærere.
 P.D.V.
