Skrivelse om vejledning om regeludstedelse i forhold til kommuner og regioner Kommuner og regioner er centrale for vores moderne og velfungerende offentlige sektor.
De har ansvar for at løse mange væsentlige opgaver på en række forskellige områder.
 En klar og god statslig regulering, som tager højde for de særlige kommunale og regionale forhold, er en væsentlig forudsætning for, at de kan varetage deres opgaver hensigtsmæssigt og effektivt.
Jeg stiller med denne vejledning et værktøj til rådighed for ministerierne.
Vejledningen omhandler ikke kun tekniske spørgsmål om udformningen af regulering i forhold til kommuner og regioner.
Den stiller også skarpt på, hvilke overordnede principper reguleringen bør udformes efter.
 Vejledningen tager udgangspunkt i de syv principper for kommunalt-statsligt samarbejde, som regeringen og KL har indgået en aftale om i forbindelse med økonomiaftalen for 2016:
Tydeligt lokalt ansvar og opbakning til lokale prioriteringer 1. Tydeligt opgave- og budgetansvar.
 2. Styring på mål og resultater.
 3. Politisk ansvar og decentralt råderum til tværgående prioriteringer.
 4. Enkeltsager løses konkret.
Samarbejde om modernisering af den offentlige sektor 5. Decentralt ansvar for implementering af reformer.
 6. Samarbejde om nytænkning og effektivisering.
 7. Viden er grundlaget.
 Endelig handler vejledningen også om reguleringens omfang.
Hvor megen regulering er der egentlig behov for? Det er altid det første, du skal afklare.
Herefter bør det indgå som et væsentligt element i en eventuel regulering, at kommuner og regioner får frihed til at løse opgaverne efter de lokale ønsker og forhold.
 God læselyst.
