Bekendtgørelse  

 om autorisation af arbejdsmiljørådgivere I medfør af § 12, 13 c, § 39, § 73 og § 74,  

 stk. 7-9, i lov om arbejdsmiljø, jf. lovbekendtgørelse nr. 268 af 18.  

 marts 2005, som senest ændret ved lov nr. 175 af 27. februar 2007 fastsættes:
Kapitel 1 Formål § 1.  

  

 Autorisation af arbejdsmiljørådgivere har til formål at sikre, at  

 arbejdsmiljørådgiverne  

 har de nødvendige kompetencer til at kunne bistå med rådgivning til  

 efterkommelse af påbud fra Arbejdstilsynet om brug af rådgivning.
Kapitel 2 Funktion og opgaver § 2   

 Autoriserede arbejdsmiljørådgiveres  

 rådgivning skal støtte virksomhedens eget arbejdsmiljøarbejde og have et  

 helhedsorienteret  

 og forebyggende sigte, jf. bilag 3 i bekendtgørelse om arbejdets udførelse.
 Stk. 2.  

  

 Autoriserede arbejdsmiljørådgiveres rådgivning skal støtte bygherrens  

 planlægning af sikkerhed og sundhed ved indretning og drift af byggepladser  

 og  

 have et forebyggende sigte.
 § 3.  

  

 Autoriserede arbejdsmiljørådgivere bistår virksomhederne med rådgivning om  

 løsning og forebyggelse af de arbejdsmiljøproblemer, hvor Arbejdstilsynet har  

 afgivet påbud om brug af rådgivning.
 § 4.  

  

 Autoriserede arbejdsmiljørådgivere gennemfører undersøgelser af forhold i det  

 psykiske arbejdsmiljø i virksomheder for at kvalificere Arbejdstilsynets  

 afgørelsesgrundlag, hvor Arbejdstilsynet har afgivet påbud om brug af  

 rådgiver.
 § 5.  

  

 Autoriserede  

 arbejdsmiljørådgivere påtegner virksomhedens tilbagemeldinger til  

 Arbejdstilsynet om efterkommelse af såvel rådgivningspåbud som den eller de  

 afgørelser, der har udløst rådgivningspåbuddet, når rådgiveren vurderer, at  

 rådgivningspåbuddet  

 og den eller de afgørelser, der har udløst rådgivningspåbuddet, er  

 efterkommet.
 Stk. 2.  

  

 Ved påbud  

 om brug af autoriseret arbejdsmiljørådgiver ved gentagne overtrædelser af  

 arbejdsmiljølovgivningen, jf. bekendtgørelse om brug af autoriserede  

 arbejdsmiljørådgivere § 4, skal den autoriserede arbejdsmiljørådgiver  

 alene påtegne, at rådgivningspåbuddet er efterkommet.
Kapitel 3 Autorisationen § 6.  

  

 Den, der vil rådgive virksomheder om efterkommelse af påbud fra  

 Arbejdstilsynet  

 om brug af autoriserede arbejdsmiljørådgivere, skal enten have opnået  

 autorisation til at 1)  

 	  

 rådgive om løsning af  

 alle rådgivningspåbud på alle de områder, som fremgår af kap. 2 og 3 i  

 bekendtgørelse om brug af autoriserede arbejdsmiljørådgivere, herunder  

 undersøgelser af forhold i det psykiske arbejdsmiljø, og benævnes autoriseret  

 arbejdsmiljørådgiver, eller 2)  

 	  

 rådgive om løsning af  

 en eller flere komplekse og alvorlige overtrædelser af  

 arbejdsmiljølovgivningen  

 på et eller flere af de områder, som fremgår af § 5 og af kap. 3 i  

 bekendtgørelse om brug af autoriserede arbejdsmiljørådgivere, herunder  

 undersøgelser af forhold i det psykiske arbejdsmiljø, og benævnes autoriseret  

 emnearbejdsmiljørådgiver.
 Stk. 2.  





  

 Påbud om brug af rådgivning  

 ved manglende eller mangelfuld plan for sikkerhed og sundhed på byggepladsen,  

 påbud om brug af rådgivning ved arbejde i eksplosiv atmosfære og påbud om  

 brug  

 af rådgivning ved tømning af spånsiloer, jf. kap. 3 i bekendtgørelse om brug  

 af  

 autoriserede rådgivere, er ikke omfattet af stk. 1, nr. 2.
Kapitel 4 Dokumentation vedrørende de kvalifikationer og  

 kompetencer den autoriserede rådgiver skal råde over m.v.
 § 7.  

  

 Den, der ansøger om at blive autoriseret arbejdsmiljørådgiver, jf. § 6,  

 stk. 1,  

 nr. 1, er ansvarlig for og skal dokumentere at råde over et fagligt  

 personale,  

 der enten har en teknisk eller en sundhedsfaglig uddannelse af mindst 3 års  

 varighed eller har opnået tilsvarende kvalifikationer, dog således at begge  

 uddannelsesretninger er repræsenteret.
 Stk. 2.  

  

 Det faglige  

 personale skal desuden have mindst 1 års erfaring opnået inden for de seneste  

 5  

 år med at udføre rådgivning om styrkelse, systematisering og effektivisering  

 af  

 virksomhedernes arbejdsmiljøarbejde, herunder erfaring med bistand til  

 udarbejdelse af arbejdspladsvurdering og organisering af sikkerheds- og  

 sundhedsarbejdet, og have erfaring i brug af rådgivningsmetoder og  

 arbejdsmetoder i virksomhedernes arbejdsmiljøarbejde.
 Stk.  

  

    

  

 3.  

  

 Ansøgeren er ansvarlig for og skal  

 dokumentere, at det faglige personale har mindst 1 års erfaring opnået inden  

 for de seneste 5 år med rådgivning om forebyggelse og forbedring af  

 virksomhedernes arbejdsmiljø inden for alle hovedområderne i bekendtgørelse  

 om  

 brug af autoriserede rådgivere.
 § 8.  

  

 Den, der ansøger om at blive autoriseret emnearbejdsmiljørådgiver, jf.  

 § 6,  

 stk. 1, nr. 2, er ansvarlig for og skal dokumentere at råde over et  

 fagligt personale, som har gennemført en teknisk eller en sundhedsfaglig  

 uddannelse af mindst 3 års varighed eller har opnået tilsvarende  

 kvalifikationer.
 Stk. 2.  

  

 Det faglige  

 personale skal desuden have mindst 1 års erfaring opnået inden for de seneste  

 5  

 år med at udføre rådgivning om udarbejdelse af arbejdspladsvurdering og have  

 erfaring i brug af rådgivningsmetoder og arbejdsmetoder i virksomhedernes  

 arbejdsmiljøarbejde.
 Stk. 3.  

  

 Ansøgeren er ansvarlig for og skal dokumentere,  

 at det faglige personale har mindst 1 års erfaring opnået inden for de  

 seneste  

 5 år med rådgivning om forebyggelse og forbedring af virksomhedernes  

 materielle  

 arbejdsmiljø inden for det eller de hovedområder, som autorisationen  

 vedrører.
 § 9.  

  

 Uddannelse og arbejdsmiljøerfaring efter §§ 7 og 8 skal dokumenteres ved  

 et curriculum vitae (CV).
 Stk. 2.  

  

 Yderligere  

 dokumentation for uddannelsesforløb kan f.eks. dokumenteres i form af  

 eksamensbevis eller erklæring fra uddannelsesinstitution.
 Stk. 3.  

  

 Erfaring  

 med arbejdsmiljørådgivning skal være opnået ved konkret virksomhedsrettet  

 rådgivning,  

 eventuelt suppleret med relevante kurser.
 Stk. 4.  

  

 Dokumentation efter stk. 3 kan ske ved erklæringer fra arbejdsgivere med  

 beskrivelse af de opgaver, det faglige personale har været beskæftiget med,  

 rådgivningskontrakter og relevante kursusbeviser.
 Stk. 5.  

  

 Personale  

 eller konsulenter, som dokumenterer at have ydet arbejdsmiljørådgivning i en  

 bedriftssundhedstjeneste  

 i mindst 3 år efter 1. januar 1998, anses for at opfylde dokumentationskravet  

 til uddannelse og erfaring efter §§ 7 og 8 indenfor det eller de  

 hovedområder, de har ydet rådgivning indenfor.
§ 10.  

  

 Ansøgeren skal dokumentere at have etableret og vedligeholdt procedurer, der 1)  

 	  

 sikrer, at personalets  

 kvalifikationer løbende vedligeholdes, 2)  

 	  

 sikrer rådgivningens  

 kvalitet gennem arbejdsgange, der sikrer overførsel af viden mellem det  

 faglige  

 personale, herunder faste samarbejdspartnere, og med inddragelse af  

 erfaringer fra  

 konkrete rådgivningsopgaver, og 3)  

 	  

 indeholder årlig  

 evaluering (audit) med henblik på at klarlægge behovet for ændringer af  

 kvalitetsprocedurerne.
 § 11.  

  

 Den autoriserede arbejdsmiljørådgiver skal dokumentere at have truffet  

 passende  

 foranstaltninger til at sikre fortroligheden af de oplysninger, der er  

 modtaget  

 i forbindelse med et påbud om brug af en autoriseret rådgiver.
 § 12.  

  

 En  

 autoriseret arbejdsmiljørådgiver skal dokumentere at have tegnet en  

 forsikring,  

 der dækker rådgivningsansvar.
 Aftaler om samarbejde med andre arbejdsmiljørådgivere  

 m.v.
 § 13.  

  

 Hvis den autoriserede arbejdsmiljørådgivers faglige personale ikke er i stand  

 til at opfylde kravene i §§ 7 og 8 indenfor ét eller flere af de  

 hovedområder,  

 jf. kap. 3 i bekendtgørelse om brug af autoriserede rådgivere, som  

 autorisationen  

 vedrører, skal ansøgeren dokumentere at have etableret et samarbejde med en  

 eller flere arbejdsmiljørådgivere, som opfylder kravene i henholdsvis  

 §§ 7  

 og 8.
 Stk. 2.  

  

 Ansøgeren  

 skal dokumentere, at aftaler om samarbejde med andre arbejdsmiljørådgivere  

 har  

 et indhold, som sikrer, at der etableres et tværfagligt løbende samarbejde,  

 erfaringsudveksling, metodeudvikling og deltagelse i en samlet årlig  

 evaluering.
 Stk. 3.  

  

 Hvis den autoriserede  

 arbejdsmiljørådgiver på et enkelt underliggende område, jf. de enkelte  

 bestemmelser inden for hovedområderne i kap. 3 i bekendtgørelse om brug af  

 autoriserede rådgivere, ikke er i stand til at opfylde kravene i § 7  

 eller  

 § 8, skal der ved ydelse af rådgivning inden for sådan et område  

 indhentes  

 en person med kompetencer i form af en relevant uddannelse og mindst 1 års  

 erfaring inden for de seneste 5 år med arbejdsmiljørådgivning inden for det  

 pågældende arbejdsmiljøproblem, til bistand til den konkrete  

 rådgivningsopgave.
 Stk. 4.  

  

 Den  

 autoriserede arbejdsmiljørådgiver skal kunne dokumentere, at indhentede  

 kompetencer  

 jf. stk. 3 tilsammen med den autoriserede arbejdsmiljørådgivers  

 kompetencer  

 opfylder kvalifikationskravene i kapitel 4.
Kapitel 5 Ansøgning om autorisation § 14.  

  

 Autorisation efter § 6 meddeles af Arbejdstilsynet.
 Stk. 2.  

  

 Ansøgningen  

 sendes til Arbejdstilsynet og skal indeholde følgende oplysninger:
1)  

 	  

 dokumentation for  

 kvalifikationskravene for ansøgers faglige personale eller  

 samarbejdspartnere, 2)  

 	  

 kopi af eventuel  

 aftale om samarbejde med andre arbejdsmiljørådgivere m.v., 3)  

 	  

 dokumentation for  

 vedligeholdelse af kvalifikationer og procedurer herfor, 4)  

 	  

 dokumentation for  

 håndtering af fortrolige oplysninger, og 5)  

 	  

 dokumentation for  

 forsikring vedrørende rådgivningsansvar.
 § 15.  

  

 Autorisation er betinget af, at ansøgeren opfylder betingelserne i kapitel 4.
 Stk. 2.  

  

 Opfylder en  

 autoriseret arbejdsmiljørådgiver ved ansøgningen om autorisation ikke fuldt  

 ud betingelserne i kapitel 4, kan autorisationen meddeles på nærmere bestemte  

 vilkår med en eventuel tidsfrist.
 § 16.  

  

 Det  

 skal oplyses, hvilken juridisk enhed der bærer autorisationen.
 § 17.  

  

 Autorisationen skal fornyes efter 3 år.
Kapitel 6 Kontrol med autorisationen § 18.  

  

 Den autoriserede arbejdsmiljørådgiver skal meddele, hvis der sker ændringer i  

 betingelserne for autorisationen, jf. kapitel 4.
 § 19.  

  

 En  

 autoriseret arbejdsmiljørådgiver skal afgive de oplysninger, der er  

 nødvendige for  

 vurdering af, om betingelserne for autorisationen er opfyldt.
 § 20.  

  

 Én  

 gang i løbet af autorisationsperioden kontrolleres, om den autoriserede  

 arbejdsmiljørådgiver  

 fortsat opfylder betingelserne i kap. 4 for at være autoriseret  

 arbejdsmiljørådgiver.
 Stk. 2.  

  

 Kontrollen tager  

 udgangspunkt i den autoriserede arbejdsmiljørådgivers påtegninger på  

 arbejdsgiverens tilbagemeldinger til Arbejdstilsynet.
 § 21.  

  

 Den autoriserede arbejdsmiljørådgiver skal overfor Arbejdstilsynet redegøre  

 for, hvordan udvalgte, konkrete rådgivningsopgaver er gennemført i praksis,  

 og  

 hvordan sikkerhedsorganisationen eller repræsentanter for de ansatte har  

 været  

 inddraget, ved bl.a. at indsende den redegørelse, som arbejdsgiveren skal  

 rekvirere hos den autoriserede arbejdsmiljørådgiver efter bekendtgørelse om  

 brug af autoriserede arbejdsmiljørådgivere kap. 4.
 Stk. 2.  

  

 Den  

 autoriserede arbejdsmiljørådgiver skal endvidere redegøre for, hvordan det  

 sikres, at det faglige personales faglige kompetencer er i overensstemmelse  

 med  

 det arbejdsmiljøområde, som de pågældende rådgiver om.
 § 22.  

  

 En  

 autorisation tilbagekaldes, hvis betingelserne for autorisationen ikke  

 længere  

 er til stede, jf. kap. 4, eller hvis væsentlige vilkår efter § 16,  

 stk. 2, ikke er opfyldt inden en fastsat frist.
 § 23.  

  

 En  

 autorisation tilbagekaldes, hvis autorisationen groft misbruges, eller der er  

 alvorlige mangler i kvaliteten af rådgivningsydelsen.
Kapitel 7 Gebyr, dispensation og klage § 24.  

  

 Der skal betales gebyr for den tid, der medgår til vurdering af, om en  

 arbejdsmiljørådgiver opfylder betingelserne for at blive autoriseret, jf.  

 kap.  

 4, og for kontrol af, om betingelserne fortsat er til stede, jf. kap.5, og  

 for  

 fornyelse af autorisationen.
Stk. 2.  

  

 Der skal  

 betales gebyr for den tid, der medgår til visitation af sagen.
Dette gælder,  

 uanset om der meddeles afslag, eller ansøgningen trækkes tilbage, efter at  

 der  

 er foretaget visitation.
 § 25.  

  

 På  

 baggrund af en vurdering i forbindelse med visitationen oplyser  

 Arbejdstilsynet  

 om det forventede samlede tidsforbrug ved sagens behandling.
 Stk.  

  

    

  

 2.  

  

 Ved sagens afgørelse opgøres det samlede  

 tidsforbrug, der er medgået til sagens behandling, og der opkræves gebyr med  

 en  

 betalingsfrist på 14 dage fra fakturadato.
 § 26.  

  

 Gebyret udgør pr. 1. april 2007  

 kr. 651,- pr. påbegyndt time, baseret på de langsigtede, gennemsnitlige  

 omkostninger.  

 Gebyret kan forhøjes med de udgifter til ekstern konsulenthjælp, som  

 Arbejdstilsynet eventuelt har i forbindelse med behandlingen af  

 ansøgningerne.
 Stk. 2.  

  

 Gebyret  

 reguleres hvert år pr. 1. april med det generelle pris- og lønindeks, jf.  

 arbejdsmiljølovens § 74, stk. 9.
 § 27.  

  

 Betales gebyret ikke rettidigt, forrentes gebyret med 1,5 pct. for hver  

 påbegyndt måned fra forfaldsdag.
 Stk. 2.  

  

 Arbejdstilsynet har udpantningsret i det manglende indbetalte gebyr.
 Stk. 3.  

  

 Hvis en  

 virksomhed trods gentagne påkrav har undladt at betale opkrævning efter denne  

 bekendtgørelse, vil Arbejdstilsynet overdrage inddrivelsen til Skat.
 § 28.  

  

 Direktøren for Arbejdstilsynet kan i enkelttilfælde, hvor særlige forhold  

 foreligger, tillade afvigelser fra bestemmelserne i bekendtgørelsen.
 § 29.  

  

 Arbejdstilsynets afgørelser efter bekendtgørelsen kan påklages efter lov om  

 arbejdsmiljø § 81.
Kapitel 8 Ikrafttræden § 30.  

  

 Bekendtgørelsen træder i kraft den 1. april 2007.
 Stk. 2.  

  

 Samtidig  

 ophæves bekendtgørelse nr. 555 af 17. juni 2004 om autorisation af  

 arbejdsmiljørådgivere til at bistå virksomheder med efterkommelse af påbud om  

 brug af rådgivning.
 Stk. 3.  

  

 Arbejdsmiljørådgivere, der er autoriseret efter bekendtgørelsen nævnt i  

 stk. 2, bevarer deres autorisation, indtil udløbet af 3 års perioden fra  

 meddelelsen om autorisation, og vil uanset ændret benævnelse fortsat være  

 autoriseret til at bistå med rådgivning til efterkommelse af løbende  

 periodepåbud  

 og/eller problempåbud.
