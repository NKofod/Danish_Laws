Bekendtgørelse om dyrkning m.v. af genetisk modificerede afgrøder1) I medfør af § 3, stk. 1-3, §§ 4-6, § 7, stk. 1, 2 og 4, § 12, stk. 2, § 14, stk. 4, § 18 og § 19, stk. 2, i lov om dyrkning m.v. af genetisk modificerede afgrøder, jf. lovbekendtgørelse nr. 193 af 12. marts 2009, fastsættes efter bemyndigelse i henhold til § 5, stk. 1, nr. 36, i bekendtgørelse nr. 512 af 23. april 2015 om NaturErhvervstyrelsens opgaver og beføjelser:
Godkendelse m.m. med henblik på dyrkning og håndtering af genetisk modificerede afgrøder § 1. Dyrkning af genetisk modificerede afgrøder må kun foretages af personer godkendt hertil af NaturErhvervstyrelsen.
Kravet om godkendelse med henblik på dyrkning omfatter ejer eller bruger af arealet, hvorpå der dyrkes genetisk modificerede afgrøder.
 Stk. 2. Den i stk. 1 nævnte godkendelse meddeles, når direktoratet har modtaget bevis for, at den pågældende har gennemført uddannelse i sameksistens mellem genetisk modificerede, konventionelle og økologiske afgrøder jf. § 5.
 Stk. 3. NaturErhvervstyrelsen kan godkende, at et uddannelsesforløb helt eller delvist er gennemført i en anden EU-medlemsstat.
 Stk. 4. Godkendelse til dyrkning omfatter alle afgrøder, der optages som bilag til denne bekendtgørelse.
§ 2. Den, der som ansat på en bedrift, håndterer genetisk modificerede afgrøder samt den, der som ejer eller som ansat på en maskinstation, eller i en transportvirksomhed, håndterer genetisk modificeret materiale frem til første handelsled, skal have bevis på at have gennemført den i bilag 1, litra B, omhandlede uddannelse.
Bestemmelsen i § 1, stk. 3, finder tilsvarende anvendelse.
Stk. 2. En statsborger i en anden EU-medlemsstat, hvor dyrkning af genetisk modificerede afgrøder ikke er lovreguleret, som i mindst to år inden for de sidste 10 år har været beskæftiget med dyrkning eller håndtering af genetisk modificerede afgrøder, kan midlertidigt søge ansættelse på en bedrift, en maskinstation eller i en transportvirksomhed, som dyrker eller håndterer genetisk modificerede afgrøder, uden at have bevis på den i bilag 1, litra B, omhandlede uddannelse, hvis den pågældende skriftligt har anmeldt det til NaturErhvervstyrelsen.
Anmeldelsen skal være ledsaget af bevis for de erhvervsmæssige kvalifikationer.
Bestemmelsen gælder tilsvarende for statsborger i en EØS-medlemsstat, eller et andet land, som EU har indgået aftale med herom.
§ 3. Er en godkendelse til dyrkning af genetisk modificerede afgrøder frakendt, jf. § 28, skal dyrkeren gennemføre den i § 1, stk. 2, omhandlede uddannelse på ny.
Ved modtagelse af nyt kursusbevis meddeler NaturErhvervstyrelsen efter udløbet af perioden for frakendelsen fornyet godkendelse.
Godkendelse til udstedelse af kursusbeviser § 4. NaturErhvervstyrelsen kan efter ansøgning godkende en kursusudbyder til at udstede bevis for deltagelse i afholdte kurser om dyrkning m.v. af genetisk modificerede afgrøder.
Uddannelsen skal opfylde kravene i bilag 1. Beviset kan danne grundlag for godkendelse af dyrkere m.v. af genetisk modificerede afgrøder i henhold §§ 1 og 2.
Stk. 2. Herudover kan AMU-centre, erhvervsskoler med jordbrugsafdeling, landbrugsskoler, og andre tilsvarende uddannelsesinstitutioner som et led i uddannelsesforløbet udstede beviser, jf. § 4, stk. 1, 3. pkt.
Uddannelsesforløbet skal indeholde de elementer, der fremgår af bilag 1.
 Stk. 3. NaturErhvervstyrelsen kan tidsbegrænse godkendelse til at udstede bevis for deltagelse i afholdte kurser.
Stk. 4. Godkendte kursusudbydere, jf. stk. 1 og 2, kan udstede bevis til deltagere for, at uddannelsen er gennemført efter bestemmelserne i bilag 1, litra A, eller litra B.
Beviset skal udfærdiges på et af NaturErhvervstyrelsen udformet dokument.
 Stk. 5. NaturErhvervstyrelsen offentliggør på NaturErhvervstyrelsens hjemmeside en oversigt over kursusudbydere, der er godkendt til at udstede deltagerbeviser.
 § 5. NaturErhvervstyrelsen træffer afgørelse om godkendelse af kursusudbyder efter § 4, stk. 1, senest 4 uger efter modtagelse af ansøgning samt dokumentation for at kurset opfylder kravene i bilag 1.
Stk. 2. NaturErhvervstyrelsen kan forlænge den i stk. 1 nævnte frist én gang, hvis sagens kompleksitet berettiger det.
NaturErhvervstyrelsen begrunder forlængelsen og varigheden heraf overfor ansøgeren inden udløbet af fristen i stk. 1.
 Stk. 3. Kursusudbyder må ikke udstede deltagerbevis, jf. § 4, før der er modtaget en godkendelse hertil af NaturErhvervstyrelsen.
 Stk. 4. Når NaturErhvervstyrelsen har modtaget en ansøgning om godkendelse, fremsender NaturErhvervstyrelsen en kvittering med oplysning om:
1) sagsbehandlingsfristen, jf. stk. 1, 2) at ansøgeren ikke må udstede kursusbeviser, før der er modtaget en godkendelse hertil fra NaturErhvervstyrelsen, og 3) klagemuligheder.
 § 6. Kursusudbyder skal til brug for kursister oplyse kontaktoplysninger m.v. om NaturErhvervstyrelsen.
 Registrering af leverandører, salg, m.v.
 § 7. Leverandører af genetisk modificeret udsæd og vegetativt formeringsmateriale skal registreres af NaturErhvervstyrelsen.
 Stk. 2. Anmodning om registrering skal ske på et skema, der fås hos NaturErhvervstyrelsen eller på www.naturerhverv.dk.
Stk. 3. Leverandøren skal føre regnskab over køb, beholdninger og salg af genetisk modificeret frø og vegetativt formeringsmateriale.
Regnskabet skal opbevares i mindst 5 år.
 § 8. Salg eller anden form for overdragelse af genetisk modificeret udsæd og vegetativt formeringsmateriale med henblik på erhvervsmæssig anvendelse må kun ske til personer godkendt efter § 1.
§ 9. Leverandøren skal indberette oplysninger om salg eller anden form for overdragelse af genetisk modificerede frø og vegetativt formeringsmateriale til NaturErhvervstyrelsen.
Indberetningen skal indeholde oplysninger om art, sort, partinummer, navn og adresse på køber samt oplysninger om den solgte mængde angivet i kg eller antal.
Stk. 2. Indberetning om salg af udsæd og af vegetativt formeringsmateriale skal fremsendes til NaturErhvervstyrelsen.
For vårafgrøder skal indberetning ske senest den 1. juli, og for vinterafgrøder senest den 1. november.
Dyrkningsbetingelser § 10. Den, der dyrker genetisk modificerede afgrøder, skal overholde de i bilag 2 for den pågældende afgrøde anførte betingelser.
§ 11. De i bilag 2 fastsatte krav til afstanden til anden jordbrugers mark dyrket med en afgrøde af samme art eller af en slægt, der kan indkrydses, kan fraviges, hvis der foreligger en skriftlig aftale med den eller de berørte.
Det skal af aftalen fremgå, at der er givet samtykke til, at der kan dyrkes en genetisk modificeret afgrøde inden for en kortere afstand.
Stk. 2. Aftaler om fravigelse af afstandskravet skal være indgået inden såning af den genetisk modificerede afgrøde.
Aftalen skal være dateret og underskrevet af parterne.
Dokumentation skal opbevares på bedriften i mindst 5 år.
 § 12. Dyrkere af genetisk modificerede afgrøder skal sikre sig, at maskinstationer, transportvirksomheder eller andre, der på dyrkerens vegne håndterer eller transporterer genetisk modificerede afgrøder, har bevis for gennemført uddannelse heri, jf. § 2.
 Erhvervelse af ejendom m.v.
 § 13. Den, der erhverver eller på anden måde overtager retten til at anvende et areal, hvorpå der har været dyrket genetisk modificerede afgrøder, overtager forpligtelsen til at bekæmpe spildplanter og pligten til at overholde de for den pågældende afgrøde fastsatte dyrkningsintervaller, jf. bilag 2, litra B og C.
Rengøring § 14. Enhver, der erhvervsmæssigt dyrker, håndterer eller transporterer genetisk modificerede afgrøder, jf. § 1 i lov om dyrkning m.v. af genetisk modificerede afgrøder, skal sikre, at køretøjer, maskiner og materiel m.v., der anvendes til såning, høst eller transport og lignende af genetisk modificerede afgrøder, er rengjort, så der ikke kan ske spredning til konventionelle eller økologiske afgrøder.
 Stk. 2. Lagre, der har været anvendt til opbevaring af genetisk modificerede afgrøder, skal rengøres inden anvendelse til opbevaring af konventionelle eller økologiske afgrøder.
Transport § 15. Transport af genetisk modificerede afgrøder skal finde sted i overensstemmelse med betingelser fastsat i bilag 2, litra C, for den pågældende afgrøde.
Informationspligt § 16. Dyrkere, jf. § 1, af genetisk modificerede afgrøder har pligt til at informere ejere og brugere af marker beliggende inden for de i bilag 2, litra D, for den pågældende afgrøde fastsatte afstande, om den påtænkte dyrkning.
Stk. 2. Informationen skal indeholde oplysninger om afgrøden og om markens placering.
Information om påtænkt udsåning af vårafgrøder skal gives senest 1. februar.
For vinterafgrøder skal informationen være givet senest den 1. juli.
 Stk. 3. Det påhviler dyrkeren at opbevare dokumentation for overholdelse af informationsforpligtelsen i 5 år.
 § 17. Dyrkere af genetisk modificerede afgrøder har endvidere pligt til at informere maskinstationer, transportvirksomheder eller andre, der på dyrkerens vegne håndterer eller transporterer genetisk modificerede afgrøder herom, inden transporten eller håndteringen finder sted.
Stk. 2. Ejere eller brugere af køretøjer, maskiner og materiel m.v., der har været eller skal anvendes til såning, høst eller transport og lignende af genetisk modificerede afgrøder, skal informere herom inden anvendelse i forbindelse med konventionelle eller økologiske afgrøder.
En tilsvarende informationsforpligtelse gælder ved anvendelse af lagre, der tilhører andre.
§ 18. Ved salg, bortforpagtning, udlejning eller anden form for overdragelse af arealer, hvorpå der har været dyrket genetisk modificerede afgrøder, skal overdrageren skriftligt meddele erhverver herom.
Ved salg, udlejning eller anden form for overdragelse af maskiner, lagre, m.v. skal erhverver, lejer eller lign. ligeledes informeres herom.
 Stk. 2. Pligten til at informere efter stk. 1 bortfalder efter udløbet af en periode der svarer til det i bilag 2 anførte dyrkningsinterval for den pågældende afgrøde.
Indberetning af marker § 19. Dyrkere af genetisk modificerede afgrøder skal hvert år senest 21. april indberette oplysninger om:
1) placering af marker med genetisk modificerede afgrøder angivet ved markbloknr. og marknr., 2) størrelse af marker med genetisk modificerede afgrøder og 3) art og sort af den genetisk modificerede afgrøde.
 Stk. 2. Falder den 21. april på en lørdag, en søndag, en mandag eller en helligdag, skal oplysningerne indgives senest den anden hverdag (lørdag ikke medregnet), der følger her efter.
Stk. 3. De i stk. 1 nævnte oplysninger skal gives på et skema, der kan fås ved henvendelse til det lokale landbrugscenter eller til NaturErhvervstyrelsen.
Skemaet indgives til NaturErhvervstyrelsen.
Bidragspligt § 20. Efter § 12, stk. 1, i lov om dyrkning m.v. af genetisk modificerede afgrøder opkræver NaturErhvervstyrelsen en årlig afgift på 100 kr. pr. hektar dyrket med genetisk modificerede afgrøder.
 Stk. 2. Oplysninger indberettet i henhold til § 19, stk. 1, nr. 2, lægges til grund ved NaturErhvervstyrelsens beregning og opkrævning af den årlige afgift.
 § 21. Afgiften forfalder ved påkrav, og betaling skal ske senest 30 dage efter fakturaens dato.
Stk. 2. Betales afgiften ikke rettidigt, skal der betales en årlig rente svarende til den i renteloven fastsatte referencesats med tillæg for forfaldsdagen at regne.
Den tillagte rente udgør dog mindst 50 kr.
For erindringsskrivelser betales et gebyr på 100 kr., som reguleres pr. 1. januar med tilpasningsprocenten i love om en satsreguleringsprocent for det pågældende finansår.
Beløbet afrundes til nærmeste hele kronebeløb, der kan deles med 10 jf. § 15, stk. 3 i lov om dyrkning m.v. af genetisk modificerede afgrøder.
Kontrol § 22. NaturErhvervstyrelsen fører kontrol med, at bestemmelserne i bekendtgørelsen overholdes.
 Stk. 2. Personer og virksomheder, der er omfattet af bekendtgørelsen, skal efter anmodning fra NaturErhvervstyrelsen give alle oplysninger, herunder om økonomiske og regnskabsmæssige forhold, som har betydning for kontrollen samt vederlagsfrit yde NaturErhvervstyrelsen den fornødne bistand ved kontrol, prøvetagning, kopiering og udlevering af skriftligt materiale og udskrifter af oplysninger, som opbevares i elektronisk form.
 Stk. 3. NaturErhvervstyrelsen kan vederlagsfrit udtage prøver med henblik på kontrol for forekomst af genetisk modificeret materiale.
 § 23. Efter § 17, stk. 1, i lov om dyrkning m.v. af genetisk modificerede afgrøder har NaturErhvervstyrelsen, hvis det skønnes nødvendigt, til enhver tid mod behørig legitimation uden retskendelse adgang til offentlig og privat ejendom, lokaliteter, køretøjer, forretningsbøger, papirer m.v. herunder også materiale, der opbevares i elektronisk form for at tilvejebringe oplysninger til brug for løsninger af opgaver i henhold til loven eller bestemmelser fastsat i denne bekendtgørelse.
 § 24. Efter § 13, stk. 1, i lov om dyrkning m.v. af genetisk modificerede afgrøder kan NaturErhvervstyrelsen meddele de forbud og påbud, der anses for nødvendige for overholdelse af loven eller af bestemmelser fastsat i denne bekendtgørelse.
Stk. 2. Udgifterne til påbud og forbud meddelt efter stk. 1 påhviler den, som foranstaltningerne er rettet imod.
Efterkommes et påbud ikke inden en nærmere fastsat frist, kan NaturErhvervstyrelsen lade foranstaltningerne udføre for den ansvarliges regning.
Offentliggørelse § 25. NaturErhvervstyrelsen offentliggør på NaturErhvervstyrelsens hjemmeside (www.naturerhverv.dk) oplysninger om placering m.v. af marker dyrket med genetisk modificerede afgrøder.
 § 26. NaturErhvervstyrelsen kontrol- og analyseresultater offentliggøres.
Fratagelse af godkendelse til dyrkning § 27. Godkendelse til dyrkning meddelt efter § 1, stk. 2, kan frakendes ved dom, jf. § 14, stk.1, i lov om dyrkning m.v. af genetisk modificerede afgrøder, såfremt den pågældende ved grov eller gentagen overtrædelse af bestemmelser i loven eller denne bekendtgørelse har spredt genetisk modificeret materiale eller har fremkaldt fare herfor.
Stk. 2. Skønner NaturErhvervstyrelsen, at betingelserne for frakendelse efter stk. 1 er opfyldt, kan NaturErhvervstyrelsen, såfremt der er nærliggende fare for misbrug, midlertidigt inddrage godkendelsen.
Den, hvis godkendelse er inddraget, kan forlange inddragelsen indbragt for domstolene.
Begæring herom skal fremsættes inden 4 uger efter, at afgørelsen er meddelt den pågældende.
Straffebestemmelser § 28. Med bøde straffes den, der 1) overtræder § 1, stk.1, § 2, § 7, stk. 1 og 3, § 8, § 9, stk. 1, § 10, § 11, stk. 2, § 12, §§ 14 og 15, § 16, stk. 1, §§ 17 og 18, § 19, stk. 1, og § 22, stk. 2, eller 2) undlader at efterkomme påbud meddelt efter § 24, stk. 1.
 Stk. 2. Der kan pålægges selskaber m.v. (juridiske personer) strafansvar efter straffelovens 5. kapitel.
 § 29. NaturErhvervstyrelsen kan tilkendegive, at en sag kan afgøres uden retslig forfølgning, hvis den der har begået overtrædelsen, erklærer sig rede til, inden for en nærmere angivet frist, der efter begæring kan forlænges, at betale en i tilkendegivelsen angiven bøde.
 Stk. 2. Betales bøden i rette tid, eller bliver den efter vedtagelsen inddrevet eller afsonet, bortfalder videre forfølgning.
Ikrafttrædelse § 30. Bekendtgørelsen træder i kraft den 1. januar 2016.
 Stk. 2. Bekendtgørelse nr. 176 af 28. februar 2008 om dyrkning m.v. af genetisk modificerede afgrøder ophæves.
NaturErhvervstyrelen, den 11. december 2015 Jette Petersen / Steen Bonde Bilag 1 Krav til undervisningens indhold Bilag 2 Betingelser for dyrkning, krav til håndtering af spildplanter, frø og høstede afgrøder samt krav til information om dyrkning af genetisk modificerede afgrøder I.
Majs A.
Dyrkningsafstande Mindste afstand fra mark med genetisk modificeret majs til nabomark med konventionelt eller økologisk dyrket majs: 150 m.
 Afstanden mellem marker måles fra markkant til markkant.
B.
Dyrkningsintervaller Der er ingen krav om dyrkningsinterval efter dyrkning af genetisk modificeret majs.
C.
Håndtering af udsæd og høstede afgrøder Maskinfællesskab:        Rengøring af maskiner før brug i konventionelle eller økologiske marker.
 Transport af høstet majs:       Rengøring af transportmidler efter transport af genetisk modificeret majs.
D.
Information om dyrkning Afstand inden for hvilken, der skal gives information om dyrkning af genetisk modificeret majs:   225 m II.
Bederoe A.
Dyrkningsafstande Mindste afstand fra mark med genetisk modificeret bederoe til nabomark med konventionelt eller økologisk dyrket bederoe:
 Afstanden mellem marker måles fra markkant til markkant.
B.
Dyrkningsintervaller Mindste antal hele kalenderår mellem dyrkning af genetisk modificeret bederoe og efterfølgende dyrkning af konventionel eller økologisk bederoe på samme mark:
C.
Håndtering af spildplanter, udsæd og høstede afgrøder Bekæmpelse af spildplanter:    Bekæmpelse af stokløbere inden blomstring samt af spildplanter på marken og omkringliggende arealer.
 Maskinfællesskab:      Rengøring af maskiner før brug i konventionelle eller økologiske marker.
 Transport af høstede bederoer:   Rengøring af transportmidler efter transport af genetisk modificerede bederoer.
D.
Information om dyrkning Afstand inden for hvilken, der skal gives information om dyrkning af genetisk modificerede bederoer:
 - Ved avl af udsæd af genetisk modificerede bederoer:     3.000 m.
 - Ved dyrkning af genetisk modificerede bederoer til produktion:   Nærmeste naboer.
III.
Kartoffel A.
Dyrkningsafstande Mindste afstand fra mark med genetisk modificeret kartoffel til nabomark med konventionelt eller økologisk dyrket kartoffel.
 Afstanden mellem marker måles fra markkant til markkant.
B.
Dyrkningsintervaller Mindste antal hele kalenderår mellem dyrkning af genetisk modificeret kartoffel og efterfølgende dyrkning af konventionel eller økologisk kartoffel på samme mark.
C.
Håndtering af spildplanter, frø og høstede afgrøder Bekæmpelse af spildplanter:       På marken.
 Maskinfællesskab:  Rengøring af maskiner før brug i konventionelle eller økologiske marker.
 Transport af høstede kartofler: Rengøring af transportmidler efter transport af genetisk modificerede kartofler.
D.
Information om dyrkning Afstand inden for hvilken, der skal gives information om dyrkning af genetisk modificerede kartofler:   Nærmeste naboer.
1) Bekendtgørelsen har som udkast været notificeret i overensstemmelse med Europa-parlamentets og Rådets direktiv 98/34/EF af 22. juni 1998 (informationsproceduredirektivet), som ændret ved direktiv 98/48/EF.
Bekendtgørelsen indeholder bestemmelser der gennemfører dele af Europa-Parlamentets og Rådets direktiv 2005/36/EF af 7. september 2005 om anerkendelse af erhvervsmæssige kvalifikationer, EU-Tidende 2005, L 255, s. 22, samt dele af Europa-Parlamentets og Rådets direktiv 2006/123/EF af 12. december 2006 om tjenesteydelser i det indre marked, EU-Tidende 2006, L 376, s. 36-68.
