Ophørspension  efterfølgende indskud Spørgsmål Kan Skatterådet godkende, at der indbetales op  

 til 358.186 kr. efter pensionsbeskatningslovens §  

 15 A  

 med nedsættelse af indkomsten i salgsåret til følge,  

 hvis A afhænder ejendommen X-gade 96 inden for en periode på 10 år fra 2001  

 med  

 en fortjeneste på den erhvervsmæssige del på over 358.186 kr.? Svar Nej, se sagsfremstilling og begrundelse.
Beskrivelse af de faktiske forhold A afhændede i 2001 sin tømrerforretning med en  

 fortjeneste på 100.000 kr. vedr. goodwill og 258.186 kr. vedr. driftsmidler,  

 i  

 alt 358.186 kr.
Beløbene blev beskattet i 2001.
Erhvervsejendommen X-gade 96, hvorfra  

 tømrervirksomheden blev drevet, er efterfølgende udlejet til køberen af  

 tømrerforretningen.
Ejendommen består af en erhvervsdel og en beboelsesdel.
Skatteyderen agter at sælge erhvervsejendommen  

 inden for en periode af 10 år fra salget af tømrervirksomheden og herefter  

 indbetale op til 358.186 kr. på en ophørspension efter  

 pensionsbeskatningslovens  

 §  

 15 A.
Skatteyderen spørger om den avance der fremkommer på erhvervsdelen  

 kan nedsættes med avancen ved salg i 2001: 358.186 kr., såfremt avancen ved  

 salg af erhvervsdelen overstiger 358.186 kr.
SKATs indstilling og begrundelse Spørgsmålet i sagen er altså, om skatteyder kan  

 indskyde på en ophørspension på grundlag af en fortjeneste fra salget af en  

 virksomhed, som er sket flere år tidligere.
Midlerne til indskuddet vil blive  

 skaffet ved det senere salg af udlejningsejendommen og den skattepligtige  

 avance ved dette salg vil blive reduceret med indbetalingen.
 Pensionsbeskatningslovens §  

 15 A  

 bestemmer, at personer, der opnår en skattepligtig  

 fortjeneste i forbindelse med afståelse af deres erhvervsmæssige virksomhed  

 eller en andel af denne, kan indskyde fortjenesten på en pensionsordning og  

 derved få fradrag for det indskudte beløb.
 Pensionsbeskatningslovens §  

 15 A, stk. 2 havde i 2001 følgende ordlyd: Den, der opretter  

 en (ophørs)pensionsordning, skal i en periode på mindst 10 år forud for det  

 indkomstår, hvori pensionsordningen oprettes, have drevet selvstændig  

 erhvervsmæssig virksomhed, jf. lovbekendtgørelse nr. 865 af 1. oktober 2001.
 Forarbejderne til lov nr. 1282 af 22. december  

 2005 om indsættelse af §  

 15 A  

 (L 33 2000/01) giver ikke yderligere oplysninger om dette spørgsmål.
 Det bemærkes, at den citerede tekst i §  

 15 A, stk. 2 er ændret til "mindst 10 inden for de seneste  

 15 år" ved lov nr. 423 af 6. juni 2005. Da lovændringen efter lovens §  

 4,  

 stk. 5 først har virkning for afståelser i indkomståret 2005 eller senere,  

 finder den ikke anvendelse på As salg i 2001.
Det fremgår af pensionsbeskatningslovens §  

 15 A, stk. 7, at indbetaling til en ophørspension skal  

 foretages inden for en periode på 10 år.
Bemærkningerne til L 33 giver ikke  

 nærmere oplysninger om bestemmelsens forhold til stk. 2. Det fremgår bl.a. af  

 bemærkningerne:
"  

  

 Ifølge stk. 7 skal beløbet indbetales  

 inden for en 10 års periode, der begynder med det år, hvori virksomheden  

 eller  

 en andel af denne er afstået.
En fuld neutralisering af den avancebeskatning,  

 der skal finde sted på grund af virksomhedsophøret, fordrer, at indbetalingen  

 finder sted i afståelsesåret eller - jf. forslaget under nr. 3 - senest den  

 1.  

 juli i det efterfølgende indkomstår.
Indbetaling i de efterfølgende  

 indkomstår  

 i 10-årsperioden kan ikke på samme måde neutralisere avancebeskatningen, men  

 giver personer, der har indgået aftale om afdragsvis betaling af  

 afståelsessummen, og som ikke har frie midler til at foretage hele  

 pensionsindbetalingen på én gang, mulighed for at oprette disse  

 pensionsordninger.  

  

 " 7 siger således ikke noget om, hvornår  

 pensionsordningen skal være oprettet, men siger, at den maksimale indbetaling  

 skal være foretaget indenfor en 10 års periode.
Ifølge Ligningsvejledningen 2006-1 afsnit  


  

 A.C.1.1.6.6  


  

 henføres fradragsretten til det eller de indkomstår, hvori virksomheden er  

 afstået, også hvis indbetalingen først foretages i det umiddelbart  

 efterfølgende indkomstår.
Det er dog en betingelse, at indbetalingen sker  

 senest den 1. juli i det efterfølgende indkomstår.
 Hvis eksempelvis en virksomhed afstås i 2006,  

 skal indbetalingen på pensionsordningen ske senest den 1. juli 2007, hvis der  

 skal opnås fradrag for indbetalingen i afståelsesåret, dvs. 2006. Sker  

 indbetalingen  

 senere end den 1. juli 2007, er der fradrag i indbetalingsåret, dvs. 2007. (I  

 forhold til Ligningsvejledningen 2001 er alene årstallene ændret).
Landsskatteretten har i kendelsen  


  

 SKM2003.518.LSR  


  

 taget stilling til fortolkningen af den tidligere pensionsbeskatningslovens §  

 15 A, stk. 2. I denne sag havde der været en afbrydelse af  

 skatteyderens aktive erhvervsvirksomhed på ca. 3 år, hvorefter aktiviteten  

 blev  

 genoptaget.
Landsskatteretten fandt, at det var en betingelse for at anvende  

 bestemmelsen, at der var drevet erhvervsvirksomhed i en sammenhængende  

 periode  

 på 10 år umiddelbart forud for det indkomstår, hvori pensionsordningen  

 oprettes.
Der kunne derfor ikke lægges vægt på en periode på 10 år med  

 selvstændig virksomhed, som skatteyder havde haft før afbrydelsen.
SKAT finder herefter, at §  

 15 A, stk. 2 i overensstemmelse med ordlyden må forstås  

 således, at perioden med reel selvstændig virksomhed skal beregnes ud fra  

 tidspunktet for  

  

 oprettelsen  

  

 af pensionsordningen  

 som jo forudsætter, at virksomheden er helt eller delvist ophørt.
Det er  

 derfor  

 efter SKATs opfattelse en betingelse for at anvende §  

 15 A, at oprettelsen af ordningen sker senest indkomståret  

 efter afståelsen.
Når ordningen herefter er oprettet, giver §  

 15 A, stk. 7 mulighed for at foretage yderligere  

 indbetalinger med fradrag i indbetalingsåret, hvis dette er muligt inden for  

 maksimumsbeløbsrammen  

 i stk. 6.
 SKAT bemærker herved, at det ikke kan antages at  

 have været formålet med §  

 15 A, stk. 7 at give en generel adgang til at vente 10 år efter  

 virksomhedsophøret med at oprette en ophørspensionsordning.
I As tilfælde er der endnu ikke oprettet en § 15  

 A-ordning.
Perioden med selvstændig erhvervsvirksomhed er således afbrudt i  

 2001, mens der ikke er sket oprettelse af en pensionsordning inden udgangen  

 af  

 2002.
Den dagældende betingelse om selvstændig  

 virksomhed i mindst 10 år umiddelbart forud for oprettelsen af  

 pensionsordningen  

 er derfor ikke opfyldt.
Der kan herefter ikke foretages indskud på en  

 ophørspension på baggrund af fortjenesten fra salget i 2001.
 SKAT indstillede derfor, at spørgsmålet besvares  

 med "Nej".
 Det tilføjedes, at udlejningen af ejendommen  

 siden 2001 har været passiv virksomhed, jf. herved §  

 15 A, stk. 3, og fortjenesten ved salget af ejendommen kan  

 derfor ikke i sig selv give mulighed for at anvende reglerne om  

 ophørspension.
Skatterådets  

 afgørelse og begrundelse Skatterådet tiltrådte indstillingen.
Svaret er  

 bindende for skattemyndighederne i følgende periode 5 år fra afgørelsens dato (jf.  

 Skatteforvaltningsloven § 25).
