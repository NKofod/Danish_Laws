Registertilsynet udtalte sig efter omstændighederne ikke imod, at der  

 etableres en fælles patientjournal på  Det  Geriatriske  Center på  

 Diakonissestiftelsen.
Registertilsynet henstillede, at der på det  

 foreliggende grundlag ikke arbejdes videre med planer om at give mulighed for  

 ekstern terminaladgang til den fælles patientjournal, herunder adgang for  

 praktiserende læger m.v.
 Københavns  Kommune rettede i beretningsåret henvendelse til  

 Registertilsynet med anmodning om en udtalelse om et fremsendt udkast til  

 forskrifter og udkast til en såkaldt informeret samtykkeerklæring for et  

 register vedrørende en elektronisk patientjournal på  Det  Geriatriske  

  Center på  Diakonissestiftelsen.
Af udkastet til forskrifter for registeret fremgik, at formålet med  

 registeret var gennem en elektronisk, fælles patientjournal at effektivisere  

 informationsbehandlingen med henblik på at forbedre informationsgrundlaget  

 hos journalens brugere og reducere ressourceforbruget til håndteringen af  

 journalen.
Det fremgik endvidere, at der etableres elektronisk  

 postforsendelse, udarbejdelse af oversigter, statistikker m.v., samt at  

 systemet anvendes til tekstbehandling.
Endelig fremgik det, at formålet med  

 registeret var at kommunikere med eksterne brugere under  Københavns  Kommune  

 og med Det fælleskommunale Hospitalsinformationssystem, Det røde System.
Af den fremsendte registerbeskrivelse fremgik, at der var tale om  

 etablering af en fællesjournal, hvori indgår alle relevante oplysninger fra  

 alle relevante fagområder, og at disse for så vidt angår helbredsmæssige  

 oplysninger bl.a. er lægefaglige, sygeplejefaglige, fysioterapeutiske og  

 ergoterapeutiske samt, at der hertil kommer sociale oplysninger.
Af  

 registerbeskrivelsen fremgik endvidere, at man gennem fællesjournalen undgår  

 dobbeltregistreringer af oplysninger og opnår, at der kan gives adgang til  

 alle relevante oplysninger et sted.
Det blev oplyst, at journalen (registeret) ikke blot vil indeholde de  

 data, der traditionelt findes i sygehusregistre, men også de overvejelser,  

 observationer og oplæg til beslutninger, der hidtil er indført i de  

 almindelige sygehusjournaler eller sociale journaler.
Det blev endvidere  

 oplyst, at den elektroniske patientjournal i første omgang vil blive taget i  

 brug på  Det  Geriatriske  Center og det sociale afsnit, men at der senere  

 tænkes idriftsat kommunikation med eksterne brugere via direkte  

 terminaladgang til systemet, som f.eks. øvrige københavnske hospitaler,  

 praktiserende læger og speciallæger og social- og sundhedsforvaltningens  

 lokalkontorer.
 Det blev endvidere anført, at der i det foreliggende tilfælde vil være  

 tale om videregivelse af oplysninger i et helt andet omfang end ved de  

 traditionelle sygehusregistre, og at direktoratet derfor har fundet det  

 hensigtsmæssigt at lade videregivelsen primært ske på grundlag af en  

 informeret samtykkeerklæring fra patienten.
 Sagen blev behandlet på et møde i  Registerrådet.
 I den anledning udtalte Registertilsynet, at man fandt, at det måtte give  

 anledning til principielle betænkeligheder, at det påtænkte system ville  

 komme til at indeholde oplysninger om en række forhold, der går ud over, hvad  

 der traditionelt findes i sygehusregistre, og at det herudover var hensigten  

 at udveksle oplysninger i et helt andet omfang end ved de traditionelle  

 sygehusregistre, herunder at eksterne brugere skulle have direkte  

 terminaladgang til systemet.
 Uanset videregivelsen byggede på en samtykkeerklæring, fandt  

 Registertilsynet ikke ganske at kunne bortse fra, at patienten ofte ville  

 befinde sig i en svækket tilstand, og således kan være ude af stand til at  

 vurdere samtykkets omfang.
Registertilsynet ville imidlertid efter omstændighederne ikke udtale sig  

 imod, at der etableres en fælles patientjournal på  Det  Geriatriske  Center  

 på  Diakonissestiftelsen.
Registertilsynet lagde herved afgørende vægt på, at  

 der er tale om en forsøgsordning, samt på det behandlingsmæssige sigte,  

 herunder at der iværksættes integrerede lægelige og sociale foranstaltninger  

 for patienten.
 Registertilsynet henstillede dog, at  Københavns  Kommune ikke arbejder  

 videre med planerne om, at der gives mulighed for ekstern terminaladgang til  

 den fælles patientjournal, herunder adgang for praktiserende læger m.v.  

 Såfremt kommunen skulle fastholde ønsket om at iværksætte en sådan ordning,  

 anmodede man om særskilt forelæggelse af dette spørgsmål, herunder en nærmere  

 redegørelse for behovet herfor.
 Københavns Kommune er senere vendt tilbage med en anmodning om en  

 udtalelse i anledning af, at kommunen ønsker, at der gives mulighed for  

 ekstern terminaladgang til den fælles patientjournal, herunder adgang for  

 praktiserende læger m.v.
Registertilsynet har anmodet kommunen om en uddybende redegørelse for  

 behovet herfor.
Registertilsynet har endnu ikke modtaget svar fra kommunen  

 ved beretningsårets udløb.
(* 1) Registertilsynets årsberetning 1989 s. 37 (* 2) Oprindeligt lovbekendtgørelse nr. 621 af 2. oktober 1987.
