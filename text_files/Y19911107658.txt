 Civilretsdirektoratet afgav udtalelse om de generelle betingelser for  

 at adoptere.
 Adoptionslovens krav til adoptionsansøgere er dels generelle krav, der  

 gælder for alle adoptionsansøgere, dels specielle krav, afhængig af, hvilken  

 gruppe den pågældende adoptionsansøger tilhører.
 De generelle betingelser for at adoptere findes i adoptionslovens §§ 2, 4  

 og 5.
 Ifølge § 2 kan en adoption kun bevilges såfremt den efter en foretagen  

 undersøgelse kan antages at være til gavn for den, som ønskes adopteret, og  

 denne enten ønskes opfostret hos adoptanten eller har været opfostret hos  

 denne, eller der foreligger anden særlig grund til adoptionen.
Bevilling til adoption kan derudover ifølge adoptionslovens § 4 kun  

 meddeles den der er fyldt 25 år.
Når særlige grunde taler derfor, kan  

 bevilling dog meddeles den, som er fyldt 18 år.
 Endelig kan den, der er gift, jf. adoptionslovens § 5, som altovervejende  

 hovedregel kun adoptere sammen med sin ægtefælle, dog således at den ene  

 ægtefælle med den andens samtykke kan adoptere dennes barn eller adoptivbarn.  

 Ifølge § 5, stk. 2, kan kun ægtefæller adoptere sammen.
 Ydes der adoptanten vederlag kan bevillingen gøres afhængig af, at  

 vederlaget helt eller delvist sikres anvendt til bedste for barnet.
Ansøgeren skal som udgangspunkt godkendes som adoptant af et  

 adoptionssamråd, jf. adoptionslovens §§ 25 a og 25 b.
Den, der ønsker at  

 adoptere ægtefælles barn eller adoptivbarn, søskendes barn eller barn af  

 forældre, som ansøgeren gennem nært og længerevarende bekendtskab er særlig  

 nært knytte til skal dog ikke godkendes, jf. adoptionsbekendtgørelsens § 5,  

 stk. 2.
 Ifølge adoptionsbekendtgørelsens § 6, nr. 1 og 2 kan godkendelse som  

 adoptant, medmindre der foreligger særlige omstændigheder, ikke meddeles til:
1) ansøgere i tilfælde, hvor der på tidspunktet for ansøgningens  

 indgivelse er over 40 års aldersforskel mellem ansøger og barn, 2) ægtefæller, der på tidspunktet for afgørelsen om godkendelse har samlevet i mindre end 3 år, eller der i hjemmet er 2 adoptivbørn eller  

 3 børn ialt.
 Ifølge § 6, stk. 2, kan betingelsen om 40 års aldersforskel mellem ansøger  

 og barn fraviges, hvis ansøgerne inden rimelig tid efter at have modtaget et  

 adoptivbarn ansøger om godkendelse til adoption af endnu et barn.
 En enlig ansøger kan ifølge § 6 a godkendes som adoptant, hvis det efter  

 en samlet vurdering kan lægges til grund, at ansøgeren er velegnet til at  

 opfostre et barn alene.
 De afgørelser, der træffes af adoptionssamrådene kan indbringes for  

 Adoptionsnævnet.
 Udover de ovenfor anførte betingelser, kræves det ifølge administrativ  

 praksis generelt, at der er en vis aldersforskel mellem adoptionsansøgere og  

 det barn der ønskes adopteret (som hovedregel minimun 14 år). Herudover  

 bevilges adoption som hovedregel ikke af »børn« der er over 30 år.
 Adoption kræver som hovedregel samtykke fra de biologiske forældre og  

 barnet selv, hvis det er fyldt 12 år.
Der henvises til cirkulærskrivelse nr.
A 1/1984 om de nye regler om  

 godkendelse som adoptant.
