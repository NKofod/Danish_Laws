Ved noteveksling i Nairobi den 21. marts og den 11. april 1986 er der  

 indgået en overenskomst mellem Danmark og Kenya om dansk støtte til  

 landsbyhåndværkerskoler i Taita-Taveta distriktet i Kenya.
Ifølge  

 overenskomsten bidrager den danske regering i tidsrummet 1986-1991 med et  

 beløb på 5.200.000 kroner samt personalebistand i form af udsendte danske  

 frivillige.
 Formålet med overenskomsten er at medvirke til at forbedre  

 landsbyhåndværkerskolernes undervisningskvalitet og økonomiske styring samt  

 generelt at støtte udviklingen af et af Kenyas mindst udviklede distrikter.
