Kendelse fra Pressenævnet i sag nr.  

 12/2001 [K] har klaget til Pressenævnet over en artikel  

 bragt i Ugeavisen "Øboen" i uge 5 i 2001, idet hun mener, at god  

 presseskik er tilsidesat.
Af artiklen bragt i bladet i uge 5 med overskriften  

"Klager over Kassebølle Friskole" fremgår, at "En gruppe af tidligere forældre   med [K] i spidsen  

   har klaget til Folketingets Uddannelsesudvalg over Kassebølle  

 Friskole.
[K], der i en årrække repræsenterede SF  

 i Sydlangeland kommunalbestyrelse, har underskrevet klagebrevet sammen med  

  Anne  Christensen, Rudkøbing.
I brevet beder de folketingsudvalget  

 undersøge påståede "kammeratlige vennetjenester mellem  

 skolens leder, kasserer og revisor". Ifølge [K] protesterede  

 forældrene til 14 børn mod forholdene ved at tage deres  

 børn ud af skolen sidste år.
Skolens leder,  Sejr  la  Cour, afviser totalt anklagerne.  

 Det er hævn, fordi skolen tidligere har anmeldt [K] for vanrøgt  

 af et plejebarn, mener han." Af artiklen bragt i bladet i uge 6 i 2001 med overskriften  

 "Tonen uforsonlig i striden om Kassebølle Friskole"  

 fremgår blandt andet, at "Der bliver gået lige til kanten   og måske  

 lidt ud over i fejden om Kassebølle Friskole.
Parterne i striden om Kassebølle Friskole har ikke  

 meget at lade hinanden høre.
Tonen er uforsonlig, og personlige  

 uoverensstemmelser spiller helt tydeligt en stor rolle.
 De to hovedpersoner, [K] og  Sejr  la  Cour,  

 forsøger at mistænkeliggøre hinanden.
 [K] lægger ikke skjul på, at problemet efter  

 hendes opfattelse er skoleleder  Sejr  la  Cour.
- Hvis ikke han var der, ville det være en pragtfuld  

 skole.
Han er grov, mener [K], der også bruger denne forklaring  

 på, at hun ikke har haft børn på friskolen det seneste  

 år - og alligevel er med til at klage.
Det er påfaldende, at så mange er utilfredse.  

 Jeg møder hele tiden utilfredse forældre.
Men de tør ofte  

 ikke stå ved deres kritik af frygt for repressalier fra skolelederens  

 side.
Det er jeg jo ikke bange for.
Derfor er jeg medunderskriver af klagen  

 til Folketingets undervisningsudvalg.
- Grovheden fremgår også af, at  Sejr  la  

  Cour til Fyens Stiftstidende har oplyst, at skolen anmeldte mig for ikke at  

 passe et barn ordentligt.
Den anmeldelse blev fundet grundløs, men det  

 er et brud på tavshedspligten, når  Sejr  la  Cour  

 fortæller den slags.
- Jeg er altså ikke ude på at sværte  

 skolen.
Jeg vil kun have tingene undersøgt.
Den historie er faktisk  

 ikke længere, siger [K].
Tilsværtning Modsat ser Kassebølle Friskoles leder klagebrevet  

 til folketingsudvalget som ren og skær tilsværtning:
- Det svarer til at have en restaurant og blive beskyldt  

 for at have kommet noget slemt i maden.
Det er fuldstændigt umuligt at  

 tilbagevise.
Og det koster ikke noget at sige de ting.
Det er  

 fuldstændig gratis.
Bortset fra at sværte mig og skolen til  

 forstår jeg ikke motivet, siger  Sejr  la  Cour og peger på, at  

 han har haft en række uoverensstemmelser med [K] - indtil hun meldte  

 sit barn ud af skolen for et år siden.
 Skolelederen fastholder, at skolen har overholdt alle  

 regler og love.
 Det bliver nu op til folketingsudvalget og  

 undervisningsministeren at beslutte, om der skal gøres noget ved  

 klagen - og hvad.
" Klageren har anført, at hun ønsker at klage  

 over bladet, idet bladet i uge 5 har bragt en artikel fra Fyens  

 Stiftstidende, hvor skoleleder  Sejr  la  Cour fremkommer med  

 ærekrænkende udtalelser om vanrøgt af klagerens plejebarn.
Klageren har videre anført, at hun ikke blev  

 informeret om, at bladet ville bringe den pågældende artikel, og  

 hun havde derfor ikke mulighed for at gøre indsigelse.
Klageren finder  

 det krænkende, at  Sejr  la  Cours udtalelser i en uge står  

 ukommenteret i folks bevidsthed.
Svendborg Avis har som ansvarlig for bladet anført,  

 at klagen bør afvises, idet bladets redaktør i en personlig  

 samtale med klageren ugen efter artiklens fremkomst har givet klageren  

 mulighed for at gendrive og kommentere de fremsatte synspunkter.
Klageren gav  

 under samtalen ikke udtryk for, at hun ønskede at klage over bladet,  

 ligesom hun intet oplyste om, at hun havde til hensigt at klage til  

 Pressenævnet.
Samtalen blev bragt som et interview i bladet i uge  

 6.
 Bladet har endvidere anført, at der i artiklen ikke  

 rejses beskyldning mod klageren, hvor det oplyses, at en tredjepart tidligere  

 har anmeldt klageren for vanrøgt, men der tages i denne  

 sammenhæng ikke på nogen måde stilling til oplysningen.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Kaare R.  

 Skou og Ole Askvig.
 Pressenævnet udtaler:
 Oplysninger, som kan være skadelige, krænkende  

 eller virke agtelsesforringende for nogen, skal efterprøves i  

 særlig grad, inden de bringes, først og fremmest ved  

 forelæggelse for den pågældende.
 Efter det oplyste har bladet i uge 5 bragt udtalelsen fra  

 skoleleder  Sejr  la  Cour uden at have søgt at indhente en kommentar  

 fra klageren.
Den omstændighed, at bladet efterfølgende i  

 uge 6 har bragt klagerens kommentar til skolelederens udtalelse, finder  

 Pressenævnet ikke tilstrækkelig.
Bladet burde have forelagt  

 skolelederens udtalelse for klageren, inden artiklen fra uge 5 blev  

 offentliggjort, og Pressenævnet udtaler derfor sin kritik af bladet.
 I medfør af medieansvarslovens § 49  

 pålægges det herefter den ansvarshavende redaktør af  

 ugeavisen Øboen at offentliggøre følgende:
 "Kendelse fra Pressenævnet:
 Pressenævnet udtaler sin kritik af ugeavisen  

 Øboen i anledning af en artikel bragt i bladet i uge 5 i 2001.
 I artiklen bragte bladet en udtalelse fra skoleleder  Sejr  

  la  Cour om, at Kassebølle Friskole tidligere har anmeldt [K] for  

 vanrøgt af et plejebarn. [K] har klaget over, at bladet bragte  

 udtalelsen inden, at hun fik lejlighed til at kommentere den. [K] fik  

 efterfølgende i en artikel i bladet i uge 6 lejlighed til at  

 kommentere skolelederens udtalelse, og hun oplyste i den forbindelse, at  

 anmeldelsen mod hende for vanrøgt af plejebarnet blev fundet  

 grundløs.
 Pressenævnet udtaler, at oplysninger, som kan  

 være skadelige, krænkende eller virke agtelsesforringende for  

 nogen, skal efterprøves i særlig grad, inden de bringes,  

 først og fremmest ved forelæggelse for den  

 pågældende.
 Efter det oplyste har bladet i uge 5 bragt udtalelsen fra  

 skoleleder  Sejr  la  Cour uden at have søgt at indhente en kommentar  

 fra klageren.
Den omstændighed, at bladet efterfølgende i  

 uge 6 har bragt klagerens kommentar til skolelederens udtalelse, finder  

 Pressenævnet ikke tilstrækkelig.
Bladet burde have forelagt  

 skolelederens udtalelse for klageren, inden artiklen fra uge 5 blev  

 offentliggjort, og Pressenævnet udtaler derfor sin kritik af  

 bladet.
 København den 25. april 2001.
Axel Kierkegaard, Aage Lundgaard, Kaare R.
Skou og Ole  

 Askvig" Afsagt den 25. april 2001.
