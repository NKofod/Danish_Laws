Det følger af de vejledende regler for god  

 presseskik, at det er massemediernes opgave at bringe korrekt og hurtig  

 information.
Så langt det er muligt, bør det kontrolleres, om de oplysninger,  

 der gives, er korrekte, jf. punkt A.1.
 Det er Pressenævnets opfattelse, at  

 offentlige personer, herunder politikere, må tåle en mere nærgående og  

 kritisk  

 omtale af deres forhold end andre.
Parterne havde afgivet modstridende  

 forklaringer om, hvorvidt [K] havde udtalt sig som citeret i artiklen.
På  

 grund  

 af de begrænsede muligheder for at føre bevis for Pressenævnet, kunne nævnet  

 ikke tage stilling til, hvilken forklaring der var den rigtige.
Pressenævnet  

 fandt imidlertid, at Sjællandske var berettiget til at bringe de gengivne  

 oplysninger, og nævnet udtalte ikke kritik heraf.
Pressenævnet fandt videre,  

 at  

 der var en sådan offentlig interesse i sammenhængen mellem indsamlingen til  

 fordel for urmageren og udtalelserne, at der var belæg for at nævne  

 forholdet,  

 og nævnet udtalte ikke kritik.
Oplysningen om, at [K] skulle have udtalt,  

 at kriminelle skulle have tæsk med jernrør, kunne være skadelige, krænkende  

 eller virke agtelsesforringende for klager.
Nævnet fandt imidlertid, at  

 oplysningen havde været forelagt klager, og Sjællandske havde bragt [K]s  

 kommentar hertil i artiklen [K]: Det er taget ud af sin  

 sammenhæng samt i  

 klagers læserbrev.
Nævnet udtalte på denne baggrund ikke kritik.
Pressenævnets  

 kendelse i sag 2007-6-484 [K] har klaget til  

 Pressenævnet over en artikel i Sjællandske den 22. februar 2007, idet han  

 mener, at god presseskik er tilsidesat.
1. Sagsfremstilling Sjællandske bragte den 22.  

 februar 2007 forsiden  

  

 Folketingskandidat  

 går ind for at banke kriminelle med jernrør  

  

 og med mindre typer  

  

 KALVEHAVE:  

 Sjællandske har overhørt en samtale mellem Venstres Folketingskandidat  

 i Vordingborgkredsen, [K], og to andre personer, hvor [K] giver udtryk for,  

 at  

 det ville være i orden at straffe kriminelle med tæsk, og at det er det, han  

 vil  

 gå ind for, hvis han en dag bliver justitsminister. Sjællandske bragte inde i  

 avisen under overskriften   

  

 Folketingskandidat:  

 Gi de kriminelle tæsk med jernrør  

  

 og underoverskriften  

  

 KALVEHAVE: Folketingskandidat [K] (V), som  

 tidligere har gjort sig bemærket med at arrangere en indsamling for en  

 person,  

 sigtet for drabsforsøg, synes, at kriminelle skal straffes hårdt  for  

 hans  

 skyld gerne med tæsk med jernrør.  

  

 følgende artikel:
 Hvis Venstres  

 folketingskandidat i Vordingborg-kredsen, [K], kommer ind i Folketinget, og  

 efterfølgende  

 får indflydelse på, hvordan forbrydere skal behandles, tager dansk  

 kriminalforsorg et gigantisk spring tilbage til middelalderlige forhold.
 [K] arbejder på benzintanken  

 i Kalvehave og Sjællandskes overtegnede journalist overhørte i går morges en  

 samtale mellem [K] og to af hans kunder, som udspurgte ham om hans politiske  

 fremtid.
 [K] var ikke i tvivl om, at  

 det nok skal lykkes ham at komme ind i Folketinget  nu hvor sådan  

 én som [A]  

 ikke længere stiller op, som han selv udtrykker det.
Bliver hårdt for de kriminelle Ifølge [K] skulle han dermed  

 nærmest været garanteret en plads på Tinget.
 Følgende dialog udspandt sig  

 derefter på tanken i Kalvehave, mellem de to kunder (KK) og [K] :
KK: Så skal vi måske se dig  

 som fiskeriminister en dag? [K]: Nej, jeg ville være mest  

 interesseret i at blive social- eller justitsminister.
KK: Er det ikke lidt hårdt   

 at være justitsminister? [K]: Det bliver hårdt for  

 dem, som det går ud over! KK: De kriminelle? Hvordan  

 det? [K]: For min skyld må de da  

 gerne give dem tæsk med jernrør! I [K] noget specielle  

 begrebsverden  hvor kriminelle altså får tæsk, og han nærmest er sikker  

 på at  

 blive Folketingsmedlem  er det mønboerne, som afgør hans politiske  

 fremtid   

 ved samtale med kunderne faldt nemlig også en kommentar om, at hvis jeg  

 kan få  

 mønboernes støtte, så ... (kommer han ind i Folketinget, red.).
Indsamling for urmager [K] gjorde sig for få uger  

 siden bemærket ved at starte en indsamling for at støtte den urmager i  

 København, som skød to mænd, som forsøgte at begå et røveri mod hans butik.
Den gang sagde [K], at det  

 nu kunne være nok  uden dog at specificere, hvad der  

 kunne være nok, og  

 uden at kunne svare på, om han også ville have startet indsamlingen, hvis  

 urmageren havde ramt en tilfældig, uskyldig forbipasserende. I forlængelse af artiklen var  

 under overskriften  

  

 [K]: Det er taget ud  

 af sin sammenhæng  

  

 indsat følgende:
 KALVEHAVE: Sjællandske  

 konfronterede i går [K] med hans udtalelser tidligere på dagen.
- Det vil jeg ikke citeres  

 for! Men du har jo sagt det, så  

 det bliver du.
- Jo, men det er taget ud af  

 sammenhæng! Jamen  jeg overhørte jo  

 samtalen  og hvordan kan så grove udtalelser i det hele tages ud  

 af sin  

 sammenhæng? - Det vil jeg ikke  

 kommentere.
Ville det så ikke være en god  

 idé at uddybe så hårde udtalelser, hvis de nu en gang er taget ud af  

 sin  

 sammenhæng? - Det vil jeg ikke, det er  

 taget ud af sin sammenhæng. Sjællandske bragte efter  

 offentliggørelsen  

 af ovenstående  

 artikler under overskriften  

  

 Grebet ud af  

 sammenhæng  

  

 følgende læserbrev fra [K]:
SYNSPUNKT: Da jeg i går  

 (torsdag) åbnede Sjællandske, kunne jeg ikke tro mine egne øjne.
En  

 journalist,  

 fra samme avis har lavet en artikel om noget, han mener at have overhørt, da  

 han stod i kø for at handle.
For det første kan jeg oplyse  

 journalisten om  hvis det skulle være gået forbi hans næse  at  

 jeg pt.
IKKE  

 er folketingskandidat i Vordingborg-kredsen, da kredsene er omlagt, og vi  

 derfor ikke har valgt ny kandidat endnu (1. fejl).
Dernæst er ordet  jernrør  aldrig  

 blevet nævnt.
Jeg har efterfølgende talt med de pågældende kunder for at få  

 bekræftet, at jeg IKKE har udtalt mig, som journalist [C] skriver.
Mon det med  jernrøret  mon  

 hænger sammen med, at jeg i forbindelse med min indsamling til urmager [B]  

 blev  

 spurgt om, hvorvidt jeg havde et jernrør liggende under disken??   

 hvilket jeg  

 i øvrigt klart kunne svare nej til! Én ting (måske den eneste)  

 har [C] dog opfattet korrekt.
Ja, jeg går ind for hårdere straffe for  

 kriminelle.  

 Det lægger jeg og har jeg aldrig lagt skjul på.
Når man står i kø to minutter  

 (hvilket jeg kan se på overvågningskameraet, at journalisten gør), så er det  

 altså begrænset, hvor meget man kan få med af en samtale  som i øvrigt  

 var  

 godt i gang! [C], din artikel er grebet ud af en sammenhæng, og jeg finder  

 virkelig din fremgangsmåde meget besynderlig.
Hvis det virkelig er så tyndt  

 med  

 spændende artikler, at man ligefrem skal stå i kø i en forretning for at  

 finde  

 noget spændende, så ser det sort ud.
Og når man så ikke holder sig til fakta  

   

 er det endnu mere trist og grænser til injurier.
Hvad angår mønske stemmer, er  

 det heller ikke korrekt, hvad [C] skriver.
Jeg sagde blot: Jeg håber da  

 på  

 nogle stemmer fra Møn, da mange der jo ved sidste valg stemte på [A].
Men jeg syntes da [C] skulle  

 opsøge de to kunder og få deres version af historien.
Som journalist er man  

 jo  

 god til at grave ting frem.
Skulle det ikke lykkes for  

 journalisten, må han  

 jo henvende sig, så skal jeg nok hjælpe ham  jeg skjuler nemlig intet!  

 Om igen  

[C]! Sjællandske bragte ligeledes  

 et læserbrev fra en af kunderne, [D], under overskriften  

  

 Åbent brev til [K].  

  

 Af læserbrevet fremgår det, at han heller  

 ikke mener, at ordet jernrør blev brugt.
2. Parternes synspunkter [K] har anført, at han ikke  

 var folketingskandidat i perioden den 6. februar til 27. marts 2007. Det  

 bragte  

 er taget ud af sammenhæng, og der bør ikke refereres fra en privat samtale i  

 offentlig sammenhæng.
Uanset hvor samtalen har fundet sted, må den antages at  

 være privat.
[K] har videre anført, at han  

 den pågældende dag arbejdede i forretningen og betjente to faste kunder, som  

 han kendte godt.
Samtalen faldt på kriminelle i almindelighed, og klager  

 udtalte, at det eneste, kriminelle havde respekt for var en flad lussing.  

 Udtalelsen er ikke ensbetydende med, at klager ønsker at indføre et system  

 med  

 korporlig afstraffelse.
Det bragte er forvrænget og krænkende.
 [K] har herudover anført, at  

 sagen vedrørende urmageren ikke har noget med denne her sag at gøre, men  

 klager  

 forstår urmagerens handlemåde.
Sjællandske har anført, at  

 det er pressens opgave at fortælle befolkningen, hvad politikere står for, og  

 det er en væsentlig samfundsmæssig opgave at berette, hvis de samme  

 politikere  

 siger ét i en sammenhæng og noget andet i en anden sammenhæng.
Artiklen  

 afslører,  

 at [K] i virkeligheden går ind for korporlig afstraffelse.
Avisen har  

 fastholdt, at man har citeret klager korrekt.
Sagen har interesse, da klager  

 tidligere har givet udtryk for stramme holdninger i forbindelse med  

 kriminalitet.
Indsamlingen til fordel for urmageren, der skød et par røvere,  

 er  

 et eksempel herpå.
Sjællandske har anført, at [K]  

 er Venstres landspolitiske profil i Vordingborg-området, kendt fra den lokale  

 debat i aviserne.
Klager var folketingskandidat frem til 31. december 2006 og  

 igen fra slutningen af marts 2007. Når han rent teknisk ikke var det i den  

 mellemliggende periode, skyldtes det ændringen af valgkredsene i forbindelse  

 med Strukturreformen.
Samtalen har ikke fundet sted et privat sted og er ikke  

 privat.
 Sjællandske har videre  

 afvist, at avisen skal indhente tilsagn fra klager om at referere de faldne  

 udtalelser.
Sjællandske har anført, at  

 klager har haft mulighed for at kommentere sagen, men ønskede ikke at uddybe  

 sit synspunkt bortset fra, at han mener, at udtalelsen er grebet ud af en  

 større sammenhæng.
Den angrebne part har altså haft mulighed for at forsvare  

 sig.
 3. Pressenævnets begrundelse og afgørelse  

 :
 I sagens behandling har  

 følgende nævnsmedlemmer deltaget:
 Axel Kierkegaard, Finn  

 Rowold, Lene Sarup og Marianne Druedahl.
Det følger af de vejledende  

 regler for god presseskik, at det er massemediernes opgave at bringe korrekt  

 og  

 hurtig information.
Så langt det er muligt, bør det kontrolleres, om de  

 oplysninger, der gives, er korrekte, jf. punkt A.1.
 Det er Pressenævnets  

 opfattelse, at offentlige personer, herunder politikere, må tåle en mere  

 nærgående  

 og kritisk omtale af deres forhold end andre.
Parterne har afgivet  

 modstridende forklaringer om, hvorvidt [K] har udtalt sig som citeret i  

 artiklen.  

 På grund af de begrænsede muligheder for at føre bevis for Pressenævnet, kan  

 nævnet ikke tage stilling til, hvilken forklaring der er den rigtige.  

 Pressenævnet finder imidlertid, at Sjællandske er berettiget til at bringe de  

 gengivne oplysninger, og nævnet udtaler ikke kritik heraf.
Pressenævnet  

 finder  

 videre, at der er en sådan offentlig interesse i sammenhængen mellem  

 indsamlingen  

 til fordel for urmageren og udtalelserne, at der er belæg for at nævne  

 forholdet, og nævnet udtaler ikke kritik.
Oplysningen om, at [K] skulle  

 have udtalt, at kriminelle skulle have tæsk med jernrør, kan være skadelige,  

 krænkende eller virke agtelsesforringende for klager.
Nævnet finder  

 imidlertid,  

 at oplysningen har været forelagt klager, og Sjællandske har bragt [K]s  

 kommentar hertil i artiklen [K]: Det er taget ud af sin  

 sammenhæng samt i  

 klagers læserbrev.
Nævnet udtaler på denne baggrund ikke kritik.
