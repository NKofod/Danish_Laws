Indholdsfortegnelse 1. Reklamereglerne 2. Reklamebegrebet 3. Generelle bestemmelser 4. Reklame over for offentligheden 5. Reklame over for medicinalpersoner 6. Lægemiddelkonsulenter 7. Udlevering af lægemiddelprøver 8. Frivillig forhåndsvurderingsordning 9. Spørgsmål, klage, rekurs 10. Selvjustitsorganer 11. Tidligere vejledninger 1. Reklamereglerne 1.1. Reglerne om reklame for lægemidler findes i lægemiddellovens  

 kapitel 6 (§§ 26-31), bekendtgørelse nr. 328 af 24. maj 1993 om reklame for  

 lægemidler (reklamebekendtgørelsen) og bekendtgørelse nr. 329 af 24. maj 1993  

 om udlevering af lægemiddelprøver.
2. Reklamebegrebet 2.1. Lægemiddellovgivningens reklamebegreb må i overensstemmelse  

 med Rådsdirektiv 92/28/EØF om reklame for humanmedicinske lægemidler forstås  

 bredt.
I direktivet beskrives reklame for lægemidler som »enhver form  

 for opsøgende informationsvirksomhed, kundesøgning eller holdningspåvirkning,  

 der tager sigte på at fremme ordinering, udlevering, salg eller forbrug af  

 lægemidler; dette omfatter især: offentlig reklame for lægemidler, reklame  

 for lægemidler over for personer, der er beføjet til at ordinere eller  

 udlevere lægemidler, lægemiddelkonsulenters besøg hos personer, der er  

 beføjet til at ordinere eller udlevere lægemidler, udlevering af prøver,  

 tilskyndelse til at ordinere eller udlevere lægemidler ved at yde, tilbyde  

 eller love pekuniære fordele eller fordele i form af naturalier, undtagen  

 hvis den reelle værdi heraf er ubetydelig, sponsorering af reklamemøder,  

 hvori der deltager personer, som er beføjet til at ordinere eller udlevere  

 lægemidler, sponsorering af videnskabelige kongresser, hvori der deltager  

 personer, som er beføjet til at ordinere eller udlevere lægemidler, og  

 navnlig afholdelse af disse personers udgifter til transport og ophold i  

 denne forbindelse«.
I direktivet nævnes sponsorering af reklamemøder udtrykkeligt.
Et  

 reklamemøde, der ikke blot sponsoreres, men ligefrem afholdes af en  

 medicinalvirksomhed, er også omfattet af reklamebegrebet.
 2.2 . Uden for lovens reklamebegreb falder:
2.3. Ovenstående nyformulering af reklamebegrebet i relation til  

 lægemiddellovgivningen indebærer en ikke ubetydelig udvidelse i forhold til  

 tidligere praksis.
Med den nye, brede formulering er det utvivlsomt, at  

 f.eks. »forhandlerinformation«, »produktinformation«  

 o.l., der hidtil har befundet sig i reklamebegrebets grænseområde, fremover  

 må behandles som reklame.
3. Generelle bestemmelser 3.1. Lægemiddellovens § 26 indeholder de grundlæggende krav  

 til indhold og udformning af lægemiddelreklamer.
Bestemmelsen gælder såvel  

 reklame over for offentligheden som reklame over for medicinalpersoner.
3.2. Ifølge § 26, stk. 1 , skal lægemiddelreklame være  

 fyldestgørende og saglig, og den ikke må være vildledende eller overdrive  

 lægemidlets egenskaber.
Dette svarer i princippet til indholdet af den  

 tidligere generelle bestemmelse om indholdet af lægemiddelreklamer.
Kravet om, at reklamen skal være »fyldestgørende«, skal forstås  

 således, at det ikke er tilstrækkeligt, at en reklame ikke indeholder  

 forkerte eller vildledende oplysninger.
Den skal derudover indeholde relevant  

 og nødvendig information med henblik på, at modtagerne/læserne af reklamen  

 kan forstå og vurdere, hvornår og i hvilke situationer, lægemidlet kan og bør  

 anvendes, og hvornår det ikke bør anvendes.
En reklame er f.eks. ikke  

 fyldestgørende, hvis den indeholder så brede formuleringer, at den er egnet  

 til at fremme forbruget af et lægemiddel, som ikke er det mest  

 hensigtsmæssige at anvende i den givne situation.
Kravet om »saglighed« skal primært forstås som et forbehold om,  

 at lægemidler ikke må opreklameres på lige så pågående og potentielt  

 forbrugsskabende vis som almindelige forbrugsvarer.
I almindelighed bør  

 lægemiddelreklame ikke sigte mod at skabe merforbrug af lægemidler.
 Efter bestemmelsen suppleres de generelt angivne normer med et krav om, at  

 oplysninger i reklamen skal stemme overens med det produktresume,  

 Sundhedsstyrelsen har godkendt for lægemidlet. (Produktresumeet indeholder  

 bl.a. oplysninger om lægemidlets sammensætning, dispenseringsform,  

 indikationer (anvendelsesområde), kontraindikationer, bivirkninger,  

 forsigtighedsforanstaltninger, dosering og eventuelle advarsler).
Det betyder ikke, at indholdet af en reklame skal være identisk med  

 produktresumeet.
Men reklamens materielle indhold må ikke stride mod  

 produktresumeets indhold.
Der er mulighed for - inden for saglighedskravets  

 rammer - at anvende andre formuleringer end i produktresumeet, jf. dog  

 nedenfor under punkt 5.2.
 I relation til lægemidler, for hvilke der endnu ikke foreligger et  

 godkendt produktresume, skal kravet forstås således, at oplysningerne i  

 reklamen skal være objektivt korrekte og i overensstemmelse med de  

 oplysninger, Sundhedsstyrelsen måtte ligge inde med, herunder et eventuelt  

 godkendt indikationsområde, samt med - for naturlægemidlers vedkommende -  

 hvad der er almindeligt kendt om lægemidler af den pågældende type.
3.3. Ifølge lægemiddellovens § 26, stk. 2 , må reklamen  

 ikke være vildledende eller overdrive lægemidlets egenskaber.
Dette forbud  

 indebærer, at der ikke gennem en reklames udformning og indhold må bibringes  

 forbrugerne og personer, der ordinerer eller udleverer lægemidler, en  

 fejlagtig opfattelse af lægemidlet, herunder af dets anvendelsesområde,  

 virkning, bivirkninger, pris, indhold osv.
Reklamen må endvidere ikke stille  

 lægemidlet i et gunstigere lys end andre tilsvarende eller måske endda -  

 objektivt set - mere velegnede lægemidler.
 3.4. Indeholder en reklame en sammenligning, herunder en  

 prissammenligning, mellem flere lægemidler, skal det tydeligt fremgå, hvilke  

 lægemidler - herunder hvilken styrke, pakningsstørrelse mv. - sammenligningen  

 omfatter.
 Sammenligningen må kun omfatte lægemidler, herunder styrker,  

 pakningsstørrelser mv., som det objektivt set er relevant at sammenligne,  

 dvs. lægemidler med sammenfaldende anvendelsesområde.
Sammenligningen skal for at være fyldestgørende, jf. lægemiddellovens §  

 26, stk. 1, omfatte alle synonyme (samt eventuelle parallelimporterede)  

 lægemidler, der hverken afviger i pakningsform, dispenseringsform eller  

 styrke eller afviger væsentligt i pakningsstørrelse.
Lægemidler med en  

 ubetydelig markedsandel kan dog udelades af sammenligningen.
 Sammenlignende reklame skal altid udarbejdes på baggrund af de  

 oplysninger, som fremgår af produktresumeerne for de pågældende lægemidler.
 Da det ifølge reklamebekendtgørelsens § 2, stk. 1, nr. 2, er forbudt over  

 for offentligheden at give indtryk af, at et lægemiddels virkning er lige så  

 god eller bedre end virkningen af et andet lægemiddel, vil der ikke i  

 reklamer over for offentligheden kunne foretages sammenligninger mellem flere  

 lægemidlers virkning.
3.5. Ifølge lægemiddellovens § 26, stk. 3, kan  

 sundhedsministeren fastsætte nærmere regler om reklame for lægemidler.  

 Adgangen til at fastsætte disse nærmere regler skal ifølge bemærkningerne til  

 loven primært anvendes til at udarbejde de yderligere bestemmelser, som  

 kræves for at gennemføre Rådsdirektiv 92/28/EØF.
Sådanne regler er fastsat i  

 reklamebekendtgørelsen, jf. nedenfor.
3.6. Ifølge lægemiddellovens § 27a må der ikke reklameres  

 for lægemidler i fjernsynet, medmindre Sundhedsstyrelsen har givet tilladelse  

 hertil.
Sådanne tilladelser vil kun blive givet i helt specielle situationer,  

 f.eks. hvis det ud fra sundhedsmæssige betragtninger skønnes nødvendigt af  

 hensyn til befolkningen som helhed eller til enkelte befolkningsgrupper via  

 reklame at informere om bestemte lægemidler.
 3.7. Ifølge lægemiddellovens § 27b må der ikke reklameres  

 for lægemidler, som ikke lovligt kan forhandles eller udleveres her i landet.
Et nyt lægemiddel kan først lovligt forhandles fra det tidspunkt, hvor der  

 er udstedt en markedsføringstilladelse.
Hvis der er tale om et  

 apoteksforbeholdt lægemiddel, er det endvidere en betingelse, at lægemidlet  

 er optaget i Specialitetstaksten, dvs. at den pris, lægemidlet skal  

 forhandles til, er publiceret; der må derfor først reklameres for lægemidlet  

 fra dette tidspunkt.
3.8. Ifølge lægemiddellovens § 27c må der ikke reklameres  

 for magistrelle lægemidler.
Dette forbud er en naturlig konsekvens af, at  

 magistrelle lægemidler fremstilles individuelt til den enkelte patient/det  

 enkelte dyr efter anvisning fra en læge eller dyrlæge.
3.9. Ifølge lægemiddellovens § 29, stk. 1 og 2 , skal  

 registreringsindehaveren opbevare et eksemplar af alle reklamer for et  

 lægemiddel i mindst 2 år.
Sammen med reklamen skal der opbevares oplysninger  

 om, hvor, hvornår og hvordan reklamen har været anvendt, herunder hvem den er  

 sendt eller udleveret til, distributionsmåden og hvilke tidsskrifter o.l.,  

 den har været bragt i.
Dette materiale skal på forlangende stilles til  

 rådighed for Sundhedsstyrelsen.
 Hvis andre end registreringsindehaveren, f.eks. en forretningskæde,  

 selvstændigt reklamerer for et lægemiddel, påhviler pligten til at opbevare  

 reklamematerialet den, der i det konkrete tilfælde er ansvarlig for reklamen,  

 jf. lægemiddellovens § 29, stk. 3 .
 Den eller dem, der indrykker/bestiller en annonce/reklame, og den eller  

 dem, der bistår hermed, f.eks. et reklamebureau, vil kunne betragtes som  

 »ansvarlige« i lovens forstand.
Sundhedsstyrelsen behøver ikke at begrunde krav om at få reklamemateriale  

 for et lægemiddel stillet til rådighed.
Det er underordnet, om  

 Sundhedsstyrelsens interesse skyldes en konkret mistanke eller er et led i  

 f.eks. rutinemæssig kontrolvirksomhed på stikprøvebasis.
Ifølge lægemiddellovens § 29, stk. 4 , kan Sundhedsstyrelsen kræve  

 alle nødvendige oplysninger fra den, der er ansvarlig for en reklame, med  

 henblik på at kontrollere, om reklameringen er lovlig.
Denne bestemmelse er  

 overordentlig vidtrækkende og giver f.eks.
Sundhedsstyrelsen mulighed for at  

 kræve specificerede oplysninger om en medicinalvirksomheds udgifter ved en  

 kongres, således at det kan kontrolleres, om der er tilgået deltagerne i  

 kongressen gaver eller andre fordele, herunder luksuriøs forplejning o.l., i  

 ulovligt omfang.
 De nævnte oplysninger kan ikke alene kræves af registreringsindehaveren,  

 men også af andre, der måtte være involveret i lanceringen af et lægemiddel,  

 dvs. f.eks. et reklamebureau eller en kongresarrangør.
3.10. Sundhedsstyrelsen kan i medfør af lægemiddellovens §  

 30 kræve ulovlig reklamering for et lægemiddel bragt til ophør.  

 Sundhedsstyrelsen kan endvidere kræve, at den, der er ansvarlig for en  

 ulovlig reklame, offentliggør Sundhedsstyrelsens afgørelse om, at reklamen  

 skal standses, eller offentliggør en berigtigelse af reklamen.
Formen og  

 indholdet af sådanne offentliggørelser bestemmes af Sundhedsstyrelsen.
 3.11. Ordet »apotek« må som hovedregel ikke benyttes i  

 reklamer for ikke apoteksforbeholdte lægemidler, hvilket først og fremmest  

 vil sige naturlægemidler og vitamin- og mineralpræparater, jf.  

 lægemiddellovens § 31, stk. 3 .
Hvis den, der er ansvarlig for reklamen, kan dokumentere, at lægemidlet  

 forhandles på mere end halvdelen af landets apoteker, er det dog tilladt at  

 benytte ordet »apotek«.
Kravet om, at lægemidlet forhandles på et  

 flertal af apotekerne, skal til enhver tid være opfyldt og på forlangende  

 kunne dokumenteres over for Sundhedsstyrelsen.
 Dokumentationskravet må i almindelighed anses for opfyldt, hvis lægemidlet  

 er optaget i »Mærkevaretaksten«, der udgives af Danmarks  

 Apotekerforening, eller hvis en uafhængig grossist bekræfter, at lægemidlet  

 regelmæssigt sælges til et flertal af apotekerne.
 De tilladelser til at benytte ordet »apotek«, som  

 Sundhedsstyrelsen har givet i henhold til den tidligere gældende  

 dispensationsadgang i lægemiddelloven, er bortfaldet.
 I reklamer for apoteksforbeholdte lægemidler er det tilladt at benytte  

 ordet »apotek«.
4. Reklame over for offentligheden 4.1. Ifølge lægemiddellovens § 27, stk. 1 , må der ikke  

 reklameres over for offentligheden for lægemidler, som Bestemmelsen i § 27, stk. 1, nr. 2, indebærer, at der ikke må reklameres  

 for lægemidler, som ikke med rimelighed kan eller bør anvendes, uden at  

 patienten har været i kontakt med en læge.
Enkelte håndkøbslægemidler indeholder ganske små mængder euforiserende  

 stoffer.
Der er imidlertid netop tale om så små mængder, at lægemidlerne ikke  

 er omfattet af lov om euforiserende stoffer og dermed heller ikke af  

 bestemmelsen i § 27, stk. 1, nr. 3.
4.2. Efter lægemiddellovens § 27, stk. 2 , kan der opnås  

 tilladelse til reklamering for receptpligtige lægemidler m.m. i fagblade for  

 andet sundhedspersonale end læger, tandlæger, dyrlæger og farmaceuter, dvs.  

 f.eks. sygeplejersker.
En begrundet ansøgning om tilladelse hertil skal af  

 det pågældende fagblad indsendes til Sundhedsstyrelsen.
 Der kan umiddelbart reklameres for receptpligtige lægemidler m.m. i  

 fagblade for læger, tandlæger, dyrlæger, farmaceuter og studerende inden for  

 disse fag, idet reklamering i sådanne fagblade ikke betragtes som reklame  

 over for offentligheden, selvom bladene også i en vis udstrækning læses af  

 andre end medicinalpersoner.
 4.3. Reklame over for offentligheden for et lægemiddel skal  

 udformes således, at det tydeligt fremgår, at der er tale om en reklame, og  

 at reklamen omhandler et lægemiddel, jf. reklamebekendtgørelsens § 1, stk.  

 1 .
 Ifølge reklamebekendtgørelsens § 1, stk. 2 , skal reklamen  

 indeholde de nedenfor under 1-5 nævnte oplysninger.
Fællesnavnet for et lægemiddel fastsættes entydigt i forbindelse med  

 registreringen af lægemidlet.
Der skal ikke anføres fællesnavn i reklamer for  

 ikke registrerede lægemidler.
 Samtlige pakningsstørrelser skal angives.
 Prisen skal for apoteksforbeholdte lægemidler angives som den i henhold  

 til bekendtgørelse om beregning af forbrugerpriser på lægemidler, hvis  

 forhandling er forbeholdt apotekerne, fastsatte forbrugerpris inkl. moms.
 I reklame for andre lægemidler, for hvilke der ikke findes en fast  

 udsalgspris, skal der anføres en vejledende udsalgspris inkl. moms.
 Hvis et lægemiddel endnu ikke er forsynet med denne type  

 forbrugervejledning, jf. bekendtgørelse om mærkning af og indlægssedler til  

 lægemidler optaget i Sundhedsstyrelsens specialitetsregister, skal  

 opfordringen udelades.
Lægemidlets virkning og dosering skal altid angives i overensstemmelse med  

 produktresumeet.
Hvis de godkendte indikationer omfatter alvorlige sygdomme,  

 må disse alvorlige sygdomme dog ikke nævnes, jf. den nedenfor omtalte  

 bestemmelse i reklamebekendtgørelsens § 2, stk. 1, nr. 13.
 De bivirkninger, der er nævnt i produktresumeet, vil - medmindre ganske  

 særlige forhold gør sig gældende - altid skulle medtages i reklamen.
Hvis et lægemiddel ikke har nogen bivirkninger, skal omtale af  

 bivirkninger undlades.
Der må ikke anføres f.eks. »Bivirkninger:  

 Ingen«, da dette vil være i strid med den nedenfor omtalte bestemmelse i  

 reklamebekendtgørelsens § 2, stk. 1, nr. 2.
 Den, der er ansvarlig for en reklame, må skønne, hvilke oplysninger det er  

 nødvendigt at medtage med henblik på, at forbrugerne får et korrekt og  

 fyldestgørende billede af lægemidlet og dets anvendelse, jf. lægemiddellovens  

 § 26, stk. 1 og 2. Som udgangspunkt bør de kontraindikationer, særlige  

 forsigtighedsregler, interaktionsforhold, relevante overdosseringsrisici,  

 tilbageholdelsestider og særlige advarsler, der er nævnt i produktresumeet,  

 anføres i reklamen.
Hovedparten af ovennævnte oplysninger bliver entydigt fastsat i  

 produktresumeet.
I reklamer for lægemidler, der ikke er registreret, og for  

 hvilke der derfor ikke foreligger et godkendt produktresume, kan  

 pligtoplysningerne begrænses til følgende: Lægemidlets navn  

 Pakningsstørrelser og priser Dosering Andre nødvendige oplysninger Der er ikke fastsat formkrav for angivelsen af pligtoplysningerne.
De skal  

 imidlertid fremtræde så tydeligt, at den naturlige målgruppe for reklamen  

 umiddelbart kan læse oplysningerne.
 Nedenfor er opstillet eksempler på, hvilke typer der mindst bør anvendes  

 til at angive pligtoplysningerne.
De angivne mindstemål gælder i tilfælde, hvor pligtoplysningerne er anført  

 på en ensartet baggrund og med en klar kontrast mellem typer og baggrund,  

 dvs. f.eks. sort på hvidt, mørkeblåt på hvidt eller hvidt på sort.
Hvis  

 baggrunden er uensartet eller kontrasten mindre, bør der anvendes større  

 typer.
Hvis en reklame, f.eks. en vinduesudstilling, består af flere elementer,  

 der udgør et samlet hele, skal pligtoplysningerne ikke nødvendigvis påføres  

 hvert enkelt element.
I stedet kan oplysningerne påføres et separat element,  

 der indgår i udstillingen på lige fod med dennes øvrige elementer.
 Kravet om angivelse af pligtoplysninger gælder for alle former for  

 reklame, herunder reklamer i radioen og i det fri.
4.4. Ifølge reklamebekendtgørelsens § 2, stk. 1 , må  

 reklame over for offentligheden for et lægemiddel ikke Forbudet i nr. 6 omfatter dels personer, hvis anseelse mv. hidrører fra  

 deres uddannelse, arbejde e.l., dels personer hvis anseelse mv. beror på  

 personlige egenskaber o.l.
Begrebet anseelse mv. omfatter ikke blot den  

 anseelse eller respekt, personer og sammenslutninger af personer kan nyde som  

 følge af en særlig viden, sagkundskab e.l., men også f.eks. som følge af  

 berømmelse, der ikke har nogen forbindelse til lægemidler, sundhed osv.
Den første kategori omfatter bl.a. medicinalpersoner, andet  

 sundhedspersonale (f.eks. sygeplejersker), forskere og professorer.
Den anden  

 kategori omfatter først og fremmest offentligt kendte personer, f.eks.  

 skuespillere, sportsfolk og TV-folk.
Forbudet omfatter ikke kun enkeltpersoner, men også sammenslutninger af  

 personer, institutioner, virksomheder o.l.
Det betyder, at f.eks. et sygehus  

 eller et fodboldhold lige så lidt som en læge eller en kendt fodboldspiller  

 må anvendes i lægemiddelreklamer.
Den i bestemmelsen omtalte »anbefaling« behøver ikke at være  

 udtrykkelig.
Den blotte tilstedeværelse af ovennævnte personer,  

 sammenslutninger af personer o.l. i form af navn eller billede vil typisk  

 være tilstrækkelig til, at der foreligger en anbefaling.
 Vurderingen af, om en sygdom er »alvorlig«, jf. nr. 13, hviler  

 på en konkret afvejning, hvor der bl.a. må lægges vægt på, om sygdommen  

 typisk medfører lægekontakt, er behandlingskrævende, giver betydelige  

 smerter, kan medføre varig helbredsforringelse, fordrer sengeleje, medfører  

 uarbejdsdygtighed, kan forkorte livslængden eller sænker livskvaliteten.
5. Reklame over for medicinalpersoner 5.1. Ved medicinalpersoner forstås læger, tandlæger, dyrlæger og  

 farmaceuter samt studerende inden for disse fag, jf. reklamebekendtgørelsens  

§ 3 .
5.2. Ifølge reklamebekendtgørelsens § 4, stk. 1 , skal  

 reklame for at lægemiddel over for medicinalpersoner indeholde de nedenfor  

 under nr. 1-11 nævnte oplysninger.
Pligtoplysningerne skal angives således,  

 at de er umiddelbart læselige.
Der bør derfor i annoncer anvendes typer, der  

 mindst er 1,2 mm høje og har en stregtykkelse på mindst 0,15 mm.
»Samme typer« betyder, at typerne skal være af samme højde,  

 bredde, design og stregtykkelse.
Det er dog tilladt at anvende forskellig  

 afstand mellem typerne i særnavn og fællesnavn, f.eks. således at typerne i  

 fællesnavnet skrives tættere sammen end typerne i særnavnet.
 Særnavn og fællesnavn skal endvidere normalt skrives med samme farve og på  

 samme farvebaggrund.
 Hvis der er tale om et kombinationspræparat, for hvilket der ikke er  

 fastsat eet fællesnavn, skal fællesnavnene ikke nødvendigvis angives med  

 samme typer som særnavnet.
Den formulering af et lægemiddels indikationsområde, som fremgår af  

 produktresumeet, skal også anvendes i reklame for lægemidlet.
Der må end ikke  

 foretages rent formuleringstekniske ændringer i ordlyden.
 Selv om det kan dokumenteres, at indikationsområdet ved ansøgning herom  

 ville kunne udvides, er det ikke tilladt at angive indikationer, der ikke er  

 indeholdt i produktresumeet.
Den præcise afgrænsning af, hvilke kontraindikationer der skal medtages,  

 må hvile på et skøn.
Som minimum bør de kontraindikationer, der fremgår af  

 produktresumeet, medtages.
Skønnet må i øvrigt udøves under hensyntagen til  

 kravene i lægemiddellovens § 26.
 Med hensyn til afgrænsningen af, hvilke bivirkninger og risici, dvs.  

 interaktioner, advarsler, overdoseringsrisici, tilbageholdelsestider o.l.,  

 der skal nævnes, gælder det samme, som er anført ovenfor vedrørende  

 kontraindikationer.
 Doseringen skal angives i overensstemmelse med produktresumeet.
 Alle dispeseringsformer, hvori lægemidlet findes, skal angives.
 Alle pakningsstørrelser, hvori lægemidlet findes, skal angives.
 Angivelsen af pris bør omfatte såvel registerprisen over for  

 enkeltpersoner som ved leverancer.
 Angivelse af pris kan udelades i reklamer, som er bestemt til at udsendes  

 over et længere tidsrum, hvis reklamen i stedet vedlægges en prisliste e.l.,  

 og i reklamer som kun er stilet til studerende, jf. reklamebekendtgørelsens  

§ 4, stk. 2 .
 Der skal gives oplysning om eventuelle generelle tilskud til lægemidlet.  

 Hvis lægemidlet er omfattet af fast kronetilskudsordningen, skal dette også  

 oplyses.
Der skal ikke gives oplysning om mulighederne for at opnå særlige  

 individuelt begrundede tilskud.
Hvis der undtagelsesvis skønnes anledning til  

 at give oplysning om sådanne tilskudsmuligheder, skal det tydeligt fremgå, at  

 der netop er tale om individuelt begrundede tilskud.
 5.3. Hvis en reklame for et lægemiddel alene henvender sig til  

 personer, som er beføjet til at ordinere eller udlevere lægemidlet, kan den  

 begrænses til kun at indeholde lægemidlets navn og fællesnavn, jf.  

 reklamebekendtgørelsens § 5 . Hvis der medtages andre oplysninger,  

 f.eks. priser, falder reklamen uden for bestemmelsen, og så skal samtlige de  

 i reklamebekendtgørelsens § 4, stk. 1, nævnte oplysninger medtages.
5.4. Ifølge reklamebekendtgørelsens § 6 skal alt  

 informationsmateriale om et lægemiddel, som i salgsfremmende øjemed sendes  

 eller udleveres til medicinalpersoner, mindst indeholde de i  

 reklamebekendtgørelsens § 4, stk. 1, nævnte oplysninger og den dato, på  

 hvilken det er udarbejdet eller senest ændret.
Alle oplysninger i materialet  

 skal være nøjagtige, aktuelle, kontrollerbare og tilstrækkeligt udførlige  

 til, at modtageren kan danne sig en personlig mening om lægemidlets  

 terapeutiske værdi.
Citater, tabeller og illustrationer hentet fra medicinske  

 tidsskrifter, videnskabelige værker o.l., som benyttes i materialet, skal  

 gengives loyalt, og den nøjagtige kilde skal oplyses.
Som dokumentation for oplysninger om et lægemiddel kan kun anvendes  

 videnskabeligt underbyggede undersøgelser, som har været offentliggjort i  

 anerkendte danske eller udenlandske værker eller fagtidsskrifter m.m., der er  

 helt uafhængige, dvs. uden interesse i salg eller anden form for promovering  

 af lægemidler.
Undersøgelserne skal have været underlagt en forudgående  

 uvildig bedømmelse.
De såkaldte »abstracts« og »data on  

 file« opfylder ikke disse krav.
 Det forhold, at dokumentationsmateriale indgår i registreringsansøgningen  

 for et lægemiddel, er ikke i sig selv tilstrækkeligt til, at det kan anvendes  

 som dokumentation for oplysninger om lægemidlet.
5.5. Der må ikke i reklameøjemed eller i øvrigt for at fremme  

 salget af et lægemiddel ydes, tilbydes, udloddes eller loves  

 medicinalpersoner præmier, økonomiske fordele, herunder rabatter,  

 bonusudbetalinger o.l., eller naturalier.
Forbudet omfatter ikke naturalier  

 af ubetydelig værdi, som står i forbindelse med udøvelsen af de pågældendes  

 læge-, tandlæge-, dyrlæge- eller farmaceutvirksomhed, jf.  

 reklamebekendtgørelsens § 7, stk. 1 .
 Repræsentation i forbindelse med reklamefremstød for lægemidler skal  

 holdes på et rimeligt niveau og være underordnet i forhold til hovedformålet  

 med aktiviteten, jf. reklamebekendtgørelsens § 7, stk. 2 .
Formålet med disse bestemmelser er ifølge bemærkningerne til  

 lægemiddelloven at sikre, at irrelevante faktorer ikke indvirker på  

 medicinalpersoners valg af lægemidler og leverandører.
Vendingen »i  

 reklameøjemed eller i øvrigt for at fremme salget af et lægemiddel«  

 sigter derfor på situationer, hvor formålet med en aktivitet er at fremme  

 salget af bestemte lægemidler eller lægemidler fra et - eller flere -  

 bestemt(e) firma(er).
 Forbudet omfatter ikke alene ydelser af direkte karakter, men også f.eks.  

 vederlagsfrit udlån af EDB-udstyr eller økonomiske fordele bestående i en  

 særligt gunstig forrentning af leverandørkreditter eller indeståender hos  

 leverandører o.l., uanset om ydelserne umiddelbart tilkommer  

 medicinalpersoner, eller om de tilkommer foreninger, selskaber e.l., hvori  

 medicinalpersoner har en væsentlig direkte eller indirekte økonomisk  

 interesse.
 I konsekvens af bestemmelserne i § 7 vil medicinalfirmaer kun lovligt  

 kunne yde gaver i form af naturalier af ubetydelig værdi, og kun hvis gaven  

 har forbindelse med udøvelsen af den pågældende medicinalpersons virksomhed.
Der kan ikke fastsættes nogen præcis maksimumsgrænse for værdien af  

 sådanne gaver, men overstiger værdien nogle hundrede kroner, vil den under  

 ingen omstændigheder kunne ydes eller modtages lovligt.
Værdien skal ikke  

 bedømmes ud fra, hvad giveren - der måske pga. store indkøb kan opnå  

 betydelige rabatter - har givet for varen, men ud fra hvad modtageren skulle  

 have givet for en tilsvarende vare, hvis vedkommende skulle have anskaffet  

 den på normal vis.
En ting kan kun siges at have forbindelse med en medicinalpersons  

 virksomhed i § 7's forstand, hvis den naturligt og nødvendigt indgår i den  

 virksomhed, personen udøver.
Som eksempler kan nævnes, at lægetermometre,  

 kuglepenne, kalendere eller skriveunderlag - af ubetydelig værdi - lovligt  

 vil kunne gives til en læge, mens kunst, arkitekttegnede lamper eller radioer  

 - uanset værdien - ikke lovligt kan gives til en læge.
Forbudet omfatter enhver gave mv., uanset hvad den konkrete anledning til  

 at yde gaven er.
Det betyder, at en medicinalvirksomhed er afskåret fra at  

 give en gave til en medicinalperson, selv hvis anledningen er en rund  

 fødselsdag e.l., medmindre gaven er af ubetydelig værdi og har forbindelse  

 med gavemodtagerens virksomhed.
En gave, der i væsentlig grad finansieres af en lægemiddelvirksomhed, vil  

 som udgangspunkt være omfattet af § 7, selv om den umiddelbart gives af en  

 tredjemand, hvis det må stå klart for gavemodtageren, at  

 medicinalvirksomhedens medvirken er en afgørende og nødvendig forudsætning  

 for, at gavegivningen kan realiseres.
Det afgørende moment ved sådan  

 indirekte gavegivning er, om der må antages at være risiko for, at gaven kan  

 påvirke lægens ordinationsmønster.
 Forbudet mod at udlodde præmier omfatter også præmier af ubetydelig værdi.
 Medicinalpersoner må på deres side hverken anmode om eller modtage sådanne  

 gaver osv., jf. reklamebekendtgørelsens § 7, stk. 5 .
 Bestemmelserne i reklamebekendtgørelsens § 7 forhindrer ikke, at en  

 medicinalperson kan modtage en ydelse, herunder penge, fra et medicinalfirma,  

 hvis ydelsen er et naturligt led i en normal gensidigt bebyrdende aftale  

 mellem medicinalpersonen og firmaet, og hvis ydelse og modydelse står i  

 rimeligt forhold til hinanden.
 5.6. Forbudet i § 7, stk. 1, mod i reklameøjemed eller i øvrigt  

 for at fremme salget af et lægemiddel at yde rabatter, bonusudbetalinger o.l.  

 til medicinalpersoner indebærer, at der ikke lovligt kan ydes  

 markedsføringsrabatter o.l., men at der - modsætningsvis - lovligt kan ydes  

 omkostningsbegrundede rabatter.
 Omkostningsbegrundede rabatter skal i denne sammenhæng forstås som  

 rabatter, der ydes på en leverance, ved hvilken leverandøren opnår en  

 omkostningsbesparelse, og som står i rimeligt forhold til denne  

 omkostningsbesparelse.
En rabat, prisnedsættelse e.l. i eet handelsled vil i almindelighed ikke  

 kunne anses for en omkostningsbesparelse i relation til bestemte leverancer i  

 det efterfølgende handelsled.
Sådanne besparelser på indkøbssiden kan derfor  

 ikke begrunde rabatter i det efterfølgende handelsled.
Rabatter, præmieudbetalinger o.l., som lovligt kan ydes, må kun tilgå den  

 direkte køber af lægemidlet, jf. reklamebekendtgørelsens § 7, stk. 3 .  

 Rabatter mv. må altså ikke springe et eller flere led i handelskæden over; de  

 skal følge den enkelte vare eller det enkelte parti.
Ifølge  

 reklamebekendtgørelsens § 7, stk. 4 , gælder denne bestemmelse dog  

 ikke rabatter, bonusudbetalinger o.l., der ydes i forbindelse med salg til  

 sygehuse, hvis rabatten eller bonusen indbetales til sygehusets ejer, dvs.  

 normalt amtskommunen.
 5.7. Bestemmelsen i reklamebekendtgørelsens § 7, stk. 1, er ikke  

 til hinder for direkte eller indirekte repræsentation i forbindelse med  

 arrangementer af udelukkende faglig og videnskabelig karakter, jf.  

 reklamebekendtgørelsens § 8 . Repræsentation skal i denne forbindelse  

 forstås bredt som alle ydelser - udover gaver o.l., jf. ovenfor - der  

 tilbydes eller stilles til rådighed for deltagerne, f.eks. bespisning,  

 underholdning eller hotelophold.
 Repræsentationen skal holdes på et rimeligt niveau og være underordnet - i  

 såvel økonomisk som tidsmæssig henseende - i forhold til det videnskabelige  

 hovedformål med arrangementet.
 Arrangementer, der ikke har faglig eller videnskabelig karakter, er ikke  

 omfattet af reklamebekendtgørelsens § 8. Sådanne arrangementer, f.eks.  

 sportsaktiviteter, skal derfor vurderes efter bestemmelsen i bekendtgørelsens  

 § 7 og vil følgelig normalt ikke kunne gennemføres.
 5.8. Repræsentation i forbindelse med såvel reklame som faglige  

 arrangementer må ikke omfatte andre end medicinalpersoner, jf.  

 reklamebekendtgørelsens § 7, stk. 2, og § 8.
 Det betyder, at f.eks. en læges ægtefælle, ikke må deltage i - i øvrigt  

 lovlige - sociale aktiviteter i tilknytning til faglige arrangementer.
6. Lægemiddelkonsulenter 6.1. Ved lægemiddelkonsulenter forstås personer, der på vegne af  

 medicinalvirksomheder eller eventuelt grossister præsenterer, informerer om  

 og reklamerer for lægemidler over for medicinalpersoner og erhvervsdrivende,  

 der er berettiget til at forhandle lægemidler.
 Lægemiddelkonsulenter skal have gennemgået en passende uddannelse og være  

 i besiddelse af tilstrækkelig faglig viden, således at de kan give præcise og  

 fyldestgørende oplysninger om de lægemidler, de foreviser, jf.  

 reklamebekendtgørelsens § 9, stk. 1 .
Uddannelsen kan enten være gennemført i virksomheden, i en anden  

 virksomhed eller på særlige kurser, f.eks.
MEDIF/MEFA's  

 lægemiddelkonsulentuddannelse.
Det er virksomhedens ansvar, at de  

 konsulenter, den har ansat eller i øvrigt benytter sig af, har tilstrækkelig  

 faglig viden om virksomhedens produkter.
6.2. Ifølge reklamebekendtgørelsens § 9, stk. 2 , skal  

 lægemiddelkonsulenter for hvert enkelt forevist lægemiddel stille det af  

 Sundhedsstyrelsen godkendte produktresume suppleret med oplysninger om priser  

 og tilskudsregler til rådighed for den person, der besøges.
Produktresumeet  

 skal udleveres med det indhold (herunder formuleringer og systematik), der er  

 godkendt af Sundhedsstyrelsen.
Produktresumeet vil lovligt kunne indarbejdes  

 i en mere omfattende produktinformation.
 6.3. Hvis en lægemiddelkonsulent fra personer, der besøges, får  

 oplysninger om anvendelsen af et af de lægemidler, der forevises, herunder om  

 bivirkninger ved lægemidlet, skal lægemiddelkonsulenten rapportere dette til  

 lægemidlets registreringsindehaver, jf. reklamebekendtgørelsens § 10 .
Der er ikke fastsat nærmere regler om, hvordan virksomhederne skal  

 behandle bivirkningsindberetninger fra lægemiddelkonsulenter.
Efter  

 lægemiddellovens § 19 har et lægemiddels registreringsindehaver imidlertid  

 pligt til at føre optegnelser over konstaterede bivirkninger.
Indberetninger  

 fra lægemiddelkonsulenter bør efter omstændighederne indgå i disse  

 optegnelser.
 6.4. Lægemiddelkonsulenternes virksomhed er omfattet af de  

 generelle regler om lægemiddelreklame, herunder kravet om at reklame skal  

 være fyldestgørende og saglig.
7. Udlevering af lægemiddelprøver Udlevering til offentligheden 7.1. Ifølge lægemiddellovens § 28 må der ikke vederlagsfrit  

 udleveres lægemidler til offentligheden.
Sundhedsstyrelsen kan dog give  

 tilladelse hertil, hvis udleveringen ikke sker i reklameøjemed.
Det fremgår  

 af bemærkningerne til loven, at Sundhedsstyrelsen forudsættes at være  

 særdeles varsom med at give tilladelser til vederlagsfri udlevering af  

 lægemiddelprøver til offentligheden.
Udlevering til medicinalpersoner 7.2. Ifølge lægemiddellovens § 28, stk. 2 , fastsætter  

 sundhedsministeren regler om vederlagsfri udlevering af lægemidler til  

 medicinalpersoner.
Reglerne er fastsat i bekendtgørelse om udlevering af  

 lægemiddelprøver.
 Ifølge § 1 i bekendtgørelse om udlevering af lægemiddelprøver må  

 vederlagsfri udlevering af lægemiddelprøver kun finde sted på følgende  

 betingelser:
Registreringsindehaveren eller dennes repræsentant skal føre regnskab med  

 antallet af udleverede lægemiddelprøver af det enkelte lægemiddel, opgjort på  

 lægemiddelform og styrke, jf. § 2 i bekendtgørelse om udlevering af  

 lægemiddelprøver.
Regnskabet, herunder anmodningerne fra modtagerne af  

 prøverne, skal gemmes i mindst 2 år og i denne periode være tilgængeligt for  

 Sundhedsstyrelsen.
 Ifølge § 4 i bekendtgørelse om udlevering af lægemiddelprøver må  

 lægemiddelprøver kun anvendes af lægen, tandlægen eller dyrlægen i dennes  

 behandlingsvirksomhed.
8. Frivillig forhåndsvurderingsordning 8.1. Ifølge lægemiddellovens § 30a kan sundhedsministeren  

 fastsætte regler om, at Sundhedsstyrelsen på begæring skal afgive udtalelse  

 om sit syn på lovligheden af påtænkte reklameforanstaltninger.
Denne mulighed  

 for at etablere en frivillig forhåndsvurderingsordning er ikke udnyttet.
Så  

 længe det er tilfældet, vil Sundhedsstyrelsen ikke kunne foretage  

 forhåndsvurderinger af konkrete reklamer.
9. Spørgsmål, klage og rekurs 9.1. Spørgsmål vedrørende reglerne om reklame for lægemidler og  

 klager over ulovlige reklamer kan sendes til Sundhedsstyrelsen,  

 Lægemiddelafdelingen, Frederikssundsvej 378, 2700 Brønshøj.
Den, der klager  

 over en reklame, kan normalt ikke forvente annonymitet i forhold til den, der  

 klages over.
 Sundhedsstyrelsens afgørelser om reklame for lægemidler kan indbringes for  

 Sundhedsministeriet, Herluf Trolles Gade 11, 1052 København K.
9.2. Lægemiddelreklamer i radio og TV sorterer ikke under  

 Sundhedsstyrelsen.
Klager over sådanne reklamer skal sendes til Radio- og  

 TV-Reklamenævnet, Kulturministeriet, Nybrogade 2, 1203 København K.
Radio- og  

 TV-Reklamenævnet indhenter en udtalelse fra Sundhedsstyrelsen, inden det  

 træffer afgørelse i sager om reklame for lægemidler, jf. radio- og  

 fjernsynslovens § 72, stk. 1, nr. 1 .
 Radio- og TV-Reklamenævnets afgørelser er endelige og kan derfor ikke  

 indbringes for nogen anden administrativ myndighed, jf. § 72, stk. 1, nr.  

 1 , i radio- og fjernsynsloven.
10. Selvjustitsorganer 10.1. Sundhedsstyrelsens kontrolvirksomhed på reklameområdet  

 udelukker ikke tilstedeværelsen af selvjustitsorganer i brancheregi, der  

 sideløbende med Sundhedsstyrelsen overvåger lovligheden af virksomhedernes  

 reklameaktiviteter.
Det fremgår tvært imod af bemærkningerne til  

 lægemiddelloven, at Sundhedsstyrelsen forudsættes at samarbejde med sådanne  

 private organer for derigennem at medvirke til at fremme selvjustitsen på  

 reklameområdet.
 På nuværende tidspunkt er der oprettet 2 selvjustitsorganer, nemlig Nævnet  

 for Medicinsk Informationsmateriale og Helsebranchens Leverandørforenings  

 Etiske Nævn.
Nævnet for Medicinsk Informationsmateriale 10.2. Nævnet for Medicinsk Informationsmateriale (NMI) har til  

 formål at sikre læger, dyrlæger, tandlæger, farmaceuter og andre  

 medicinalpersoner mod ufyldestgørende, misvisende eller vildledende medicinsk  

 informations- og reklamemateriale.
NMI kontrollerer reklamer, annoncer og andet medicinsk  

 informationsmateriale, der udsendes til de nævnte personer.
Udover de sager,  

 NMI tager op på eget initiativ, behandler nævnet klagesager fra  

 medicinalpersoner, myndigheder og medicinalvirksomheder samt andre, der har  

 en særlig og anerkendelsesværdig interesse at varetage.
 NMI behandler herudover forespørgselssager fra firmaer, der ønsker en  

 forhåndsbedømmelse af informationsmateriale, der påtænkes udsendt.
 Endelig påser NMI, at samspillet mellem medicinindustrien og lægestanden  

 sker på en sådan måde, at pressionsmuligheder og afhængighedsforhold  

 udelukkes, således at der ikke kan rejses tvivl om parternes indbyrdes  

 uafhængighed.
 10.2. NMI drives af MEDIF (Medicinindustriforeningen) og MEFA  

 (Foreningen af Danske Medicinfabrikker).
 Henvendelse til NMI sker til sekretariatet, Strødamvej 50 A, 2100  

 København Ø, telefon 31 20 25 75.
Helsebranchens Leverandørforenings Etiske Nævn 10.3. Helsebranchens Leverandørforenings Etiske Nævn (Etisk Nævn)  

 behandler sager om reklame, der er i strid med lovgivningen og Helsebranchens  

 Leverandørforenings egne etiske regler.
Nævnet kan tage sager op af egen  

 drift, ligesom Helsebranchens Leverandørforenings bestyrelse og medlemmer kan  

 bede nævnet om at tage en sag op.
 Etisk Nævn kan kun behandle sager, der vedrører Helsebranchens  

 Leverandørforenings medlemmer.
 10.4. Henvendelse til Etisk Nævn sker til Helsebranchens  

 Leverandørforening, Børsen, 1217 København K, telefon 33 95 05 00.
11. Tidligere vejledninger 11.1. Efter bemyndigelse fra sundhedsministeren bortfalder  

 vejledning nr. 235 af 14. december 1978 om reklame over for læger,  

 farmaceuter m.fl.
 Endvidere bortfalder Sundhedsstyrelsens vejledning af 27. april 1989 om  

 lægemiddelreklame over for offentligheden.
