Kendelse fra Pressenævnet i sag nr.  

 88/1994 Viborg Amt har klaget over Ekstra Bladets kampagne  

 kørt i perioden fra den 28. september til den 6. oktober 1994 i  

 forbindelse med amtets påbud om fjernelse af en plastmembran i en  

 kunstig sø, idet amtet mener, at Ekstra Bladet i forbindelse med  

 kampagnen har overtrådt god presseskik.
 I en overskrift på forsiden af Ekstra Bladet den 28.  

 september 1994 var anført: "Hjælp med at fylde smuk sø op  

 med skrald". Herunder stod:
"Viborg Amt har fået en ide: En smuk sø skal  

 fyldes op med affald.
Lov er lov og lov skal holdes - Ekstra Bladet går  

 i spidsen og opfordrer læserne til at bidrage med malingrester, gammelt  

 jern og alt godt fra pulterkammeret." På s. 16 var overskriften: "Hjælp med at  

 gøre smuk sø til svinesti   [A] skal betale bøder  

 på 5.000 kr. om måneden, hvis han ikke inden lørdag  

 omdanner sin sø til losseplads - kom med dit affald". Det hed herefter  

 i artiklen:
 "Brøndborer [A] har brug for hjælp.
 [A] er nemlig en paragraf-forbryder.
 Viborg Amt kræver, at han inden den 1. oktober -  

 altså på lørdag - omdanner sin idylliske sø til den  

 losseplads, den var, før han købte den i 1989.
 [A] har nemlig - helt uden at spørge om lov - ofret  

 160.000 kr. på at rense op i den stinkende losseplads og derefter lavet  

 en smuk kunstig sø på sin naturgrund.
 Det må han ikke.
Hans sø er ganske vist lavet efter alle  

 forskrifter.
Hundredvis af danskere får årligt lov til at lave en  

 kunstig sø på deres grund.
Men til forskel fra [A] har de først spurgt  

 bureaukraterne om lov.
Og folk, der ikke spø'r om lov, skal  

 straffes.
Viborg Amt har derfor slæbt den miljøvenlige  

 paragraf-forbryder for domstolen.
Både byretten og landsretten har  

 givet bureaukraterne i amtet medhold i, at [A] er en forbryder.
 Fra på lørdag skal han betale 5.000 kr. om  

 måneden i dagbøder for sin forbrydelse, hvis ikke hans grund er  

 "reetableret", som det hedder i dommen.
LOSSEPLADSEN "GENÅBNER" Viborg Amt vil trække bundproppen ud på [A]s  

 idylliske sø. Det skal bureaukraterne ikke have lov til.
 Ekstra Bladet har derfor fra i morgen formiddag kl. 10  

 stillet affalds-container op ved [A]s sø, Stensbjergvej 45,  

 Ørum - lige dér, hvor Jordbro Å krydser landevejen mellem  

 Skive og Viborg.
 Her kan du hele dagen komme og ganske gratis aflevere dit  

 affald, så [A] ikke skal betale de mange penge for at have hjulpet  

 naturen på vej.
Lossepladsen genåbner ganske enkelt." .....
"- Det er jo sådan, grødhovederne inde  

 på amtsgården vil have det.
De kræver, at jeg laver  

 søen om til en losseplads.
Så nu opfordrer jeg alle til at komme  

 og hjælpe mig med at fylde den op med lort igen, siger [A] til Ekstra  

 Bladet.
- Jeg håber, at rigtigt mange vil støtte mig  

 i min kamp mod amtet.
Det er fuldstændig håbløst at  

 kæmpe alene, når ens modstander er så stupid og overhovedet  

 ikke vil lytte til sund fornuft, siger paragraf-forbryderen." Artiklen var ledsaget af et billede af søen og et  

 billede af affald.
Billederne havde teksten:
"Det er denne idyl, Viborg Amt vil have tilbageført  

 til losseplads.
Indsat ses hvordan [A]s sø så ud, før han  

 ryddede op.
På skrænterne lå olie-tønder,  

 asfalt-rester, murbrokker, senge, madrasser og maskindele." Der var endvidere et billede af containeren med  

 påskriften: "Indsamling af affald går ubeskåret til  

 forurening af [A]s sø." Billedet havde teksten:
"Kom ud til min sø i morgen mellem kl. 10 og 20 med  

 dit affald, bønfalder brøndborer [A].
Ekstra Bladet har  

 opstillet containeren.
Se på kortet side 17, hvor du finder den." På side 17 i Ekstra Bladet var overskriften:  

 "Bureaukrater smadrer mit livsværk - Brøndborer [A]  

 drømte om en alderdom i idyl.
Nu trækker Viborg Amt bundproppen  

 ud af hans miljøvenlige sø". I artiklen hed det bl.a.:
 "Bag landevej 26 mellem Viborg og Skive ligger et lille  

 idyllisk beplantet areal med en smuk sø placeret i midten.
 I fem år har [A] knoklet for at få stedet til  

 at skinne.
 På professionel vis har han fjernet flere hundrede  

 tons affald, der lå på grunden, og i stedet lagt  

 stensætninger og plantet sin drømme-sø til med  

 dunhammere.
 Nu vil Viborg Amt smadre det sted, [A] havde håbet,  

 skulle blive det sted, hvor han og konen, [B], skulle nyde deres otium.
For fem år siden købte de den 20.000  

 kvadratmeter store grund for 80.000 kr.
Ikke mindst fordi [A], der er  

 arbejdsløs brøndborer, kunne se en fremtid i det.
 Dengang var det en simpel losseplads - fyldt med alverdens  

 olietønder, bil-reservedele, asfalt-rester og husaffald.
 Viborg Amt og utallige private har gennem 30 år  

 brugt grunden som losseplads.
Naboer kan bevidne, hvordan amtet selv har kørt  

 mindst 500 tons asfalt-rester ind på lossepladsen." .....
"DE BRUGTE EN KVART MILLION Alligevel regnede [A] og [B] med, at der intet var i vejen  

 for, at de reetablerede området - altså gjorde det til det  

 naturskønne område, det var før lossepladsen.
Derfor ofrede de 160.000 kr. og en frygtelig masse  

 arbejdstimer på at fjerne svineriet.
Hvis man lægger dette  

 beløb til købsprisen på 80.000 kr., har [A] og [B] i alt  

 brugt næsten en halv million på deres livsdrøm.
 Alt sammen til gavn for miljøet.
 Men det sætter bureaukraterne i Viborg Amt  

 overhovedet ikke pris på.
 Amtet slæbte [A] for byretten i Skive, som i maj  

 1993 dømte ham til at "reetablere området". [A] nægtede og  

 ankede dommen til landsretten, som i juni i år stadfæstede  

 dommen.
 JEG NÆGTER AT BETALE.
 Hvis [A] ikke inden den 1. oktober - altså på  

 lørdag - igen har lavet sin sø om til en losseplads, skal han  

 betale 5.000 kr. om måneden i såkaldte dagbøder.
- Det er fuldstændig urimeligt, at jeg skal straffes  

 for at lave en losseplads om til en idyllisk sø. Derfor nægter  

 jeg simpelt hen at aflevere så meget som en krone til det offentlige.
I  

 øvrigt har jeg slet ikke råd til at betale 5.000 kr. om  

 måneden i dagbøder." .....
"Sagen om brøndborerens sø er gået i  

 hårdknude.
Efter landsrettens dom har [A] stort set ingen chancer for  

 at få bureaukraternes urimelige krav omstødt.
Kun hvis amtspolitikerne - mod al forventning -  

 vælger at give [A] en dispensation, kan den arbejdsløse  

 brøndborer få lov til at beholde sin idylliske sø." Artiklen var ledsaget af et billede af [A] og et kort, der  

 viser, hvor søen ligger.
På side 17 var endvidere under "Ekstra  

 Bladet i morgen" anført som overskrift: "[A]s sø er sund og  

 smuk". Endvidere var anført:
 "[A] gjorde det rigtige, da han fjernede flere hundrede  

 tons affald og forvandlede et vandhul til en dejlig sø.
Det er alle enige om - dyr, fugle, fisk, planter,  

 almindelige mennesker og de eksperter, Ekstra Bladet har talt med.
Undtagen  

 paragraf-paverne i Viborg Amt.
Om få dage skal [A] betale dagbøder,  

 medmindre han ødelægger sin natur-idyl.
Men  

 myndigheds-misbrugerne i Viborg Amt bør ikke føle sig for sikre  

 i al deres magtfuldkommenhed.
For Ekstra Bladet er i aktion." I en artikel i Ekstra Bladet den 29. september 1994 under  

 overskriften: "Lige til lossepladsen" var bl.a. anført:
 "Man tror, det er løgn, men det er det  

 desværre ikke:
Viborg Amt har med både by- og landsret i ryggen  

 pålagt brøndborer [A], [adresse] i Ørum, at sløjfe  

 den smukke sø, han har anlagt på sin ejendom.
I stedet skal han  

 føre landskabet tilbage til dets oprindelige skikkelse.
 Denne oprindelighed bestod af en losseplads på ca.  

 500 tons olietønder, asfaltrester, rustne bilreservedele og andet  

 vraggods, som både Viborg Amt og private havde kasseret og smidt i en  

 uklædelig dynge på den adresse, [A] og hans kone [B] købte  

 for fem år siden.
 Det tog flere års slid og betragtelige summer,  

 før [A] og hans kone havde fået muget ud i svineriet og omdannet  

 det til en sivbevokset idyl.
 Den har Viborg Amt nu med domstolenes velsignelse beordret  

 nedlagt.
 Hvis ikke det sker, skal [A] fra på lørdag  

 betale 5.000 kr. om måneden i dagbøder.
Ikke fordi folkene i Viborg Amt synes, at hans sø  

 er grim eller på anden måde forstyrrer den offentlige ro og  

 orden, ..... Alligevel skal [A] straffes.
Ikke fordi nogen har noget imod, at  

 han ved egen kraft og ved hjælp af sine personlige midler hjalp Viborg  

 Amt af med en lidet pyntelig, forurenende møgdynge.
 Han skal ned med nakken, fordi han har forbrudt sig imod  

 det allerhelligste bud blandt bureaukrater:
Han havde ikke spurgt om lov! Det er en alvorlig forsyndelse.
Tænk hvis den  

 tendens bredte sig, at folk selv tog sig af sagerne i stedet for at stå  

 med hatten i hånden og ydmygt bede om tilladelse til selv det mest  

 indlysende private initiativ.
Hvad skulle der så blive af stempelartisterne  

 på både sjette og syvende kontor, hvis de ikke længere  

 kunne få tiden mellem kaffepauserne til at gå med at sende  

 ansøgninger frem og tilbage til hinanden? Perspektiverne er rystende, er amtsbureaukraterne og deres  

 lige så støvede domstolskolleger blevet enige om.
 Derfor må der statueres et eksempel.
 Eksemplet hedder [A] og hans sø.
Men skal der være skrot, så lad der være  

 skrot! Hvis bureaukraterne i Viborg Amt og deres  

 åndsbrødre i by- og landsret hellere vil stå fast på  

 deres privilegier end forsvare en smuk plet på landkortet, skal de  

 få det, som de vil have det.
 Derfor har Ekstra Bladet opstillet en affaldscontainer ved  

 ejendom i Ørum, hvor alle kan aflæsse deres nedbrudte  

 køleskabe, punkterede bildæk, tilkalkede kaffemaskiner og andet  

 kassabelt husgeråd.
 Det vil alt sammen blive smidt ud i [A]s sø,  

 så bureaukraterne får et klart signal om deres politik:
Lige til lossepladsen." Artiklen var ledsaget af et billede af søen og et  

 af affaldscontaineren med påskriften: "Indsamlet affald går  

 ubeskåret til forurening af [A]s sø." Den 30. september 1994 i Ekstra Bladet var under  

 overskriften: "Søen skal overleve - Folkets dom klar: [A]s utroligt  

 smukke sø må ikke ødelægges af Viborg Amts  

 idiotiske bureaukrater" bl.a. anført:
"- Du er en helt.
Jeg kommer kun, fordi jeg gerne vil  

 trykke dig i hånden." .....
"Men du gør det helt rigtige.
Det synes alle, jeg  

 kender.
Fra nær og fjern sivede omkring hundrede mennesker i  

 går til paragraf-forbryderen [A]s kriminelle sø ved Ørum  

 mellem Skive og Viborg." .....
"Det skortede ikke på sympati fra de  

 fremmødte.
Alle var enige:
Det er fuldstændigt vanvittigt, at [A]  

 ikke må få lov til at beholde sin sø." .....
 "Dermed bekræfter den pensionerede vognmand, hvad  

 flere af brøndborerens naboer har forklaret.
 Viborg Amt har selv kørt op mod 500 tons (!)  

 asfaltrester ind på [A]s grund.
 BLINDE MILJØBUREAUKRATER.
En anden af de fremmødte gjorde opmærksom  

 på, at der kun 1,4 kilometer fra [A]s sø ligger en grusgrav, som  

 af de lokale beboere benyttes som losseplads." .....
 "Men det bekymrede tilsyneladende ikke  

 miljøteknikeren fra Skive kommune,  Claus  Nielsen.
Han var udelukkende blevet sendt ud til [A]s sø for  

 at kontrollere paragraf-forbryderen og Ekstra Bladets aktiviteter." .....
 "Om  Claus  Nielsen privat støtter [A]s  

 miljøvenlige oprensning, kunne man ikke få at vide:
- Jeg skal ikke stikke snuden frem i denne her sag.
Jeg er  

 her udelukkende for at kontrollere, at I ikke smider affald i søen,  

 sagde den emsigt smilende kommunes miljøtekniker til Ekstra  

 Bladet." En artikel i Ekstra Bladet den 1. oktober 1994 havde  

 følgende overskrift: "Støt [A]s sø". I artiklen hed det  

 bl.a.:
"LILLE MAND HVAD NU? - Jeg er ked af den her sag.
Jeg troede godt, jeg  

 måtte rydde op i en losseplads for egen regning og lave en sø.  

 Men det måtte jeg åbenbart ikke.
Den lille mand får aldrig  

 ret mod systemet, siger [A].
- Når en rig direktør bygger et hotel to  

 etager for højt uden at spørge om lov, får han  

 dispensation bagefter.
Så bli'r hans "fejl" tilgivet.
Men når jeg  

 - arbejdsmand [A] af Guds Nåde - laver en sø uden at  

 spørge om lov, skal jeg straffes.
Mig kan de ikke give  

 dispensation.
- Folk fra hele landet har ringet og støttet mig.  

 Alle spørger, hvordan de kan hjælpe mig mod systemet.
Derfor har  

 jeg nu fået lavet fire flotte postkort af min sø, som alle og  

 enhver kan købe for 25 kr. eller mere." .....
"Hvis man vil støtte [A]s kamp mod de forstokkede  

 bureaukrater i Viborg Amt og købe hans fire postkort, skal man sende  

 mindst 25 kr. til: [A], ..." I en anden overskrift på samme side hed det: "Amts-  

 top fløjtende ligeglad - Amtsbureaukraterne i Viborg ignorerer  

 sø-ejer [A]s råb om hjælp på trods af  

 lokalbefolkningen - de nægter at svine natur-idyllen til". I artiklen  

 var bl.a. anført:
 "Bureaukraterne i Viborg Amt er fløjtende ligeglade  

 med [A]s sø ved Jordbro Å mellem Viborg og Skive.
 Med åbenlys foragt ignorerer skranke-paverne den  

 container, Ekstra Bladet torsdag havde stillet op ved den idylliske  

 sø.
Med endnu større foragt overså de den, da den  

 fredag blev kørt ind foran amtsgården i Viborg.
Med et ellers  

 klart tilbud: Fyld den selv op med lort! Dét turde amtets ypperste folkevalgte ikke.
 Da lokalbefolkningen torsdag havde nægtet at fylde  

 containeren op med affald, fordi de ikke ville svine [A]s sø til,  

 kørte Ekstra Bladet den fredag ind til amtsgården i Viborg.
Det var ment som et tilbud til amtspolitikerne.
Nu kunne  

 de selv få chancen for at opfylde deres krav til den fallerede,  

 arbejdsløse sø-ejer - nemlig at den smukke sø fjernes og  

 erstattes med noget, der ligner den losseplads, [A] i sin tid  

 købte.
 Men dét ville amts-toppen ikke.
De forholdt sig mildt sagt totalt ligeglade.
Borger [A]s  

 dybt alvorlige økonomiske problem, der på kort tid kan  

 gøre ham fallit, bekymrer tilsyneladende ikke amts-folkene en  

 tøddel.
Ikke én eneste af de folkevalgte gad besvære  

 sig ud af amts-borgen i Viborg for blot at forhøre sig om, hvad der  

 foregik." .....
 "POLITISK ÅNDE-HUL.
 Hvor amtet svigter, synes en af de folkevalgte til  

 Folketinget dog at være mere lydhør.
 Medlem af Folketingets miljø-udvalg,  Bodil  Thrane  

 (V), siger til Ekstra Bladet:
 - Hvis sagen er, som den er fremstillet, er det  

 fuldstændigt vanvittigt.
- Det centrale er, at jeg støtter mennesket frem  

 for systemet.
Derfor må loven laves om, hvis myndighederne virkelig  

 kræver, at han fjerner den sø. Det har  Anders  Fogh  Rasmussen  

 også givet mig ret i, siger folketingsmedlemmet.
 Dermed er der udsigt til, at Danmarks højeste  

 politiske instans får øjnene op for den bureaukratiske  

 vanvids-beslutning.
Og hvad så?" I Ekstra Bladet den 2. oktober 1994 hed det under  

 overskriften "[A] og 7. kontor" bl.a.:
 "Ud fra en ulyksalig trang til at gøre Danmark  

 pænere, har denne [A] tilladt sig at forvandle en losseplads til en  

 sø.
Med denne handling har [A] gjort sig til en "forbryder", i  

 hvert fald hvis vi skal tro loven og 7. kontor.
Derfor er han nu i den  

 situation, at han skal "reetablere området", på jævnt dansk  

 forvandle søen til losseplads igen.
Hermed er skabt et nyt begreb i  

 dansk miljøpolitik: genforurening! [A] har udøvet farlig selvtægt, og  

 sådan noget gør man ikke ustraffet.
Tænk på  

 følgerne, tænk hvis vi alle selv begyndte at finde ud af tingene  

 fremfor at gå rundt og spørge om lov.
 Nej, [A] er en farlig mand for lov og orden.
Enhver uden for 7. kontor vil kunne se det organiserede  

 vanvid.
Se hvordan loven bruges til at søndertrampe almindelig  

 fornuft.
Se hvordan et system forsøgte at bekæmpe  

 virkeligheden." .....
"[A] var en, troede man da, overkommelig opgave, så  

 han var let at slå ned på, det er straks værre med  

 narkohandlerne.
Sådan har systemet sin egen vilkårlige  

 systematik." .....
"Det er mennesker som ham, der bringer samfundet videre og  

 renser systemet.
Ikke de skinhellige ministre, politikere og bureaukrater,  

 der forsøger at umyndiggøre folket." I artikler i Ekstra Bladet den 3. og 4. oktober 1994  

 fremgik, at en kioskejer vil oprette en fond, der kan betale [A]s  

 bøder.
Det hed i artiklen den 3. oktober 1994 bl.a.:
"Jeg vil køre fuld power.
Hjælpeaktionen skal  

 ikke foregå om en uge, men fra i aften.
Bureaukratiet har i denne sag  

 fungeret på en pervers måde.
Der er tale om diktatur." I artiklen den 4. oktober 1994 er endvidere  

 anført:
"- Efter at Ekstra Bladet og Aalborg Stiftstidende  

 lørdag offentliggjorde min adresse - (.....) - strømmede det  

 allerede mandag ind med breve fra folk, som sender mig penge til min kamp mod  

 grødhovederne i Viborg Amt, siger [A] til Ekstra Bladet." I artiklen refereres sagen på ny.
 Endelig er der i en artikel i Ekstra Bladet den 6. oktober  

 1994 under overskriften: "Nu er der til første bøde" igen  

 refereret til baggrunden for den indsamling, der blev sat i værk.
 Af Skive Rets dom af 12. maj 1993 fremgår, at [A]  

 skal reetablere området ved og omkring den kunstigt anlagte sø.  

 Dommen blev stadfæstet af Vestre Landsret den 1. juli 1994. Fristen for  

 fjernelse af plastmembranen blev fastsat til den 1. oktober 1994, og  

 tvangsbøderne blev fastsat til 5.000 kr. månedligt.
 I en skrivelse af 30. september 1994, som efter det  

 oplyste er udsendt til Ritzaus Bureau, fra Viborg Amt fremgår:
"Viborg Amt har på det seneste været omtalt en  

 del i landets medier, specielt i Ekstra-Bladet.
Desværre har en del  

 medier valgt ukritisk at viderebringe Ekstra Bladets oplysninger.
På  

 den baggrund vil jeg gerne anmode om, at følgende indlæg optages  

 i Jeres medie med en passende placering." I indlægget er bl.a. anført:
 "Ekstra Bladet har kastet sin kærlighed på en  

 sag fra amtet, hvor en borger har ryddet op på en grund, der tidligere  

 var grusgrav - herunder fjernet noget affald, der var smidt på grunden.  

 Personlig påskønner jeg en sådan indsats, hvilket resten  

 af amtsrådet og forvaltningen i øvrigt også  

 gør.
Samtidig har borgeren anlagt en kunstig sø ved at  

 udlægge en plastfolie på knap 3.000 kvadratmeter.
Det er et areal  

 på størrelse med 3-4 villagrunde.
At anlægge en sø kræver efter loven en  

 tilladelse.
Amtet plejer at give en sådan tilladelse, hvis vandet kan  

 indfinde sig og forblive i søen på naturlig måde.
 En sø på en plastmembran vil aldrig kunne  

 udvikle sig naturligt, bl.a. fordi en sådan plastmembran på et  

 tidspunkt vil blive utæt.
Endvidere er den kunstige sø anlagt meget tæt  

 på grundvandsspejlet og i øvrigt meget tæt på  

 naboens drikkevandsboring." .....
 "Ansøgningen til Amtet er behandlet på helt  

 almindelig vis, men har ikke indenfor gældende lovgivning kunnet  

 imødekommes.
Enhver borger har mulighed for at få domstolene til  

 at kontrollere det offentliges afgørelser.
Det er også sket i  

 dette tilfælde.
Vestre Landsret har, som i øvrigt  

 Miljøankenævnet og Byretten i Skive, tilsluttet sig  

 Amtsrådets afgørelse: Plastmembranen skal væk.
Der er selvfølgelig ikke meget avissalg i en  

 sådan sag.
Derimod er der åbenbart avissalg i en historie, hvor  

 Amtsrådet, som repræsentant for "det urimelige system",  

 forhindrer "den lille mand" i at rydde op på sin grund og tvinger "den  

 lille mand" til at genskabe det svineri, der var engang.
Så er der bare  

 ikke længere tale om en sag fra det virkelige liv, men om rent  

 eventyr.
Som offentlig myndighed er amtsrådet kendt med, at  

 en journalist vælger at dyrke en historie fra det, der i fagsproget  

 vist nok kaldes "en skæv vinkel". Vi har derimod ikke tidligere  

 oplevet, at journalister ikke har ønsket at kontrollere oplysningerne  

 eller høre, om amtet har supplerende oplysninger, der kan indgå,  

 således at artiklen får en vis tilknytning til  

 virkeligheden." .....
"I stedet har Ekstra Bladet valgt at "støtte"  

 borgeren ved at arrangere en affaldsindsamling for at hælde affaldet i  

 søen.
Selv Ekstra Bladets journalist kan ikke være ukendt med,  

 at dette intet har med den virkelige sag at gøre." .....
"Mere forstemmende er imidlertid, at en stor del af  

 pressen i starten valgte at lægge Ekstra Bladets oplysninger til grund.  

 Ekstra Bladet burde ikke i de kredse fremstå som noget sandhedsorakel.  

 Helt galt bliver det efter min mening, når amtets medarbejdere må  

 se sig selv omtalt som "grødhoveder" og lignende i journalisternes  

 artikler.
At formanden for det relevante udvalg må se sig selv omtalt  

 som "hykler", fordi han vælger at følge gældende  

 lovgivning, er vel efterhånden normal sprogbrug for Ekstra Bladet." .....
Til støtte for klagen over, at god presseskik er  

 overtrådt, har Viborg Amt gjort gældende, at Ekstra Bladet ikke  

 på noget tidspunkt i forbindelse med kampagnen har forsøgt at  

 få oplysninger i amtet om sagens reelle omstændigheder.
Ekstra  

 Bladet har derimod valgt at hænge Viborg Amt ud.
Ekstra Bladet har kun  

 forsøgt at få en politisk kommentar fra formanden for Udvalget  

 for Miljø og Teknik, ikke en indsigt i sagens faktiske  

 omstændigheder.
Viborg Amt har endvidere gjort gældende, at der i  

 forbindelse med Ekstra Bladets kampagne er sket en nedladende og injurierende  

 omtale af amtets medarbejdere.
Mener Ekstra Bladet, at der er tale om satire,  

 må der stilles det krav, at handlingsforløbet er kendt af  

 såvel satirikeren som af den, der læser satiren.
Reaktionen fra  

 Ekstra Bladets læsere vidner ikke om, at disse har opfattet sagens  

 faktiske omstændigheder.
 Endelig har Viborg Amt gjort gældende, at Ekstra  

 Bladet fremturede med de forkerte oplysninger, efter at bladet var blevet  

 gjort bekendt med sagens rette sammenhæng.
 Hvad forskellige landskabseksperter skulle have udtalt i  

 sagen, kan ikke være relevant.
I en udtalelse om klagen har Ekstra Bladet gjort  

 gældende, at amtets politisk ansvarlige, formand for amtets udvalg for  

 teknik og miljø, er blevet interviewet 2 gange i Ekstra Bladet.
Af  

 interviewene fremgik, at området skulle reetableres.
De ansvarlige er  

 således blevet hørt.
 Viborg Amt har i talrige breve til [A] benyttet vendingen  

 "reetablere området", og denne vending er også indeholdt i Skive  

 rets dom.
Ekstra Bladet valgte at opfatte vendingen bogstaveligt,  

 svarende til at "føre området tilbage til dets tidligere  

 tilstand", d.v.s. en stenet losseplads.
Som en happening arrangerede Ekstra  

 Bladet derfor opstillingen af containeren og opfordrede befolkningen til at  

 fylde den med affald.
Formålet var at påvise det idiotiske i, at  

 Viborg Amt var tilfreds med, at området henlå som losseplads -  

 hvorimod ejeren blev overfaldet af bureaukrater, efter at han havde oprenset  

 grunden og anlagt en smuk sø, fordi han ikke søgte en  

 særlig tilladelse hertil.
Komikken sættes i relief af  

 uafhængige eksperters ros til anlægsarbejdet.
 Disse uafhængige landskabseksperter, som ikke er  

 ansat i Viborg Amt, har efter besigtigelse af stedet udtalt deres tilfredshed  

 med anlægsarbejdet - herunder, at det givet vis var blevet godkendt,  

 hvis der var blevet søgt i tide.
 Ekstra Bladet har endvidere gjort gældende, at amtet  

 må tåle kritik i satirens form i en sag af samfundsmæssig  

 betydning.
 Følgende nævnsmedlemmer har deltaget i sagens  

 behandling: Else Mols, Hans Dam, Tage Clausen og Preben Sørensen.
 Pressenævnet udtaler:
 Ekstra Bladet har i denne sag valgt en satirisk  

 kommenterende kampagneform, som naturligt må ligge inden for et  

 massemedies handlemuligheder, og som også en offentlig myndighed  

 må tåle.
 Ekstra Bladet har forelagt sagen for formanden for Teknik-  

 og Miljøudvalget med henblik på en udtalelse om amtets  

 synspunkter.
 Endvidere foreligger ingen oplysninger om, at Viborg Amt i  

 kampagneforløbet skulle være afskåret fra på eget  

 initiativ i Ekstra Bladet at få offentliggjort sine synspunkter  

 eventuelt i form af genmæle.
 Der er således ikke sket nogen tilsidesættelse  

 af god presseskik i denne sag.
 Afsagt den 19. januar 1995.
