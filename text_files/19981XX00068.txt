Skriftlig fremsættelse (28. oktober  

 1998) Justitsministeren (Frank Jensen):
 Herved tillader jeg mig for Folketinget at  

 fremsætte:
 Forslag til lov om ændring af  

 dyreværnsloven. (Oprettelse af et råd vedrørende hold af  

 særlige dyr mv.).
(Lovforslag nr.
L 66).
Forslaget fremsættes på baggrund af, at det i  

 de senere år er blevet mere almindeligt at holde fremmedartede, vilde  

 eller farlige dyr.
Der er derfor opstået behov for en nærmere  

 regulering af, hvordan sådanne dyr skal holdes.
Derudover skal hold af  

 visse af de nævnte dyr, eksempelvis farlige dyr, helt forbydes.
Der  

 findes allerede i dyreværnsloven hjemmel til at udstede regler herom.
Formålet med lovforslaget er at sikre, at den  

 nødvendige ekspertise vedrørende de nævnte dyr er til  

 stede i forbindelse med udarbejdelse, revision og administration af de  

 nævnte regler.
Det foreslås derfor, at der oprettes et råd  

 bestående af medlemmer med særlig sagkundskab vedrørende  

 hold af sådanne dyr.
 Herudover foreslås en begrænset adgang for  

 politimesteren (politidirektøren) til at træffe afgørelse  

 om aflivning af et dyr, der holdes i strid med de forbud, der  

 fastsættes af justitsministeren.
 Forslag herom har tidligere været fremsat den 4.  

 februar 1997 (L 179).
 Endvidere indeholder forslaget en bemyndigelse for  

 justitsministeren til at fastsætte de regler, der er nødvendige  

 for anvendelsen af Det Europæiske Fællesskabs forordninger om  

 dyrevel færd mv.
 Endelig foreslås det, at justitsministeren  

 bemyndiges til at fastsætte regler om betaling for omkostninger ved  

 meddelelse af tilladelser i henhold til loven eller regler fastsat i  

 medfør af loven.
 Idet jeg henviser til lovforslaget og de ledsagende  

 bemærkninger, skal jeg herved anbefale forslaget til det høje  

 Tings velvillige behandling.
