 I følge EØF-traktatens art. 52, 59 og 60, jfr. art. 58 og 66, er  

 etablering og udveksling af tjenesteydelser liberaliseret i forholdet mellem  

 Danmark og de øvrige medlemslande i De europæiske Fællesskaber.
 Dette indebærer for danske statsborgere, selskaber m.v., at de har ret til  

 at optage og udøve selvstændig erhvervsvirksomhed i de øvrige medlemslande på  

 samme betingelser som disses egne statsborgere.
I nogle medlemslande kræves det undertiden af egne statsborgere, for at de  

 kan påbegynde visse former for erhvervsvirksomhed, at de er i besiddelse af  

 SÆRLIGE KVALIFIKATIONER ELLER FÆRDIGHEDER, at de fremlægger en VANDELSATTEST,  

 eller at de fremlægger et bevis for, AT DE IKKE TIDLIGERE HAR VÆRET UNDER  

 KONKURS.
Hvor sådanne krav stilles over for landets egne statsborgere, kan  

 vedkommende værtsland i princippet stille samme krav over for statsborgere  

 fra andre EF-lande.
 Imidlertid udstedes der ikke i alle medlemslande attester af det foran  

 anførte indhold, og der er derfor i de enkelte direktiver fastsat nærmere  

 regler for, hvad værtslandet skal acceptere som bevis af statsborgere fra  

 andre EF-lande, hvor de omhandlede attester ikke udstedes.
 I henhold hertil skal de øvrige medlemslande af danske statsborgere eller  

 af personer, der senest har haft ophold i Danmark, acceptere følgende  

 bevisligheder:
A.
SOM BEVIS FOR SÆRLIGE KVALIFIKATIONER OG FÆRDIGHEDER: En attest udstedt  

 af en kompetent dansk myndighed eller organisation, hvorefter ansøgeren har  

 udøvet det pågældende erhverv her i landet i visse nærmere fastsatte  

 mindsteperioder.
B.
SOM VANDELSATTEST: En straffeattest, udstedt i henhold til § 27 i  

 justitsministeriets forskrifter af 28. december 1979 for det centrale  

 kriminalregister.
C.
SOM BEVIS FOR, AT DER ALDRIG HAR FORELIGGET KONKURS: En højtidelig  

 forsikring herom, afgivet for notaren.
 I det følgende er angivet de danske myndigheder og organisationer, der er  

 kompetente til at udstede de foran omhandlede attestationer, for så vidt  

 angår erhverv hørende under industriministeriet:
A.
BEVIS FOR UDØVET VIRKSOMHED:
B.
VANDELSATTEST: Straffeattesten udstedes af politiet.
Anmodningen bør så  

 vidt muligt fremsættes under den pågældendes personlige fremmøde på  

 politikontoret.
Ansøgerens identitet skal godtgøres f.eks. gennem forevisning  

 af pas eller førerbevis.
Attesten er gebyrfri.
C.
BEVIS FOR, AT DER ALDRIG HAR FORELIGGET KONKURS: Den højtidelige  

 forsikring afgives for notaren.
Forsikringen kan f.eks. afgives i den form,  

 der er angivet i bilaget.
Den pågældendes identitet skal godtgøres f.eks.  

 gennem forevisning af pas eller førerbevis.
For notarens medvirken betales 50  

 kr. (retsafgiftslovens § 45).
 De dokumenter, der nævnes under B og C, må ved fremlæggelsen for det andet  

 medlemslands myndigheder ikke være ældre end tre måneder, og samtlige  

 dokumenter skal foreligge i oversættelse til medlemslandets sprog foretaget  

 af en translatør, hvis underskrift på dokumenterne er legaliseret af  

 industriministeriet.
 Vejledningen træder i stedet for vejledning nr. 132 af 4. august 1981.
INDUSTRIMINISTERIET, DEN 24. JUNI 1983 Ib Stetter /P.
Thorell Bilag Undertegnede boende erklærer herved under strafansvar efter borgerlig straffelov § 163, jfr. §  

 162, at jeg ikke er eller har været under konkurs.
bekræfter herved, at hvis identitet er blevet mig godtgjort, over for mig har afgivet  

 foranstående erklæring.
 Borgerlig straffelov § 162:
»Den, som ellers for eller til en offentlig myndighed afgiver urigtig  

 erklæring om forhold, angående hvilke han er pligtig at afgive forklaring,  

 straffes med bøde eller hæfte eller med fængsel indtil 4 måneder.« Borgerlig straffelov § 163:
