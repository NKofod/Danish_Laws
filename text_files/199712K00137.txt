Nr LSF 137 Forslag til Lov om ændring af lov om Det Fælles Lønindeholdelsesregister  

 (Administrationsgodtgørelse til virksomhederne og fastsættelse af  

 bagatelgrænse) Fremsat af finansministeren (Mogens Lykketoft) den 10. december 1997 Vedtaget ved tredjebehandling den 18. december 1997 Lov nr. 1088 af 29/12/1997 § 1 I lov nr. 1203 af 27. december 1996 om Det Fælles Lønindeholdelsesregister  

 foretages følgende ændringer:
 1. I § 4 indsættes efter stk. 2 som nyt stykke:
»Stk. 3. Myndighederne kan kun træffe afgørelse om  

 lønindeholdelse for krav, der overstiger en beløbsgrænse, som fastsættes af  

 finansministeren.« Stk. 3 bliver herefter stk. 4.
 2. Efter § 4 indsættes:
»§ 4 a.
Den indeholdelsespligtige kan i forbindelse med hvert  

 løntræk i henhold til en afgørelse om lønindeholdelse tilbageholde en  

 administrationsgodtgørelse hos skyldneren.
Godtgørelsens størrelse fastsættes  

 af finansministeren.
Stk. 2. Tvister om tilbageholdelse efter stk. 1 kan indbringes for  

 Hypotekbanken, hvis afgørelser ikke kan indbringes for anden administrativ  

 myndighed.« 3. I § 8 indsættes efter »finansministeren«:  

 », jf. dog stk. 2«.
 4. I § 8 indsættes som stk. 2 og 3:
»Stk. 2.  I tiden fra den 1. januar 1998 til lovens  

 ikrafttræden kan myndighederne kun træffe afgørelse om lønindeholdelse for  

 krav, der overstiger en beløbsgrænse, som fastsættes af finansministeren.
I  

 samme tidsrum kan den indeholdelsespligtige i forbindelse med hvert løntræk  

 tilbageholde en administrationsgodtgørelse hos skyldneren.
Godtgørelsens  

 størrelse fastsættes af finansministeren. § 4, stk. 3, og § 4 a finder  

 tilsvarende anvendelse.
Stk. 3.  Reglerne i stk. 2 har virkning for afgørelser om  

 lønindeholdelse, som træffes efter 1. januar 1998.« § 2 Loven træder i kraft den 1. januar 1998.
Oprindeligt fremsat forslag § 1 I lov nr. 1203 af 27. december 1996 om Det Fælles Lønindeholdelsesregister  

 foretages følgende ændringer:
 1. I § 4 indsættes efter stk. 2 som nyt stykke:
 »Stk. 3. Myndighederne kan kun træffe afgørelse om  

 lønindeholdelse for krav, der overstiger en beløbsgrænse, som fastsættes af  

 finansministeren.«.
 Stk. 3 bliver herefter stk. 4.
 2. Efter § 4 indsættes:
»§ 4 a.
Den indeholdelsespligtige kan i forbindelse med hvert  

 løntræk i henhold til en afgørelse om lønindeholdelse tilbageholde en  

 administrationsgodtgørelse hos skyldneren.
Godtgørelsens størrelse fastsættes  

 af finansministeren.
 Stk. 2. Tvister om tilbageholdelse efter stk. 1 kan indbringes for  

 Hypotekbanken, hvis afgørelser ikke kan indbringes for anden administrativ  

 myndighed.«.
 3. I § 8 indsættes efter »finansministeren«:  

 », jf. dog stk. 2«.
 4. I § 8 indsættes som stk. 2 og 3:
»Stk. 2. I tiden fra den 1. januar 1998 til lovens  

 ikrafttræden kan myndighederne kun træffe afgørelse om lønindeholdelse for  

 krav, der overstiger en beløbsgrænse, som fastsættes af finansministeren.
I  

 samme tidsrum kan den indeholdelsespligtige i forbindelse med hvert løntræk  

 tilbageholde en administrationsgodtgørelse hos skyldneren.
Godtgørelsens  

 størrelse fastsættes af finansministeren. § 4, stk. 3, og § 4 a finder  

 tilsvarende anvendelse.
 Stk. 3. Reglerne i stk. 2 har virkning for afgørelser om  

 lønindeholdelse, som træffes efter 1. januar 1998.«.
§ 2 Loven træder i kraft den 1. januar 1998.
Bemærkninger til lovforslaget Almindelige bemærkninger Forslaget indgår som en del af regeringens aftale med CD om finansloven  

 for 1998 og har til formål at yde virksomhederne en  

 administrationsgodtgørelse for det arbejde, de pålægges i forbindelse med  

 afgørelser om lønindeholdelse.
Al lønindeholdelse vil fra midten af 1998 ske via Det Fælles  

 Lønindeholdelsesregister, der er under etablering i Hypotekbanken.
Det vil i  

 sig selv indebære betydelige lettelser for virksomhederne, men der vil indtil  

 da - og i begrænset omfang også efter registerets etablering - være noget  

 arbejde for virksomhederne i forbindelse med administrationen af afgørelser  

 om lønindeholdelse, hvilket lovforslaget således tilsigter at kompensere for.
Ordningen etableres således, at virksomhederne ved hvert løntræk får  

 adgang til at tilbageholde et yderligere beløb af den pågældende medarbejders  

 løn ud over det beløb, som virksomheden skal indeholde ifølge en afgørelse om  

 lønindeholdelse.
Det foreslås, at finansministeren bemyndiges til at  

 fastsætte godtgørelsens størrelse, og det er i overensstemmelse med  

 finanslovaftalen hensigten at fastsætte godtgørelsen til maksimalt 20 kr. i  

 forbindelse med lovforslagets ikrafttræden.
Indtil Det Fælles Lønindeholdelsesregister idriftsættes vil virksomhederne  

 kunne komme ud for, at flere myndigheder samtidig meddeler, at man har  

 truffet afgørelse om lønindeholdelse, og at lønindeholdelsen skal ske  

 sideløbende for alle myndighederne.
Ligeledes kan en enkelt myndighed træffe  

 afgørelse om samtidig lønindeholdelse for flere forskellige krav.  

 Virksomhedernes administrative byrder forøges i disse situationer i takt med  

 antallet af krav, som lønindeholdelsen skal iværksættes for, og lovforslaget  

 medfører derfor, at virksomhederne kan beregne sig en  

 administrationsgodtgørelse i forbindelse med løntræk for hver afgørelse om  

 lønindeholdelse, der skal honoreres.
 Når Det Fælles Lønindeholdelsesregister idriftsættes, vil afgørelserne om  

 lønindeholdelse bliver meddelt virksomhederne i form af et trækkort, som  

 eentydigt indeholder oplysning om den procentsats, virksomhederne skal  

 indeholde, uanset om trækkortet måtte dække over flere samtidige  

 lønindeholdelser, iværksat af en enkelt eller flere forskellige myndigheder.  

 Det administrative arbejde vil derfor blive det samme, uanset om trækkortet  

 dækker over een eller flere afgørelser om lønindeholdelse, hvorfor  

 virksomhederne til den tid ikke vil få adgang til at tilbageholde mere end  

 eet godtgørelsesbeløb ved hvert løntræk, selvom myndighederne har iværksat  

 flere samtidige lønindeholdelser.
Det skønnes, at en afgørelse om lønindeholdelse i gennemsnit udløser 12  

 løntræk hos skyldneren.
Den samlede administrationsgodtgørelse til  

 virksomhederne vil derfor gennemsnitligt udgøre 240 kr. for hver afgørelse.  

 Det anslås, at myndighederne træffer ca. 225.000 afgørelser om  

 lønindeholdelse årligt, hvilket vil give virksomhederne en samlet årlig  

 godtgørelse på ca. 50 mill. kr.
Lovforslaget omfatter af lighedsmæssige årsager alle indeholdelsespligtige  

 arbejdsgivere og dermed også de offentlige arbejdsgivere.
Det vil først og  

 fremmest gælde kommunerne, som ikke blot udbetaler løn til deres egne  

 medarbejdere, men som også varetager udbetalingen af langt størstedelen af de  

 offentlige ydelser, hvori indeholdelse kan finde sted.
Det drejer sig fx om  

 overførselsindkomster som sygedagpenge og pensioner.
Det skønnes i denne  

 forbindelse, at ca. 100.000 af de afgørelser om lønindeholdelse, som  

 kommunerne træffer, er rettet til dem selv som udbetalere af løn eller andre  

 ydelser.
Ordningen er frivillig for arbejdsgiverne, som selv må beslutte, om de vil  

 opkræve administrationsgodtgørelsen hos medarbejderne eller ej, og det er  

 ikke hensigten, at der fra offentlig side skal føres tilsyn eller kontrol  

 med, om godtgørelserne bliver opkrævet korrekt.
Eventuelle tvister vil dog  

 kunne indbringes for Hypotekbanken, hvis afgørelse er endelig.
Det foreslås endvidere, at der indføres en bagatelgrænse for størrelsen af  

 de enkelte pålæg om lønindeholdelse og dermed også for, hvor stor en restance  

 skal være, før lønindeholdelse kan iværksættes.
Det foreslås, at  

 finansministeren bemyndiges til at fastsætte bagatelgrænsens størrelse, og  

 det er her - ligeledes i overensstemmelse med finanslovaftalen med CD -  

 hensigten at fastsætte grænsen til 1.000 kr.
Administrative og økonomiske konsekvenser Forslaget vil medføre udgifter for Hypotekbanken på ca. 0,5 mill. kr. i  

 forbindelse med lovforslagets ikrafttræden og implementering.
Det drejer sig  

 dels om udgifter til information af lønmodtagere, arbejdsgivere og  

 inddrivelsesmyndigheder, og dels om udgifter til udvikling af en facilitet i  

 Det Fælles Lønindeholdelsesregister, der kan sikre, at der ikke træffes  

 afgørelser om lønindeholdelse for krav, der ikke overstiger bagatelgrænsen.  

 Herudover har forslaget ingen administrative eller økonomiske konsekvenser.
Erhvervsøkonomiske og erhvervsadministrative konsekvenser Forslaget vil medføre, at de indeholdelsespligtige arbejdsgivere mv. kan  

 opkræve en godtgørelse svarende til et samlet beløb på 50 mill. kr. årligt i  

 forbindelse med administrationen af afgørelser om lønindeholdelse.
 Loven vil i øvrigt i sig selv medføre en administrativ lettelse for  

 virksomhederne, når Det Fælles Lønindeholdelsesregister tages i anvendelse.
Miljømæssige konsekvenser og forholdet til EU-retten Lovforslaget har ingen miljømæssige konsekvenser og indeholder ikke  

 EU-retlige aspekter.
Bemærkninger til lovforslagets enkelte bestemmelser Til § 1 Til nr. 1 Det foreslås at indføre en bagatelgrænse for restancer, hvor  

 lønindeholdelse kan iværksættes, og at finansministeren bemyndiges til at  

 fastsætte grænsens størrelse.
Restancen kan godt være sammensat af flere  

 mindre gældsposter, som enkeltvis ikke overstiger bagatatelgrænsen, så længe  

 de administreres af den samme inddrivelsesmyndighed, jf. herved de  

 tilsvarende regler for videregivelse af oplysninger om gæld til det  

 offentlige til private kreditoplysningsbureauer i lov om offentlige  

 myndigheders registre.
Til nr. 2 Det foreslås at give de indeholdelsespligtige arbejdsgivere mv. adgang til  

 ved hvert løntræk i forbindelse med afgørelser om lønindeholdelse at opkræve  

 en administrationsgodtgørelse hos den pågældende medarbejder ud over det  

 beløb, som ifølge afgørelsen skal indeholdes.
Der henvises i øvrigt til  

 lovforslagets almindelige bemærkninger.
Til nr. 3 og 4 Det foreslås, at reglerne om en administrationsgodtgørelse til de  

 indeholdelsespligtige arbejdsgivere og reglerne om indførelse af en  

 bagatelgrænse træder i kraft den 1. januar 1998, og ikke får virkning for  

 igangværende lønindeholdelsesforløb, hvorom afgørelse er truffet før den 1.  

 januar 1998.
 Ikrafttrædelsestidspunktet for den øvrige del af loven fastsættes fortsat  

 af finansministeren.
Skriftlig fremsættelse (10. december 1997) Finansministeren (Mogens Lykketoft):
 Hermed skal jeg for det høje Ting fremsætte:
 Forslag til lov om ændring af lov om Det Fælles  

 Lønindeholdelsesregister. (Administrationsgodtgørelse til virksomhederne og  

 fastsættelse af bagatelgrænse).
(Lovforslag nr.
L 137).
 Forslaget, der er et led i regeringens aftale med CD om finansloven for  

 1998, har til formål at yde en administrationsgodtgørelse til de  

 virksomheder, der af inddrivelsesmyndighederne bliver pålagt at indeholde en  

 del af deres medarbejderes løn mv.
 Udgifterne til godtgørelsen skal bæres af de pågældende medarbejdere selv,  

 således at virksomhederne ved hvert løntræk får adgang til at tilbageholde  

 yderligere et beløb på op til 20 kr.
Godtgørelsen skal kompensere virksomhederne for den administrative  

 belastning, de pålægges, når inddrivelsesmyndighederne træffer afgørelse om  

 lønindeholdelse.
Denne belastning vil blive betydeligt lettere, når Det  

 Fælles Lønindeholdelsesregister er etableret medio 1998, men der vil dog  

 fortsat være nogle administrative byrder, som ikke forsvinder.
Samtidig foreslås det, at der indføres en bagatelgrænse for størrelsen af  

 de enkelte pålæg om lønindeholdelse og dermed også for, hvor stor en restance  

 skal være, før lønindeholdelse kan iværksættes.
Det er hensigten at fastsætte  

 denne bagatelgrænse til 1.000 kr.
 Idet jeg i øvrigt henviser til lovforslagets bemærkninger, anbefaler jeg  

 lovforslaget til Folketingets velvillige og hurtige behandling.
Bilag I dette bilag er (med mindre skrift) indsat den gældende formulering  

 af de bestemmelser, der berøres af forslaget § 1 I lov nr. 1203 af 27. december 1996 om Det Fælles Lønindeholdelsesregister  

 foretages følgende ændringer:
 1. I § 4 indsættes efter stk. 2 som nyt stykke:
 »Stk. 3. Myndighederne kan kun træffe afgørelse om  

 lønindeholdelse for krav, der overstiger en beløbsgrænse, som fastsættes af  

 finansministeren.«.
 Stk. 3 bliver herefter stk. 4.
§ 4. Lønindeholdelse for skattekrav efter kildeskatteloven sker  

 forud for lønindeholdelse for alle andre krav, hvis samtidig indeholdelse  

 ikke er mulig.
Lønindeholdelse for krav på betaling af bidrag efter lov om  

 inddrivelse af underholdsbidrag sker efter lønindeholdelse for skattekrav,  

 men forud for andre krav, hvis samtidig indeholdelse ikke er mulig.
 Stk. 2. I tilfælde af flere afgørelser om lønindeholdelse for  

 andre krav end skattekrav og underholdsbidrag sker dækningen i den  

 rækkefølge, i hvilken Det Fælles Lønindeholdelsesregister har modtaget  

 indberetning om afgørelserne, hvis samtidig indeholdelse ikke er mulig.
 Stk. 3. Finansministeren kan fastsætte regler om myndighedernes  

 pligt til at respektere en afgørelse fra en anden myndighed om, at  

 lønindeholdelsen midlertidigt er stillet helt eller delvis i bero.
 2. Efter § 4 indsættes:
»§ 4 a.
Den indeholdelsespligtige kan i forbindelse med hvert  

 løntræk i henhold til en afgørelse om lønindeholdelse tilbageholde en  

 administrationsgodtgørelse hos skyldneren.
Godtgørelsens størrelse fastsættes  

 af finansministeren.
 Stk. 2. Tvister om tilbageholdelse efter stk. 1 kan indbringes for  

 Hypotekbanken, hvis afgørelser ikke kan indbringes for anden administrativ  

 myndighed.«.
 3. I § 8 indsættes efter »finansministeren«:  

 », jf. dog stk. 2«.
 4. I § 8 indsættes som stk. 2 og 3:
»Stk. 2. I tiden fra den 1. januar 1998 til lovens  

 ikrafttræden kan myndighederne kun træffe afgørelse om lønindeholdelse for  

 krav, der overstiger en beløbsgrænse, som fastsættes af finansministeren.
I  

 samme tidsrum kan den indeholdelsespligtige i forbindelse med hvert løntræk  

 tilbageholde en administrationsgodtgørelse hos skyldneren.
Godtgørelsens  

 størrelse fastsættes af finansministeren. § 4, stk. 3, og § 4 a finder  

 tilsvarende anvendelse.
 Stk. 3. Reglerne i stk. 2 har virkning for afgørelser om  

 lønindeholdelse, som træffes efter 1. januar 1998.«.
§ 8 . Tidspunktet for lovens ikrafttræden fastsættes af  

 finansministeren.
Finansministeren fastsætter i den forbindelse nærmere  

 regler om, i hvilket omfang lønindeholdelse, der finder sted på grundlag af  

 afgørelser truffet før lovens ikrafttræden, skal være omfattet af loven.
