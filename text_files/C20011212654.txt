Skrivelse om støtte til nye formidlingsinitiativer Loven om aktiv socialpolitik blev ændret den 25. april 2001 med  

 virkning fra 1. juli 2001.
 En vigtig ændring er, at der er afsat centrale midler til at  

 støtte særlige formidlingsenheder.
 Oprettelse af et større antal lokale eller regionale  

 formidlingsenheder, der er en del af den politiske aftale om  

 førtidspensionsreformen, er et led i udviklingen af det rummelige  

 arbejdsmarked.
 Formidlingsenhederne skal sørge for, at personer, der har  

 kontakt til det sociale system, får mulighed for at bruge deres arbejdsevne.
 De primære målgrupper er bl.a.
-  

 	  

       

 kontanthjælpsmodtagere, -  

 	  

       

 mennesker, der har  

 brug for fleks- eller skånejobs, arbejdsprøvning eller  

 virksomhedsrevalidering, -  

 	  

       

 andre med særlige  

 behov, fx etniske minoriteter og særlige handicapgrupper.
 Formidlingsindsatsen skal være serviceorienteret i forhold til  

 virksomhederne med henblik på at gøre det lettere for dem at yde deres bidrag  

 til udviklingen af det rummelige arbejdsmarked.
 Alle ansættelsesformer, herunder ordinært arbejde og forskellige  

 former for støttet beskæftigelse og optræning kan bruges, alt efter de  

 individuelle behov.
 Det indgår i forudsætningerne, at formidlingsenhederne ikke må  

 træffe afgørelser om fx kontanthjælp, revalidering mv. (myndighedsudøvelse).
Hvordan får man støtte til at oprette en  

 formidlingsenhed? Socialministeriets kontor for job- og virksomhedsservice  

 behandler anmodninger om støtte, der kan omfatte drift og i begrænset omfang  

 etablering.
Støtten vil blive givet for foreløbig to år med mulighed for  

 forlængelse.
 Det er besluttet i løbet 2001 at støtte ca. 10  

 formidlingsenheder, der kan starte i år eller tidligt i 2002.
 Socialministeriet opfordrer derfor kommuner, koordinationsudvalg  

 m.v., der planlægger at etablere en formidlingsenhed eller udbygge en  

 bestående  

 formidlingsindsats, der kan starte i år eller tidligt i 2002, til snarest at  

 indsende planer, budget mv. for oprettelsen til nedenstående adresse.
 Socialministeriet vil i løbet af efteråret tage stilling til de  

 indsendte ansøgninger.
I 2002 og 2003 forventer vi at kunne give støtte til yderligere  

 ca. 30 enheder.
Socialministeriet vil derfor også gerne på nuværende  

 tidspunkt  

 modtage tilkendegivelser fra instanser, der er interesserede i at oprette  

 formidlingsinitiativer, der evt. kan sættes i gang i løbet af de næste to år.
 I løbet af 2002 vil der komme supplerende information om  

 støttemuligheder til den fortsatte udbygning af formidlingsindsatsen.
 I vedlagte bilag er der en beskrivelse af de kriterier, der vil  

 blive lagt vægt på ved tildeling af støtte.
Ansøgninger om støtte eller tilkendegivelser af interesse for at  

 starte formidlingsenheder i de næste par år bedes sendt til Socialministeriet, Kontoret for job- og virksomhedsservice, Holmens Kanal 22, 1060 København K Supplerende oplysninger fås hos Projektleder Kim Svendsen-Tune,  

 tlf. 33924717, fuldmægtig Henriette Jul Hansen, tlf. 33954116, eller  

 fuldmægtig  

 Christian Holm Olsen, tlf. 33924657.
Socialministeriet, den 17. august  

 2001 Kim Svensen-Tune Bilag  

 1 Overordnede kriterier for statslig støtte til nye  

 formidlingsenheder Generelt er det en forudsætning, at der er kommunal  

 medfinansiering fx i form af dækning af halvdelen af udgifterne eller ved  

 betaling for at få formidling udført.
Dette skal fremgå af budgettet for  

 initiativet.
 Der vil blive lagt vægt på, at enhedens virkeområde  

 tilpasses arbejdsmarkedet, fx kan det i mange tilfælde være en fordel, at  

 enheden virker på tværs af kommunegrænser.
 Det er afgørende, at initiativet bygger på et samarbejde  

 med koordinationsudvalg, AF, faglige organisationer, arbejdsgivere mv.
 Det skal oplyses, hvornår indsatsen forventes igangsat.
 Kriterierne for støtte er i øvrigt:
-  

 	  

       

 Formidlingsenheden  

 skal være ny.
Man vil dog også kunne få støtte til udvidelse af eksisterende  

 formidlingsindsats.
Der vil ikke blive givet støtte til en allerede  

 igangværende indsats.
-  

 	  

       

 Formidlingsenhedens  

 målgrupper og forventningerne til effekten i form af flere formidlinger med  

 større kvalitet skal beskrives.
Det skal også beskrives, hvordan og hvornår  

 kvalitet og effekt samt brugertilfredshed vil blive målt.
 -  

 	  

       

 Hvis man benytter  

 resultatløn, er det vigtigt, at effektivitetskrav ikke medfører en ringere  

 indsats i forhold til de svageste grupper.
-  

 	  

       

 Der vil blive lagt  

 vægt på, at der er taget stilling til, hvilke principper eller metoder der  

 vil  

 blive brugt i formidlingen.
Det kan fx være forbedret service over for  

 virksomhederne, ubureaukratisk administration, metoder til at opnå bedre  

 visitation af de mennesker, der ønsker hjælp til at komme ind på  

 arbejdsmarkedet.
-  

 	  

       

 Der skal være en  

 ansvarlig instans for enheden, men der er derudover ingen krav om, hvordan  

 den  

 skal organiseres.
Fx kan enheden være kommunal eller tværkommunal; den vil  

 også  

 kunne etableres som en selvejende institution.
Der er tillige mulighed for,  

 at  

 kommunen kan entrere med konsulentfirmaer, AF, vikarbureauer og andre  

 professionelle jobformidlere.
 -  

 	  

       

 Det kan være  

 hensigtsmæssigt, at formidlingsenheden benytter konsulentstøtte fx til  

 opstart,  

 metodeudvikling e.l.
 -  

 	  

       

 Det forudsættes, at  

 formidlingsenheden deltager i evaluering og erfaringsudveksling for at  

 udvikle  

 bedre metoder til effektiv formidling.
