 I henhold til § 12, stk. 3, i lov om offentlig sygesikring, jf.  

 lovbekendtgørelse nr. 490 af 21. juli 1986, som ændret ved § 5 i lov nr. 948  

 af 23. december 1986, fastsættes følgende:
§ 1 Indenrigsministeriets bekendtgørelse nr. 148 af 27. marts 1987 om  

 midlertidige regler om adgang til speciallægehjælp m.v. ved praktiserende  

 speciallæge efter sygesikringsloven ophæves.
Samtidig sættes §§ 5-6 og § 7,  

 stk. 3, 1. pkt. i bekendtgørelse nr. 319 af 17. juni 1977 om adgang til  

 lægehjælp efter sygesikringsloven i kraft påny.
 Stk. 2.  For lægehjælp, som sikrede har modtaget før  

 denne bekendtgørelses ikrafttrædelsesdato, kan der dog fortsat ydes tilskud  

 til delvis dækning af udgifterne efter reglerne i bekendtgørelse nr. 148 af  

 27. marts 1987 om midlertidige regler om adgang til speciallægehjælp m.v. ved  

 praktiserende speciallæge efter sygesikringsloven.
§ 2 Bekendtgørelsen træder i kraft ved bekendtgørelsen i Lovtidende.
