(Julebrev) I forbindelse med aflæggelse af årsregnskabet for 1989, herunder  

 indberetning af regnskabet til tilsynet, skal man henlede opmærksomheden på  

 nedenstående punkter.
 1. Bekendtgørelse om børsmæglerselskabers  

 regnskabsaflæggelse:
 Børsmæglerselskabernes årsregnskaber udarbejdes i overensstemmelse med  

 tilsynets bekendtgørelse af 5. december 1989 om børsmæglerselskabers  

 regnskabsaflæggelse.
Denne bekendtgørelse afviger på en række punkter fra tilsynets  

 bekendtgørelse af 12. august 1988 om børsmæglerselskabers regnskabsaflæggelse  

 m.v., der var gældende for 1988-regnskaber.
I tilsynets følgeskrivelse den 6.  

 december 1989 til den udsendte bekendtgørelse er angivet nogle hovedpunkter  

 vedrørende forskellen mellem den gamle og den nye bekendtgørelse.
 2. Indberetning af foreløbigt årsregnskab til  

 tilsynet:
 I modsætning til tidligere år skal børsmæglerselskaberne ligesom  

 pengeinstitutterne og kreditinstitutterne omfattet af lov om visse  

 kreditinstitutter udarbejde foreløbigt årsregnskab.
 Det foreløbige årsregnskab skal indberettes til tilsynet inden udgangen af  

 februar 1990 og skal omfatte:
Samtlige noter, der forventes medtaget i det endelige årsregnskab, skal  

 indsendes med det foreløbige årsregnskab.
Regnskabet skal ikke være  

 underskrevet af bestyrelse eller direktion, men direktionen skal have  

 godkendt regnskabet.
Et hovedformål med indberetning af foreløbigt årsregnskab er at give  

 tilsynet mulighed for at gennemse, om opstillingen er i overensstemmelse med  

 bestemmelserne i regnskabsbekendtgørelsen.
Tilsynet vil derfor inden 10  

 arbejdsdage efter at have modtaget det foreløbige årsregnskab tage kontakt  

 med selskabet, såfremt der skal foretages ændringer.
Dette gælder, uanset om  

 det pågældende årsregnskab måtte være offentliggjort.
Fristen løber fra det tidspunkt, hvor tilsynet har modtaget det senest  

 fremsendte/indberettede brugbare materiale.
Det skal i denne forbindelse  

 oplyses, at tilsynet først har det edb-mæssigt indberettede materiale i hænde  

 en arbejdsdag efter, at det er indberettet til CMA Data A/S.
 Såfremt selskabet foretager ændringer i det allerede indberettede  

 foreløbige regnskab, løber påny en frist på 10 arbejdsdage fra det tidspunkt,  

 tilsynet har modtaget det senest indberettede materiale.
Tilsynet skal henstille, at mindre ændringer/rettelser til skemaerne BÅ1-5  

 indsendes på papir.
Såfremt der er større ændringer til skemaerne, kan der  

 efter forudgående aftale med tilsynet (Edb-sektionen) foretages fornyet  

 edb-indberetning.
Denne skal i så fald omfatte hele blanketsættet (BÅ1-5).  

 Alle ændringer/rettelser til noterne indsendes på papir.
Såfremt selskabet vil offentliggøre regnskabet på et eller flere fremmede  

 sprog, skal en foreløbig udgave af de pågældende regnskaber forinden  

 indsendes på papir til tilsynet.
Tilsynet vil inden 10 arbejdsdage efter at  

 have modtaget regnskabet tage kontakt med selskabet, såfremt der skal  

 foretages ændringer.
Dette gælder, uanset om det pågældende regnskab måtte  

 være offentliggjort.
 3. Indsendelse af endeligt årsregnskab til tilsynet:
 Senest 10 dage efter selskabets generalforsamlings godkendelse af  

 årsregnskabet og inden udgangen af april 1990 skal følgende indsendes til  

 tilsynet:
I det endelige årsregnskab kan BÅ1 erstattes af BÅ1a.
I så fald skal også  

 det trykte regnskab og det i dagspressen offentliggjorte regnskab indeholde  

 posterne fra BÅ1a i stedet for posterne fra BÅ1.
Årsregnskabet skal på BÅ6 være underskrevet af børsmæglerselskabets  

 bestyrelse og direktion og påtegnet af børsmæglerselskabets revisorer.
Mindst  

 eet af de to indsendte eksemplarer skal være påført originale underskrifter  

 (ikke fotokopi). Det henstilles, at alle underskrifter suppleres med navnet i  

 maskinskrift.
 I modsætning til pengeinstitutterne skal børsmæglerselskaberne ikke  

 indsende det reviderede og af bestyrelsen godkendte årsregnskab tillige med  

 en genpart af revisionsprotokollen senest 8 dage efter afholdelse af det  

 bestyrelsesmøde, hvor regnskabet er godkendt af bestyrelsen, og senest 3  

 måneder efter regnskabsårets slutning.
Børsmæglerselskaber, der er datterselskaber af pengeinstitutter eller  

 kreditinstitutter med særlig tilladelse, skal ikke udover BÅ-skemaerne  

 indsende FC-/LC-skemaer.
Det samme gælder naturligvis børsmæglerselskaber,  

 der ikke er datterselskaber af pengeinstitutter eller kreditinstitutter med  

 særlig tilladelse.
 Uanset om et børsmæglerselskab er datterselskab af et penge- eller  

 kreditinstitut, eller det ikke er det, skal det ikke indsende årsregnskab til  

 Erhvervs- og Selskabsstyrelsen.
 4. BÅ-skemaer:
 Ved udarbejdelse af BÅ-skemaer skal selskabet blandt andet være opmærksom  

 på nedenstående punkter:
- Ifølge p 2 i bilaget til regnskabsbekendtgørelsen »skal  

 terminstillæg/-fradrag periodiseres og føres under driftspost 2.  

 Renteindtægter eller driftspost 3. Renteudgifter.
Er modparten et penge-  

 eller kreditinstitut, føres beløbet under driftspost 2.2 Rente af  

 tilgodehavender i penge- og kreditinstitutter m.v. eller driftspost 3.1 Rente  

 til penge- og kreditinstitutter m.v.
I alle øvrige tilfælde føres beløbet  

 under driftspost 2.3 Øvrige renteindtægter eller driftspost 3.2 Øvrige  

 renteudgifter«.
 Børsmæglerselskabet kan alternativt føre det periodiserede  

 terminstillæg/-fradrag under driftspost 2.1 Rente af obligationer.
 - Af p 16 i bilaget til regnskabsbekendtgørelsen fremgår, at  

 tilgodehavende ikke-tilskrevne renter på tilgodehavender skal føres under  

 aktivpost 10 Periodeafgrænsningsposter.
 Tilsvarende fremgår af bilagets p 19, at tilgodehavende ikke-tilskrevne  

 renter på gæld skal føres under passivpost 5 Periodeafgrænsningsposter.
 Børsmæglerselskabet skal følge disse anvisninger, der ikke er helt  

 identiske med formuleringerne under de enkelte relevante aktiv- og  

 passivposter.
 Tilsynet er opmærksom på, at »tilgodehavende ikke-tilskrevne renter  

 på gæld« burde have været formuleret som »Skyldige ikke-tilskrevne  

 renter på gæld«.
 5. Noter:
Notekravene til årsregnskabet fremgår af pp 22-28 i bilaget til  

 regnskabsbekendtgørelsen.
Størstedelen af de krævede noter er en følge af  

 bestemmelserne i direktiv 86/635/EØF om bankers og andre penge- og  

 finansieringsinstitutters årsregnskaber og konsoliderede regnskaber.
 6. Årsberetning:
 Mindstekravene til selskabets årsberetning fremgår af p. 29 i bilaget til  

 regnskabsbekendtgørelsen.
 7. Revisionsprotokollat vedrørende årsregnskabet:
 Kravene til revisionsprotokollatet fremgår af Erhvervs- og  

 Selskabsstyrelsens bekendtgørelse nr. 125 af 28. februar 1989 om  

 statsautoriserede revisorers virksomhed samt tilsynets bekendtgørelse nr. 766  

 af 21. november 1988 om revisionens gennemførelse i børsmæglerselskaber.
Ifølge § 7, nr. 4 i den sidste bekendtgørelse skal revisionen oplyse,  

 hvorvidt børsmæglerselskabets forretningsgange er tilrettelagt på en sådan  

 måde, at det på ethvert tidspunkt kan konstateres, om bestemmelserne i §§ 15,  

 17, 18 og 19 i bekendtgørelse om Københavns Fondsbørs er overholdt.
Efter  

 ikrafttræden af bekendtgørelse om kapitaldækningsregler for  

 børsmæglerselskaber skal revisors erklæring omfatte bestemmelserne i §§ 2, 4,  

 5 og 6 i denne bekendtgørelse.
 8. Eventuelt trykt regnskab:
Om det trykte regnskab fremgår følgende af § 19 i  

 regnskabsbekendtgørelsen: »Såfremt selskabet lader årsregnskabet trykke  

 eller på anden måde mangfoldiggør det med henblik på fordeling til  

 aktionærer, kunder, korrespondenter eller andre, skal dette regnskab omfatte  

 hele årsregnskabet og årsberetningen.
Balance og resultatopgørelse skal være  

 stillet op som angivet i fællesform BÅ, og sammenlignende tal fra det  

 foregående år skal anføres.
De anførte tal kan afrundes til hele tusinde  

 kroner.
Poster i balance og resultatopgørelse, som ikke indeholder noget  

 beløb, skal kun medtages, hvis det foregående årsregnskab indeholder en sådan  

 post«.
Sammenlignende tal for 1988 skal medtages i 1989-regnskabet.
Påvirkes  

 poster i 1988-regnskabet væsentligt af ændringer i regnskabsbestemmelserne i  

 den nye regnskabsbekendtgørelse, skal der gøres rede herfor i noterne.
 Et eventuelt trykt regnskab på fremmed sprog skal svare til det til  

 tilsynet indsendte foreløbige regnskab på fremmed sprog.
 9. Offentliggørelse i dagspressen:
 Reglerne for offentliggørelse af årsregnskabets resultatopgørelse og  

 balance fremgår af regnskabsbekendtgørelsens § 20.
 Selskabet skal være opmærksom på, at oplysningerne på BK3-BK5 (gamle  

 skemaer) i kvartalsregnskabet for 4. kvartal 1989 ligeledes skal  

 offentliggøres i et eller flere dagblade på børsmæglerselskabets hjemsted.
