 Udtalt, at indberetningen til Valgbarhedsnævnet efter § 34 a, stk. 2,  

 i lov om kommunale valg er en obligatorisk indberetning, og at byrådet  

 hverken skal træffe afgørelse eller afgive udtalelse i sagen.
 Antaget, at en sag om indberetning til Valgbarhedsnævnet er omfattet  

 af borgmesterens almindelige beføjelse til på byrådets vegne at træffe  

 afgørelse i sager, der ikke giver anledning til tvivl, jf. den kommunale  

 styrelseslovs § 31, stk. 1.
 Hvis borgmesteren foretager indberetningen på byrådets vegne, vil  

 indberetningen senere kunne forelægges til efterretning på et byrådsmøde,  

 hvor behandlingen sædvanligvis vil ske for lukkede døre som følge af de  

 personlige forhold, der indgår i sagen.
 Til brug for behandlingen af en sag om indberetning til  

 Valgbarhedsnævnet, kan byrådet anmode rigspolitichefen om en straffeattest  

 til offentlig brug, jf. § 15, nr. 14, i Justitsministeriets cirkulære nr. 147  

 af 30. august 1978 om det centrale kriminalregister.
Stig  Mikkelsen Gl.
Kongevej  60 9330  Dronninglund I skrivelse af 22. januar 1988 til Valgbarhedsnævnet, som nævnet har  

 videresendt til Indenrigsministeriet, har De anmodet om oplysning om, hvordan  

 Dronninglund Byråd skal behandle en sag, der skal indberettes til  

 Valgbarhedsnævnet, herunder om sagen skal behandles for åbne eller lukkede  

 døre, samt hvilke sagsakter der skal følge byrådets forhandlinger i sagen.
 I denne anledning skal Indenrigsministeriet oplyse følgende:
 Efter § 34 a, stk. 2, i lov om kommunale valg, jf. lovbekendtgørelse nr.  

 139 af 26. marts 1985, påhviler det byrådet at foretage indberetning til  

 Valgbarhedsnævnet, når et medlem er blevet straffet.
 Indenrigsministeriet har tidligere i en skrivelse af 3. februar 1977  

 udtalt, at en sag om indberetning til Valgbarhedsnævnet må anses for at være  

 et anliggende, der angår kommunalbestyrelsen om kollegialt organ, og at en  

 sådan sag derfor må optages på byrådets dagsorden.
 Indenrigsministeriet har senere givet udtryk for en ændret opfattelse af  

 spørgsmålet om, hvorvidt sådanne sager skal behandles på et byrådsmøde.  

 Ministeriet har herved lagt vægt på, at der er tale om en obligatorisk  

 indberetning, og at byrådet hverken skal træffe afgørelse eller afgive  

 udtalelse i sagen.
Efter ministeriets opfattelse må det derfor antages, at en sag om  

 indberetning til Valgbarhedsnævnet må anses for omfattet af borgmesterens  

 almindelige beføjelser til på byrådets vegne at træffe afgørelse i sager, der  

 ikke giver anledning til tvivl.
Der henvises herved til bestemmelsen i § 31,  

 stk. 1, i lov om kommunernes styrelse, der blev ændret ved lov nr. 629 af 23.  

 december 1980, jf. lovbekendtgørelse nr. 313 af 20. juni 1984.
 Hvis borgmesteren foretager indberetningen på byrådets vegne, vil  

 indberetningen senere på et byrådsmøde kunne forelægges til efterretning.
 Hvis sagen om indberetningen til Valgbarhedsnævnet behandles på et  

 byrådsmøde, vil behandlingen sædvanligvis ske for lukkede døre som følge af  

 de personlige forhold, der indgår i sagen.
 Med hensyn til spørgsmålet om, hvilke sagsakter der skal foreligge ved  

 byrådets behandling af en sag om indberetning til Valgbarhedsnævnet,  

 bemærkes, at byrådet til brug ved indberetningen kan anmode rigspolitichefen  

 om en straffeattest til offenlig brug, jf. § 15, nr. 14, i  

 Justitsministeriets cirkulære nr. 147 af 30. august 1978 om det centrale  

 kriminalregister.
 Dronninglund Byråd og Valgbarhedsnævnet har modtaget kopi af denne  

 skrivelse.
Med venlig hilsen Emil le Maire (* 1) i den tidligere lov var bestemmelsen i § 34 a, stk. 2.  

 Inderigsministeriets afgørelser og udtalelser om kommunale forhold 1988 8.1.
