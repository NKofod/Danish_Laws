(De tekniske skoler og teknologiske  

 institutter) Under henvisning til adgangsbestemmelserne i undervisningsministeriets  

 bekendtgørelser om uddannelse af laboranter, laboratorieteknikere,  

 kemoteknikere og levnedsmiddelteknikere og til, at uddannelsesnævnet for de  

 kemo~ og biotekniske uddannelser på et møde den 5. maj 1970 har vedtaget  

 forskellige ændringer i tidligere gældende adgangsbetingelser til disse  

 uddannelser, skal man herved meddele, at de generelle retningslinjer for  

 skolernes tilladelse til i særtilfælde at dispensere fra de normale  

 adgangsbetingelser indtil videre af uddannelsesnævnet er fastsat som angivet  

 på vedlagte bilag 1, 2 og 3, jf. bekendtgørelsernes § 4, stk. 3.
 Man gør i denne forbindelse specielt opmærksom på, at skolen herefter  

uden forudgående godkendelse af uddannelsesnævnet i de her nævnte  

 tilfælde kan optage aspiranter på omtalte kursus.
 Til skolens vejledning kan det oplyses, at nærværende  

dispensationsregler sammen med de i direktoratets generelle skrivelse  

 af 4. september 1970 (V-150) om retningslinjerne for den  praktiske  

 uddannelse af biologi- og kemilaboranter og de i bekendtgørelsen for den  

 pågældende uddannelse i øvrigt fastsatte bestemmelser tilsammen  

 indeholder alle på nuværende tidspunkt gældende bestemmelser for optagelse på  

 kursus for uddannelse af laboranter, laboratorieteknikere, kemoteknikere og  

 levnedsmiddelteknikere.
 Det tilføjes, at de i denne skrivelse (med bilag) anførte  

 dispensationsregler træder i stedet for bestemmelserne i direktoratets  

 skrivelse af 27. juli 1966 med tilhørende bilag.
 P.D.V.
 E.B.
A.
P.
Lie underv.insp.
 Bilag nr. 1.
Dispensationsregler vedrørende optagelse på kursus for laboranter og  

 laboratorieteknikere, jf. i øvrigt bestemmelserne i  

 undervisningsministeriets bekendtgørelse af 22. juli 1969 om uddannelse af  

 laboranter,laboratorieteknikere og kemoteknikere. ---------- Uden forudgående godkendelse fra Uddannelsesnævnet for de kemo- og  

 biotekniske uddannelser kan skoler, der gennemfører kursus for laboranter og  

 laboratorieteknikere med hovedfag i kemi eller biologi, i nedenstående  

 tilfælde dispensere fra de almindelige betingelser for adgang til disse  

 kursus:
 1. Laboranter, der har gennemgået  

 hospitalslaborantuddannelsens 2 kursus (propædeutisk kursus og hovedkursus),  

 kan optages på laboratorieteknikerkursus B eller C.
2. Elever, der har gennemgået grundkursus eller  

 laboratorieteknikerkursus uden at bestå den eksamen, hvormed kursus  

 afsluttes, har efter bekendtgørelse af 22. juli 1969 ret til at indstille sig  

 til eksamen en gang til.
En forudsætning for indstilling til eksamen er, at  

 den pågældende atter gennemgår grundkursus eller laboratorieteknikerkursus.
I  

 de tilfælde, hvor den pågældende ved første gennemgang af kursus har opnået  

 karakteren mg eller derover for laboratorieøvelser, kan skolen  

 tillade, at karakteren herfor overføres til den nye eksamenstermin, således  

 at eleven ved gentagelsen af kursus kun behøver at følge de teoretiske fag.
 3. Studenter, der har studeret ved:
 og som efter mindst 1 års studium har været indstillet til studiets første  

 eksamen eller forprøve kan optages på laboratorieteknikerkursus uden at  

 gennemgå den i ovennævnte bekendtgørelses § 3, stk. 3, omtalte praktiske  

 uddannelse af mindst 1 1/2 års varighed.
---------- Nævnet er i øvrigt sindet at dispensere, når laboranter med hovedfag i  

 biologi ønsker optagelse på kursus for laboratorieteknikere med hovedfag i  

 kemi, og når laboranter med hovedfag i kemi ønsker optagelse på kursus for  

 laboratorieteknikere med hovedfag i biologi.
Eventuel dispensation  

 forudsætter, at ansøgere har gennemgået en relevant praktikperiode og ved  

 overgang til hovedfag biologi tillige, at ansøgeren består en tillægsprøve i  

 faget mikrobiologi omfattende pensum på grundkursus, jf. bekendtgørelsens § 7  

 og § 9, afsnit 4.
 Andragender om eventuel overgang fra et hovedfag til et andet må ligesom  

 andre kategorier af dispensationsansøgninger, der ikke er nævnt i ovenstående  

 punkter 1-3, indsendes til nævnet gennem den pågældende skole.
Bilag nr. 2 Dispensationsregler vedrørende optagelse på kursus for kemoteknikere, jf. i øvrigt  

 bestemmelserne i undervisningsministeriets bekendtgørelse af 22. juli 1969 om  

 uddannelse af laboranter, laboratorieteknikere og kemoteknikere.
---------- Uden forudgående godkendelse fra Uddannelsesnævnet for de kemo- og  

 biotekniske uddannelser kan skoler, der gennemfører kemoteknikerkursus, i  

 nedenstående tilfælde dispensere fra de almindelige betingelser for adgangen  

 til laborantuddannelsen.
 1. Studenter, der har studerer ved:
 og som efter mindst 1 års studium har været indstillet til studiets første  

 eksamen eller forprøve kan optages på kemoteknikerkursus uden at gennemgå den  

 i ovennævnte bekendtgørelses § 3, stk. 3, omtalte praktiske uddannelse af  

 mindst 1 1/2 års varighed.
 2. Mejerister, der har bestået en af de eksaminer, der  

 giver adgang til grundkursus, og som endvidere er udlært og har gennemgået  

 mejeristuddannelsens obligatoriske kursus på mejeriskole, kan optages direkte  

 på kemoteknikerkursus.
---------- Andre kategorier af dispensationsansøgninger indsendes som hidtil til  

 Uddannelsesnævnet gennem den pågældende skole.
 Bilag nr 3.
Dispensationsregler vedrørende optagelse på kursus for levnedsmiddelteknikere, jf. i  

 øvrigt bestemmelserne i undervisningsministeriets bekendtgørelse af 17.  

 december 1968 om uddannelse af levnedsmiddelteknikere.
--------- Uden forudgående godkendelse fra Uddannelsesnævnet for de kemo- og  

 biotekniske uddanelser kan skoler, der gennemfører kursus for  

 levnedsmiddelteknikere, i nedenstående tilfælde dispensere fra de almindelige  

 betingelser for adgang til kursus.
 1. Studenter, der har studeret ved:
og som efter mindst 1 års studium har været indstillet til første eksamen  

 eller forprøve, kan optages på det i ovennævnte bekendtgørelses § 5, stk. 1  

 og § 6, stk. 3, nævnte særlige kursus uden forud at have gennemgået  

 grundkursus.
De kan herefter optages på teknikerkursus, når de har gennemgået  

 en relevant praktisk uddannelse af en varighed på mindst 12 måneder.
 2. Husholdningslærerinder med bestået eksamen fra et  

 husholdningsseminarium og den for uddannelsen fornødne praktiske uddannelse  

 kan optages på kursus for levnedsmiddelteknikere, når de inden optagelse har  

 gennemgået overgangskursus og har aflagt særlig adgangsprøve i faget regning  

 og matematik, jf. §§ 5 og 6, stk. 3, i undervisningsministeriets  

 bekendtgørelse af 17. december 1968 om uddannelse af levnedsmiddelteknikere.
---------- Andre kategorier af dispensationsansøgninger indsendes som hidtil til  

 Uddannelsesnævnet gennem den pågældende skole.
