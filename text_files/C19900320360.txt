At-meddelelse nr. 4.09.4 Marts 1990 Erstatter:
Oktober 1985 Baggrund:
 - Bekendtgørelse nr. 32 af 29. januar 1979 om arbejdstøj og personlige  

 værnemidler.
 - Bekendtgørelse nr. 765 af 2. december 1987 om afprøvning og mærkning af  

 personlige værnemidler.
 - Bekendtgørelse nr. 766 af 2. december 1987 om gebyr for Arbejdstilsynets  

 kontrol m.v. af visse personlige værnemidler.
Beskyttelseshjelme Denne At-meddelelse oplyser om beskyttelseshjelme (hovedværn), og hvor de  

 skal bruges, bortset fra højtemperaturhjelme (brandhjelme), hjelme til brug i  

 trafikken, ridehjelme, sportshjelme og lignende.
Brug Der skal benyttes beskyttelseshjelme, hvis arbejdet ikke på anden måde kan  

 udføres forsvarligt.
Beskyttelseshjelme skal altid anvendes ved arbejde eller ved ophold på  

 steder, hvor der er risiko for, at hovedet bliver skadet - af materialer, værktøj eller andre genstande, der vælter, skrider,  

 slynges ud eller styrter ned, - ved at støde mod udragende genstande eller hængende og svingende byrder, - ved berøring med uisolerede el-ledninger, - eller ved arbejde, hvor pladsforholdene er trange og gør det vanskeligt  

 at bevæge sig uden at støde imod.
 Beskyttelseshjelm kræves således ved det meste bygge- og anlægsarbejde,  

 arbejde med boltepistoler, anhugningsarbejde, fældnings- og skovningsarbejde  

 samt arbejde i brønde og tunneler til fjernvarmerør o.l.
Leverandøren Må kun sælge beskyttelseshjelme, der er mærket med Dansk Standards mærke,  

 evt. sammen med andre nordiske standardmærker.
Undtaget er de hjelme til særlige formål, hvor Direktoratet for  

 Arbejdstilsynet har tilladt, at disse hjelme sælges uden Dansk Standards  

 mærke.
I disse tilfælde fremgår tilladelsen af et mærke på hjelmen.
Arbejdsgiveren Skal sørge for - at de ansatte forsynes med egnet beskyttelseshjelm, der ikke medfører  

 unødige gener, og at hjelmen bruges under arbejdet, - at de ansatte instrueres i brugen og oplyses om faren ved at undlade at  

 bruge beskyttelseshjelm.
Instruktion skal omfatte tilpasning, vedligeholdelse  

 og opbevaring af hjelmen, - vedligeholdelse og renholdelse af hjelmen.
 Beskyttelseshjelm anskaffes og betales af arbejdsgiveren og er dennes  

 ejendom.
Den ansatte Skal bruge beskyttelseshjelm, hvor det er påkrævet.
Brugsanvisning Ved levering skal der fra leverandøren medfølge en brugsanvisning på dansk  

 med oplysninger om beskyttende egenskaber, tilpasning, brug, vedligeholdelse  

 og opbevaring.
Sikkerhedsskiltning Arbejdsgiveren skal sørge for, at arbejdsområder, hvor beskyttelseshjelm  

 skal bruges, afmærkes med skiltning.
 Skiltet er blåt med hvidt symbol og kan være forsynet med et supplerende  

 skilt, som angiver typen af beskyttelseshjelm.
 Der kan dog være tilfælde, hvor arbejde, som gør brug af hjelm nødvendig,  

 foregår så spredt, at skiltning ikke er praktisk mulig.
Beskyttelse og egenskaber Efter Dansk Standard benævnes beskyttelseshjelme industrihjelme og  

 inddeles i to grundtyper: A og B.
Type A Type A beskytter kun mod stød ovenfra mod hjelmskallen og forhindrer, at  

 en skarp genstand trænger igennem hjelmskallen.
En A-hjelm kan være forsynet  

 med fastgørelsesmulighed for hagerem.
Foruden typebetegnelse A er hjelmen  

 mærket med, om den er afprøvet ved enten -20 grader C eller -30 grader C.  

 Dette har betydning for valg af hjelm til arbejde ved lave temperaturer, fx i  

 frysehuse.
Type B Type B yder foruden den samme beskyttelse som type A en vis beskyttelse  

 mod klemskader og beskytter altså mod påvirkninger både fra oven og fra  

 siden.
En B-hjem skal være forsynet med fastgørelsesmulighed for hagerem, men  

 hageremmen behøver ikke at sidde på.
Foruden typebetegnelsen B er hjelmen  

 mærket med, om den er afprøvet ved enten -20 grader C eller -30 grader C.
Nogle hjelme af såvel type A som B bevarer deres styrke efter at have  

 været udsat for en vis varmestråling.
De betegnes ved type AV og BV.
Hjelmfacon Der er to forskellige faconer, hattemodellen og huemodellen.
Hattemodel med bred nedad - udadrettet bræmme Huemodel med skygge og smal nedad - udad- rettet bræmme Huemodel med skygge og regnrende Hattemodellen giver bæreren den størst mulige beskyttelse, fordi både  

 nakke, ører og en del af skuldrene er dækket.
Den brede bræmme kan være i  

 vejen, når man skal bære ting på skuldrene, og ved arbejde i trange rum.
Valg af beskyttelseshjelm Udgangspunktet for valg af hjelm skal være den eller de  

 arbejdssituationer, hvor hjelmen skal benyttes.
Hvis der er fare for at få  

 hovedet i klemme, skal der vælges en hjelm af type B.
Det gælder således ved  

 bygge- og anlægsarbejde samt ved arbejde på skibsværfter.
 Er der risiko for at blive ramt af genstande, der slynges ud, som fx ved  

 arbejde med boltepistoler, bør der benyttes en hjelm af hattemodellen, udført  

 i kraftig duroplast og forsynet med visir.
 Hjelme af duroplast kan benyttes ved varmt arbejde, men må ikke forveksles  

 med højtemperaturhjelme, da duroplast kun er formfast op til ca. 200 grader  

 C.
 Er der risiko for berøring med el, skal der anvendes hjelm efter  

 bestemmelserne i stærkstrømsreglementet (afdeling A, afsnit 5 og 5A).
Der kan desuden være grunde til at vælge en særlig farve eller facon.
Fx  

 bør anhuggerens hjelm have en kraftig farve, der gør den let synlig for  

 kranføreren.
Ved arbejde i kolde omgivelser kan man - bære hue under hjelmen, - forsyne hjelmen med isolerende overtræk, - forsyne hjelmen med indvendig isolering.
 Brug kun udstyr, der passer til hjelmen, så det sikres, at  

 beskyttelsesegenskaberne ikke ødelægges.
Ved alle arbejder, hvor hjelmen kan falde af fx på grund af vindpåvirkning  

 og arbejdsstilling, skal der benyttes hjelm med hagerem.
Hjelme med hagerem  

 kan dog udgøre en ekstra ulykkesrisiko i tilfælde af, at noget griber fat i  

 remmen.
Foreligger der en sådan risiko, skal der benyttes hjelme med en  

 hagerem, der løsner sig selv, når remmens belastning overskrider en vis  

 værdi.
 Hvis hjelmen skal kombineres med høreværn eller øjenværn, skal hjelmen  

 være beregnet til dette ekstra udstyr.
 Hjelme må ikke males eller sprøjtes med antiinsektspray.  

 Opløsningsmidlerne vil kunne svække materialet.
Tilpasning og vedligeholdelse Beskyttelseshjelmen skal være tilpasset den person, som bruger den.  

 Tilpasningen er vigtig for, at hjelmen sidder fast på hovedet og giver en  

 tilstrækkelig stor sikkerhedsafstand mellem hjelmskal og hoved.
Ved tilpasning skal man være opmærksom på, om - issebåndet ligger direkte på hovedet, - svederemmen ligger til hovedet, - bærehøjden, d.v.s. afstanden fra svederemmens nederste kant til det  

 punkt, hvor issebåndet går sammen, er mellem 80 og 90 mm, - afstanden mellem issens toppunkt og undersiden af hjelmskallen er mindst  

 25 og højst 50 mm, - afstanden mellem hjelmskal og svederem er højst 20 mm og på intet punkt  

 hjelmen rundt mindre end 5 mm, - hjelmen er tilpasset, så den, også uden brug af hagerem, sidder fast,  

 når hovedet bevæges.
 Alle hjelme kan rengøres med indtil 45 grader C varmt sæbevand.
 En hjelm, der har revner, eller som har været udsat for kraftig påvirkning  

 i form af slag eller klem, skal kasseres.
Det kan være nødvendigt med jævne mellemrum at skifte hjelmens indtræk, da  

 det er udsat for sved, snavs og varme, og derfor nedbrydes hurtigere end  

 hjelmskallen.
Kontroller jævnligt indtrækket og skift efter leverandørens  

 anvisninger, dog senest når indtrækket viser tegn på materialeændringer.
 I tvivlstilfælde skal hjelmen og/eller indtrækket altid kasseres.
 Arbejdsgiveren skal betale udgifterne til vedligeholdelsen.
 Hjelme bør opbevares skærmet for sollys og under konstante, normale  

 temperaturforhold, så materialet ikke nedbrydes unødigt.
Holdbarhed Materialeegenskaberne kan påvirkes af langvarig udsættelse for kulde,  

 varme, stærkt lys, fugt, sved, midler, som anvendes på huden eller håret,  

 eller ved anvendelse af uegnede rengøringsmidler.
 Oplysninger om hjelmens egenskaber efter lang tids brug kan fås hos  

 leverandøren.
 Hjelmskaller fremstilles for det meste af termoplast eller duroplast.
 Nedenstående skema giver en oversigt over materialernes egenskaber:
Erik Andersen (* 1) At-meddelelse nr. 4.09.4 marts 1990.
 (* 2) Bekendtgørelse nr 32 af 29. januar 1979 om arbejdstøj og personlige  

 værnemidler.
 (* 3) Bekendtgørelse nr 765 af 1. december 1987 om afprøvning og mærkning  

 af personlige værnemidler.
 (* 4) Bekendtgørelse nr. 766 af 2. december 1987 om gebyr for  

 Arbejdstilsynets kontrol m.v. af visse personlige værnemidler.
