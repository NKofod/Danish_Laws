Fremsat den 13. marts 2007 af Mette Gjerskov (S),  

 Vibeke Grave (S),  

 Torben Hansen (S) og Jytte Wittrock (S) Forslag til folketingsbeslutning om  

 en handlingsplan for bekæmpelse af undslupne mink i naturen Folketinget pålægger regeringen at udarbejde en handlingsplan  

 for bekæmpelse af undslupne mink i naturen og herunder at tage initiativ til,  

 at foretage de nødvendige ændringer i administrative forskrifter.
 Følgende elementer skal indgå:
 1.  

 	  

 Finansiering af et bekæmpelsesprogram.  

 Miljøministeren pålægges at udarbejde et budget samt finansiering heraf for  

 en  

 effektiv bekæmpelse af undslupne mink i naturen.
 2.  

 	  

 Flytning af tilsyn.  

 Tilsynet med husning af mink og hegning af minkfarme flyttes fra  

 fødevareregionerne  

 til kommunerne.
 3.  

 	  

 Højere bødestraf.  

 Sanktionerne ved overtrædelse af bekendtgørelsen om husning af mink og  

 hegning  

 af minkfarme skærpes.
4.  

 	  

 Information til  

 havnefogeder.
Miljøministeren pålægges at udsende information til landets  

 havnefogeder  

 om den store risiko for faunaen, der er forbundet med at udsætte mink.
Bemærkninger til forslaget Undslupne mink er et stigende problem for den danske natur.  

 Minkene er især et stort problem i mange vådområder, hvor ynglende fugle  

 belastes meget hårdt, således at visse arter nogle steder næsten forsvinder.  

 Problemet  

 er stort i det meste af landet, men især kan fremhæves Nordjylland,  

 eksempelvis  

 på Agger Tange, ved Vejlerne og i det hele taget i Midt- og Nordthy.
Hertil  

 kommer Nordsjælland, hvor minkenes udbredelse langs Mølleåen giver problemer  

 for ynglende fugle.
Regeringen har i sin »Handlingsplan for biologisk mangfoldighed  

 og naturbeskyttelse i Danmark 2004-2009« tilkendegivet at ville udarbejde  

 konkrete forvaltningsplaner for udvalgte problemarter blandt invasive eller  

 introducerede arter, hvortil minken hører.
Indsatsen har hidtil overvejende  

 været af forsøgsmæssig karakter, og forslagsstillerne mener ikke, at  

 regeringen  

 har levet op til sine løfter om at gøre noget ved problemet.
I perioden fra midt i 1980erne til slutningen af 1990erne har  

 der været en stigning i antallet af nedlagte mink på 500 pct., hvilket  

 afspejler en eksplosiv stigning i forekomsten af mink i naturen.
Frem til  

 1985  

 lå antallet af nedlagte mink under ca. 1.500 pr. år.
I 1999 var dette tal  

 steget til 8.000 ifølge DMUs vildtudbyttestatistik.
Selv om der frem  

 til 2005  

 har været et mindre fald til knap 6.000 nedlagte mink, er der fortsat tale om  

 en helt uacceptabel situation.
Derfor foreslås en handlingsplan, der angriber  

 problemet fra forskellige vinkler.
Der er udarbejdet dokumentation og  

 iværksat pilotprojekter  

 og undersøgelser.
Derfor ønsker forslagsstillerne, at man hurtigst muligt  

 kommer  

 videre til næste fase: et bekæmpelsesprogram i større målestok.
Samtidig skal  

 der strammes op, så det sikres, at der ikke undslipper flere mink, og endelig  

 skal det sikres, at ingen udsætter mink med vilje.
 Bekæmpelsen af mink må ikke indebære væsentlig dødelighed  

 blandt arter af Danmarks naturlige dyreliv og skal naturligvis være etisk  

 forsvarlig.
Bemærkninger til forslagets enkelte punkter Ad 1 Der er behov for konkret handling ikke bare for at begrænse  

 tilgangen af nye undslupne mink i naturen, men også for effektivt at bekæmpe  

 de  

 mink, der allerede er sluppet ud.
Der har løbende været drøftelser i  

 Vildtforvaltningsrådet om undersøgelser og pilotprojekter.
Særlig  

 pilotprojektet om fælder med fotoceller synes at være effektivt med hensyn  

 til  

 at bekæmpe de undslupne mink i naturen.
Dette gode arbejde skal følges op med  

 et budget for et minkbekæmpelsesprogram samt en finansieringsform.
Der er  

 ingen  

 tvivl om, at minkene stammer fra minkfarme.
Nogle er første generations  

 undslupne  

 mink, andre er afkom derfra.
Udgangspunktet må være princippet om, at forureneren betaler.  

 Derfor skal finansieringen primært komme fra pelsdyrerhvervet.
Det har  

 gentagne  

 gange været overvejet, om man skulle stille krav om, at alle farmmink skulle  

 forsynes med en mikrochip, således at man kan spore den enkelte undslupne  

 mink  

 tilbage til den pågældende farm, der så kunne holdes økonomisk ansvarlig.  

 Imidlertid er dette en relativt dyr løsning, og den løser ikke problemet med  

 afkommet fra første generations undslupne mink.
Derfor bør det være det samlede pelsdyrerhverv, der skal være  

 den primære bidrager til finansieringen af bekæmpelsen.
Indtægter fra salg af  

 minkskind har i 2006 ifølge Landbrugsavisen overgået alle tidligere rekorder.  

 I  

 de første 10 måneder af 2006 blev der solgt skind for 5,2 mia. kr., hvilket  

 var  

 1,7 mia. kr. mere end året før.
I 2005 var der godt 2,5 millioner avlsdyr på  

 1.948  

 minkfarme i Danmark, jf.
Danmarks Statistik.
Erhvervets bidrag til  

 finansieringen af minkbekæmpelsen kan enten ske ved et samlet bidrag fra  

 foreningen  

 til en minkbekæmpelsesfond eller ved, at der fastsættes et mindre bidrag for  

 hvert enkelt avlsdyr eller hvert solgt skind.
Den endelige beslutning om  

 finansieringen bør forelægges Folketinget og vil bero på en opgørelse af  

 behovet.
 Derudover kan det overvejes, om jagttegnsmidlerne i mindre  

 omfang kan anvendes til dette formål, ligesom det sker på nuværende  

 tidspunkt.
 Ministeren pålægges således at udarbejde budget og  

 finansieringsreform i samarbejde med relevante parter.
Ad 2 Kommunerne varetager i dag allerede miljøtilsynet med  

 minkfarmene.
Samtidig må det konstateres, at fødevareregionerne har  

 nedprioriteret tilsynet med landets minkfarme.
Kommunerne kender de lokale  

 forhold, og de ved også, om der er undslupne mink i det pågældende område.  

 Derfor er det oplagt, at det er kommunerne og ikke fødevareregionerne, der  

 fører tilsyn med, om bekendtgørelsen om husning af mink og hegning af  

 minkfarme  

 overholdes (bekendtgørelse nr. 265 af 28. marts 2006).
Ad 3 Ifølge erhvervet bliver overtrædelser af bekendtgørelsen om  

 husning af mink og hegning af minkfarme i dag kun straffet med små bøder.  

 Hertil kommer, at pelsdyravleren ofte får op til flere advarsler, inden der  

 udskrives en bøde.
Det er ikke hensigtsmæssigt.
For den omkringliggende natur  

 og for erhvervet er det vigtigt, at der bliver slået hårdt ned på dem, der  

 overtræder reglerne.
 For at sikre tillid til erhvervet og for at sikre vores fauna  

 pålægges regeringen derfor at indføre stramninger i form af forhøjede  

 bødetakster og udskrivning af bøder uden forudgående advarsler.
Ad 4 Det har været praksis visse steder at udsætte mink med henblik  

 på rottebekæmpelse i landets havne.
For at sikre, at denne praksis ikke  

 fortsætter, pålægges Miljøministeriet at udsende information til alle landets  

 havnefogeder om det gældende forbud mod udsætning samt om den store risiko  

 for  

 faunaen, der er forbundet med at udsætte mink.
Skriftlig fremsættelse Mette Gjerskov  

  

 (S):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om en handlingsplan for bekæmpelse af undslupne mink i  

 naturen.
(Beslutningsforslag nr.
B 110).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
