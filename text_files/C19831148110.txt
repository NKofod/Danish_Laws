 Ved cirkulærskrivelse af 16. december 1963 og 12. oktober 1971 bemyndigede  

 justitsministeriet politimestrene og politidirektøren i København til i  

 særlige tilfælde at udstede et ekstra pas til danske statsborgere.
 Ambassaden i Jeddah har gennem udenrigsministeriet henledt  

 justitsministeriets opmærksomhed på, at det efter saudisk lov ikke er tilladt  

 at være i besiddelse af mere end et pas under ophold i Saudi Arabien, og at  

 danske statsborgere løber en ikke ubetydelig risiko for fængsling, udvisning  

 m.v., såfremt de findes i besiddelse af mere end et pas.
 Under henvisning hertil skal man anmode politimestrene og politidirektøren  

 i København om så vidt muligt at henlede opmærksomheden herpå i forbindelse  

 med udstedelse af ekstrapas til personer, som agter at rejse til Saudi  

 Arabien.
 P.M.V.
 E.B.
Tornøe Cirkulærskrivelse til samtlige politimestre og politidirektøren i  

 København.
