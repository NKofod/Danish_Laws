Fremsat den 3. oktober 2002 af  

 Thomas Adelskov (S), Lotte Bundsgaard (S), Carsten Hansen  

 (S), Frank Jensen (S), Lene Jensen (S), Anne-Marie Meldgaard (S) og Nicolai  

 Wammen (S) Forslag til folketingsbeslutning om oprettelse af en sammenhængende ungdoms- og  

 uddannelsesvejledning Folketinget pålægger regeringen inden den 1. januar 2003 at  

 fremsætte de fornødne lovforslag og foretage de fornødne  

 ændringer i administrative forskrifter om en ny og sammenhængende  

 ungdoms- og uddannelsesvejledning efter følgende retningslinjer:
 1. Der etableres en ny enstrenget ungdoms- og  

 uddannelsesvejledning, som får ansvar for vejledning om overgang fra  

 grundskolen til ungdomsuddannelserne og om overgang mellem  

 ungdomsuddannelser.
 Ungdoms- og uddannelsesvejledningen etableres i  

 partnerskab med relevante uddannelses- og vejledningsinstitutioner, kommunale  

 forvaltninger, private og offentlige virksomheder samt andre relevante  

 råd og organer.
 Ungdoms- og uddannelsesvejledningen får til  

 opgave:
at tilbyde vejledning til unge indtil det fyldte 25 år, at koordinere ungdomsvejledningen og følge de unges  

 uddannelses- og beskæftigelsesforløb, at yde en særlig indsats over for svage og udsatte unge,  

 herunder udføre opsøgende og socialt forebyggende arbejde,  

 og at forebygge frafald fra og lette overgangen mellem  

 ungdomsuddannelserne.
 2. Der etableres en ny landsdækkende vejledning for de  

 videregående uddannelser, som går på tværs af  

 sektorer.
 Den ny landsdækkende vejledning for de  

 videregående uddannelser får til opgave at varetage  

 koordinations-, drifts- og udviklingsopgaver inden for de videregående  

 uddannelser.
 Selve ansvaret for og udførelsen af  

 gennemførelsesvejledningen skal fortsat varetages af  

 uddannelsesinstitutionerne.
3. Der etableres en grundlæggende vejlederuddannelse, der  

 tilrettelægges som åben uddannelse.
Den grundlæggende  

 vejlederuddannelse skal kunne indgå som en del af en  

 diplomuddannelse.
Bemærkninger til forslaget Den teknologiske udvikling og globaliseringen  

 skærper generelt kravene til arbejdskraftens kvalifikationer, og  

 samtidig stiller de unge store krav til deres egne udviklingsmuligheder.  

 Samfundet må imødekomme disse krav og sikre, at der er reelle  

 muligheder for uddannelse, der svarer til den enkeltes ønsker og  

 forudsætninger.
De unge skal derfor have de bedste  

 uddannelsesmæssige forudsætninger for et rigt voksenliv.
Med en  

 ungdomsuddannelse i bagagen åbner der sig flere muligheder i livet,  

 hvad angår job, videreuddannelse og selvudvikling.
Det går i dag i den rigtige retning.
Næsten  

 alle unge begynder på en ungdomsuddannelse, men der er fortsat mange,  

 der ikke påbegynder eller gennemfører en ungdomsuddannelse.  

 Årsagerne skal søges flere steder: mangelfuldt afsæt i  

 grundskolen, ringe sociale vilkår, etnisk udstødelse,  

 utilstrækkelig vejledning, uddannelser, der ikke matcher disse unges  

 forudsætninger og behov, og mangel på praktikpladser m.v.
Den største pædagogiske udfordring er i den  

 forbindelse den kendsgerning, at elever ikke er ens.
De interesserer sig for  

 forskellige ting og har styrker og svagheder på forskellige  

 områder.
Derfor er det heller ikke rimeligt at hæfte betegnelsen  

 »svage« på de 15-20 pct. unge, der ikke gennemfører en  

 uddannelse.
Hvis alle skal have en uddannelse, skal der mere fokus  

 på, hvordan man hjælper udsatte unge med at fastholde gode  

 mønstre og bryde de dårlige.
Jo tidligere indsats, jo bedre.
Det  

 betyder, at der skal sættes yderligere fokus på vejledningen, der  

 er bindeleddet for de unge mellem grundskolen og deres ungdomsuddannelse og  

 eventuelt til en videregående uddannelse.
 Derfor bør der skabes et nyt vejledersystem, som i  

 højere grad er skabt til at vejlede de unge i et stadig mere  

 kompliceret uddannelsessystem, og som samtidigt er trænet i at  

 hjælpe de unge, der har forladt en uddannelse i utide.
En enstrenget ungdoms- og uddannelsesvejledning Den nuværende vejledning lider af en række  

 svagheder.
Den er meget decentralt opbygget og knyttet til de enkelte skoler  

 og uddannelsesinstitutioner.
Det gør det svært at sikre en  

 kontinuerlig vejledning samt at fastholde de unge i uddannelse ved  

 uddannelsesskift eller efter frafald fra en uddannelse.
 Den kommunale ungdomsvejledning er afgrænset til det  

 fyldte 19. år og tilbydes kun til unge, der ikke er i uddannelse.  

 Først ved et eventuelt frafald fra uddannelsen kan unge modtage  

 vejledning af den kommunale ungdomsvejledning, hvor der kan gives en bredere  

 vejledning af den unge.
 Samtidig er arbejdsformidlingens vejledning efter  

 forslagsstillernes opfattelse ikke nok til at hjælpe unge over 19  

 år i gang med en uddannelse.
Der er derfor behov for at udnytte vejledningsressourcerne  

 langt bedre gennem koordination og samarbejde mellem de mange forskellige  

 vejledningsinstitutioner og organisationer.
Der er samtidig behov for at  

 udvide vejledningsforpligtelsen over for unge, indtil de er fyldt 25  

 år.
I Undervisningsministeriets »Rapport om  

 tværsektoriel vejledning, opfølgning på B 131«, 9. august  

 2001, angives en række problemstillinger inden for de eksisterende  

 vejledningsordninger og strukturer.
Med beslutningsforslaget ønsker  

 forslagsstillerne at pålægge regeringen at fremsætte  

 lovforslag, der effektiviserer vejledningen samt øger  

 vejledningsindsatsens fokus på de mest udsatte unge.
 Derfor foreslås det, at der oprettes en helt ny  

 ungdoms- og uddannelsesvejledning, som er institutionsuafhængig, og som  

 skal sikre og koordinere samarbejdet med folkeskolerne, private grund- og  

 efterskoler, ungdomsskoler, ungdomsuddannelserne, produktionsskoler,  

 voksenuddannelsescentre, AMU-centre, TAMU-skoler, kommunale forvaltninger,  

 private og offentlige virksomheder, arbejdsformidlinger, relevante råd  

 og organer samt andre interessenter og samarbejdspartnere.
Ungdoms- og uddannelsesvejledningen skal vejlede den unge  

 om såvel uddannelse, herunder brobygningsforløb (kan tilbydes  

 til unge under 19 år), som om bolig, økonomi,  

 kontanthjælp, aktivering og sociale og personlige forhold.
Målet  

 er, at der opnås en sammenhængende indsats med udgangspunkt i den  

 enkelte, og at den enkelte kan få den samlede vejledning ét sted  

 og frit kan benytte den efter behov.
Ungdoms- og uddannelsesvejledningen skal  

 have nye og udvidede opsøgende beføjelser, der øger  

 vejledningens muligheder for en hurtig, effektiv og eventuelt forebyggende  

 indsats.
 Ungdoms- og uddannelsesvejledningen vil også kunne  

 anvendes som redskab til at fremme integrationen af unge fra de forskellige  

 etniske grupper i samfundet.
 Ungdoms- og uddannelsesvejledningen skal stå til  

 rådighed for alle unge under 25 år.
 Det er forslagsstillernes overbevisning, at forslaget vil  

 medvirke til, at færre unge forlader deres uddannelse uden eksamen.  

 Deres valg af uddannelse vil blive mere målrettet til glæde for  

 dem selv og for samfundet.
Ny landsdækkende vejledning for de videregående  

 uddannelser Undervisningsministeriets »Rapport om tværsektoriel  

 vejledning, opfølgning på B 131« af 9. august 2001 peger tillige  

 på en øget effektivitet ved at etablere en ny  

 landsdækkende vejledningsinstitution for de videregående  

 uddannelser samt give informationscentrene for de videregående  

 uddannelser (ivu*Cerne) en større koordinerende rolle i forhold  

 til studievejledningen.
 Både ivu*C, Den Koordinerede Tilmelding (KOT) og  

 Studenterrådgivningen samt ansvaret for overgangsvejledningen fra  

 ungdomsuddannelserne til videregående uddannelser kan forankres i den  

 ny landsdækkende vejledning for de videregående uddannelser.
 Formålet med en landsdækkende vejledning for  

 de videregående uddannelser er:
at give de kommende studerende en bredere viden om og et samlet  

 overblik over, hvilke muligheder de har i deres studievalg, således at  

 studievalget kvalificeres og frafald mindskes, at sikre en større koordinering og en klarere forankring af  

 informationsstrømmene til fordel for de studerende, at sikre et professionelt niveau i den vejledning, de studerende  

 modtager, og at medvirke til en målretning af vejledningsressourcerne til de  

 unge, der har et særligt vejledningsbehov.
 Den ny landsdækkende vejledning for de  

 videregående uddannelser skal være  

 institutionsuafhængig.
Vejlederuddannelse En sammenhængende ungdoms- og uddannelsesvejledning  

 forudsætter en betragtelig uddannelsesindsats for at sikre, at  

 vejlederne får de bedst tænkelige forudsætninger for at  

 kunne give en optimal vejledning.
Vejlederne i de enkelte kommuner skal  

 endvidere kunne vejlede alle etniske grupper af unge.
Derfor ønsker forslagsstillerne, at der ligeledes  

 fremsættes lovforslag om etablering af en fælles  

 grundlæggende vejlederuddannelse.
Uddannelsen kan tilrettelægges  

 som åben uddannelse, og den skal kunne indgå som en del af en  

 diplomuddannelse.
Skriftlig fremsættelse Thomas Adelskov Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om oprettelse af en  

 sammenhængende ungdoms- og uddannelsesvejledning.
(Beslutningsforslag nr.
B 3).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
