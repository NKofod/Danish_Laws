 I medfør af § 27, nr. 2, § 42, stk. 2 og § 50 stk. 1 i lov nr. 306 af 4.  

 juni 1986 om saltvandsfiskeri fastsættes:
 § 1.  Hunskrubbe er fredet i perioden 15. februar -  

 15. maj begge dage inkl., i nedenstående farvande:
 Bælthavet: farvandet syd og vest for linierne Bjørnsknude - Lushage og  

 Havnehagen - Gniben.
 Østersøen: farvandet syd og vest for 12 graderøstlig længde.
 Øresund: syd for linien Ellekilde Hage - Lerbjerget, og nord for linien  

 Stevns Fyr - Falsterbo Fyr.
 Isefjorden og Roskilde Fjord.
 Stk. 2.  En kortskitse udvisende de i stk. 1 nævnte  

 områder er trykt som bilag til bekendtgørelsen.
 Stk. 3.  I Ringkøbing, Nissum og Stadil fjorde er  

 hunskrubben fredet i perioden 1. marts-15. april.
 Stk. 4.  Hunskrubbe fanget uden for de i stk. 1 og 3  

 nævnte områder i fredningsperioderne, må kun landes i havne beliggende uden  

 for disse områder.
 § 2.  Hunskrubbe fanget i de i § 1, stk. 1 og 3,  

 nævnte områder og perioder må ikke landes, sælges, udbydes, holdes ombord,  

 opbevares eller forsendes, men skal straks efter fangsten genudsættes i  

 havet, så vidt muligt i levende tilstand.
 § 3.  Overtrædelse af § 1, stk. 4 og § 2, straffes med  

 bøde.
 § 4.  Bekendtgørelsen træder i kraft den 15. april  

 1988, og gælder indtil den 16. maj 1989.
 Stk. 2.  Bekendtgørelse nr. 42 af 13. februar 1980 om  

 ændret fredning af hunskrubber samt § 20, stk. 1 nr. 2, i lov om  

 saltvandsfiskeri, jf. lovbekendtgørelse nr. 452 af 16. oktober 1985 ophæves.
