 1. Rådigheden over Danmarks Radios midler.
§ 1.  Generaldirektøren, eller på dennes vegne  

 økonomidirektøren, råder over Danmarks Radios midler og fastsætter, hvem der  

 kan råde over beholdningerne, jf. § 2 samt regler for anvisning og  

 attestation af udgifts- og indtægtsbilag.
I fornødent omfang vil  

 regnskabsinstruksen blive suppleret med regler for de enkelte  

 regnskabsmæssige forretningsgange.
§ 2.  Radiofondens likvide midler anbringes efter  

 driftsledelsens bestemmelse på anfordring eller opsigelse i anerkendte danske  

 pengeinstitutter eller i børsnoterede obligationer.
Anden placering - bortset  

 fra sædvanlige forskudsbetalinger og bortset fra dispositioner, der har  

 hjemmel i et godkendt budget - kan kun ske efter vedtagelse i radiorådet og  

 med kulturministerens godkendelse, jf. forretningsorden for radiorådet § 4,  

 stk. 2.
§ 3.  De kontante midler, som er nødvendige til den  

 daglige drift, opbevares i Danmarks Radios hovedkasse, for hvilken der  

 udfærdiges en kasseinstruks.
Denne kan indeholde bestemmelser om oprettelse  

 af forskuds- og indbetalingskasser, for hvilke der fastsættes maxima.
 2. Regnskabet.
 § 4.  Regnskabsåret er 1. januar til 31. december.  

 Regnskabet omfatter drifts- og anlægsregnskab for regnskabsåret samt balance  

 pr. 31. december.
 Drifts- og anlægskonti kan i en supplementsperiode holdes åbne for  

 bogføring af indbetalinger og udbetalinger, der er foretaget i det  

 efterfølgende finansår, men som periodemæssigt er erhvervet eller afholdt i  

 det pågældende finansår.
 Supplementsperioden udløber senest 15. februar.
 § 5.  Drifts- og anlægsregnskabet skal give fornøden  

 oversigt over Danmarks Radios indtægter og udgifter i forhold til de  

 godkendte handlingsplaner.
 Over- eller underskud overføres til radiofondens formuesaldo, jf. § 6.
§ 6.  Balancen skal udvise Som noter til balancen vises en oversigt over Danmarks Radios faste  

 ejendomme til seneste ejendomsværdi samt de ovenfor under b) nævnte  

 forpligtelser over for Generaldirektoratet for Post- og telegrafvæsenet.
 3. Ikrafttrædelses- og overgangsbestemmelser.
 § 7.  Regnskabsinstruksen har virkning fra  

 regnskabsåret 1985.
 I regnskabsåret 1984 indtægtsføres licensindtægt overført fra  

 regnskabsåret 1983 vedrørende 1. kvartal 1984.
