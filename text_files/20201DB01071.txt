Betænkning afgivet af Retsudvalget den 15. april 2021 Betænkning over Forslag til folketingsbeslutning om indkaldelse til forhandlinger om offentlighedsloven [af Karina Lorentzen Dehnhardt (SF) og Kirsten Normann Andersen (SF)]:
1. Indstillinger Udvalget indstiller beslutningsforslaget til vedtagelse uændret.
 Liberal Alliance, Alternativet og Sambandsflokkurin havde havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
2. Politiske bemærkninger Socialdemokratiet Socialdemokratiets medlemmer af udvalget er af den opfattelse, at offentlighedsloven rammer en rimelig balance mellem bl.a. hensynet til åbenhed på den ene side og hensynet til det fortrolige rum på den anden side, men medlemmerne anerkender samtidig, at partierne bag forliget om offentlighedsloven ikke er enige heri.
Socialdemokratiet konstaterer, at justitsministeren på den baggrund den 9. april 2021 i forbindelse med førstebehandlingen af beslutningsforslag nr.
B 168 om ophævelse af offentlighedslovens ministerbetjeningsregel tilkendegav, at ministeren frem mod sommerferien vil forsøge at afdække, hvordan der kan tilrettelægges en proces for ændring af offentlighedsloven.
Justitsministeren tilkendegav samtidig, at ministeren i den forbindelse vil afdække partiernes konkrete ønsker til ændring af loven, og hvilken proces partierne måtte se for sig, og at ministeren vil tage udgangspunkt i partierne i forligskredsen, men at ministeren også vil invitere øvrige partier, der har en holdning til offentlighedsloven, til en drøftelse heraf.
På den baggrund kan Socialdemokratiet støtte beslutningsforslaget.
Venstre og Det Konservative Folkeparti Venstres og Det Konservative Folkepartis medlemmer af udvalget bemærker, at det i udredningsrapporten om håndteringen af covid-19 i foråret 2020 er dokumenteret, at offentlighedsloven har haft en række uhensigtsmæssige konsekvenser i forhold til at sikre offentligheden indsigt i det faglige grundlag bag de vidtrækkende beslutninger, der er blevet truffet af regeringen undervejs i forløbet.
Ydermere er der i Ytringsfrihedskommissionens betænkning nr. 1573, 2020, rejst kritik af delelementer i offentlighedsloven, herunder ministerbetjeningsreglen.
Venstre og Det Konservative Folkeparti deler de bekymringer, der er rejst af Ytringsfrihedskommissionen, samtidig med at partierne anerkender, at der både bør tages hensyn til åbenhed på den ene side og til det fortrolige politiske rum på den anden side.
I Venstre og Det Konservative Folkeparti er vi derfor tilfreds med, at justitsministeren den 9. april 2021 i forbindelse med førstebehandlingen af beslutningsforslag nr.
B 168 om ophævelse af offentlighedslovens ministerbetjeningsregel tilkendegav, at ministeren frem mod sommerferien vil forsøge at afdække, hvordan der kan tilrettelægges en proces for ændring af offentlighedsloven.
Justitsministeren tilkendegav samtidig, at ministeren i den forbindelse vil afdække partiernes konkrete ønsker til ændring af loven, og hvilken proces partierne måtte se for sig, og at ministeren vil tage udgangspunkt i partierne i forligskredsen, men at ministeren også vil invitere øvrige partier, der har en holdning til offentlighedsloven, til en drøftelse heraf.
På den baggrund kan Venstre og Det Konservative Folkeparti støtte beslutningsforslaget.
Socialistisk Folkeparti Socialistisk Folkepartis medlemmer af udvalget bemærker, at der er behov for at ændre offentlighedsloven.
På den baggrund ønsker Socialistisk Folkeparti, at regeringen indkalder til forhandlinger om offentlighedsloven.
Nye Borgerlige Nye Borgerliges medlem af udvalget bemærker, at Nye Borgerlige to gange har fremsat beslutningsforslag om ophævelse af ministerbetjeningsreglen.
Nye Borgerlige noterer sig derfor med glæde, at Venstre har ændret holdning i tiden mellem første og andet beslutningsforslag, så Venstre nu ser et grundlæggende behov for ændring af offentlighedsloven.
Nye Borgerlige bemærker derudover med tilfredshed, at justitsministeren vil tilrettelægge en proces for ændring af offentlighedsloven, hvor Folketingets partier, der har en holdning til offentlighedsloven, inviteres til drøftelser om ændring af offentlighedsloven.
Nye Borgerlige hilser kommende forhandlinger og drøftelser velkommen.
Der er ikke for Nye Borgerlige tvivl om, at succeskriteriet for ændringer er en offentlighedslov uden en ministerbetjeningsregel  en lov, som ingen med rimelighed fremover kan kalde for en mørklægningslov, en lov, der indebærer, at borgere og journalister ikke skal arbejde med en offentlighedslov, som giver mindre åbenhed, end der er i lande, vi normalt sammenligninger os med.
På den baggrund kan Nye Borgerlige støtte beslutningsforslaget.
3. Udvalgsarbejdet Beslutningsforslaget blev fremsat den 25. februar 2021 og blev herefter henvist direkte til behandling i Retsudvalget.
Oversigt over beslutningsforslagets sagsforløb og dokumenter Beslutningsforslaget og dokumenterne i forbindelse med udvalgsbehandlingen kan læses under beslutningsforslaget på Folketingets hjemmeside www.ft.dk.
Møder Udvalget har behandlet beslutningsforslaget i 3 møder.
Bilag Under udvalgsarbejdet er der omdelt 4 bilag på beslutningsforslaget.
Skriftlige henvendelser Udvalget har under udvalgsarbejdet modtaget 1 skriftlig henvendelse om beslutningsforslaget.
Leif Lahn Jensen (S) Jeppe Bruus (S) Julie Skovsby (S) Kasper Roug (S) Rasmus Stoklund (S) Annette Lind (S) Kristian Hegaard (RV) nfmd.
Jens Rohde (UFG) Karina Lorentzen Dehnhardt (SF) Theresa Berg Andersen (SF) Rosa Lund (EL) Søren Søndergaard (EL) Sikandar Siddique (UFG) Aaja Chemnitz Larsen (IA) Aki-Matilda Høegh-Dam (SIU) Sjúrður Skaale (JF) Preben Bang Henriksen (V) Jan E.
Jørgensen (V) Britt Bager (KF) Inger Støjberg (UFG) Morten Dahlin (V) fmd.
Michael Aastrup Jensen (V) Kristian Pihl Lorentzen (V) Peter Skaarup (DF) Simon Emil Ammitzbøll-Bille (UFG) Karina Adsbøl (DF) Mads Andersen (KF) Marcus Knuth (KF) Pernille Vermund (NB) Liberal Alliance, Alternativet og Sambandsflokkurin havde ikke medlemmer i udvalget.
