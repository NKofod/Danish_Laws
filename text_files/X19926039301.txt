Finanstilsynet har meddelt, at den i § 42b, stk. 2, angivne 20%-grænse  

 gælder for såvel konvertible obligationer som øvrige erhvervsobligationer Finanstilsynets skrivelse af 23. december 1992 vedrørende fortolkning af  

 bank- og sparekasselovens § 42b, stk. 4.
 Tilsynet blev anmodet om en fortolkning af placeringsreglerne for  

 særskilte depoter , jf. bank- og sparekasselovens § 42b, stk. 4, for så  

 vidt angår erhvervsobligationer.
 Af bank- og sparekasselovens § 42b, stk. 1, nr. 2, fremgår, at opsparing i  

 en pensionsordning omfattet af loven kan anbringes i obligationer, herunder  

 indeksobligationer, skatkammerbeviser og konvertible obligationer.
 Af samme bestemmelses stk. 4 fremgår, at såfremt midler i særskilte  

 depoter anvendes til anbringelse i konvertible obligationer, må værdien af  

 værdipapirer udstedt af en enkelt emittent ikke overstige 20 % af de samlede  

 midler.
 Den omstændighed, at erhvervsobligationer ikke er nævnt i ovennævnte  

 bestemmelser, bevirkede efter tilsynets opfattelse ikke, at pensionsopsparing  

 omfattet af omhandlede lovgivning var afskåret fra anbringelse i  

 erhvervsobligationer.
 Årsagen hertil var efter tilsynets opfattelse, at der kan sluttes analogt  

 fra, at opsparingen kan anbringes i konvertible obligationer til, at den  

 ligeledes kan anbringes i øvrige erhvervsobligationer, idet en konvertering  

 af obligationer alt andet lige vil medføre en større tabsrisiko.
 En konsekvens af tilsynets fortolkning er, at den i medfør af bank- og  

 sparekasselovens § 42b, stk. 4, angivne 20 %-grænse, der gælder for  

 konvertible obligationer, også gælder øvrige erhvervsobligationer.
