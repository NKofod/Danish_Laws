(Handelsskoler) Vikarbetaling.
 Spareforliget, der er indgået mellem Handelsskolernes Lærerforening og  

 undervisningsministeriet, omfatter en nedsættelse af vikarbetalingen med 15%  

 med virkning fra 1. august 1973.
 Inden for erhvervsskoleområdet har man som bekendt ikke tidligere anvendt  

 en særlig vikarbetaling, og det har derfor været nødvendigt at fastsætte  

 vikarsatser for »løse« vikartimer.
 Efter forhandling med Handelsskolernes Lærerforening er der opnået enighed  

 om følgende regler for beregning og anvendelse af disse vikarsatser:
 Beregning af vikarbetaling.
 Vikarbetalingen udgør 85% af overtimebetalingen for læste enkelte timer.
 For så vidt angår vikarbetalingen til handelslærere og handelsoverlærere i  

 lønramme 13/21/23 beregnes denne dog på grundlag af overtimebetalingen uden  

 20% tillæg.
 Vikarbetalingen til overenskomstansatte adjunkter og lektorer, der  

 underviser ved handelseksamen, beregnes på samme måde som vikarbetalingen til  

 handelslærere og handelsoverlærere i lønramme 18/26/28, og vikarbetalingen  

 til overenskomstansatte ved højere handelseksamen som adjunkter og lektorer i  

 lønramme 16/21/29/31, jf. nedenfor.
 Anvendelse af vikarbetaling.
Vikarbetaling anvendes ved honorering af løse vikartimer læst af faste  

 lærere og lærere ansat på prøve.
Varer vikariatet 2 uger eller derover, ydes  

 der dog efter 2 ugers forløb fuld overtimebetaling.
 Da overtimebetalingen danner grundlag for beregningen af vikarbetalingen,  

 har direktoratet fundet anledning til at redegøre for beregningsmetoden for  

 overtimebetaling.
 Handelslærere og handelsoverlærere i lønramme 13/21/23:
Overtimebetalingen ydes som et månedligt beløb for hver ugentlig overtime,  

 beregnet som 1/28 af den pågældendes månedsløn, incl. stedtillæg og særligt  

 tillæg på 720 kr., der reguleres med det midlertidige tillæg og  

 dyrtidstillæg, alt med et tillæg på 20%. Tillægget på 20% ydes dog kun for de  

 første 5 overtimer.
For den 6. og følgende overtime ydes kvotaløn.
 Fra 1. august 1975 nedsættes antallet af ugentlige lektioner fra 28 til 27  

 for handelslærere og handelsoverlærere i lønramme 13/21/23. Dette betyder, at  

 overtimebetalingen fra dette tidspunkt udregnes på grundlag af kvotadelen  

 1/27 svarende til det nye undervisningstimetal.
 Handelslærere og handelsoverlærere i lønramme 18/26/28:
 Overtimebetalingen ydes som et månedligt beløb for hver ugentlig time  

 beregnet som 1/24 af månedslønnen på skalatrin 34 incl. dyrtidstillæg, men  

 excl. stedtillæg.
 Adjunkter og lektorer i lønramme 16/21/29/31:
 Overtimebetalingen beregnes på samme måde, dvs. 1/22 af månedslønnen på  

 skalatrin 37 incl. dyrtidstillæg, men excl. stedtillæg.
 Lektorer i lønramme 34:
 Overtimebetalingen beregnes på samme måde, dvs. 1/22 af månedslønnen på  

 skalatrin 45 incl. dyrtidstillæg.
 Betaling pr. læst time for enkelte timer udgør 1/4 af de månedlige beløb.
 Skolerne anmodes om fremtidig på grundlag af ovennævnte beregningsmetoder  

 selv at foretage reguleringer af vikarbetalingssatserne i overensstemmelse  

 med udsving i pristallet.
 P.D.V.
