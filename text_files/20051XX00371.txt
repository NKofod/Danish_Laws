Skriftlig fremsættelse (29. marts 2006) Miljøministeren  

  

 (Flemming Hansen, fg.):
 Herved tillader jeg mig for Folketinget at fremsætte:
Forslag til lov  

 om ændring af lov om miljøbeskyttelsesloven  

 (Producentansvar for person- og varebiler)  


1) (Lovforslag nr.
L 214).
 Formålet med lovforslaget er at tilvejebringe de nødvendige  

 hjemler til at gennemføre producentansvar for person- og varebiler, som  

 fastsat  

 i Europa Parlamentets og rådets direktiv 2000/53/EF om udrangerede køretøjer.  

 Reglerne skal implementeres senest 1. januar 2007.
Lovforslaget er udarbejdet for at implementere et  

 producentansvar for alle udtjente person- og varebiler.
I dag har  

 producenterne  

 og importørerne en forpligtelse til at finansiere affaldshåndteringen af  

 biler,  

 der er markedsført efter 1. juli 2002. Med lovforslaget gennemføres  

 producentansvar for alle person- og varebiler uanset hvornår de er  

 markedsført.  

 Dette sker ved at stille krav om, at producenter og importører for egen  

 regning  

 skal tage udtjente biler tilbage og håndtere dem forskriftsmæssigt, samt at  

 de  

 skal tilmelde sig et producentregister.
Producentansvaret opfyldes ved at  

 producenter  

 eller importører hver for sig tilbagetager de udtjente biler eller ved  

 etablering af en eller flere kollektive ordninger, der kan løfte ansvaret for  

 håndtering af udtjente biler.
 Lovforslaget betyder, at det er omkostningsfrit for den  

 sidste ejer, at aflevere en udtjent bil til affaldsbehandling.
Med forslaget indføres bemyndigelser, som gør det muligt at  

 gennemføre producentansvaret i praksis.
Lovforslaget indeholder bemyndigelser  

 til at fastsætte regler om, at der kan etableres et producentregister og en  

 tildelingsordning, hvilket vil sige en ordning, hvor forpligtelsen til at  

 tilbagetage  

 bilerne fordeles på producenter og importører ud fra deres markedsandel.  

 Desuden indeholder lovforslaget hjemmel til, at ministeren kan henlægge  

 oprettelse og drift af producentregistret til en af ministeren godkendt  

 privat  

 organisation.
 Endvidere indeholder forslaget bemyndigelse til at fastsætte  

 krav til en kollektiv ordning, herunder at en kollektiv ordning skal sikre,  

 at  

 godkendte ophugningsvirksomheder får adgang til at affaldsbehandle biler og  

 udtage reservedele med henblik på genbrug.
 Idet der i øvrigt henvises til lovforslaget med bemærkninger,  

 anbefaler jeg det til Folketingets velvillige behandling.
 1)  

 Loven indeholder bestemmelser, der gennemfører dele af Europa-Parlamentets og  

 Rådets direktiv 2000/53/EF om udrangerede køretøjer (EF-Tidende 2000, L 269,  

 side 34).
