Nr LSF 169 Forslag til Lov om ændring af lov om beskatning til kommunerne af faste  

 ejendomme (Fritagelse af forsamlingshuse for grundskyld) Fremsat af indenrigsministeren (Thor Pedersen) den 10. november 1989 Vedtaget ved tredjebehandling den 30. marts 1989 Lov nr. 221 af 05/04/1989 § 1 I lov om beskatning til kommunerne af faste ejendomme, jf.  

 lovbekendtgørelse nr. 595 af 5. september 1986, som ændret bl.a. ved § 2 i  

 lov nr. 146 af 25. marts 1987 og senest ved § 6 i lov nr. 377 af 6. juli  

 1988, foretages følgende ændringer:
 1. I § 7, stk. 1, indsættes efter litra d:
»e) Den bebyggede grund, gårdsplads og have til forsamlingshuse, der  

 ikke drives erhvervsmæssigt.
Ved forsamlingshus skal forstås en bygning, der  

 er bestemt til og hovedsagelig benyttes til afholdelse af møder af politisk,  

 religiøs og oplysende karakter, og hvortil der er offentlig adgang.
En  

 sammenhængende have, der hører til et forsamlingshus, er omfattet af  

 fritagelse, selv om en del af haven i matrikulær henseende udgør en eller  

 flere selvstændige faste ejendomme, der er særskilt vurderet.« 2. § 8, stk. 1, litra d, ophæves.
 Litra e bliver herefter litra d.
§ 2 Loven træder i kraft dagen efter bekendtgørelsen i Lovtidende og har  

 virkning fra og med skatteåret 1990.
Oprindeligt fremsat forslag § 1 I lov om beskatning til kommunerne af faste ejendomme, jf.  

 lovbekendtgørelse nr. 595 af 5. september 1986, som ændret ved § 2 i lov nr.  

 146 af 25. marts 1987 og senest ved § 6 i lov nr. 377 af 6. juli 1988,  

 foretages følgende ændringer:
 1. I § 7, stk. 1, indsættes efter litra d:
»e) Den bebyggede grund, gårdsplads og have til forsamlingshuse, der  

 ikke drives erhvervsmæssigt.
Ved forsamlingshus skal forstås en bygning, der  

 er bestemt til og hovedsagelig benyttes til afholdelse af møder af politisk,  

 religiøs og oplysende karakter, og hvortil der er offentlig adgang.«.
 2. § 8, stk. 1, litra d, ophæves.
 Litra e bliver herefter litra d.
§ 2 Loven træder i kraft dagen efter bekendtgørelsen i Lovtidende og har  

 virkning fra og med skatteåret 1990.
Bemærkninger til lovforslaget Lovforslaget går ud på at ændre lov om beskatning til kommunerne af faste  

 ejendomme (ejendomsskatteloven) således, at forsamlingshuse - taget i bred  

 forstand - i alle tilfælde fritages for grundskyld til kommune og  

 amtskommune.
 Efter ejendomsskattelovens § 1 er hovedreglen, at der skal svares  

 grundskyld - til kommune og amtskommune - af ejendomme, for hvilke der i  

 medfør af vurderingsloven er fastsat en grundværdi.
 Der er dog efter ejendomsskatteloven forskellige muligheder for  

 fritagelse.
 Fritagelsesbestemmelserne findes i lovens §§ 7 og 8.
 § 7 omfatter obligatoriske fritagelser, dvs. de pågældende ejendomme  

 fritages umiddelbart i kraft af loven for pligten til at svare grundskyld.  

 Bestemmelsen omfatter offentlige ejendomme, ambassadeejendomme og fredede  

 ejendomme.
§ 8 omfatter fakultative eller bevillingsmæssige fritagelser.
Bestemmelsen  

 giver den enkelte kommunalbestyrelse eller det enkelte amtsråd adgang til  

 efter ansøgning at meddele fritagelse for kommunal og amtskommunal grundskyld  

 af ejendomme, der falder ind under de grupper, der er opregnet i  

 bestemmelsen.
Bestemmelsen omfatter (private) skoler, hospitaler og sociale  

 institutioner.
Desuden sports- og idrætsanlæg, ejendomme tilhørende  

 almennyttige stiftelser, forsamlingshuse og el-, gas-, vand- og  

 fjernvarmeværker.
 Der er i bestemmelsen givet følgende definition af begrebet  

 forsamlingshus: »Ved forsamlingshus skal forstås en bygning, der er  

 bestemt til og hovedsagelig benyttes til afholdelse af møder af politisk,  

 religiøs og oplysende karakter, og hvortil der er offentlig adgang.« (§  

 8, stk. 1, litra d).
 Som nævnt er det efter ejendomsskattelovens § 8 den enkelte  

 kommunalbestyrelse og det enkelte amtsråd, der afgør, om ansøgninger om  

 fritagelse skal imødekommes.
 Det ligger således i systemet, at det kan variere fra kommune til kommune,  

 om der bevilges fritagelse for grundskyld af forsamlingshuse.
 Der foreligger ikke centrale opgørelser over i hvilket omfang, der er  

 meddelt fritagelser for grundskyld for bestemte ejendomstyper, og det vides  

 derfor ikke i hvilket omfang, forsamlingshuse allerede er (bevillingsmæssigt)  

 fritaget for grundskyld.
Regeringen har fundet, at det under hensyn til disse ejendommes brede  

 almenkulturelle betydning vil være rimeligt, at de gennem den foreslåede  

 ændring af ejendomsskatteloven i alle tilfælde fritages for kommunal og  

 amtskommunal grundskyld.
Det foreslås derfor, at forsamlingshuse medtages  

 blandt de grupper af ejendomme, der efter ejendomsskattelovens § 7 er  

 obligatorisk fritaget for grundskyld (lovforslagets § 1, nr. 1). I konsekvens  

 heraf bortfalder samtidig den nuværende adgang til at meddele  

 bevillingsmæssig fritagelse for grundskyld af forsamlingshuse (lovforslagets  

 § 1, nr. 2).
 Missionshuse anses for at falde ind under gældende lovs definition af  

 begrebet forsamlingshus, hvilket fortsat er tilsigtet med bestemmelsen.
Et udvalg under Kulturministeriet udgav i 1979 en registrant over  

 forsamlingshuse i Danmark.
Ifølge denne er der - på grundlag af oplysninger  

 fra landets kommuner - registreret 1.221 forsamlingshuse i Danmark.
Som det  

 er fremgået, rækker ejendomsskattelovens definition af forsamlingshus dog ud  

 over huse, der benævnes som forsamlingshuse.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om beskatning til kommunerne af faste ejendomme, jf.  

 lovbekendtgørelse nr. 595 af 5. september 1986, som ændret ved § 2 i lov nr.  

 146 af 25. marts 1987 og senest ved § 6 i lov nr. 377 af 6. juli 1988,  

 foretages følgende ændringer:
 1. I § 7, stk. 1, indsættes efter litra d:
»e) Den bebyggede grund, gårdsplads og have til forsamlingshuse, der  

 ikke drives erhvervsmæssigt.
Ved forsamlingshus skal forstås en bygning, der  

 er bestemt til og hovedsagelig benyttes til afholdelse af møder af politisk,  

 religiøs og oplysende karakter, og hvortil der er offentlig adgang.«.
 § 7. Fritaget for kommunal grundskyld er:
 a) De staten tilhørende kongelige slotte og palæer med tilliggende.
b) Andre staten, kommunerne eller statens åndssvageforsorg tilhørende  

 ejendomme med undtagelse af ejendomme, der af ejeren anvendes erhvervsmæssigt  

 til landbrug, havebrug, skovdrift eller udleje, eller som henligger  

 ubenyttede.
Fritagelsen gælder ikke for ejendomme, der tilhører  

 Statsanstalten for Livsforsikring.
Såfremt kun en del af en ejendom opfylder  

 betingelserne for fritagelse for kommunal grundskyld, omfatter fritagelsen  

 alene den del af grundværdien, der falder på denne del.
c) Fremmede staters gesandtskabs- og konsulatsejendomme på betingelse af,  

 at den danske stats gesandtskabs- og konsulatsejendomme i vedkommende land  

 nyder tilsvarende fritagelse.
I det omfang, Danmark ved mellemfolkelige  

 overenskomster har forpligtet sig dertil, fritages endvidere ejendomme, der  

 ejes af fremmede stater til brug for disses diplomatiske eller konsulære  

 repræsentationer, af internationale organisationer eller af sådanne  

 repræsentationers og organisationers personale samt dettes familiemedlemmer.
 d) Fredede ejendomme, hvorpå der er tinglyst en særlig  

 bevaringsdeklaration i henhold til lovgivningen om bygningsfredning.  

 Fritagelsen omfatter alene den bebyggede grund, gårdsplads og have.
Stk. 2-5. - - - 2. § 8, stk. 1, litra d, ophæves.
 Litra e bliver herefter litra d.
 § 8. Kommunalbestyrelsen kan meddele hel eller delvis fritagelse for  

 kommunal grundskyld af:
a) Skoler, hospitaler, sygehuse, institutioner godkendt i henhold til den  

 sociale lovgivning, biblioteker under offentligt tilsyn og offentligt  

 tilgængelige museer.
Fritagelsen kan dog alene omfatte den bebyggede grund,  

 gårdsplads og have.
b) Sports- og idrætsanlæg tilhørende gymnastik-, idræts- og  

 skytteforeninger eller andre organisationer med samme formål.
Endvidere kan  

 fritages ejendomme, der anvendes til ungdomslejre og lejrpladser eller til  

 feriekoloni for børn, når ejeren er en organisation, hvis hovedformål er at  

 fremme børns eller unge menneskers friluftsliv.
 c) Ejendomme, der ejes af almenvelgørende stiftelser eller andre  

 institutioner med almennyttigt formål, og som anvendes til institutionens  

 formål.
d) Den bebyggede grund, gårdsplads og have til forsamlingshuse, der ikke  

 drives erhvervsmæssigt.
Ved forsamlingshus skal forstås en bygning, der er  

 bestemt til og hovedsagelig benyttes til afholdelse af møder af politisk,  

 religiøs og oplysende karakter, og hvortil der er offentlig adgang.
 e) Elektricitets-, gas-, vand- og fjernvarmeværker, når adgang til  

 leverance fra værket står åben for alle inden for det område, hvori værket  

 arbejder, for så vidt værkets indtægter - bortset fra normal forrentning af  

 en eventuel indskudskapital - ifølge vedtægtsmæssig bestemmelse udelukkende  

 kan anvendes til værkets formål.
Stk. 2-3. - - - Efter 2. behandling den 28. marts 1989 § 1 I lov om beskatning til kommunerne af faste ejendomme, jf.  

 lovbekendtgørelse nr. 595 af 5. september 1986, som ændret bl.a. ved § 2 i  

 lov nr. 146 af 25. marts 1987 og senest ved § 6 i lov nr. 377 af 6. juli  

 1988, foretages følgende ændringer:
 1. I § 7, stk. 1, indsættes efter litra d:
»e) Den bebyggede grund, gårdsplads og have til forsamlingshuse, der  

 ikke drives erhvervsmæssigt.
Ved forsamlingshus skal forstås en bygning, der  

 er bestemt til og hovedsagelig benyttes til afholdelse af møder af politisk,  

 religiøs og oplysende karakter, og hvortil der er offentlig adgang.
En  

 sammenhængende have, der hører til et forsamlingshus, er omfattet af  

 fritagelse, selv om en del af haven i matrikulær henseende udgør en eller  

 flere selvstændige faste ejendomme, der er særskilt vurderet.« 2. § 8, stk. 1, litra d, ophæves.
 Litra e bliver herefter litra d.
§ 2 Loven træder i kraft dagen efter bekendtgørelsen i Lovtidende og har  

 virkning fra og med skatteåret 1990.
