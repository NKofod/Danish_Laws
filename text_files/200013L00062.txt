Vedtaget af Folketinget ved 3. behandling den  

 8. februar 2001 Forslag til Lov om ændring af lov om  

 VækstFonden og ligningsloven (Udvidelse af VækstFondens muligheder for at yde  

 medfinansiering til enkeltvirksomheder og udviklingsselskaber og visse  

 muligheder for at yde medfinansiering til virksomheder, der ikke er små  

 og mellemstore) § 1 I lov om VækstFonden, jf. lovbekendtgørelse nr. 672 af 11.  

 juli 2000, som ændret ved § 2 i lov nr. 1286 af 20. december 2000,  

 foretages følgende ændringer:
 1. § 1, stk. 1, affattes således:
»VækstFondens formål er at fremme innovation  

 og fornyelse i erhvervslivet for derigennem at opnå større  

 samfundsøkonomisk afkast.« 2. I § 1, stk. 2, indsættes efter 1. pkt. som nyt  

 punktum:
»Det skal indgå som et positivt element i  

 vurderingen af ansøgninger om medfinansiering af udviklingsprojekter  

 som nævnt i § 2, stk. 1, og udviklingsselskaber som nævnt i § 2,  

 stk. 2, hvis ansøgere kan dokumentere, at der er tale om udvikling af  

 et mere miljøvenligt produkt eller produktionsproces, eller at der er  

 tale om et økologisk alternativ.« 3. I § 2, stk. 1, indsættes efter »medfinansiering  

 af«: »især«.
 4. § 2, stk. 2, affattes således:
»Stk. 2. VækstFondens formål tilgodeses ligeledes  

 gennem medfinansiering af udviklingsselskaber.« 5. § 2, stk. 3, affattes således:
»Stk. 3. Ved udviklingsselskaber forstås selskaber, der  

 tilfører kapital og kompetence til innovation og fornyelse af  

 enkeltvirksomheder, og som opnår medfinansiering fra VækstFonden  

 i medfør af denne lov.« 6. I § 2, stk. 6, ændres to steder »projekter« til:  

 »udviklingsaktiviteter«, og i 2. pkt. udgår »ved kapitalindskud  

 eller garanti«.
 7. § 2, stk. 7, affattes således:
 »Stk. 7. Til medfinansiering af  

 udviklingsaktiviteter kan VækstFonden anvende et eller flere af  

 følgende finansieringsinstrumenter:
1)	Tilskud 2)	lån med forskellige former for  

 tilbagebetalingsvilkår, 3)	kapitalindskud, herunder erhvervelse af aktier, 4)	garantier og 5)	andre lignende finansieringsinstrumenter, hvorom erhvervsministeren  

 fastsætter nærmere bestemmelser efter forslag fra  

 VækstFonden.« 8. § 2, stk. 9, affattes således:
»Stk. 9. Erhvervsministeren fastsætter efter drøftelse  

 med VækstFonden bestemmelser for medfinansieringen, herunder for  

 anvendelse af finansieringsinstrumenterne.« 9. I § 2, stk. 10, indsættes efter 2. pkt.:
»VækstFonden kan tage andre initiativer, som kan  

 understøtte fondens muligheder for at fremme udviklingen af et  

 velfungerende marked for finansiering af innovation og fornyelse.« 10. I § 2 indsættes efter stk. 10 som nyt  

 stykke:
»Stk. 11. Erhvervsministeren kan henlægge varetagelsen af  

 andre statslige erhvervsfremmeordninger vedrørende formidling af  

 risikovillig kapital til innovation og fornyelse til VækstFonden.  

 Lovens bestemmelser finder anvendelse ved administration af disse  

 ordninger.« 11. § 3, stk. 2, 1. pkt., affattes således:
»VækstFonden er samlokaliseret med Erhvervsfremme  

 Styrelsen.
Til administration af fonden etablerer bestyrelsen et  

 selvstændigt sekretariat.« 12. I § 3, stk. 5, ændres »1,75 mia. kr.« til: »1,70  

 mia. kr.« 13. § 3, stk. 7, affattes således:
»Stk. 7. VækstFonden kan fastsætte et årligt  

 gebyr til dækning af fondens administrationsomkostninger, som  

 udviklingsselskaber skal betale for at være omfattet af garantier fra  

 VækstFonden.
Endvidere kan VækstFonden fastsætte en  

 årlig garantipræmie under hensyn til den risiko, der er forbundet  

 med garantien set i forhold til det samfundsøkonomiske perspektiv.
For  

 garantier ydet efter § 2, stk. 4 og 5, kan VækstFonden opkræve en  

 stiftelsesprovision og en årlig garantipræmie.« 14. § 4 a affattes således:
»§ 4 a.
Op til 20 pct. af tilskud efter § 2,  

 stk. 7, litra a, kan tilbageholdes og anvendes til modregning med  

 virksomhedens eventuelle restancer til det offentlige.« § 2 I lov om påligningen af indkomstskat til staten (ligningsloven), jf.  

 lovbekendtgørelse nr. 775 af 16. august 2000, som ændret senest  

 ved § 2 i lov nr. 1301 af 20. december 2000, foretages følgende  

 ændring:
 1. § 7 D affattes således:
»§ 7 D.
Ved opgørelsen af den  

 skattepligtige indkomst behandles lån, der ydes efter § 2, stk. 7, i  

 lov om VækstFonden, og som kun er tilbagebetalingspligtige i  

 tilfælde af kommerciel udnyttelse af projektet, som lån.« § 3 Erhvervsministeren fastsætter tidspunktet for lovens  

 ikrafttræden.
