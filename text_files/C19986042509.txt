Cirkulære om  

 organisationsaftale for vagtfunktionærer og parkeringskontrollører i statens  

 tjeneste Generelle bemærkninger Finansministeriet og Dansk Funktionærforbund har indgået  

 vedlagte organisationsaftale af 1. december 1997 for vagtfunktionærer og  

 parkeringskontrollører  

 i statens tjeneste.
 Organisationsaftalen udgør sammen med  

 StK-fællesoverenskomsten af 30. juni 1997 (cirk. af 5. september 1997,  

 Fmst.nr.  

 50/97) det samlede overenskomst-grundlag.
Deltagelse i uddannelseskurser De ansatte er omfattet af Finansministeriets cirkulære af  

 23. juni 1971 vedrørende deltagelse i uddannelseskurser for det i staten og  

 folkekirken ansatte personale.
 For vagtfunktionærer og parkeringskontrollører henledes  

 opmærksomheden på de af Serviceerhvervenes Efteruddannelsesudvalg for  

 uddannelse inden for rengørings-, ejendoms-, og sikkerhedsservice for  

 vagtfunktionærer oprettede AMU-kurser.
 Efter anmodning fra Dansk Funktionærforbund henledes  

 opmærksomheden i øvrigt på ovennævnte cirkulære, punkt III, nr. 1, vedrørende  

 uddannelse af tillidsrepræsentanter, hvorefter afslag kun bør meddeles,  

 såfremt  

 vægtige tjenstlige hensyn taler herfor.
 Cirkulæret har virkning fra 1. april 1997. Samtidig  

 ophæves organisationsaftale af 24. september 1996 for vagtfunktionærer og  

 parkeringskontrollører i statens tjeneste (cirkulære af 16. januar 1997,  

 Fmst.nr. 6/97).
Finansministeriet, den 30. januar  

 1998 P.M.V.E.B.Henrik Bo Nielsen ORGANISATIONSAFTALE FOR VAGTFUNKTIONÆRER OG  

 PARKERINGSKONTROLLØRER I STATENS TJENESTE Nedennævnte bestemmelser supplerer og/eller fraviger  

 fællesoverenskomsten med Statsansattes Kartel.
§ 1. Organisationsaftalens dækningsområde Vagtfunktionærer, der ansættes i staten samt ved Dansk  

 Flygtningehjælp som slotsbetjente, port- og nattevagter, ikke-faglærte  

 betjente  

 ved ministerier, styrelser, museer, højere læreanstalter mv. samt  

 visitationsbetjente, der i den væsentligste del af arbejdstiden udfører  

 visitations- og anden vagttjeneste aflønnes i overensstemmelse med de i  

 nærværende organisationsaftale indeholdte regler.
 Parkeringskontrollører, der ikke ansættes som tjenestemænd,  

 aflønnes i overensstemmelse med de i nærværende organisationsaftale  

 indeholdte  

 regler.
 § 2. Løn mv.
 De ansatte aflønnes med en årsløn, der svarer til lønnen  

 efter den for perioden 1. april 1997 - 31. marts 1999 gældende  

 lønjusteringsaftale for statens tjenestemænd, Skalatrin 9, 10, 11, 12, 13,  

 14,  

 15, 16 og 17, hvor skalatrin 9, 12, 13, 14, 15 og 16 er 1-årige, og skalatrin  

 10 og 11 er 2-årige.
 Stk. 2.  

  

 Til ansatte på  

 skalatrin 9 ydes med virkning fra 1. april 1997 et årligt tillæg på 1.000 kr.  

 i  

 grundbeløb pr. 1. oktober 1984.
Stk. 3.  

  

 Vagtfunktionærer  

 der ansættes med mindst 15 timer i gennemsnit pr. uge er månedslønnede.  

 Øvrige  

 vagtfunktionærer er timelønnede.
Efter lokal forhandling kan timelønnede  

 ansættes mere end 15 timer pr. uge, hvor det af hensyn til museernes  

 weekendåbninger eller særlige forhold, herunder bl.a. særudstillinger og  

 andre  

 særlige arrangementer, er nødvendigt.
§ 3. Arbejdstid Arbejdstiden fastsættes i overensstemmelse med de for  

 statens tjenestemænd gældende arbejdstidsregler.
§ 4. Overarbejde Overarbejde skal i videst muligt omfang afspadseres.
 Såfremt afspadsering undtagelsesvis ikke kan finde sted,  

 ydes overarbejdsbetaling efter de for tjenestemænd gældende regler, eventuelt  

 i  

 form af afspadsering time for time med udbetaling af differencen mellem  

 almindelig timeløn og overtidsbetaling.
§ 5. Midlertidig tjeneste i højere stilling Såfremt en ansat fungerer i en højere overenskomststilling  

 eller tjenestemandsstilling, ydes der funktionsvederlag efter de for  

 tjenestemænd gældende regler.
§ 6. Deltidsbeskæftigede Ansættelse sker i videst muligt omfang på fuld tid.
Stk. 2.  

  

 Deltidsbeskæftigede vagtfunktionærer ansættes ved skriftlig aftale med mindst  

 60 timer pr. 4 uger.
Tjenesten tilrettelægges mindst 28 dage frem, således at  

 der er mindst 2 sammenhængende fridage pr. uge.
Der kan dog efter forhandling  

 gøres undtagelse herfra, hvor det af hensyn til museernes weekendåbninger  

 eller  

 særlige forhold, herunder bl.a. særudstillinger og andre arrangementer, er  

 nødvendigt.
 Stk. 3.  

  

 Før der sker nyansættelse  

 på deltid, skal det undersøges, om de pågældende arbejdsfunktioner lige så  

 hensigtsmæssigt kan udføres af allerede ansatte på deltid, der har de krævede  

 kvalifikationer, og som ønsker at overgå til en højere beskæftigelsesgrad.
 Stk. 4.  

  

 Hvis en  

 deltidsbeskæftiget vagtfunktionær i en sammenhængende periode på 3 x 4 uger  

 har  

 arbejdet mere end 120 timer i hver 4-ugers periode, skal der lokalt optages  

 drøftelse om ændring af stillingen til en fuldtidsstilling, i  

 overensstemmelse  

 med stk. 1.
Stk. 5.  

  

 Såfremt  

 deltidsbeskæftigede vagtfunktionærer på dage, hvor de i øvrigt ikke var sat  

 til  

 tjeneste, tilkaldes uden for tiden kl. 9.00 ‑ 15.00 betales for  

 mindst 3 timer.
For 2 tilsigelser i samme døgn betales for mindst 4 timer.
§ 7. Vikarer Under ferie og sygdom kan der ansættes vikarer i de  

 enkelte vagtfunktionærstillinger.
Ansættelse som vikar sker til arbejde af  

 midlertidig karakter.
§ 8. Søgnehelligdagsbetaling til timelønnede  

 vagtfunktionærer Med det formål at yde timelønnede vagtfunktionærer betaling  

 for søgnehelligdage henlægger institutionerne for hver timelønnet  

 vagtfunktionær et beløb svarende til 3 ½ pct. af den pågældendes  

 ferieberettigede løn.
I dette beløb er indeholdt feriegodtgørelse af  

 søgnehelligdagsbetalingen.
Det opsparede beløb udbetales til de pågældende  

 ved  

 kalenderårets udgang.
§ 9.  

 Ikrafttræden og opsigelse Denne organisationsaftale har virkning fra 1. april 1997  

 og kan af begge parter opsiges med 3 måneders skriftligt varsel til en 1.  

 april, dog tidligst 1. april 1999.
København, den 1. december 1997 Dansk Funktionærforbund Tommy Hansen Finansministeriet P.M.V.
 E.B.
Henrik Bo Nielsen Bilag 1 Protokollat for vagtfunktionærer Der er under forhandlingerne om organisationsaftalen af  

 dags dato opnået enighed om følgende:
1. Organisationsaftalens  

 dækningsområde Organisationsaftalen er kun gældende for de ovennævnte  

 vagtfunktionærstillinger, såfremt disse ikke allerede er omfattet af en anden  

 kollektiv overenskomst/aftale eller en anden organisations forhandlingsret.
 2. Vagtmestre på  

 Holmen mv.
 Vagtmestre på Holmen og ved Kattegat marinedistrikt  

 aflønnes med månedsløn inkl. stedtillæg og dyrtidstillæg efter de for statens  

 tjeneste-mænd i lønramme 6-7-8, skalatrin 11-17, gældende regler.
3. Slotsbetjente  

 under Boligministeriet I Slots- og Ejendomsstyrelsens vagtafdeling tilrettelægges  

 tjenesten sådan, at ansættelser, jf. § 6, i videst muligt omfang sker på fuld  

 tid, og at kun en mindre del af de beskæftigede ansættes som  

 deltidsbeskæftigede  

 med individuelt aftalt kortere arbejdstid.
Der kan ansættes  

 slotsbetjentvikarer til at udføre arbejde om dagen på lørdage og søn- og  

 helligdage.
Den nærmere tilrettelæggelse fastsættes sættes efter forhandling  

 med tillidsrepræsentanten.
4. Særlig aflønning Der vil i særlige tilfælde mellem Finansministeriet og  

 Dansk Funktionærforbund kunne aftales en fra § 2 i organisationsaftalen  

 afvigende aflønning for stillinger, der i arbejdsmæssig, administrativ,  

 kvalifikationsmæssig eller anden henseende indtager en sådan særstilling, at  

 de  

 ikke omfattes af de almindelige forudsætninger for den i § 2 fastsatte løn.
5. Nationalmuseets  

 ejendomme og Hammershus Lønnen til de ved Nationalmuseets ejendomme ude i landet  

 samt de ved Hammershus beskæftigede vagtfunktionærer beregnes på grundlag af  

 en  

 årlig arbejdstid på 1/1924, idet der således ikke skal ydes overtids-  

 overtidsbetaling, selv om arbejdstiden i den enkelte måned overstiger den  

 fastsatte norm.
København, den 1. december 1997 Dansk Funktionærforbund Tommy Hansen Finansministeriet P.M.V.
 E.B.
Henrik Bo Nielsen Bilag 2 Arbejdsmiljøaftale for vagtfunktionærer I tilslutning til organisationsaftalen mellem  

 Finansministeriet og Dansk Funktionærforbund er der indgået følgende aftale  

 om  

 fravigelse af arbejdsmiljølovens generelle bestemmelser om fridøgn og daglig  

 hvileperiode for så vidt angår vagtfunktionærer ved Dansk Flygtningehjælp.
 § 1.  

  

 I  

 medfør af arbejdsministeriets bekendtgørelse nr. 372 af 15. august 1980 om  

 hviletid og fridøgn, §§ 10 og 11, aftales følgende:
 I tilfælde af arbejde af særlig karakter kan den  

 daglige hvileperiode i begrænset omfang udskydes eller nedsættes til 8 timer.
 Det ugentlige fridøgn kan ligeledes, i situationer som  

 nævnt under punkt a), omlægges, men der må dog ikke være mere end 12 døgn  

 mellem 2 fridøgn.
 § 2.  

  

 Såfremt der måtte blive behov for yderligere fravigelser af hviletids- og  

 fridøgnsbestemmelserne i arbejdsmiljøloven og ovennævnte bekendtgørelse,  

 forelægges sådanne spørgsmål til forhandling mellem denne aftales parter.
København, den 1. december 1997 Dansk Funktionærforbund Tommy Hansen Finansministeriet P.M.V.
 E.B.
Henrik Bo Nielsen Bilag 3 Protokollat om godtgørelse til  

 parkeringskontrollører for merudgifter ved tjenesterejser Til parkeringskontrollører, der inden for deres tjenestedistrikt  

 beordres til tjeneste i en anden politikreds end den, hvori den pågældende  

 normalt møder, ydes på dage, hvor sådan tjeneste strækker sig ud over 5  

 timer,  

 et tillæg svarende til det, der var nævnt i § 21 i den nu ophævede aftale af  

 27. april 1983 mellem Finansministeriet og tjenestemændenes  

 centralorganisationer om godtgørelse af merudgifter ved tjenesterejser i  

 Danmark.
København, den 1. december 1997 Dansk Funktionærforbund Tommy Hansen Finansministeriet P.M.V.
 E.B.
Henrik Bo Nielsen Bilag 4 Aftale mellem Finansministeriet og Dansk  

 Funktionærforbund om vilkår ved forsøg med nye lønsystemer for  

 Vagtfunktionærer, Kantineledere, Fotografer og Inspektører ved  

 Boligministeriet Generelle bemærkninger 1.  

  

 Denne aftale  

 har til formål at tilskynde til og understøtte iværksættelse af forsøg med  

 nye  

 lønsystemer på statens arbejdspladser.
 Etablering af forsøg med nye lønsystemer er baseret på  

 frivillighed.
 Ved udvælgelsen af forsøgsområder vil det være en  

 forudsætning, at såvel den stedlige ledelse som vedkommende  

 tillidsrepræsentanter har tilkendegivet et ønske om at deltage i  

 forsøgsprojekter.
Ved etablering af lønforsøg forudsættes det, at de lokale  

 parter skaber en sammenhæng mellem den enkelte institutions overordnede mål,  

 personalepolitikken og det nye lønsystem.
Det er derfor vigtigt, at der gives  

 tillidsrepræsentanterne og de lokale ledere gode vilkår for gennemførelsen af  

 forsøgene.
Der henvises generelt til tillidsrepræsentantaftalen og  

 SU-aftalen.
Der er i denne aftale taget udgangspunkt i rammeaftalens §  

 6, hvorefter forsøgene etableres som et basislønsystem.
Det udelukker ikke,  

 at  

 der kan iværksættes forsøg med andre lønsystemer.
Disse vil i givet fald  

 skulle  

 aftales mellem Finansministeriet og Dansk Funktionærforbund.
 Finansministeriet og centralorganisationerne har i  

 fællesskab udarbejdet en vejledning om nye lønsystemer i staten, hvori  

 lønforsøg og rammeaftalen er nærmere beskrevet.
Bemærkninger til de enkelte bestemmelser 2. Til § 2, stk. 2.
 Indgåelse af forhåndsaftaler indebærer, at der ikke vil  

 skulle indgås konkret tillægsaftale mellem ansættelsesmyndigheden og  

 tillidsrepræsentanten, hver gang en eller flere medarbejdere udfører  

 opgaver/erhverver kvalifikationer, der er omfattet af forhåndsaftalen.
 Hvis der lokalt indgås aftale om, at et tillæg ydes til  

 ansatte, der har gennemført et givent kursus eller en given efteruddannelse,  

 bør alle i den pågældende personalegruppe, for hvem kurset/efteruddannelsen  

 er  

 relevant, have adgang til at gennemgå kurset/efteruddannelsen.
 3. Til § 4.
 Hensyn til f.eks. geografisk betingede lønforhold kan  

 indgå i lokalt aftalte kvalifikationstillæg mv., jf. rammeaftalens § 6,  

 stk.5.
 Tillidsrepræsentanter bør have samme adgang til  

 kvalifikations- og funktionstillæg, som hvis de havde fuld mulighed for at  

 fungere i deres sædvanlige job.
 4. Til § 7, stk. 3.
 Basislønnen samt varige tillæg iht. § 4 indgår i  

 beregningsgrundlaget for indbetaling af pensionsbidraget til StK:Pension.
 Forsøg med nye lønsystemer for  

 vagtfunktionærer, kantineledere, fotografer og inspektører ved  

 Boligministeriet.
§ 1.  

  

 Denne aftale gælder for ansatte, der bliver omfattet af forsøg med nye  

 lønsystemer med virkning fra den 1. januar 1998 eller senere.
Bestemmelserne  

 i  

 aftalen supplerer eller erstatter bestemmelserne i StK-fællesoverenskomsten  

 og  

 organisationsaftalerne for vagtfunktionærer, kantineledere, fotografer og  

 inspektører.
 Stk. 2.  

  

 Aftalen indgås i  

 øvrigt i henhold til rammeaftalen om forsøg med nye lønsystemer, hvis  

 bestemmelser  

 gælder, hvor intet andet måtte være nævnt i denne aftale.
 Stk. 3.  

  

 Forsøgene  

 omfatter alle nuværende og fremtidigt ansatte inden for de områder, der  

 omfattes  

 af forsøg.
 Lønsystemet mv.
 § 2.  

  

 Forsøg med lønsystemer inden for denne aftales område etableres som et  

 basislønsystem,  

 jf. rammeaftalens §§ 6 - 8 og §§ 10 - 13, d.v.s. med en basisløn suppleret  

 med  

 lokalt aftalte funktions- og/eller kvalifikationstillæg m.v., medmindre andet  

 aftales.
Stk. 2.  

  

 Der kan indgås  

 forhåndsaftaler/aftales retningslinier, hvori kriterierne og formen for  

 lønændringer  

 er fastlagt.
Løntillæggene udmøntes i overensstemmelse hermed, når en eller  

 flere medarbejdere opfylder de aftalte kriterier.
 Stk. 3.  

  

 Overtidsbetaling  

 beregnes pr. time som 1/1924 af den samlede faste løn (eksklusiv eventuelt  

 rådighedstillæg). Overtidstillægget og personkredsen, der kan oppebære  

 overarbejdsbetaling, følger bestemmelserne herom i de respektive  

 organisationsaftaler.
Basisløn § 3.  

  

 Basislønningerne træder i stedet for de tilsvarende lønbestemmelser i de  

 respektive organisationsaftaler.
 Stk. 2.  

 Basislønningerne er angivet i årligt  

 grundbeløb (niveau 1. oktober 1997):
Stk. 3.  

 Vagtfunktionærer Basisløn:
 trin 1:
 162.500 kr.
 trin 2:
 164.500 kr.
 trin 3:
 167.000 kr.
Stk. 4.  

 Kantineledere trin 1:
 185.000 kr.
 trin 2:
 187.500 kr.
Stk. 5. Fotografer trin 1:
 195.000 kr.
 trin 2:
 198.000 kr.
Stk. 6. Inspektører 199.000 kr.
 Stk 7
.  

  

 Basisløntrinene er et-årige.
Kvalifikations- og funktionstillæg § 4.  

  

 Der  

 kan lokalt aftales tillæg for særlige funktioner, der varetages i stillingen  

 eller stillingsgruppen.
 Stk. 2.  

  

 Der kan  

 ligeledes lokalt aftales tillæg for kvalifikationer m.v., d.v.s. på grundlag  

 af:
Den ansattes faglige og personlige kvalifikationer Kvaliteten  

 i opgavevaretagelsen.
Balancen i forhold til tilsvarende stillinger på det  

 øvrige arbejdsmarked Hensyn  

 til rekruttering og fastholdelse.
 Stk. 3.  

  

 Tillæg efter  

 stk. 1 og 2 kan aftales i form af varige tillæg, midlertidige tillæg eller  

 éngangsvederlag.  

 Tillæggene angives i grundbeløb (1. oktober 1997).
Arbejdstidsbestemte tillæg § 5.  

  

 Ud  

 over den løn, der er aftalt som led i det nye lønsystem, ydes der fortsat  

 arbejdstidsbestemte tillæg i henhold til § 15 i StK-fællesoverenskomsten.
Lønregulering § 6.  

  

 Basislønnen og funktionstillæg reguleres med de generelle stigninger, der  

 aftales  

 centralt ved aftale- og overenskomstfornyelserne eller udmøntes via en  

 generel  

 reguleringsordning, jf. rammeaftalens § 7.
 Stk. 2.  

  

 Tilsvarende  

 gælder for lokalt aftalte kvalifikationstillæg, medmindre andet aftales.
Pension § 7.  

  

 Der  

 indbetales et pensionsbidrag på 12% af den enkelte ansattes basisløn samt  

 varige tillæg iht. § 4.
 Stk. 2.  

  

 Der indbetales  

 endvidere pensionsbidrag af midlertidige tillæg, medmindre andet er aftalt.
 Stk. 3.  

  

 Indbetaling af  

 pensionsbidrag sker i øvrigt efter de regler, der er fastsat i de respektive  

 organisationsaftaler  

 samt i StK-fællesoverenskomsten.
Forhandlinger og indgåelse/opsigelse af  

 aftaler § 8.  

  

 Forhandling om og indgåelse af lokale aftaler sker efter reglerne i  

 rammeaftalens  

 §§ 11 - 13.
Overgangsordning for allerede ansatte § 9.  

  

 Indplacering sker i den personalekategori, som stillingen er henført til, jf.  

 §  

 3.
 Stk. 2.  

  

 Allerede ansatte  

 indplaceres på nærmeste højere trin i forhold til nuværende  

 skalatrinsindplacering.
 Stk. 3.  

  

 Der ydes et  

 særligt tillæg ved overgang til nyt lønsystem, som udligner den eventuelle  

 forskel  

 mellem den tidligere skalaløn og basislønnen i det nye lønsystem.
Stk. 4.  

  

 Eventuelle  

 lokalt eller centralt aftalte tillæg - herunder lokalløn - videreføres,  

 indtil  

 de ved lokal aftale eventuelt sammenlægges med tillægsdelen i den i stk. 3  

 nævnte løn.
Midlertidige tillæg bortfalder som tidligere ved periodens udløb.
Stk. 5.  

  

 Allerede  

 ansatte, der ikke ved forsøgets iværksættelse oppebærer slutløn i det  

 hidtidige  

 lønforløb, sikres endvidere et tillæg/en tillægsforhøjelse svarende til  

 værdien  

 af førstkommende anciennitetsstigning med virkning fra det tidspunkt, da  

 anciennitetsoprykningen  

 ville være sket efter det hidtidige lønsystem.
Tillægget/tillægsforhøjelsen  

 ydes dog kun, i det omfang der ikke i forbindelse med overgangen til det nye  

 lønsystem pr. 1. januar 1998 eller senere er aftalt en samlet løn, der er  

 højere end hidtidig løn inkl. førstkommende anciennitetstrin.
 Stk. 6.  

  

 Alle løndele  

 reguleres som anført i § 6, stk. 1. Eventuelle tillæg efter stk. 4, som ikke  

 tidligere har været reguleret, reguleres dog ikke.
 Stk. 7.  

  

 Efter overgangen  

 til det nye lønsystem er allerede ansatte omfattet af denne aftales andre  

 bestemmelser.
Øvrige bestemmelser § 10.  

  

 Ansatte omfattet af denne aftale er ikke omfattet af lokal- og  

 cheflønsordningen.
 Stk. 2.  

  

 Ansatte, der  

 ikke er omfattet af et forsøg med nye lønsystemer, men som forflyttes til et  

 område, hvor der er etableret forsøg, er omfattet af reglerne i § 9.
 Stk. 3.  

  

 Hvis en ansat  

 genindtræder i statens tjeneste efter tjenestefrihed, finder reglerne i § 9  

 tilsvarende anvendelse.
Stk. 4.  

  

 Hvis en ansat,  

 som er omfattet af et forsøg, uansøgt forflyttes til et område, hvor der ikke  

 er indgået aftale om lønforsøg, udbetales der et personligt tillæg til  

 udligning af en eventuel lønforskel.
Udligningstillægget bortfalder pr. 1.  

 april 2001, jf. § 11.
Evt. tilbagegang til hidtidigt lønsystem § 11.  

  

 Hvis denne aftale pr. 1. april 2001 ikke afløses af en ny aftale, der  

 viderefører de nye lønsystemer, overgår alle ansatte til aflønning efter de  

 relevante organisationsaftaler mellem Finansministeriet og Dansk  

 Funktionærforbund.
 Stk. 2.  

  

 Ved evt.  

 overgang til skalatrinssystemet skal den enkelte ansatte indplaceres på det  

 skalatrin, som vedkommende ville have opnået, hvis den pågældende ikke havde  

 været omfattet af forsøg.
Ikrafttræden og opsigelse § 12.  

  

 Denne aftale træder i kraft ved underskrivelsen og er uopsigelig i  

 forsøgsperioden.  

 Aftalen bortfalder pr. 1. april 2001.
København, den 14. januar 1998 Dansk Funktionærforbund Tommy Hansen Finansministeriet P.M.V.
 E.B.
