Pressenævnets kendelse i sag nr. 13-70-00565 Resumé Klager  en person  klagede over artiklen Psykiatriudvalg: Syn på psykisk syge skal ændres på dr.dk Pressenævnets formand udtaler:
Det er en betingelse for, at Pressenævnet kan behandle en klage, at klageren har retlig interesse i det forhold, der klages over.
Det indebærer, at man selv som person, organisation, virksomhed eller lignende skal være omtalt, afbilledet eller på anden måde identificeret i mediet.
Klagen angår en artikel, der redegør for den generelle holdning til behandling af psykisk syge i al almindelighed.
Klager er ikke selv nævnt eller afbilledet i artiklen.
Pressenævnet finder derfor, at klager ikke har retlig interesse i sagen.
 Klagen afvises herefter, jf. medieansvarsloven § 43, stk. 2, nr. 2.
 [Klager] har klaget til Pressenævnet over artiklen Psykiatriudvalg: Syn på psykisk syge skal ændres bragt på dr.dk den 4. oktober 2013, idet klager mener, at god presseskik er tilsidesat.
Klager har til støtte for sin påstand anført, at artiklens omtale af tvangshelbredelser af psykisk syge er vildledende og ukorrekt.
De omtalte helbredelsesmetoder er ikke i overensstemmelse med gældende retskilder på området.
 Pressenævnets formand udtaler:
Det er en betingelse for, at Pressenævnet kan behandle en klage, at klageren har retlig interesse i det forhold, der klages over.
Det indebærer, at man selv som person, organisation, virksomhed eller lignende skal være omtalt, afbilledet eller på anden måde identificeret i mediet.
Klagen angår en artikel, der redegør for den generelle holdning til behandling af psykisk syge i al almindelighed.
Klager er ikke selv nævnt eller afbilledet i artiklen.
Pressenævnet finder derfor, at klager ikke har retlig interesse i sagen.
 Klagen afvises herefter, jf. medieansvarsloven § 43, stk. 2, nr. 2.
