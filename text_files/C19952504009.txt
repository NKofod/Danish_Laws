 Forsvarsministeriet og Forsvarsarbejdernes Landsorganisation, Kvindeligt  

 Arbejderforbund i Danmark, Dansk El-Forbund, Dansk Metalarbejderforbund,  

 Blik- og Rørarbejderforbundet i Danmark, Malerforbundet i Danmark og Snedker-  

 og Tømrerforbundet i Danmark har den 12. juni 1995 i tilknytning til  

 Statsansattes Kartels fællesoverenskomst indgået organisationsaftale for  

 faglærte samt kvindelige arbejdere under Forsvarsministeriet.
 Organisationsaftalen vedlægges som bilag 1.
 § 1.  Bestemmelserne i denne kundgørelse omfatter  

 faglærte samt kvindelige arbejdere under Forsvarsministeriet.
 Stk. 2.  Faglærte arbejdere ansat i Farvandsvæsenet og  

 på Christiansø er omfattet af organisationsaftalen for faglærte og kvindelige  

 arbejdere i forsvaret, dog således at de fortsat ikke er omfattet af  

 Civilarbejderloven.
 De pågældende er i pensionsmæssig henseende omfattet af StK: Pension i  

 Kommunernes Pensionsforsikring.
 § 2.  I tilslutning til ovennævnte organisationsaftale  

 bemærkes følgende:
Generelle bemærkninger Organisationsaftalen har virkning fra den 1. april 1995.
Organisationsaftalen udgør sammen med STK-fællesoverenskomsten af 16. maj  

 1995 det samlede overenskomstgrundlag.
Der kan ikke indgås aftaler mellem  

 Forsvarsministeriets underliggende myndigheder og Forsvarsarbejdernes  

 Landsorganisation, Kvindeligt Arbejderforbund i Danmark, Dansk El-Forbund,  

 Dansk Metalarbejderforbund, Blik- og Rørarbejderforbundet i Danmark,  

 Malerforbundet i Danmark og Snedker- og Tømrerforbundet i Danmark som  

 fraviger eller supplerer nærværende organisationsaftale.
Ændring vedrørende fleksibel arbejdstid træder i kraft med virkning fra 1.  

 oktober 1995, jf.
Ad § 11. I.
Arbejdstid.
 Tillæg til kvalitetskontrollører træder i kraft med virkning fra 1.  

 oktober 1995. Ledigblevne tillæg (max. i alt 7) kan genanvendes ved ledighed,  

 jf. bilag 1 til organisationsaftalen.
 Særligt tillæg til kvindelige arbejdere ved Ammunitionsarsenalet ydes  

 efter 2 år på trin 2 og træder i kraft med virkning fra 1. oktober 1995, jf.  

 Ad. § 4. Løn i organisationsaftalen.
Særligt tillæg til faglærte arbejdere i København ydes efter 2 år på  

 skalatrin 29, og træder i kraft med virkning fra 1. oktober 1995, jf.
Ad § 4.  

 Løn i organisationsaftalen.
Særligt tillæg til faglærte arbejdere i provinsen ydes efter 2 år på  

 skalatrin 28, og træder i kraft med virkning fra 1. oktober 1995, jf.
Ad § 4.  

 Løn i organisationsaftalen.
Særligt tillæg til faglærte arbejdere, der er beskæftiget ved arbejde,  

 hvortil kræves autorisation/eksamen træder tidligst i kraft med virkning fra  

 31. marts 1997, jf.
Ad § 4, stk. 2, i organisationsaftalen.
Forhøjelse af satserne for arbejde på søn- og helligdage, hvor dette ikke  

 er overarbejde træder i kraft med virkning fra 1. oktober 1995, jf.
Ad § 11,  

 IV i organisationsaftalen.
Faglærte og kvindelige arbejdere i forsvaret ansættes som hovedregel som  

 månedslønnede ikke-funktionærer, jf.
STK's fællesoverenskomst.
Kun i de tilfælde, hvor ansættelsesperioden er under 7 måneder, finder  

 ansættelse sted på timeløn, jf.
Ad § 35 i organisationsaftalen.
 Vedrørende frihed til bestemte formål bemærkes, at dette, såfremt  

 tjenesten tillader det, som hovedregel kan gives i form af anvendelse af  

 feriedage, eller eventuelt ved anvendelse af optjent afspadsering mv.
 Frihed til tillidsrepræsentantarbejde bør dog gives i den udstrækning, det  

 er nødvendigt for tillidsrepræsentantarbejdets forsvarlige udførelse, jf.  

 Tillidsrepræsentantsaftalens § 6 og vedrørende tillidsrepræsentantens løn  

 under varetagelse af tillidsrepræsentantarbejdet,  

 Tillidsrepræsentantsaftalens §§ 7 og 9. Der kan herudover efter aftale med  

 institutionen gives tillidsrepræsentanten frihed til i passende omfang at  

 deltage i faglige kurser mv. jf. lønnings- og pensionsministeriets  

 cirkulæreskrivelse af 23. juni 1971.
 Ansatte, som af en læge er henvist til at søge specialbehandling, kan  

 meddeles frihed uden afkortning i lønnen 8 gange i løbet af 12 på hinanden  

 følgende måneder.
 Der kan dog uden begrænsning gives frihed uden lønindeholdelse til  

 specialbehandling som følge af tilskadekomst i tjenesten.
 Om reglerne for tjenestefrihed i øvrigt henvises til  

 STK-fællesoverenskomstens § 18, samt side 17-19 i Personaleadministrativ  

 Vejledning (bilag 2 til organisationsaftalen).
Ad organisationsaftalens § 4 Med virkning fra 1. oktober 1995 ydes et særligt tillæg til faglærte  

 arbejdere i København efter 2 år på skalatrin 29 henholdsvis faglærte  

 arbejdere i provinsen efter 2 år på skalatrin 28 med grundbeløb 2.300 kr.  

 årligt (oktober 1984-niveau). Til kvindelige arbejdere ved  

 Ammunitionsarsenalet ydes efter 2 år på trin 2 et særligt tillæg med  

 grundbeløb 1.100 kr. årligt (oktober 1984-niveau).
Stk. 2.  Til i alt 15 faglærte arbejdere i København  

 samt i provinsen, der er beskæftiget med arbejde, hvortil kræves - autorisation som gas-, vand- og sanitetsmester, eller - elektroinstallatøreksamen, eller - eksamen som elektroniktekniker, eller - eksamen som stærkstrømstekniker, eller - eksamen som datamekaniker, eller - eksamen som medietekniker, eller - eksamen som kølemontør ydes et tillæg på 9.900 kr. pr. år (oktober 1984-niveau).
Ad organisationsaftalens § 5. Lønanciennitet Med virkning fra 1. april 1994 blev lønanciennitetsbestemmelserne delvist  

 ud af kraft for faglærte arbejdere i provinsen (OMR III), således at  

 medarbejdere ansat efter 1. april 1994 højest kan indplaceres på det  

 skalatrin, faglærte arbejdere i provinsen ansat inden 1. april 1990 er  

 indplaceret på.
Ad organisationsaftalens § 6. Pension For ansatte, der er omfattet af StK:PENSION indbetales med virkning fra 1.  

 oktober 1995 pensionsbidrag endvidere, hvis den pågældende har mindre end 15  

 timers ugentlig beskæftigelse mv.
Ad organisationsaftalens § 11 I. (1) Arbejdstid Der åbnes mulighed for at indgå lokale aftaler om fleksibel arbejdstid,  

 således at arbejdstiden kan variere, dog under den forudsætning, at den  

 gennemsnitlige ugentlige arbejdstid fortsat er 37 timer regnet over en 6  

 måneders periode.
 Ved indgåelse af fleksible arbejdstidsordninger skal der udarbejdes en  

 arbejdstidsplan varierende fra 4-52 uger afhængig af det konkrete behov.
 Med virkning fra 1. april 1995 åbnes der mulighed for at indgå lokale  

 aftaler om deltidsansættelse af faglærte samt kvindelige arbejdere.
II.
Overarbejde Såfremt overarbejdet på grund af helt særlige omstændigheder  

 undtagelsesvist ikke vil kunne afspadseres, kan aftale om kompensation for  

 det ikke afviklede overarbejde indgås mellem den relevante faglige  

 organisation og Forsvarskommandoen.
X.
Konvertering af ikke-afviklet over-/merarbejde til omsorgsdage Som led i overenskomstforhandlingerne i 1995 blev der i barselsaftalen  

 indført ret til 10 omsorgsdage som følge af barsel og adoption for ansatte,  

 der bliver forældre efter den nye aftales ikrafttræden.
 I tilknytning hertil blev det samtidig aftalt at åbne mulighed for, at  

 ansatte, herunder også medarbejdere der ikke opfylder betingelserne for at  

 opnå omsorgsdage i henhold til barselsaftalen, kan opspare omsorgsdage ved  

 konvertering af eventuel ikke-afviklet afspadseringsfrihed, der er givet som  

 kompensation for tidligere udført over-/merarbejde eller for arbejde på  

 ubekvemme tidspunkter (»37/2-opsparingsordningen«).
 Ordningen er frivillig, således at det er den ansatte, der vælger, om den  

 ikke-afviklede frihed ved afspadseringsfristens udløb skal honoreres efter de  

 almindelige regler om over-/merarbejdsbetaling eller konverteres til  

 omsorgsdage.
Der kan fastsættes et maksimum for antallet af afspadseringstimer, der kan  

 omdannes til omsorgsdage.
Maksimum fastsættes af ansættelsesmyndigheden, dog  

 således at de ansatte som minimum skal have mulighed for at opspare 10  

 omsorgsdage.
 § 3.  Cirkulære om Statsansattes Kartels  

 fællesoverenskomst, cirkulære om Hovedaftale mellem Finansministeriet og  

 Statsansattes Kartel, cirkulære om rådighedsvagtaftale for håndværkere mv.  

 samt cirkulære om tillidsrepræsentanter for overenskomstansatte i staten er  

 udsendt i Forsvarsministeriets Kundgørelsessamling, bind 2, faneblad 2.
 § 4.  Kundgørelse for Forsvaret B. 5-36 af 24. juni  

 1994 ophæves.
 P.M.V.
 E.B.
H.
Lange Bilag 1 ORGANISATIONSAFTALE for faglærte samt kvindelige arbejdere under Forsvarsministeriet.
