KONVENTION om beskatning af køretøjer til privat brug i international trafik ad  

 landevej De kontraherende parter er, i betragtning af, at visse europæiske  

 stater har sluttet tosidige aftaler om eller truffet andre foranstaltninger  

 til indførelse af en mere liberal ordning end den ifølge konventionen af 30.  

 marts 1931 om beskatning af udenlandske motorkøretøjer anvendte, og i ønsket om at lette udviklingen af den internationale  

 turisttrafik, blevet enige om følgende:
Artikel 1 I denne konvention skal udtrykket Artikel 2 Køretøjer, der er indregistreret på en af de kontraherende parters  

 territorium, og køretøjer, som tillades anvendt på det pågældende territorium  

 uden pligt til registrering på dette, skal, når de midlertidigt indføres til  

 privat brug på en anden kontraherende parts territorium, på de nedenfor  

 fastsatte betingelser være fritaget for skatter og afgifter, som på den  

 pågældende kontraherende parts territorium pålægges for benyttelsen eller  

 besiddelsen af køretøjer.
Denne fritagelse omfatter ikke bro- eller  

 vejafgifter eller forbrugsafgifter.
Artikel 3 1. Denne fritagelse indrømmes på hver kontraherende  

 parts territorium, så længe de i de på vedkommende territorium gældende  

 toldbestemmelser fastsatte betingelser for midlertidig indførsel uden  

 erlæggelse af indførselstold og indførselsafgift af de af artikel 2 omfattede  

 køretøjer er opfyldt.
 2. Dog kan hver kontraherende part begrænse varigheden  

 af denne fritagelse til tre hundrede og femogtres på hinanden følgende dage,  

 selv om køretøjet er tilladt indført midlertidigt uden erlæggelse af  

 indførselstold og indførselsafgifter for et længere tidsrum.
Artikel 4 Så snart et land, som er kontraherende part i konventionen af 30. marts  

 1931 om beskatning af udenlandske køretøjer, bliver kontraherende part i  

 nærværende konvention. skal det tage de i artikel 17 i konventionen af 1931  

 omhandlede skridt til at opsige konventionen.
SLUTBESTEMMELSER Artikel 5 1. Lande, som er medlemmer af Den økonomiske  

 Kommission for Europa, og lande, som i henhold til stk. 8 i kommissionens  

 mandat er knyttet til den i rådgivende egenskab, kan blive kontraherende  

 parter i denne konvention 2. Lande, som måtte deltage i visse af Den økonomiske  

 Kommission for Europa udøvede funktioner i overensstemmelse med stk. 11 i  

 kommissionens mandat, kan blive kontraherende parter i denne konvention ved  

 at tiltræde den efter dens ikrafttræden.
 3. Konventionen skal være åben for undertegnelse til  

 og med den 31. august 1956, efter hvilken dato den skal være åben for  

 tiltrædelse.
 4. Ratifikation eller tiltrædelse skal ske ved  

 deponering af et instrument hos De forenede Nationers generalsekretær.
Artikel 6 1. Denne konvention træder i kraft den  

 halvfemsindstyvende dag efter, at fem af de i artikel 5. stk. 1, omhandlede  

 lande har undertegnet den uden ratifikationsforbehold eller har deponeret  

 deres ratifikations- eller tiltrædelsesinstrumenter.
 2. For ethvert land, som ratificerer eller tiltræder  

 den, efter at fem lande har undertegnet den uden ratifikationsforbehold eller  

 har deponeret deres ratifikations- eller tiltrædelsesinstrumenter, træder  

 denne konvention i kraft den halvfemsindstyvende dag efter, at nævnte land  

 har deponeret sit ratifikations- eller tiltrædelsesinstrument.
Artikel 7 1. Enhver kontraherende part kan opsige denne  

 konvention ved at give meddelelse herom til De forenede Nationers  

 generalsekretær.
 2. En opsigelse træder i kraft femten måneder efter  

 den dato, på hvilken generalsekretæren modtager meddelelse om opsigelsen.
Artikel 8 Denne konvention træder ud af kraft, såfremt antallet af kontraherende  

 parter i noget tidsrum af tolv på hinanden følgende måneder efter dens  

 ikrafttræden er mindre end fem.
Artikel 9 1. Ethvert land kan ved sin undertegnelse af denne  

 konvention uden ratifikationsforbehold eller ved deponeringen af sit  

 ratifikations- eller tiltrædelsesinstrument eller på et hvilket som helst  

 senere tidspunkt erklære i en meddelelse stilet til De forenede Nationers  

 generalsekretær, at denne konvention skal udvides til samtlige eller eet af  

 de territorier, for hvis internationale forbindelser det er ansvarligt.  

 Konventionen skal udvides til vedkommende i meddelelsen angivne territorium  

 eller territorier fra den halvfemsindstyvende dag efter, at generalsekretæren  

 har modtaget meddelelsen eller - såfremt konventionen endnu ikke er trådt i  

 kraft på denne dato - på tidspunktet for konventionens ikrafttræden.
 2. Ethvert land, som i medfør af foranstående afsnit  

 har afgivet en erklæring, hvorved denne konvention udvides til noget  

 territorium, for hvis internationale forbindelser det er ansvarligt, kan i  

 henhold til bestemmelserne i artikel 7 opsige konventionen for det pågældende  

 territorium alene.
Artikel 10 1. Enhver tvist mellem to eller flere kontraherende  

 parter angående denne konventions fortolkning eller anvendelse skal så vidt  

 muligt bilægges ved forhandling mellem dem.
2. Enhver tvist, som ikke bilægges ved forhandling,  

 skal henvises til voldgift, såfremt en af de stridende kontraherende parter  

 anmoder herom, og skal i overensstemmelse hermed forelægges en eller flere  

 voldgiftsmænd, der vælges efter aftale mellem de de stridende parter.
Såfremt  

 de stridende parter ikke inden tre måneder efter den dato, da anmodningen om  

 voldgift er fremsat, kan nå til enighed om udpegelsen af en eller flere  

 voldgiftsmænd, kan enhver af disse parter anmode De forenede Nationers  

 generalsekretær om at udpege en enkelt voldgiftsmand, til hvis afgørelse  

 tvisten skal henvises.
 3. Den af voldgiftsmanden, respektive  

 voldgiftsmændene, udpeget i henhold til foranstående afsnit, trufne afgørelse  

 skal være bindende for de stridende kontraherende parter.
Artikel 11 1. Enhver kontraherende part kan ved sin  

 undertegnelse, ratifikation eller tiltrædelse af denne konvention eller på et  

 hvilket som helst senere tidspunkt erklære, at den ikke vil anvende  

 konventionen på cykler uden motor.
 2. Enhver kontraherende part kan ved sin  

 undertegnelse, ratifikation eller tiltrædelse af denne konvention erklære, at  

 den ikke betragter sig som bundet af konventionens artikel 10. Andre  

 kontraherende parter skal ikke være bundet af artikel 10, for så vidt angår  

 nogen kontraherende part, som har taget et sådant forbehold.
 3. Enhver kontraherende part, der har taget et  

 forbehold, således som hjemlet i stk. 1 eller stk. 2, kan når som helst  

 trække det tilbage ved at give De forenede Nationers generalsekretær  

 meddelelse herom.
 4. Det skal ikke være tilladt at tage noget andet  

 forbehold vedrørende denne konvention.
Artikel 12 1. Når denne konvention har været i kraft i tre år,  

 kan enhver kontraherende part ved henvendelse til De forenede Nationers  

 generalsekretær anmode om, at der indkaldes til en konference med det formål  

 at revidere konventionen.
Generalsekretæren skal underrette samtlige  

 kontraherende parter om anmodningen og indkalde til en revisionskonference,  

 såfremt mindst en tredjedel af de kontraherende parter inden for et tidsrum  

 af fire måneder efter datoen for generalsekretærens meddelelse underretter  

 ham om, at de tilslutter sig anmodningen.
2. Såfremt der indkaldes til en konference i henhold  

 til ovenstående afsnit, skal generalsekretæren underrette samtlige  

 kontraherende parter herom og opfordre dem til inden for et tidsrum af tre  

 måneder at fremlægge sådanne forslag, som de måtte ønske behandlet på  

 konferencen.
Generalsekretæren skal til samtlige kontraherende parter udsende  

 den foreløbige dagsorden for konferencen tillige med teksten til sådanne  

 forslag mindst tre måneder før den dato, da konferencen skal træde sammen.
 3. Generalsekretæren skal indbyde samtlige i artikel  

 5, stk. 1, omhandlede lande samt lande, som er blevet kontraherende parter i  

 medfør af artikel 5, stk. 2, til en hvilken som helst konference, hvortil der  

 indkaldes i henhold til denne artikel.
Artikel 13 1. Enhver kontraherende part kan foreslå en eller  

 flere ændringer af denne konvention.
Teksten til ethvert ændringsforslag skal  

 fremsendes til De forenede Nationers generalsekretær. som skal videresende  

 det til samtlige kontraherende parter og give alle andre i artikel 5, stk. 1,  

 omhandlede lande underretning herom.
 2. Ethvert ændringsforslag, der udsendes i henhold til  

 det foregående afsnit. skal betragtes som godkendt, såfremt ingen af de  

 kontraherende parter gør indsigelse inden for et tidsrum af seks måneder  

 efter datoen for generalsekretærens udsendelse af ændringsforslaget.
3. Generalsekretæren skal snarest muligt meddele  

 samtlige kontraherende parter, om der er fremkommet nogen indsigelse mod  

 ændringsforslaget.
Såfremt der er fremkommet en indsigelse mod  

 ændringsforslaget. skal ændringen betragtes som ikke godkendt og uden nogen  

 som helst virkning.
Dersom ingen sådan indsigelse er rejst, skal ændringen  

 træde i kraft for samtlige kontraherende parter tre måneder efter udløbet af  

 det i foranstående afsnit omhandlede tidsrum af seks måneder.
Artikel 14 Foruden de i artikel 12 og 13 omtalte meddelelser skal De forenede  

 Nationers generalsekretær give de i artikel 5, stk. 1, omhandlede lande samt  

 de lande, som er blevet kontraherende parter i medfør af artikel 5, stk. 2,  

 underretning om:
Artikel 15 Undertegnelsesprotokollen til denne konvention skal have samme gyldighed,  

 virkning og varighed som selve konventionen, af hvilken den skal betragtes  

 som en integrerende del.
Artikel 16 Efter den 31. august 1956 skal originaleksemplaret af denne konvention  

 deponeres hos De forenede Nationers generalsekretær, som skal sende  

 bekræftede genparter deraf til hvert af de i artikel 5, stk. 1 og 2,  

 omhandlede lande.
 TIL BEKRÆFTELSE HERAF har undertegnede, som er behørigt bemyndiget dertil,  

 underskrevet denne konvention.
 UDFÆRDIGET i Geneve den attende maj nitten hundrede og seksoghalvtreds i  

 eet eksemplar på engelsk og fransk, idet hver tekst har samme gyldighed.
UNDERTEGNELSESPROTOKOL Ved undertegnelsen af konventionen af dags dato om beskatning af  

 landevejskøretøjer til privat brug i international trafik er undertegnede,  

 som er behørigt befuldmægtigede, blevet enige om følgende nærmere  

 bestemmelser og har taget følgende forbehold til efterretning:
 1. For så vidt angår denne konvention skal anvendelsen  

 af et lejet køretøj anses for at være privat brug af køretøjet, dersom  

 køretøjet er lejet uden fører, selv om den, der lejer køretøjet, selv  

 engagerer en fører deraf.
 2. Transport af personlig bagage tilhørende  

 passagererne eller transport af handelsrejsendes prøver skal ikke forhindre,  

 at køretøjets anvendelse anses for at være privat brug.
 TIL BEKRÆFTELSE HERAF har undertegnede, som er behørigt bemyndiget dertil,  

 underskrevet denne protokol.
 UDFÆRDIGET i Geneeve den attende maj nitten hundrede og seksoghalvtreds i  

 eet eksemplar på engelsk og fransk, idet hver tekst har samme gyldighed.
 Efter at det i artikel 6, stk. 1, foreskrevne vilkår var blevet opfyldt,  

 trådte konventionen i kraft den 18. august 1959 for følgende fem lande:
 Danmarks tiltrædelsesinstrument deponeredes hos De forenede Nationers  

 generalsekretær pr. 9. februar 1968, hvorefter konventionen i medfør af  

 artikel 6, stk. 2, trådte i kraft for Danmarks vedkommende den 9. maj 1968.
 For nedennævnte lande er konventionen trådt i kraft på de vedføjede  

 datoer:
Australien (inklusive Papua og Ny Guinea)....... 1. august 1961 Cambodia ....................................... 21. december 1959 Ghana .......................................... 16. november 1959 Irland ......................................... 29. august 1962 Jugoslavien .................................... 7. juli 1960 Luxembourg ..................................... 26. august 1965 Malta .......................................... 20. februar 1967 Norge .......................................... 7. oktober 1965 Rumænien (betragter sig ikke som bundet af artikel 10, stk. 2 og 3) ....................... 8. oktober 1967 Det forenede Kongerige Storbritannien og Nordirland (inklusive Alderney, Guernsey, Jersey og Man) ........................................ 15. april 1963 Tjekkoslovakiet (betragter sig ikke som bundet af artikel 10) ................................. 30. september 1962 Forbundsrepublikken Tyskland (inklusive Land Ifølge notifikationer fra Storbritannien er konventionen i medfør af  

 artikel 9 udvidet til at omfatte følgende områder med virkning fra de  

 vedføjede datoer:
Britisk Guiana ................................. 6. februar 1964 Brunei ......................................... 6. februar 1964 Falklandsøerne ................................. 4. september 1963 Gibraltar ...................................... 4. september 1963 Jomfruøerne..................................... 16. oktober 1963 Mauritius ...................................... 4. august 1964 Montserrat ..................................... 24. oktober 1963 Seychellerne ................................... 16. oktober 1963 St.
Lucia ...................................... 24. oktober 1963 St.
Vincent .................................... 6. februar 1964 Zanzibar ....................................... 6. februar 1964.
 Udenrigsministeriet, den 26. juni 1968.
 Poul Hartling.
