Skriftlig fremsættelse (3. november 2006) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
Forslag til lov om  

 seniorjob (Lovforslag nr.
L 62).
 Forslaget udmønter en del af velfærdsaftalen og hænger  

 sammen med forslaget om at ophæve de forlængede dagpenge, jf. det samtidigt  

 fremsatte forslag til lov om ændring af lov om arbejdsløshedsforsikring m.v.,  

 lov om en aktiv beskæftigelsesindsats, integrationsloven og lov om påligning  

 af  

 indkomstskat til staten.
Forslaget indebærer, at personer, der har højst 5 år  

 tilbage, før de når efterlønsalderen, og som mister dagpengeretten i henhold  

 til § 55, stk. 2, i lov om arbejdsløshedsforsikring m.v. garanteres et  

 seniorjob i bopælskommunen.
Seniorjobbet ophører ved efterlønsalderens  

 indtræden.
Ansættelsen sker på overenskomstmæssige vilkår, og kommunen  

 får et tilskud på 110.000 kr. om året.
Ansættelsen skal medføre en  

 nettoudvidelse af antallet af ansatte i den pågældende kommunale virksomhed.
Kommunen har pligt til at ansætte en person i seniorjob  

 senest 2 måneder efter, at personen anmoder om det.
Dog efter 1 måned, hvis  

 der  

 er tale om tilbagevenden til seniorjob efter en periode med ordinær  

 ansættelse.
Overholder kommunen ikke fristen, skal kommunen betale en  

 kompensation  

 til personen, der svarer til dagpengene fratrukket evt. arbejdsindtægter.
Personer i seniorjob optjener ikke ret til dagpenge og skal  

 være parate til at tage imod et formidlet ordinært arbejde.
Afslår man et  

 sådant, mistes retten til fortsat seniorjob.
 Det foreslås, at loven træder i kraft den 1. januar 2008.
 Idet jeg i øvrigt henviser til lovforslaget og  

 bemærkningerne hertil, skal jeg anbefale lovforslaget til Folketingets  

 velvillige  

 behandling.
