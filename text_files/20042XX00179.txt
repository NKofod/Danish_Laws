Skriftlig fremsættelse (27. april 2005) Transport- og energiministeren  

  

 (Flemming Hansen):
 Herved tillader jeg mig for Folketinget at fremsætte:
Forslag til lov om en  

 offentlig fond til varetagelse af statens deltagelse i kulbrintetilladelser  

 og  

 en statslig enhed til administration af fonden (Lovforslag nr.
L 151).
 Lovforslaget har til formål at skabe grundlag for etablering af  

 en selvstændig offentlig fond til varetagelse af statens deltagelse i  

 kulbrintetilladelser.  

 Endvidere skal der oprettes en ny statslig enhed, der får som opgave at  

 administrere den offentlige fond.
DONG Efterforskning og Produktion A/S har hidtil varetaget den  

 statslige deltagelse i tilladelser til efterforskning og indvinding af  

 kulbrinter.
I forlængelse af den politiske aftale om vilkår for salg af  

 aktier  

 i DONG A/S ønsker regeringen at gennemføre en delvis privatisering af DONG.  

 DONG Efterforskning og Produktion kan herefter ikke varetage statsdeltagelsen  

 i  

 nye koncessioner.
Der er derfor behov for at etablere en ny struktur til  

 varetagelse  

 heraf.
 På den baggrund foreslås, at der oprettes en ny statslig enhed,  

 der får til opgave at administrere fondens statsdeltagelse i kommende  

 udbudsrunder og i nye tilladelser i åben dør-proceduren.
Efter 2012 skal fonden  

 endvidere kunne varetage statsdeltagelsen på 20 pct. i DUC-licensen, hvilket  

 er  

 en følge af aftalen af 29. september 2003 mellem A.
P.
Møller-Mærsk og  

 økonomi-  

 og erhvervsministeren.
 Lovforslaget indebærer ikke nye administrative og økonomiske  

 konsekvenser for erhvervslivet.
 Lovforslaget har  

 hverken økonomiske eller administrative konsekvenser for amtskommuner og  

 kommuner.
 Jeg henviser i øvrigt til de bemærkninger, der ledsager  

 lovforslaget, og anbefaler det til Tingets velvillige behandling.
