 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I realkreditloven, jf. lov nr. 841 af 20. december 1989, som ændret ved §  

 2 i lov nr. 269 af 2. maj 1990, § 1 i lov nr. 367 af 8. juni 1990, § 1 i lov  

 nr. 417 af 13. juni 1990, § 1 i lov nr. 584 af 20. august 1990 og lov nr. 900  

 af 28. december 1990, foretages følgende ændringer:
 1. I § 6 indsættes efter stk. 1 som stk. 2:
»Stk. 2.  Aktieselskabslovens bestemmelser om  

 anmeldelse og registrering gælder tilsvarende for realkreditinstitutter, der  

 ikke er aktieselskaber.« 2. I § 10 indsættes efter »kan«: »efter de  

 procedurer, der er fastsat i direktiver vedtaget af De Europæiske Økonomiske  

 Fællesskaber,».
 3. § 12, stk. 6, affattes således:
»Stk. 6.  Lovens bestemmelser gælder for filialer  

 af kreditinstitutter med hjemsted uden for De Europæiske Økonomiske  

 Fællesskaber, som agter at drive realkreditvirksomhed her i landet, med de  

 afvigelser, filialforholdet nødvendiggør, eller som er fastsat i eller i  

 medfør af international aftale.
Aktieselskabslovens bestemmelser om filialer  

 af udenlandske aktieselskaber gælder tilsvarende for filialer af sådanne  

 udenlandske kreditinstitutter med en anden organisationsform.« 4. I § 12 indsættes efter stk. 6 som stk. 7:
»Stk. 7.  Boligministeren fastsætter regler i  

 henhold til stk. 6, 1. pkt., samt regler om tilladelse til de i stk. 6 nævnte  

 filialer af udenlandske kreditinstitutter, herunder om, at boligministeren  

 kan undtage fra reglerne.« 5. I § 26, stk. 1, ændres »stk. 2-5« til:  

 »stk. 2-7«.
 6. I § 26 indsættes efter stk. 5 som nyt stykke:
»Stk. 6.  Til indfrielse af realkreditlån og  

 realkreditlignende lån, jf. § 2 i lov om realkreditlignende lån og  

 andelsboliglån m.v., kan ydes lån inden for en lånegrænse på 80 pct.
Lånet  

 skal ydes som nominallån, hvis det indfriede lån er et nominallån, og som  

 indekslån, hvis det indfriede lån er et indekslån.
Lånets løbetid må ikke  

 overstige restløbetiden på det indfriede lån.
Lånet må ikke afdrages  

 langsommere end det indfriede lån.« Stk. 6  bliver herefter stk. 7.
 7. I § 26, stk. 6, som bliver stk. 7, indsættes efter  

 »indfrielse af«: »andre«, og », bortset fra  

 realkreditlån,» udgår.
 8. I § 27, stk. 1, ændres »stk. 2-5« til:  

 »stk. 2-6«.
 9. I § 27 indsættes efter stk. 4 som nyt stykke:
»Stk. 5.  Til indfrielse af realkreditlån og  

 realkreditlignende lån, jf. § 2 i lov om realkreditlignende lån og  

 andelsboliglån m.v., kan ydes nominalt lån inden for en lånegrænse på 60 pct.  

 Lånets løbetid må ikke overstige restløbetiden på det indfriede lån.
Lånet må  

 ikke afdrages langsommere end det indfriede lån.« Stk. 5  bliver herefter stk. 6.
 10. I § 27, stk. 5, som bliver stk. 6, indsættes efter  

 »indfrielse af«: »andre«, og », bortset fra  

 realkreditlån,» udgår.
 11. I § 90, stk. 2, indsættes som 2. pkt.:
»Boligministeren kan i særlige tilfælde dispensere fra dette  

 krav.« 12. § 90, stk. 4, affattes således:
»Stk. 4.  Boligministeren fastsætter nærmere regler  

 om revisionens gennemførelse i realkreditinstitutter, herunder om oprettelse  

 af interne revisionsafdelinger og om revisionens medvirken ved kontrollen af  

 instituttets overholdelse af de i kapitlerne 4-6 fastsatte bestemmelser og  

 bestemmelser fastsat i medfør heraf.« 13. § 94, stk. 1, 2. og 3. pkt., ophæves.
 14. I § 104 ændres »folketingsåret 1990-91« til:
 »folketingsåret 1992-93«.
§ 2 I lov om realkreditlignende lån og andelsboliglån m.v., jf.  

 lovbekendtgørelse nr. 535 af 8. september 1988, som senest ændret ved § 3 i  

 lov nr. 900 af 28. december 1990, foretages følgende ændring:
 Efter § 3 a indsættes:
 »§ 3 b.  Til indfrielse af realkreditlån, bortset  

 fra indekslån, og realkreditlignende lån i ejerboliger til helårsbrug kan  

 ydes lån inden for en lånegrænse på 80 pct.
 Stk. 2.  Til indfrielse af realkreditlån og  

 realkreditlignende lån i fritidshuse kan ydes lån inden for en lånegrænse på  

 60 pct.
Stk. 3.  Løbetiden for lån efter stk. 1 og 2 må ikke  

 overstige restløbetiden på det indfriede lån.
Lånet må ikke afdrages  

 langsommere end det indfriede lån.« § 3 Loven træder i kraft dagen efter bekendtgørelsen i Lovtidende.
Givet på Amalienborg, den 24. april 1991 Under Vor Kongelige Hånd og Segl MARGRETHE R.
