 Herved bekendtgøres lov om afgift af konsum-is, jf.  

 lovbekendtgørelse 721 af 8. september 1993 med de ændringer, der følger af §  

 8 i lov nr. 376 af 18. maj 1994.
§ 1.  (* 1) Af her i landet i erhvervsmæssigt øjemed  

 fremstillet konsum-is svares en afgift til statskassen på 3 kr. 00 øre pr.  

 liter.
Af her i landet fremstillet konsum-is-miks, der er beregnet til  

 erhvervsmæssig fremstilling af konsum-is i softicemaskiner og lignende  

 apparater, svares en afgift på 3 kr. 00 øre pr. l konsum-is, der kan  

 fremstilles af de pågældende varer.
 Stk. 2.  (* 1) Samme afgift betales ved indførsel fra  

 steder uden for EF eller fra visse områder, der ikke er omfattet af de  

 pågældende EF-landes afgiftsområde, medmindre varerne tilføres en registreret  

 virksomhed eller er fritaget efter § 1, stk. 5. Afgiften afregnes efter  

 reglerne i toldlovens kapitel 4, jf. dog stk. 3.
 Stk. 3.  (* 1) For varer, der indføres af en virksomhed  

 registreret efter § 29 i toldloven, finder reglerne om erhvervsdrivende  

 varemodtagere tilsvarende anvendelse.
Stk. 4.  I andre tilfælde svares den i stk. 1 nævnte  

 afgift i forbindelse med varemodtagelsen her i landet, medmindre varerne  

 tilføres en virksomhed, der er registreret efter § 3. Erhvervsdrivende  

 varemodtagere skal, inden varerne afsendes fra udlandet, anmelde sig hos de  

 statslige told- og skattemyndigheder.
Anmeldelsen er gældende for 5 år.
 Stk. 5.  (* 1) Der er afgiftsfrihed for varer, der  

 indføres eller modtages fra udlandet, i samme omfang og under tilsvarende  

 betingelser som fastsat for afgiftsfrihed efter merværdiafgiftslovens § 36,  

 stk. 1, nr. 1-3.
 Stk. 6.  (* 1) Der svares ikke afgift af varer, der  

 leveres til de i toldlovens § 4 nævnte diplomatiske repræsentationer,  

 internationale institutioner m.v. samt de hertil knyttede personer.
 § 2.  Fritaget for den i § 1 fastsatte afgift er  

 konsum-is, som fremstilles i pensionatsvirksomheder udelukkende til servering  

 i virksomheden.
§ 3.  (* 1) Virksomheder, der erhvervsmæssigt  

 fremstiller eller fra udlandet modtager afgiftspligtige varer, skal  

 registreres hos de statslige told- og skattemyndigheder.
Virksomheder, der  

 driver mellemhandel med varer, der er afgiftspligtige efter § 1, stk. 1, 2.  

 pkt., skal ligeledes registreres hos de statslige told- og skattemyndigheder.  

 Virksomheder, der kun fremstiller konsum-is i softicemaskiner og lignende  

 apparater af varer, der er afgiftspligtige efter § 1, stk. 1, 2. pkt., skal  

 ikke registreres.
 Stk. 2.  Registreringen er betinget af, at virksomheden  

 fører almindelige forretningsbøger, og at virksomhedens lokaler godkendes af  

 de statslige told- og skattemyndigheder.
 Stk. 3.  De statslige told- og skattemyndigheder kan  

 inddrage registreringen, såfremt de i stk. 2 nævnte betingelser ikke længere  

 er til stede, eller de ifølge nærværende lov skyldige afgifter ikke betales.
 § 4.  Registrerede virksomheder skal opgøre den  

 afgiftspligtige mængde for en afgiftsperiode på en måned som den mængde  

 afgiftspligtige varer, der er udleveret fra virksomheden.
Stk. 2.  (* 1) Pakninger med varer, der er  

 afgiftspligtige efter § 1, stk. 1, 2. pkt., skal ved udleveringen til forbrug  

 her i landet være forsynet med påtegning om, at pakningen indeholder  

 afgiftspligtig konsum-is-miks, der er bestemt til erhvervsmæssig fremstilling  

 af konsum-is i softicemaskiner og lignende apparater.
Det skal desuden  

 angives, hvor mange liter konsum-is, der kan fremstilles af pakningens  

 indhold.
 Stk. 3.  (* 1) Varer, der af de registrerede  

 virksomheder leveres til udlandet, fritages for afgift.
 § 5.  De registrerede virksomheder er underkastet de  

 statslige told- og skattemyndigheders kontrol og skal føre det af de  

 statslige told- og skattemyndigheder foreskrevne regnskab.
 Stk. 2.  De registrerede virksomheder er pligtige efter  

 udløbet af hver afgiftsperiode på en måned og senest den 15. i den påfølgende  

 måned til de statslige told- og skattemyndigheder at afgive en af  

 virksomhedens ansvarlige ledelse underskrevet angivelse af den i månedens løb  

 udleverede afgiftspligtige varemængde.
 Stk. 3.  (* 1) For varer, der er afgiftspligtige efter  

 lovens § 1, stk. 1, 2. pkt., angives den afgiftspligtige mængde som den  

 mængde konsum-is, der kan fremstilles af varerne, jf. § 4, stk. 2.
Stk. 4.  Afgiften af den i en måned udleverede  

 afgiftspligtige varemængde skal være indbetalt til de af de statslige told-  

 og skattemyndigheder anviste indbetalingssteder senest den 15. i den  

 påfølgende måned.
Der kan, efter regler fastsat af de statslige told- og  

 skattemyndigheder, mod sikkerhed tilstås virksomhederne kredit, således at  

 afgiften af den i en måned udleverede afgiftspligtige mængde afregnes senest  

 2 måneder efter udløbet af den forannævnte betalingsfrist.
Udgør afgiften  

 under 50 kr., kan indbetaling af beløbet undlades.
Stk. 5.  Betales afgift ikke rettidigt, skal der betales  

 1,3 pct. i månedlig rente for hver påbegyndt måned fra den 1. i den måned, i  

 hvilken beløbet skal indbetales af virksomheden, dog mindst 50 kr.
Er der  

 ydet kredit efter stk. 4, 2. punktum, med betaling af afgift, forfalder  

 afgiften til betaling ved kreditperiodens udløb.
§ 5 a.  De i § 1, stk. 3, nævnte erhvervsdrivende  

 varemodtagere skal efter udløbet af hver måned og senest den 15. i den  

 følgende måned til de statslige told- og skattemyndigheder angive mængden af  

 de varer, virksomheden har modtaget i måneden.
Andre varemodtagere skal  

 angive ved modtagelsen.
Angivelsen skal være underskrevet af varemodtageren.
Stk. 2.  Afgiften skal indbetales til de statslige told-  

 og skattemyndigheder senest samtidig med indsendelse af den i stk. 1 nævnte  

 angivelse.
Udgør afgiften under 50 kr., kan erhvervsdrivende undlade at  

 indbetale beløbet.
 Stk. 3.  Betales afgiften ikke rettidigt, skal der  

 betales 1,3 pct. i månedlige rente for hver påbegyndt måned fra den 1. i den  

 måned, i hvilken beløbet skal betales af virksomheden, dog mindst 50 kr.
 Stk. 4.  Bestemmelserne i lovens §§ 7 og 8 finder  

 tilsvarende anvendelse.
 Stk. 5.  Skatteministeren kan fastsætte regler for  

 angivelse og indbetaling.
 § 6.  For betaling af afgift efter loven hæfter den,  

 der som ejer, forpagter eller lignende driver virksomheden for egen regning,  

 samt de i § 1, stk. 3, nævnte varemodtagere og den, der er i besiddelse af  

 varen.
 § 7.  Oppebørselen af afgiften og den dermed forbundne  

 kontrol samt tilsynet med virksomhederne henhører under de statslige told- og  

 skattemyndigheder, der træffer alle de nødvendige nærmere bestemmelser.
Stk. 2.  De statslige told- og skattemyndigheder har ret  

 til at øve kontrol med de registrerede virksomheder, hvad enten disse er i  

 drift eller ikke, og foretage eftersyn såvel i de anmeldte lokaler som i alle  

 i forbindelse hermed stående rum.
Endvidere har de ret til at efterse  

 virksomhedernes almindelige forretningsbøger og øvrige regnskabsmateriale.  

 Virksomhedens indehaver såvel som hans personale er pligtige at yde eller  

 lade yde kontrollen al fornøden vejledning og hjælp.
 Stk. 3.  De statslige told- og skattemyndigheder har i  

 øvrigt ret til at foretage eftersyn i virksomheder, der forhandler  

 afgiftspligtige varer, ligesom disse virksomheder er forpligtet til på  

 begæring at meddele de statslige told- og skattemyndigheder enhver oplysning,  

 der skønnes at være fornøden til varetagelse af kontrollen.
 Stk. 4.  De statslige told- og skattemyndigheder er  

 berettiget til at foretage eftersyn af varer under transport, når disse varer  

 erhvervsmæssigt sælges fra udlandet eller erhvervsmæssigt transporteres til  

 andre end registrerede virksomheder.
 Stk. 5.  De statslige told- og skattemyndigheder er  

 berettiget til at foretage eftersyn af varebeholdninger og regnskaber m.v.  

 hos de i stk. 4 omhandlede virksomheder.
 Stk. 6.  Leverandører af råstoffer til fremstilling af  

 konsum-is er efter begæring fra de statslige told- og skattemyndigheder  

 pligtige at meddele dem oplysninger om leverancer til de i henhold til  

 nærværende lov registrerede virksomheder.
 Stk. 7.  De statslige told- og skattemyndigheder er  

 under ansvar efter den almindelige borgerlige straffelovs bestemmelser om  

 forbrydelser i embedsforhold forpligtet til over for alle uvedkommende at  

 hemmeligholde, hvad de gennem kontrolvirksomheden er blevet vidende om.
§ 8.  I tilfælde, hvor en virksomhed ikke fører de  

 påbudte regnskaber eller ikke fører dem på behørig måde, eller hvor den  

 angivne udlevering efter de statslige told- og skattemyndigheders skøn ikke  

 er overensstemmende med de faktiske forhold, kan de statslige told- og  

 skattemyndigheder foretage en skønsmæssig ansættelse af det afgiftspligtige  

 kvantum.
Det skyldige afgiftsbeløb forfalder til betaling 14 dage efter  

 påkrav.
Betales afgiften ikke rettidigt, skal der betales 1,3 pct. i månedlig  

 rente for hver påbegyndt måned fra den 1. i den måned, i hvilken beløbet skal  

 betales af virksomheden, dog mindst 50 kr.
 Stk. 2.  * 1) Virksomheden kan indbringe ansættelsen for  

 det efter § 79 i merværdiafgiftsloven nedsatte nævn.
 § 8 a.  Der skal betales et gebyr på 65 kr. for  

 erindringsskrivelser vedrørende betaling af afgift.
 § 9.  (* 1) Det efter § 79 i merværdiafgiftsloven  

 nedsatte nævn har den endelige administrative afgørelse af:
 Stk. 2.  (* 1) Reglerne i merværdiafgiftslovens § 79,  

 stk. 5, hvorefter spørgsmål af principiel karakter kan indbringes direkte for  

 nævnet, finder tilsvarende anvendelse på de i stk. 1, nr. 1, omhandlede  

 spørgsmål.
Stk. 3.  (* 1) Anmodning om indbringelse for nævnet af  

 de statslige told- og skattemyndigheders afgørelser af de i stk. 1, nr. 1,  

 nævnte spørgsmål skal være fremsat over for nævnet senest 3 måneder efter, at  

 der er truffet afgørelse.
Anmodning om indbringelse for nævnet af de i stk.  

 1, nr. 2, nævnte skønsmæssige ansættelser skal være fremsat over for nævnet  

 senest 4 uger efter, at der er truffet afgørelse.
Nævnet kan dog se bort fra  

 en overskridelse af fristerne, hvis særlige forhold taler herfor.
 § 9 a.  (* 1) Skatteministeren kan fastsætte  

 bestemmelser om adgangen til at klage over afgørelser efter denne lov.
 Stk. 2.  Ministeren kan bestemme, at afgørelser, der er  

 truffet af Told- og Skattestyrelsen, ikke kan indbringes for højere  

 administrativ myndighed, jf. dog § 9.
§ 9 b.  (* 1) Reglerne om eftergivelse og henstand i  

 merværdiafgiftslovens § 83 finder tilsvarende anvendelse på afgift, renter,  

 gebyrer og administrative bøder efter denne lov.
Reglerne finder ligeledes  

 anvendelse på beløb, som personer er pligtige at betale som erstatning for  

 selskabers manglende betaling af afgiften.
 § 9 c.  (* 1) Skatteministeren kan fastsætte nærmere  

 regler om henstand med betaling af afgift i forbindelse med klager over de  

 statslige told- og skattemyndigheders afgørelser.
 Stk. 2.  (* 1) Reglerne i merværdiafgiftslovens § 80,  

 stk. 2-5, om indbringelse af klager m.v. finder tilsvarende anvendelse på  

 klager m.v. over afgørelser efter denne lov.
 § 10.  (* 1) Med bøde straffes den, der forsætligt  

 eller groft uagtsomt:
 Stk. 2.  I forskrifter, der udstedes i medfør af loven,  

 kan der fastsættes straf af bøde for den, der forsætligt eller groft uagtsomt  

 overtræder bestemmelser i forskrifterne.
 Stk. 3.  Den, der begår en af de i stk. 1 nævnte  

 overtrædelser med forsæt til at unddrage statskassen afgift, straffes med  

 bøde, hæfte eller fængsel i indtil 2 år.
 Stk. 4.  (* 1) For overtrædelser, der begås af  

 selskaber, foreninger, selvejende institutioner, fonde eller lignende, kan  

 der pålægges den juridiske person som sådan bødeansvar.
 § 10 a.  Skønnes en overtrædelse ikke at ville medføre  

 højere straf end bøde, kan skatteministeren eller den, ministeren bemyndiger  

 dertil, tilkendegive den pågældende, at sagen kan afgøres uden retslig  

 forfølgning, såfremt den pågældende erkender sig skyldig i overtrædelsen og  

 erklærer sig rede til inden for en nærmere angivet frist, der efter begæring  

 kan forlænges, at betale en i tilkendegivelsen angivet bøde.
 Stk. 2.  (* 1) Med hensyn til den i stk. 1 nævnte  

 tilkendegivelse finder bestemmelsen om tiltalerejsning i retsplejelovens §  

 930, jf. § 926, tilsvarende anvendelse.
 Stk. 3.  Betales bøden i rette tid, eller bliver den  

 efter vedtagelsen inddrevet eller afsonet, bortfalder videre forfølgning.
 Stk. 4.  (* 1) Ransagning i sager om overtrædelse af  

 bestemmelser i denne lov sker i overensstemmelse med retsplejelovens regler  

 om ransagning i sager, som efter loven kan medføre frihedsstraf.
 § 11.  Det påhviler politiet at underrette de  

 statslige told- og skattemyndigheder om de til dets kundskab kommende  

 overtrædelser eller omgåelser af denne lov samt på de statslige told- og  

 skattemyndigheders begæring derom at yde bistand til opklaringen heraf.
 § 12.  Skatteministeren bemyndiges til at afholde de  

 med lovens gennemførelse forbundne udgifter.
 Stk. 2.  De statslige told- og skattemyndigheder  

 bemyndiges til at fastsætte de i øvrigt fornødne regler til gennemførelse af  

 nærværende lov.
 § 13.  Denne lov, der ikke gælder for Færøerne, træder  

 i kraft 1. januar 1947.
 Lov nr. 376 af 18. maj 1994 indeholder følgende ikrafttrædelses- og  

 overgangsbestemmelser:
§ 31 Stk. 1.  Loven træder i kraft dagen efter  

 bekendtgørelsen i Lovtidende og har virkning fra den 1. juli 1994, jf. dog  

 stk. 2-5.
§ 32 Stk. 1-5. (Udeladt).
 Stk. 6.  Virksomheder, der fremstiller varer, der er  

 nævnt i § 1, stk. 1, 2. pkt., i lov om afgift af konsum-is, som affattet ved  

 § 8, nr. 1, i denne lov, skal anmelde sig til registrering hos de statslige  

 told- og skattemyndigheder senest den 1. juli 1994. Tilsvarende gælder for  

 virksomheder, der driver mellemhandel med de nævnte varer.
 Stk. 7.  De i stk. 6 nævnte virksomheder skal senest den  

 15. juli 1994 til de statslige told- og skattemyndigheder fremsende en  

 opgørelse over lagerbeholdningen af afgiftspligtige varer ved lovens  

 ikrafttræden.
 Stk. 8.  Virksomheder, der efter lovens ikrafttræden kun  

 vil benytte varer, der er afgiftspligtige efter § 1, stk. 1, 2. pkt., i lov  

 om afgift af konsum-is, som affattet ved § 8, nr. 1, i denne lov, til  

 fremstilling af konsum-is i softicemaskiner og lignende apparater, afmeldes  

 fra registreringen hos de statslige told- og skattemyndigheder.
 Stk. 9.  De i stk. 8 nævnte virksomheder skal ved  

 afmeldelsen hos de statslige told- og skattemyndigheder indsende en opgørelse  

 til de statslige told- og skattemyndigheder over deres restlager af  

 ubeskattet konsum-is-miks senest den 15. juli 1994. Afgiften af den mængde  

 konsum-is, der kan fremstilles heraf, skal indbetales til de statslige told-  

 og skattemyndigheder senest den 31. juli 1994. Udgør afgiften under 50 kr.,  

 kan indbetaling af beløbet undlades.
 Stk. 10.  De statslige told- og skattemyndigheder  

 fastsætter de nærmere regler for opgørelsen efter stk. 7 og 9.
 Stk. 11.  Den, der forsætligt eller groft uagtsomt  

 afgiver urigtige eller vildledende oplysninger eller fortier oplysninger til  

 brug for afgiftskontrollen, straffes med bøde.
 Stk. 12.  For overtrædelser, der begås af selskaber,  

 foreninger, selvejende institutioner, fonde eller lignende, kan der pålægges  

 den juridiske person som sådan bødeansvar.
 Stk. 13-16. (Udeladt).
Skatteministeriet, den 13. juli 1994 Ole Stavad / Jan Lyager Olsen (* 1) Lov nr. 376 af 18. maj 1994 trådte i kraft den 20. maj 1994 og har  

 virkning fra den 1. juli 1994. Der sker ved loven en omlægning af afgiften af  

 soft-ice, således at der indføres afgiftspligt for konsum-is mix, der er  

 beregnet til brug i soft-ice maskiner.
De øvrige ændringer er hovedsagelig en  

 følge af den samtidig vedtagne lov nr. 375 af 18. maj 1994 om merværdiafgift  

 (momsloven) samt toldloven (lov nr. 1116 af 22. december 1993).
