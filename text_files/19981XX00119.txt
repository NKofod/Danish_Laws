Skriftlig fremsættelse (25. november  

 1998) Skatteministeren Herved tillader jeg mig for Folketinget at  

 fremsætte:
 Forslag til lov om indgåelse af  

 dobbeltbeskatningsoverenskomst mellem regeringen i Kongeriget Danmark og  

 regeringen i Kongeriget Thailand.
(Lovforslag nr.
L 101).
Der er forhandlet en ny dobbeltbeskatningsoverenskomst  

 mellem Danmark og Thailand.
For at regeringen kan tiltræde  

 overenskomsten, og derved gennemføre dens bestemmelser i Danmark,  

 kræves, at Folketinget vedtager en lov herom.
Dobbeltbeskatningsoverenskomsten mellem Danmark og  

 Thailand har til formål at undgå international dobbeltbeskatning  

 som følge af, at de to lande beskatter samme indkomst hos det samme  

 skattesubjekt.
Dette sker ved, at overenskomsten regulerer hvilke af de to  

 lande, der kan beskatte forskellige typer indkomst, som en person  

 hjemmehørende i det ene land ( bopælsstaten)  modtager fra det  

 andet land (kildestaten). Endvidere er der regler for, hvordan  

 bopælsstaten skal ophæve dobbeltbeskatningen, når begge  

 stater beskatter samme indkomst.
 Overenskomsten afløser overenskomsten af 14. april  

 1965.
 Den nye overenskomst omfatter kun indkomstskatter.
 De væsentligste ændringer i forhold til den  

 gældende overenskomst er følgende:
Danmark lemper efter creditmetoden med matching  

 credit.
Dette er en ændring i forhold til den gældende  

 overenskomst, hvor lempelsesmetoden er en meget vidtgående  

eksemption, der i modsætning til, hvad der er det typiske,  

 også omfatter udbytter og renter.
 Matcing credit omfatter forretningsmæssig  

 indkomst uden for den finansielle sektor og royalties, med mindre der er tale  

 om salg og tilbageleasing eller parterne er koncernforbundne.
 Sådan som bestemmelsen om matching credit for  

 royalties er udformet, skulle der ikke være mulighed for at spekulere i  

 denne.Udbytter i moder-datterselskabsforhold er eksempt, også hvis  

 datterselskabets indkomst er nedsat i henhold til særlige  

 skattebegunstigelser.
 Bestemmelserne om matching credit er tidbegrænset  

 til 10 år.
Lempelsesbetemmelsen indeholder yderligere en regel om, at  

 såfremt Thailand har beskatningsretten til en indkomst, men indkomsten  

 ikke beskattes, fordi den ikke hjemtages til Thailand, kan Danmark beskatte  

 indkomsten.
En tilsvarende bestemmelse findes ikke i den gældende  

 overenskomst.
 Dette skift i lempelsesbestemmelsen ( metoden ) er en  

 væsentlig forbedring i forhold til den eksisterende overenskomst.
Bestemmelsen om beskatning af international trafik er ikke  

 ændret i den nye overenskomst.
For så vidt angår  

 beskatningen af skibsfarten nedsætter kildestaten sin beskatning med 50  

 pct.
Som noget nyt, er der imidlertid i en protokolbestemmelse indsat en  

 mestbegunstigelsesklausul.
Hvis et andet land får en lempeligere  

 beskatning af skibsfarten, skal denne lempeligere beskatning også finde  

 anvendelse for Danmarks vedkommende.
 Efter den nye overenskomst beskattes udbytter i  

 kildestaten i alle tilfælde med 10 pct.
Der er her tale om en væsentlig nedsættelse i  

 forhold til den gældende overenskomst, hvor udbytter i  

 moder-datterselskabsforhold kildestatsbeskattes med 20 pct., og i andre  

 tilfælde beskattes med intern sats i kildestaten.
Til gengæld  

 indføres der en såkaldt »branch profits tax«, d.v.s. en skat  

 på faste driftssteders overskud, svarende til den kildestatsbeskatning,  

 der pålignes udbytter i moder-datterselskabsforhold.
Efter den nye overenskomst beskattes renter med 10 pct.  

 når de betales til finansielle institutioner og 15 pct. i andre  

 tilfælde.
Efter den gældende beskattes renter med satsen efter  

 intern lovgivning i kildestaten uden nogen nedsættelse.
 Royalties beskattes efter den nye overenskomst med 5 pct.  

 for kunstneriske royalties og 15 pct. i andre tilfælde, hvor alle  

 royalties beskattes med 15 pct. efter den gældende overenskomst.
Der er ingen ændring for så vidt angår  

 pensioner.
Både efter den nye og den gældende overenskomst er der  

 ren kildestatsbeskatning.
Den nye overenskomst indeholder en bestemmelse om  

 beskatning af kulbrintevirksomhed.
Der er fast driftssted eller fast sted  

 efter 30 dage.
Dette gælder såvel til lands som på  

 kontinentalsoklen.
Virksomhed med boreplatforme ud for kysten udgør  

 kun fast driftssted, hvis den varer mere end 183 dage inden for enhver  

 12-måneders periode.
 Den foreliggende overenskomst er således på en  

 række punkter væsentlig bedre for Danmark, end tilfældet er  

 med den eksisterende.
Lovforslaget skønnes ikke at have administrative  

 konsekvenser, og den skønnes at være nogenlunde provenuneutral,  

 idet der vil være et beskedent merprovenu som følge af nedsat  

 lempelse for skat på udbytter, renter og royalties samt fra overgangen  

 til creditlempelse.
På den anden side vil der være et beskedent  

 provenutab i det omfang Thailand pålægger »branch profits  

 tax«.
 Jeg skal hermed anbefale forslaget til Folketingets  

 velvillige behandling.
