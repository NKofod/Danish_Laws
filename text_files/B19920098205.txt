Efter § 5, stk. 3, § 6, stk. 3, § 50 og § 74 i lov nr. 390 af 20. maj 1992 om forsikring mod følger af arbejdsskade fastsættes:
 § 1.  Beløb, der forskudsvis udlægges af  

 Arbejdsskadestyrelsen efter § 5, stk. 3, § 6, stk. 3, § 48, stk. 4 og § 51,  

 stk. 2, i lov om forsikring mod følger af arbejdsskade, fordeles efter  

 reglerne i denne bekendtgørelse.
 Stk. 2.  En arbejdsgiver, som i medfør af lovens § 74,  

 2. punktum, er fritaget for at afgive risikoen efter loven til et  

 forsikringsselskab, sidestilles i denne bekendtgørelse med et  

 forsikringsselskab, som er meddelt koncession til at drive  

 arbejdsskadeforsikringsvirksomhed.
 § 2.  Beløb, der forskudsvis udlægges af  

 Arbejdsskadestyrelsen efter lovens § 5, stk. 3, og § 48, stk. 4, fordeles  

 efter reglerne i stk. 2-5 for hvert kalenderår på de forsikringsselskaber,  

 som er meddelt koncession til at drive arbejdsskadeforsikringsvirksomhed.
 Stk. 2.  Forskudsudbetalingerne opdeles på den ene side  

 i udbetalinger vedrørende ulykkestilfælde og skadelige påvirkninger af højst  

 5 dages varighed og på den anden side udbetalinger vedrørende  

 erhvervssygdomme.
Stk. 3.  Udbetalingerne vedrørende ulykkestilfælde og  

 skadelige påvirkninger af højst 5 dages varighed fordeles blandt de  

 selskaber, som dækker risici vedrørende ulykkestilfælde m.m.
Det enkelte  

 selskabs andel af udgifterne i et kalenderår opgøres som selskabets andel af  

 de i det foregående kalenderår antal forsikrede helårsarbejdere i samtlige  

 selskaber, som dækker risici vedrørende ulykkestilfælde m.m.
 Stk. 4.  Ved beregningen af den i stk. 3 omtalte andel  

 ses bort fra de antal forsikrede helårsarbejdere, som hidrører fra de  

 forsikringstagere, der i medfør af lovens § 45 ikke har pligt til at afgive  

 risikoen efter loven.
 Stk. 5.  Udbetalingerne vedrørende erhvervssygdomme  

 fordeles blandt de selskaber, som dækker risici vedrørende erhvervssygdomme.  

 Det enkelte selskabs andel af udgifterne i et kalenderår opgøres som  

 selskabets andel i det foregående kalenderår af summen af de for samtlige  

 selskaber, som dækker risici vedrørende summen af de for samtlige selskaber,  

 som dækker risici vedrørende erhvervssygdomme, beregnede risikopræmier,  

 således som disse defineres for den i medfør af lov om forsikringsvirksomhed  

 etablerede fællesordning (pool) for overtagelse af erhvervssygdomsrisici.
 Stk. 6.  Ved beregningen af den i stk. 5 omtalte andel  

 ses bort fra den del af risikopræmien, som hidrører fra de forsikringstagere,  

 der i medfør af lovens § 45 ikke har pligt til at afgive risikoen efter  

 loven.
 § 3.  Beløb, der forskudsvis udlægges af  

 Arbejdsskadestyrelsen i medfør af lovens § 51, stk. 2, fordeles efter  

 reglerne i stk. 2-5 for hvert kalenderår på de forsikringsselskaber, som er  

 meddelt koncession til at drive arbejdsskadeforsikringsvirksomhed.
 Stk. 2.  Forskudsudbetalinger opdeles på den ene side i  

 udbetalinger vedrørende ulykkestilfælde og skadelige påvirkninger af højst 5  

 dages varighed og på den anden side udbetalinger vedrørende erhvervssygdomme.
Stk. 3.  Udbetalngerne vedrørende ulykkestilfælde og  

 skadelige påvirkninger af højst 5 dages varighed fordels blandt de selskaber,  

 som dækker risici vedrørende ulykkestilfælde m.m.
Det enkelte selskabs andel  

 af udgifterne i et kalenderår opgøres som selskabets andel af de i det  

 foregående kalenderår antal forsikrede helårsarbejdere i samtlige selskaber,  

 som dækker risici vedrørende ulykkestilfælde m.m.
 Stk. 4.  Udbetalingerne vedrørende erhvervssygdomme  

 fordels blandt de selskaber, som dækker risici vedrørende erhvervssygdomme.  

 Det enkelte selskabs andel af udgifterne i et kalenderår opgøres som  

 selskabets andel i det foregående kalenderår af summen af de for samtlige  

 selskaber, som dækker risici vedrørende erhvervssygdomme, beregnede  

 risikopræmier, således som disse defineres for den i medfør af lov om  

 forsikringsvirksomhed etablerede fællesordning (pool) for overtagelse af  

 erhvervssygdomsrisici.
Stk. 5.  Forsikrede helårsarbejdere, som hidrører fra de  

 forsikringstagere, der i medfør af lovens § 45 ikke har pligt til at afgive  

 risikoen efter loven, udgør en risikogruppe for sig.
I øvrigt beregnes  

 risikopræmien således, som denne defineres for den i medfør af lov om  

 forsikringsvirksomhed etablerede fællesordning (pool) for overtagelse af  

 erhvervssygdomsrisici.
 § 4.  Beløb, der forskudsvis udlægges af  

 Arbejdsskadestyrelsen i medfør af lovens § 6, stk. 3, fordeles efter reglerne  

 i stk. 2, for hvert kalenderår på de forsikringsselskaber, som dækker risici  

 vedrørende erhvervssygdomme, Ulykkesforsikringsforbundet for Dansk Søfart,  

 staten og de kommuner, der i medfør af lovens § 45 ikke har tegnet  

 forsikring.
 Stk. 2.  Statens andel af udgifterne beregnes efter  

 princippet i lov om arbejdsmiljø § 68, stk. 4, svarende til den andel, de  

 statsansatte udgør af det samlede antal arbejdstagere.
 Stk. 3.  De øvrige bidragspligtiges andel opgøres som  

 den enkelte bidragspligtiges andel i det foregående kalenderår af summen af  

 de for disse beregnede risikopræmier jf. § 3, stk. 4 og 5, og nedenstående  

 stk. 4.
 Stk. 4.  Forsikrede helårsarbejdere i  

 Ulykkesforsikringsforbundet for Dansk Søfart udgør en risikogruppe for sig.  

 Iøvrigt beregnes risikopræmien således, som denne defineres for den i medfør  

 af loven om forsikringsvirksomhed etablerede fællesordning (pool) for  

 overtagelse af erhvervssygdomsrisici.
§ 5.  Hver januar måned beregnes et a conto bidrag på  

 grundlag af de beløb, som arbejdsskadestyrelsen har udlagt i det forløbne  

 kalenderår.
Fra det beløb, der er udlagt efter lovens § 6, stk. 3 trækkes  

 statens andel, jf. § 4, stk. 2. Af de resterende beløb fordeles 80 pct. på de  

 øvrige, der skal betale, efter ovenstående regler på grundlag af deres andel  

 i året forud for det sidste afsluttende.
 Stk. 2.  Bidragene tillægges et rentebeløb, som beregnes  

 på grundlag af den af Nationalbanken opgjorte dag-til-dag pengemarkedsrente.
 Renten beregnes som halvdelen af den gennemsnitlige rente i det foregående  

 år.
Stk. 3.  Meddelelse om de udlagte beløb og den enkeltes  

 andel heraf samt det pålagte rentebeløb udsendes inden udgangen af januar  

 måned.
Beløbet skal indbetales senest 14 dage efter meddelelsen.
§ 6.  Beregningen af de endelige bidrag foretages i  

 juli måned på grundlag af de bidragspligtiges andel i det år, opgørelsen  

 vedrører.
Fordelingen foretages i øvrit som nævnt i § 5, stk. 1.
 Stk. 2.  De endelige bidrag med fradrag af de i januar  

 opkrævede a conto bidrag tillægges et renteløb, som berenges på grundlag af  

 den af Nationalbanken opgjorte dag-til-dag pengemarkedsrente.
 Renten beregnes som halvdelen af den gennemsnitlige rente i det foregående  

 år med tillæg af halvdelen af den gennemsnitlige rente i det netop  

 afsluttende halvår.
Stk. 3.  Meddelelse om den endelige bidragsfordeling og  

 det pålagte rentebeløb udsendes inden udgangen af juli måned.
Beløbet skal  

 indbetales senest 14 dage efter meddelelsen.
§ 7.  Bekendtgørelsen træder i kraft den 1. januar  

 1993 og har virkning fra regnskabsår, som begynder den 1. januar 1993 eller  

 senere.
Samtidig ophæves Sikringsstyrelsens bekendtgørelse nr.
 703 af 5. november 1987 om fordeling og forrentning af beløb forskudsvis  

 udlagt af Sikringsstyrelsen efter arbejdsskadesforsikringsloven.
