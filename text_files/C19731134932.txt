 I.
Den svenske trafikstraffelov, »Lag (1951:649) om straff før vissa  

 trafikbrott« sondrer som bekendt mellem rattfylleri (lovens § 4 1. stk.)  

 og rattonykterhet (lovens § 4 2.stk.). Ansvar for rattonykterhet indtræder,  

 når alkoholkoncentrationen i blodet er over 0,5 0/00 eller derover, men under  

 1,5 0/00. (Efter en lovændring i 1978 kan strafansvar også indtræde i  

 tilfælde, hvor alkoholkoncentrationen i blodet først når nævnte niveau efter  

 kørslen). I en dom af 1.11.1967 (Nytt Juridisk Arkiv 1967 side 409) fastslog  

 den svenske højesteret, at bestemmelsen om rattonykterhet i  

 trafikstraffelovens § 4 2. stk. kun kunne komme til anvendelse på handlinger,  

 som var begået i Sverige.
I overensstemmelse med denne afgørelse er det sket  

 frifindelse i sager om spirituskørsel, som var overført til Sverige, hvor  

 alkoholpromillen på kørselstidspunktet var under 1,5.
 Ved ny lovgivning, »Lag (1971:965) om straff før trafikbrott som  

 begåtts utomlands« er denne retstilstand ændret, således at  

 trafikstraffeloven i sin helhed også gælder for handlinger som er begået  

 udenfor Sverige, men der kan ikke dømmes til ansvar efter denne lov, hvis  

 gerningen ikke er strafbar efter gerningsstedets lovgivning.
 Der kan således fremtidig ske overførsel til strafforfølgning i Sverige af  

 sager om spirituskørsel, også hvor promillen på kørselstiden eller efter  

 kørslen er under 1,50, forudsat at forholdet må anses for strafbart efter  

 dansk ret.
 II.
Den norske vegtrafikklov af 18.6.1965 er udformet som et forbud mod at  

 føre motorvogn, når føreren er påvirket af alkohol.
Sådan påvirkning antages  

 ifølge loven at foreligge, når føreren har en større alkoholkoncentration i  

 blodet end 0,5 0/00 eller en alkoholmængde i kroppen, som kan føre til en så  

 stor alkoholkoncentration.
Den norske højesteret har ved en dom afsagt den  

 3.5.1969 (Norsk Rettstidende 1969.509) anvendt bestemmelsen på en norsk  

 sømand, der havde ført knallert i Korsør med en promille antagelig på 1,15.
 Sager om spirituskørsel, hvor forholdet må anses for strafbart efter dansk  

 ret, kan således overføres til pådømmelse i Norge efter den norske  

 vegtrafikklov.
