Landsskatteretskendelse af 31. marts 2003 vedr.
Stempelafgift  

 - fritagelse As klage skyldes, at afgiftsmyndigheden har truffet afgørelse  

 om, at et skadesløsbrev skal afgiftsberigtiges med tinglysningsafgift, 78.750  

 kr., idet afgiftsmyndigheden har fundet, at skadesløsbrevet ikke er  

 stempelfritaget i henhold til stempellovens § 62, stk. 1, nr. 1.
 Det fremgår af sagens oplysninger, at B den 31. december 1999  

 oprettede et skadesløsbrev på 5.000.000 kr. til A bank med pant i en ejendom.  

 Skadesløsbrevet blev tinglyst den 6. januar 2000. Samme dag blev der betalt  

 tinglysningsafgift  

 på 1.400 kr.
 På skadesløsbrevets forside er anført, at debitor giver kreditor  

 panteret i nedennævnte ejendom til sikkerhed for skadesløs betaling af,  

 hvad  

 jeg til enhver tid måtte blive denne skyldig, dog ikke ud over .
 I øverste venstre hjørne på forsiden er anført:
  Stempel- og retsafgift:
Stempelafgiftkr.  

    

  

 0,00 Retsafgift  

  

 kr.  

    

  

 1.400,00 Afgift i alt  

    

  

 kr.  

    

  

 1.400,00 Stempelfri, jvfr. stempellovens § 62, stk. 1, nr. 1, idet dette  

 skadesløsbrev tjener A bank til sikkerhed for bankens tab ved kautions- og  

 garantiforpligtelser for debitor.
Ejerlav:X Matr.nr.:
(Ejerlejlighedsnr.) Gade og husnr.:X 4  I forbindelse med tinglysningen blev skadesløsbrevet sendt til  

 afgiftsprøve.
Afgiftsmyndigheden har ved den påklagede afgørelse fundet, at  

 det omhandlede skadesløsbrev skal afgiftsberigtiges med tinglysningsafgift,  

 78.750 kr., jf. tinglysningsafgiftslovens § 5, stk. 1. Som begrundelse herfor  

 har afgiftsmyndigheden anført, at skadesløsbrevet kun er omfattet af  

 overgangsreglen i tinglysningsafgiftslovens § 32, stk. 3, hvis det ved  

 oprettelsen var omfattet af stempelfritagelsen efter stempellovens § 62, stk.  

 1, nr. 1. Ifølge formuleringen af skadesløsbrevet giver dette sikkerhed for  

 skadesløs betaling af, hvad B til enhver tid måtte blive denne (A bank)  

 skyldig, dog ikke udover kr. 5.000.000.
Skadesløsbrevet er således ikke  

 begrænset til at give sikkerhed for tab ved kautionsforpligtelser, men giver  

 tillige sikkerhed for andre mellemværender mellem B og banken.
Afgiftsmyndigheden har videre anført, at der er  

 uoverensstemmelse mellem indholdet i stempelerklæringen og indholdet i  

 skadesløsbrevet.
Afgiftsmyndigheden har herved anført, at et dokument i  

 stempelmæssig henseende skal bedømmes efter sin ordlyd, og hvis der er  

 tvetydige eller modstridende bestemmelser, må det komme den afgiftspligtige  

 til  

 skade, jf. stempellovens § 1. Afgiftsmyndigheden har tillige anført, at  

 stempelerklæringen alene er afgivet på grundlag af en ordensforskrift efter  

 stempelloven, og at indholdet af stempelerklæringen ikke ændrer det  

 materielle  

 indhold i dokumentet.
Endvidere har afgiftsmyndigheden anført, at stempellovens § 62,  

 stk. 1, nr. 1, er en undtagelse til stempellovens § 57, og derfor skal  

 fortolkes indskrænkende.
Bestemmelsen fortolkes således, at det er en  

 betingelse for stempelfrihed, at det af dokumentet utvetydigt fremgår, at der  

 alene gives sikkerhed for tab ved kautionsforpligtelser og ikke samtidig  

 gives  

 sikkerhed for andre mellemværender mellem debitor og kreditor (kautionisten).  

 Afgiftsmyndigheden har herved henvist til Stempelvejledningen, side 223, og  

 Lernø m.fl., Stempelloven med kommentarer, side 321.
 Afgiftsmyndigheden har herefter fundet, at det omhandlede  

 skadesløsbrev er afgiftspligtigt efter tinglysningsafgiftslovens § 5, stk. 1,  

 idet skadesløsbrevet ved oprettelsen ikke var stempelfritaget i henhold til  

 stempellovens § 62, stk. 1, nr. 1.
 Afgiftsmyndigheden har herefter fastsat skyldig afgift således:
Den variable afgift, 1,5 % af 5.000.000 kr., jf.  

 tinglysningsafgiftslovens § 5, stk. 1 75.000 kr.
Oprundet afgift, jf. tinglysningsafgiftslovens § 2, stk. 1 75.000 kr.
Den faste afgift, jf. tinglysningsafgiftslovens § 5, stk. 1 1.400 kr.
Forhøjet afgift, jf. tinglysningsafgiftslovens § 20 3.750 kr.
Afgift i alt 80.150 kr.
Betalt afgift 1.400 kr.
Skyldig afgift 78.750 kr.
 Told- og Skattestyrelsen har tiltrådt afgiftsmyndighedens  

 afgørelse.
 Klageren har over for Landsskatteretten nedlagt påstand om, at  

 det omhandlede skadesløsbrev er stempelfritaget i henhold til stempellovens §  

 62, stk. 1, nr. 1. Til støtte for påstanden har klageren anført, at  

 anvendelse  

 af bestemmelsen i stempellovens § 62, stk. 1, nr. 1, ikke har som  

 forudsætning,  

 at særlige formalia er iagttaget, i modsætning til bestemmelserne i  

 stempellovens § 62, stk. 1, nr. 12, § 62, stk. 5, og § 62, stk. 7.  

 Stempelfriheden er endvidere hverken ved stempelbekendtgørelsen eller  

 stempelcirkulæret gjort afhængig af, at særlige formforskrifter er opfyldt.
Klageren har videre anført, at det omhandlede skadesløsbrev på  

 forsiden er udrustet med en klar angivelse af, at skadesløsbrevet skal tjene  

 banken til sikkerhed for bankens mulige tab ved kautions- og  

 garantiforpligtelser for udstederen.
Udstederen af skadesløsbrevet har dermed  

 afgivet en såvel tingsretligt, obligationsretligt som stempelretligt bindende  

 og relevant erklæring om, at dækningsområdet for det pågældende skadesløsbrev  

 er de tab, som banken måtte lide ved de kautions- og/eller  

 garantiforpligtelser, som banken måtte påtage sig for debitor.
Endvidere har klageren anført, at den pågældende erklæring udgør  

 en integreret bestanddel af skadesløsbrevet og i ingen henseende er tillagt  

 ringere retsvirkning end skadesløsbrevets såkaldte generelle bestemmelser og  

 særlige bestemmelser.
Når udstederen af skadesløsbrevet har påført dokumentet  

 sin underskrift, indestår udstederen for rigtigheden af samtlige de  

 oplysninger, som dokumentet afspejler.
Det har formodningen imod sig, at  

 udstederen skulle have afgivet forkerte oplysninger, eftersom der er mulighed  

 for strafsanktion i henhold til stempellovens § 88, stk. 1, nr. 2.
Klageren har videre anført, at det således fremgår med fornøden  

 klarhed, hvad der ved det omhandlede skadesløsbrev er indrømmet banken  

 sikkerhed for.
Såfremt stempelmyndighederne desuagtet måtte have fundet, at  

 dokumentet ikke rummede tilstrækkelige oplysninger til den stempelretlige  

 kvalifikation, burde stempelmyndighederne i stedet have benyttet reglen i  

 stempellovens § 24, stk. 1, til at pålægge parterne at fremkomme med de  

 fornødne oplysninger.
Endelig har klageren anført, at afgiftsmyndighedens opfattelse  

 af, at uklarhed med hensyn til dokumentets indhold må komme den  

 afgiftspligtige  

 til skade, ikke er korrekt, idet der ikke er hjemmel hertil.
Ved den  

 stempelretlige kvalifikation må der ses på dokumentet således som det  

 foreligger.
Afgiftsmyndigheden har i anledning af klagen over for  

 Landsskatteretten blandt andet udtalt, at der efter stempelloven sondres  

 mellem  

 dokumentets eget formelle indhold efter § 1 og erklæringer til brug for  

 stempelmyndigheden i forbindelse med afgiftens beregning.
Det stempelpligtige  

 dokument kan ikke ændres eller berigtiges med virkning for stempelpligten ved  

 erklæringer afgivet efter stempellovens § 24, jf. § 11. Der er kun adgang til  

 at afgive eller afhjælpe erklæringer til brug for stempelberegningen.
Der er  

 derimod ikke adgang til at foretage ændringer i selve dokumentets indhold med  

 afgiftsmæssig konsekvens.
Endvidere har afgiftsmyndigheden anført, at stempelerklæringer  

 afgives på grundlag af en ordensforskrift efter stempelloven til brug for  

 stempelmyndigheden.
Det fremgår af forarbejderne til stempellovens § 11  

 (bemærkningerne til lovforslaget vedtaget ved lov nr. 174 af 30. april 1969),  

 at det selv uden en positiv regel må være klart, at et dokument skal stemples  

 efter sit eget indhold.
Klageren har som kommentar hertil anført, at klageren ikke har  

 kunnet identificere hjemlen til det af afgiftsmyndigheden anførte om, at der  

 efter stempelloven sondres mellem dokumentets eget formelle indhold efter § 1  

 og erklæringer til brug for stempelmyndigheden i forbindelse med afgiftens  

 beregning,  

    

  

 i relation til de  

 erklæringer, der er tale om i det foreliggende tilfælde.
Klageren har videre  

 anført, at der intet sted ses foreskrevet, at adgangen til at anvende  

 fritagelsesreglen i stempellovens § 62, stk. 1, nr. 1, har som forudsætning,  

 at  

 der afgives en særlig erklæring, og at det ej heller har været muligt at  

 identificere den ordensforskrift efter stempelloven, der efter  

 afgiftsmyndighedens  

 opfattelse ligger til grund for de omhandlede stempelerklæringer, og som  

 tillige skulle berøve de pågældende stempelerklæringer status som en relevant  

 bestanddel af de pågældende dokumenter.
Endelig har klageren anført, at de af  

 afgiftsmyndigheden påberåbte lovforarbejder ikke ses at være relevante for  

 det  

 omhandlede tilfælde.
Landsskatteretten finder  

  

 ,  

 at det omhandlede skadesløsbrev ikke kan anses for kun at give pant for tab  

 ved  

 kautionsforpligtelser.
Retten finder herved, at det forhold, at der i  

 forbindelse med angivelsen af afgiften på øverste venstre hjørne af  

 skadesløsbrevets forside, er anført, at skadesløsbrevet er stempelfri, jf.  

 stempellovens § 62, stk. 1, nr. 1, idet skadesløsbrevet tjener banken til  

 sikkerhed for tab ved kautions- og garantiforpligtelser for debitor, ikke  

 medfører, at skadesløsbrevets indhold er ændret i forhold til  

 skadesløsbrevets  

 ordlyd, hvorefter der gives pant for skadesløs betaling af, hvad debitor til  

 enhver tid bliver banken skyldig inden for den angivne beløbsgrænse.
Retten  

 bemærker herved, at skadesløsbrevet for at kunne tinglyses, har skullet være  

 oprettet efter Justitsministeriets formular for skadesløsbreve (fast  

 ejendom),  

 jf. bekendtgørelse om tinglysning i tingbogen (fast ejendom), §§ 8 - 13, jf.  

 bilag 2, hvorefter der i øverste venstre hjørne alene er rubrikker for  

 angivelse af afgift og ejerlav m.v.
Angivelsen i øverste venstre hjørne må  

 derfor anses for kun at knytte sig til afgiftsberegningen.
 Retten finder herefter, at afgiftsmyndigheden med rette har  

 fundet, at det omhandlede skadesløsbrev skal afgiftsberigtiges med  

 tinglysningsafgift, 78.750 kr., jf. tinglysningsafgiftslovens § 5, stk. 1,  

 jf.  

 § 32, idet skadesløsbrevet ikke var omfattet af stempellovens § 62, stk. 1,  

 nr.  

 1. Den påklagede afgørelse stadfæstes derfor.
