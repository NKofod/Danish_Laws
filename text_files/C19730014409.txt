 I henhold til § 15, stk. 2, i justitsministeriets bekendtgørelse af 21.  

 juni 1973 om fuldbyrdelse af frihedsstraf fastsættes følgende regler om  

 dagpenge til indsatte.
 § 1.  Til indsatte, der er fraværende fra  

 beskæftigelse på grund af sygdom, ydes dagpenge.
 Stk. 2.  Dagpenge ydes for højst 5 sygedage om ugen.
 § 2.  Til indsatte, der ikke beskæftiges ved  

 kriminalforsorgens foranstaltning, ydes dagpenge under indlæggelse på  

 hospital.
 Stk. 2.  Dagpenge ydes for sygedage, der falder på ugens  

 5 første dage.
 § 3.  Under indlæggelse på Vestre Hospital ydes ikke  

 dagpenge, såfremt den indsatte beskæftiges ved institutionens foranstaltning.
 Stk. 2.  Med indlæggelse på Vestre hospital sidestilles  

 anbringelse på en af de særlige afdelinger for indsatte, der lider af smitsom  

 leverbetændelse.
 § 4.  Ved indlæggelse på statshospital skal hospitalet  

 underrettes om størrelsen af det beløb, der tilkommer den indsatte, og om,  

 hvortil refusionsopgørelse skal sendes.
§ 5.  Dagpenge udbetales ugevis bagud.
Uden den  

 indsattes samtykke kan der ikke tilbageholdes mere end 50 pct. af det  

 ugentlige beløb til betaling af forskudsbeløb og af erstatning eller bøder,  

 der er pålagt af institutionen.
 § 6.  Cirkulæret træder i kraft den 2. juli 1973.
 Justitsministeriet, direktoratet for kriminalforsorgen, den 26. juni 1973.
H.
H.
Brydensholt.
/J.
Waagensen.
 Til kriminalforsorgens anstalter og arresthusene.
