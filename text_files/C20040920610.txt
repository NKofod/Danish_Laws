Cirkulæreskrivelse om meddelelse om meritpædagog Kommentar m.v.:
 Ret til  

 dagpenge kan fra den 1. august 2003 bevares under deltagelse i  

 meritpædagoguddannelsen.
 Meddelelse om afgørelsen:
 Det fremgår af § 62 a, stk. 1, i lov om  

 arbejdsløshedsforsikring m.v., at dagpenge ikke må udbetales til et medlem,  

 der  

 deltager i uddannelse.
 Det følger af lovens § 62 a, stk. 2, 1. pkt.,  

 at et medlem dog kan bevare dagpengeretten ved deltagelse i uddannelse, hvis  

 undervisningens varighed er under 20 timer om ugen, og uddannelsen ikke er  

 godkendt som støtteberettigende efter lov om statens uddannelsesstøtte, i det  

 omfang den udbydes som heltidsuddannelse.
 Det fremgår af bekendtgørelse nr. 516 af 17.  

 juni 2003 om rådighed § 19, stk. 2, at det er en forudsætning for, at et  

 medlem  

 kan bevare retten til dagpenge under uddannelse, at medlemmet står til  

 rådighed  

 for arbejdsmarkedet.
Direktoratet har lagt til grund for sin  

 afgørelse, at meritpædagoguddannelsen ikke er SU-berettigende som  

 heltidsuddannelse.
Meritpædagogudannelsen er at betragte som en anden  

 uddannelse end pædagoguddannelsen.
Det er derfor ikke afgørende, at  

 pædagoguddannelse  

 er SU-berettigende som heltidsuddannelse.
Direktoratet har i den forbindelse lagt vægt  

 på, at - de to uddannelser har  

 forskellig længde, meritpædagoguddannelsen tager op til 29 måneder, hvorimod  

 pædagoguddannelsen er på 41 måneder.
 - de to uddannelser  

 tilrettelægges forskelligt.
- pædagoguddannelsen er en  

 fuldtidsuddannelse.
Meritpædagoguddannelsen er normalt tilrettelagt som en  

 kombination af deltids- og heltidsuddannelse, men kan også gennemføres  

 udelukkende som deltidsuddannelse.
 - lovgrundlaget er  

 forskelligt for de to uddannelser, uanset at de to uddannelser reguleres i  

 samme bekendtgørelse; meritpædagoguddannelser har således hjemmel i lov om  

 åben  

 uddannelse, hvilket pædagoguddannelsen ikke har.
 Direktoratet finder, at afgørelsen har  

 sammenhæng den ændrede praksis vedrørende bevarelse af ret til dagpenge under  

 meritlæreruddannelsen, jf. direktoratets meddelelse af 17. september 2003.
 Direktoratet finder derfor, at ledige kan  

 bevare retten til dagpenge under deltagelse i meritpædagoguddannelsen fra og  

 med august 2003.
 A-kasserne anmodes således om at genoptage  

 sager, hvor medlemmerne har anmodet om at kunne bevare retten til dagpenge  

 under deltagelse i meritpædagoguddannelsen fra august 2003. Direktoratet skal  

 i  

 den forbindelse erindre om, at a-kassen før udbetaling af dagpenge skal  

 foretage en vurdering af, om det pågældende medlem har stået til rådighed for  

 arbejdsmarkedet.
