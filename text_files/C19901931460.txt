 Denne oversigt afløser Socialministeriets oversigt af april 1984 over  

 almindelige problemer i forbindelse med refusion af kommunernes udgifter på  

 det sociale område (udsendt den 17. maj 1984). Efter udsendelsen af nævnte  

 oversigt er der sket så betydningsfulde ændringer af sociallovgivningen, at  

 det har været nødvendigt helt at omarbejde stoffet.
 Lovændringerne har bl.a. bevirket, at en del områder er udgået af  

 ordningen om procentrefusion fra staten, jf. lov nr. 301 af 6. juni 1984 og  

 lov nr. 262 af 6. juni 1985 om ændring af lov om social bistand (ændring  

 henholdsvis af reglerne om børns og unges døgnophold uden for eget hjem og af  

 reglerne om finansiering).
 Procentrefusion er således afskaffet med hensyn til døgnpleje af børn  

 (privat familiepleje), praktisk bistand i hjemmet og hjælpemidler m.v. efter  

 lovens afsnit IV og V, dagforanstaltninger for børn efter § 64 og § 69,  

 bevillinger af nedsættelse eller bortfald af forældrebetalingen efter § 64,  

 stk. 3 (dagpleje), og § 73, stk. 2 (daginstitutioner), formidlet døgnophold  

 for voksne efter § 68, ophold i daghjem og dagcentre efter § 74 og ophold i  

 plejehjem og beskyttede boliger efter § 79.
Procentrefusionens bortfald har bl.a. medført, at Socialstyrelsen  

 (Socialministeriet) ikke længere er decisionsmyndighed vedrørende de  

 kommunale revisioners beretninger om revisionen af regnskaberne for disse  

 områder.
I oversigten er derfor kun medtaget de områder, hvor kommuner og  

 amtskommuner fortsat modtager refusion fra staten.
Det understreges, at oversigten ikke på nogen måde er udtømmende og derfor  

 ikke giver grundlag for modsætningsslutninger.
Dette sidste gælder også  

 udeladelsen af afsnit, der var optaget i oversigten af 1984.
 Oversigten bygger i øvrigt på lovgivning og praksis pr. 1. januar 1990.
 Oversigten slutter sig nøje til regnskabs- og revisionscirkulærerne, jf.  

 cirkulære af 10. december 1986 om kommunernes regnskabsaflæggelse og  

 statsrefusion m.v. på visse dele af det sociale område, cirkulære af samme  

 dato om revision af kommunernes regnskaber på visse dele af det sociale  

 område, cirkulære af 8. oktober 1986 om amtskommunernes samt Københavns og  

 Frederiksberg Kommuners regnskabsaflæggelse og statsrefusion på visse dele af  

 det sociale område, jf. cirkulære af 22. december 1986 om ændring af dette  

 cirkulære, samt cirkulære af 8. oktober 1986 om revision af amtskommunernes  

 samt Københavns og Frederiksberg Kommuners regnskaber på visse dele af det  

 sociale område.
 Refusion.
 Almindelige bemærkninger.
Det er en forudsætning for opnåelse af statsrefusion, at bestemmelserne i  

 de enkelte love og de i medfør heraf af centrale myndigheder udfærdigede  

 bestemmelser om udgifternes beregning og afholdelse er overholdt.
I  

 princippet skal derfor enhver udgift, der ikke er afholdt efter  

 bestemmelserne holdes uden for refusionsordningen.
 Det er revisionens opgave, således som denne på baggrund af  

 revisionsbestemmelserne i de forskellige love er udtrykt i Socialministeriets  

 cirkulærer om revision, at kontrollere, at bestemmelserne om afholdelse af  

 ydelserne er overholdt.
 Der henvises til afsnittet om berigtigelser, s. 31.
BISTANDSLOVENS AFSNIT I.
ALMINDELIGE BESTEMMELSER Kap. 3. Administration.
 1. Administrationsudgifter.
 Efter de i indledningen nævnte regnskabscirkulærer, jf. cirkulære af 10.  

 december 1986, § 13, stk. 3, og § 14, og cirkulære af 8. oktober 1986, §§ 3  

 og 4, afholdes en kommunes (amtskommunes) udgifter til administration  

 endeligt af kommunen (amtskommunen), jf. bistandslovens § 133, stk. 1.
Som eksempler på administrationsudgifter kan nævnes udgifter ved den  

 almindelige kommunale (amtskommunale) forvaltning, herunder samtlige  

 personaleudgifter.
Om udgifter til personale på for- sorgshjem m.v. gælder  

 dog særlige regler om refusion, jf. regn- skabscirkulære af 8. oktober 1986,  

 §§ 5-12 incl., se side 22.
Som eksempler på udgifter, der ikke betragtes som administrations-  

 udgifter, og som derfor kan anmeldes til refusion, kan nævnes stempeludgifter  

 i forbindelse med ydelse af hjælp.
Om visse refusionsberettigende udgifter  

 til konsulentbistand som led i behandling, se s. 10.
 Om enkelte refusionsberettigende administrationsudgifter, se s. 22.
 2. Forretningsgange.
 Med hensyn til spørgsmål om kompetencefordeling og intern instruks for den  

 sociale forvaltning skal der foreligge en skriftlig kompetenceplan og en  

 intern instruks herom.
BISTANDSLOVENS AFSNIT III.
KONTANTHJÆLP.
 Kap. 9. Kontanthjælp til underhold m.v.
 1. Uddannelseshjælp.
 Underholdshjælp i forbindelse med uddannelseshjælp konteres som  

 uddannelseshjælp.
 Udgifter til uddannelse af unge, der er anbragt i opholdssteder for børn  

 og unge, herunder plejefamilier, konteres efter § 66. Er den unge anbragt på  

 en § 96-institution, konteres udgiften som institutionsudgift.
 Også udgifter til uddannelse af unge over 18 år, som efter egen ansøgning  

 fortsat modtager hjælpeforanstaltninger efter § 33, stk. 1, nr. 3, jf. § 36,  

 konteres efter bistandslovens § 66 eller som institutionsudgift efter § 96.
 2. Boligindskud.
Der er ikke i bistandsloven optaget bestemmelser om kaution i forbindelse  

 med boligindskud.
Der er derfor ikke hjemmel til at dække en kommunes  

 kautionsforpligtelse overfor pengeinstitut.
Spørgsmålet, om der af kommunen  

 kan betales kautionsydelser som ren kommunal udgift, henhører under de  

 kommunale tilsynsmyn- digheder.
 3. Opfyldelse af bestemmelsen i § 41 om optagelse af  

 sager til ny vurdering.
Det er ikke tilstrækkeligt til opfyldelse af denne bestemmelse, at en  

 vurdering af klientens forhold foretages, når sagen i anden anledning optages  

 til behandling.
Bestemmelsen forudsætter, at en vurdering sker med  

 regelmæssige mellemrum, og det skal under alle omstændigheder sikres, at der  

 sker opfølgning af sagen inden for 3 måneder.
Undlades sådan opfølgning,  

 fortabes retten til stats- refusion.
 Hvordan opfølgningen rent praktisk gribes an må afhænge af den enkelte  

 kommunes vurdering og kan f.eks. ske på den måde, at socialforvaltningen har  

 løbende kontakt med klienten og herunder vurderer, om der bør sættes ind med  

 andre former for hjælp end underholdshjælp efter § 37. Det vil således i en  

 række tilfælde være aktuelt at overveje, om der f.eks. bør iværksættes hjælp  

 efter § 42.
 Når det i § 41 er anført, at det er kommunalbestyrelsen, der skal tage  

 sagen op til bedømmelse, skyldes det, at det efter loven er  

 kommunalbestyrelsen, der har ansvaret for at yde bistand, jf. § 9. Dette  

 udelukker ikke, at kommunalbestyrelsen - som ved udøvelse af anden støttende  

 virksomhed efter bistandsloven - helt eller delvis delegerer sin kompetence i  

 enkeltsager til socialfor- valtningen. (Se hertil s. 7, 2. Forretningsgange).
 Kapitel 11. Hjælp i særlige tilfælde. § 46 a.
I det omfang en tandlægekonsulent skal varetage opgaver i forbindelse med  

 undersøgelse og behandlingsplanlægning, vil dette arbejde ikke kunne betegnes  

 som tandlægebehandling.
Der vil derfor ikke være adgang til at få sådanne  

 udgifter refunderet.
 Hvis en tandlægekonsulent derimod udfører egentlig tandbehandling, vil  

 udgiften hertil kunne anmeldes til refusion som andre udgifter efter § 46 a.  

 § 46 b og c.
 Konsulentbistand.
 Der kan kun undtagelsesvis ydes refusion af udgifter til konsulentbistand,  

 jf. foran s. 7, 1. Administrationsudgifter.
 Som undtagelser kan nævnes korttidsbehandling af familier i krise (Family  

 first) og psykologisk konsulentbistand, når denne giver sig udtryk i egentlig  

 behandling.
 Sådanne former for behandling kan ske enten på grundlag af henstilling  

 eller pålæg efter bistandslovens § 33, stk. 1, nr. 1, jf. § 46 b, eller som  

 hjælp til at undgå børns anbringelse uden for hjemmet efter § 46 c.
 Men dertil må stilles følgende yderligere betingelser:
 Behandlingen må kun iværksættes efter særskilt og begrundet visitation fra  

 kommunalbestyrelsen i hvert enkelt tilfælde.
 Såfremt der er tale om at benytte en kommunalt ansat til opgaven, er det  

 en forudsætning, at der er en klar adskillelse mellem pågældendes eventuelle  

 opgaver i den kommunale forvaltning og de her omhandlede særlige opgaver, jf.  

 bistandslovens § 133, stk. 1.
BISTANDSLOVENS AFSNIT VII.
INSTITUTIONER Kap. 17. Institutioner under amtskommunerne.
På dette område, der omfatter institutioner, som drives efter  

 bistandslovens §§ 105-111, ydes fortsat procentrefusion fra staten.
De  

 nærmere regler herom er fastsat i regnskabscirkulæret vedrørende  

 amtkommunerne (cirkulære af 8. oktober 1986 om amts- kommunernes samt  

 Københavns og Frederiksberg Kommuners regnskabs- aflæggelse og statsrefusion  

 på visse dele af det sociale område, jf. cirkulære af 22. december 1986  

 (ændrede regler om anvisning af refusion). Der henvises tillige til cirkulære  

 af 8. oktober 1986 om revision af amtskommunernes samt Københavns og  

 Frederiksberg Kommuners regnskaber på visse dele af det sociale område.
A.
Almindelige spørgsmål.
 1. Amtskommunens finansielle forpligtelser.
Bistandsloven, jf. § 133, stk. 1, og § 135, pålægger kun en amtskommune at  

 betale de udgifter, som den efter loven i øvrigt og de dertil knyttede  

 bekendtgørelser og cirkulærer er forpligtet til.
Lovbestemmelserne kan derfor  

 ikke tages som støtte for, at amtskommunen skal betale en hvilken som helst  

 udgift, som driften af vedkommende institution medfører.
Et amtsråd kan ikke være forpligtet til at refundere udgifter, der er en  

 følge af ombygninger, nyindretning af lokaler eller lignende, som amtsrådet  

 ikke på forhånd har godkendt.
Det må endvidere stå amtsrådet frit for, om og  

 i hvilket omfang den vil godkende sådanne udgifter.
 2. Aftaler mellem amtsrådet og en institution om  

 afholdelse af udgifter.
Det kan ved aftale mellem amtsrådet og bestyrelsen for en institution være  

 bestemt, at institutionen selv må afholde udgifter ud over de godkendte.
Om  

 dette i praksis kan gennemføres vil afhænge af, om institutionen har midler,  

 af hvilke udgiften kan afholdes.
Er dette ikke tilfældet, vil et amtsråd  

 formentlig normalt se sig nødsaget til at dække udgiften.
 3. Lån til Institutioner.
 Der er ikke hjemmel til, at en amtskommune dækker en institutions  

 driftsunderskud gennem lån til institutionen, idet amtskommunen efter  

 bistandsloven, jf. § 135, må bære det økonomiske ansvar for institutionens  

 særlige underskud efter fradrag af indgåede betalinger og eventuelle andre  

 indtægter.
 4. Renter.
 Renter af det offentliges tilskud til en institution indgår i  

 institutionens regnskab og medfører således nedsættelse af senere forfaldne  

 tilskud.
 5. Nedlæggelse af en institution eller forandring af  

 en institutions status.
 Spørgsmålet om nedlæggelse eller overgang til amtskommunal status opstår  

 særligt for institutioner, der er oprettet før bistands- lovens ikrafttræden,  

 og som ikke på nævnte tidspunkt havde op- arbejdet den tidligere foreskrevne  

 egenkapital.
Spørgsmål om institutionernes likviditet må overvejes ved indgåelse af  

 overenskomst med institutionen.
Har denne ikke egne midler, kan det være en  

 forudsætning for en institutions fortsatte drift, at amtskommunen påtager sig  

 at dække nødvendige udgifter.
 Spørgsmålet egner sig i øvrigt næppe til at løses ved generelle regler,  

 men kan bedst afgøres i det enkelte tilfælde i forbindelse med de  

 forhandlinger, der vil foregå ved institutionens overgang til kommunal  

 institution eller ved dens nedlæggelse, jf. for sidstnævnte tilfælde  

 cirkulære af 17. december 1986 om bistands- lovens bestemmelser om  

 institutioner under amtskommunerne, bilag 1 og 2 ad standardvedtægtens § 10.
 6. Vedtægter.
 Der kan ikke i institutionsvedtægter optages bestemmelser, som henlægger  

 afgørelsen af visse spørgsmål til centrale myndigheder, bortset fra de i  

 standardoverenskomstens § 10 nævnte tilfælde (anvendelse af kapital ved  

 nedlæggelse), jf. cirkulære af 17. december 1986 om bistandslovens  

 bestemmelser om institutioner under amtskommunerne, bilag 1.
 7. Benyttelse af institutioner.
 Det følger af bistandslovens § 105, stk. 2, at en amtskommune skal indgå  

 overenskomst med en selvejende (privat) institution, som den benytter,  

 medmindre der foreligger overenskomst med en anden amtskommune.
 Der kan ikke dispenseres fra denne regel.
En overenskomst er således i princippet en betingelse for, at amtskommunen  

 kan afholde opholdsudgifterne.
Dette gælder, uanset om der kun er tale om  

 betaling for en enkelt beboer.
 8. Institutionsfællesskab.
 Såfremt flere amtskommuner benytter den samme institution, vil det være  

 naturligt, at den amtskommune, som har flest personer optaget på hjemmet,  

 indgår overenskomsten.
 9. Sikkerhed for udgifter til ombygning m.v. af  

 institution.
 Til sikring af amtskommunernes udgifter til selvejende (private)  

 institutioners faste ejendomme er det tilstrækkeligt, at der på vedkommende  

 ejendom tinglyses en servitut, hvorefter ejendommen ikke uden amtsrådets  

 samtykke kan afhændes eller pantsættes.
 10. Forholdet til beskæftigelseslovgivningen.
 Udgifter til arbejder, der iværksættes eller til personale der ansættes  

 som led i ordninger efter lovgivningen om beskæf- tigelsesfremmende  

 foranstaltninger og derfor ikke har til hoved- formål at opfylde  

 bistandslovens bestemmelser, kan ikke anmeldes til refusion efter  

 bistandsloven.
 11. Skønsmæssig fordeling af refusionsberettigende  

 udgifter ved samdrift af flere institutioner.
 Hvor flere institutioner drives i fællesskab, skal der ske en  

 forholdsmæssig fordeling af fællesudgifterne, herunder ejendoms- udgifterne.  

 Sådan fordeling af udgifter ved samdrift af akti- viteter tjener det formål  

 at sikre, at såvel vedkommende amts- kommune som den amtskommunale revision  

 og centrale myndigheder ved budgettering, budgetkontrol, regnskabsanalyse,  

 planlægning, revision og i lignende sammenhænge har overblik over, hvorledes  

 udgifterne fordeler sig - og udvikler sig - på samdriftens enkelte  

 aktiviteter.
 Adskillige samdriftsudgifter kan fordeles på rent objektivt grundlag.
 I de tilfælde, hvor udgiftsfordelingen kun kan bygge på subjektive  

 vurderinger, må fordelingsskønnet udøves af personer med lokalkendskab og  

 under den stedlige revisions kontrol.
 Det er i første række overladt til de amtskommunale myndigheders skøn,  

 hvilken fordelingsnøgle der skal anvendes ved den fore- skrevne  

 forholdsmæssige fordeling af fællesudgifterne (herunder ejendomsudgifterne).  

 Dog må det af hensyn til revisionens kontrol klart fremgå af sagen, hvordan  

 og på hvilket grundlag fordelingen er sket.
 12. Ubenyttede institutioner.
Udgifter til institutioner, der ikke benyttes, vil ikke kunne refunderes,  

 når der er tale om forudseelige tilfælde eller tilfælde, hvor nedgang i  

 behovet endeligt eller i en overgangs- periode bevirker lukning af  

 institutionen.
Det samme gælder, hvis institutionen lukkes på grund af  

 ombygning.
I nødstilfælde (f.eks. ved lukning på grund af epidemi eller  

 brand) vil statsrefusion dog kunne opnås i en rimelig overgangsperiode.
Det  

 må i første række overlades til den amtskommunale revision at tage stilling  

 til, om der foreligger en nødsituation.
Se i øvrigt s. 23, pkt. d.
 13. Opsigelse af overenskomster.
Betaling af erstatning til privat institution for opsigelse af  

 overenskomst med institutionen inden det i overenskomsten fast- satte  

 tidspunkt for dennes ophør berettiger ikke til refusion fra staten, idet  

 beløbet ikke kan betragtes som en driftsudgift vedrørende institutionen.
Det  

 er herved uden betydning, om der ved opsigelsen af overenskomsten er opnået  

 en besparelse for det offentlige.
 14. Salg af institutionsejendom.
En amtskommune kan sælge en amtskommunal institution, oprettet efter her  

 omhandlede bestemmelser, og indkassere salgssummen uden at afregne modtaget  

 refusion for afskrivning og forrentning med staten.
Begrundelsen er, at den  

 refusion, staten har ydet af forrentning og afskrivning, er en ydelse til  

 gengæld for, at amtskommunen stiller institutionen til rådighed.
Men herved  

 sker ingen indskrænkning i amtskommunens dispositionsret.
B.
Anlægs- og kapitaludgifter.
 1. Anlægsregnskaber.
 (Ejendomsudgifter: anlægsudgifter ctr. vedligeholdelsesudgifter).
Spørgsmålet om, hvorvidt en ejendomsudgift skal betragtes som en  

 anlægsudgift eller som udgift til vedligeholdelse, kan ikke afgøres alene  

 under hensyn til, om udgiften målt i forhold til en institutions samlede  

 budget er særlig stor eller medfører væsent- lige ændringer i bestående  

 bygninger eller anlæg.
Såfremt arbejdet må anses for en fornyelse, f.eks.  

 isoleringsarbejde eller generel udskiftning af vinduer, er det at betragte  

 som et anlægsarbejde, uanset udgiftens størrelse, jf. regnskabscirkulæret af  

 8. oktober 1986, § 19, stk. 2. At et arbejde er udført efter krav fra en  

 anden myndighed vil i almindelighed heller ikke kunne begrunde, at udgiften  

 dertil betragtes som en driftsudgift.
Undtagelse er dog til dels gjort med  

 hensyn til brandsikringsarbejder i det omfang, de ikke medfører  

 bygningsmæssige ændringer, jf. s. 20, pkt. 11.
 2. Udskiftning af tage og gulve m.m.
 I regnskabscirkulæret af 8. oktober 1986, § 19, stk. 2, om vedligeholdelse  

 er bl.a. bestemt, at udgifter til bygningsarbejder af en sådan karakter og af  

 et sådant omfang, at det er rimeligt at sidestille dem med en ombygning,  

 eller som er en fornyelse, betragtes som anlægsudgifter.
 Fuldstændig udskiftning af tagbelægning må herefter betragtes som  

 fornyelse - uanset at der ikke samtidig er tale om udskiftning helt eller  

 delvis af selve tagkonstruktionen.
 Derimod vil delvis udskiftning af tagbelægning efter omstændighederne  

 kunne betragtes som ekstraordinær vedligeholdelse.
 Samme regel gælder med hensyn til udskiftning af gulve, således at en  

 generel omlægning af gulve i samme bygning må betragtes som anlæg, medens  

 tilsvarende arbejder i forbindelse med enkelte gulve kan betragtes som  

 vedligeholdelse.
 Om udskiftning af gulvbelægninger, der er anbragt i fast forbindelse med  

 ejendommen - f.eks. linoleum - gælder tilsvarende regler.
 Det må tilkomme den amtskommunale revision at bedømme, om der i det  

 enkelte tilfælde er tale om vedligeholdelse eller anlæg.
 3. Merisolering og ændring af varmesystem.
 Merisolering af en institution og ændring af institutionens varmesystem må  

 betragtes som en fornyelse af institutionen og derfor som anlægsarbejder.
 4. Udskiftning af vinduer.
Udskiftning af vinduer i en institution må betragtes som en fornyelse og  

 derfor anses for anlægsudgifter.
Dette gælder uanset, om udskiftningen er  

 foretaget med henblik på nedsættelse af varmetabet.
 5. Arkitekthonorar.
 Udgifter til arkitekt, herunder havearkitekt, er en omkostning og derfor  

 en anlægsudgift.
 6. Tidspunkt for beregning af refusionsberettigende  

 kapitaludgifter.
Efter regnskabscirkulæret af 8. oktober 1986, § 14, er det tidspunktet for  

 ibrugtagelsen af det enkelte anlægsarbejde, der er afgørende for, hvilken  

 forrentning der kan beregnes til brug ved refusionsanmeldelsen.
Dette gælder  

 uanset anlægsarbejdets omfang.
For til- og ombygninger foretages særskilt afskrivning, hvis løbetid beror  

 på tidspunktet for ibrugtagelsen.
Dette gælder i det hele for hvert enkelt  

 anlægsarbejde.
 7. Tab ved forsinkelse.
 Såfremt regnskabet for et anlægsarbejde er blevet forsinket ud over  

 ibrugtagningstidspunktet, kan kapitalomkostningerne anmeldes til refusion som  

 a conto-udgifter.
 Hvis der efter det endelige regnskab kunne have været anmeldt et større  

 beløb til refusion, kan berigtigelse finde sted med tilbagevirkende kraft.  

 Amtskommunen må dog selv bære tabet ved, at forskelsbeløbet ikke tidligere  

 har kunnet udnyttes (f.eks. til indsættelse i pengeinstitut mod forrentning).
 8. Ændring af beregningsgrundlaget vedrørende udgifter  

 til forrentning og afskrivning.
(Regnskabscirkulæret af 8. oktober 1986, § 15). a.
Tilfælde, hvor  

 godkendelse af ændret beregningsgrundlag kan forventes.
Der kan fastsættes nyt beregningsgrundlag = købesum i forbindelse med en  

 privat lederejet institution, såfremt købesummen ikke over- stiger værdien  

 efter en for amtskommunen udført vurderingsfor- retning med tillæg af  

 inventarets værdi, således som denne med rimelighed kan skønnes at være ved  

 almindelig handel.
Om ejer- skifte mellem en kommune og en amtskommune se  

 nedenfor under b.
 I afskrivnings- og forrentningsgrundlaget skal fradrages eventuelle  

 private tilskud i den selvejende institution.
Det tilkommer den amtskommunale revision at tage stilling til, om der  

 foreligger fyldestgørende dokumentation for fastsættelsen af værdien for  

 ejendom og inventar. b.
Tilfælde, hvor ændret beregningsgrundlag ikke kan  

 forventes godkendt.
Grundlaget for refusion fra staten af omkostninger ved etablering og drift  

 af en institution er som altovervejende hovedregel amtskommunernes faktiske  

 udgifter.
Den afskrivnings- og forrent- ningsberettigende grundværdi vil  

 således typisk være den pris, for hvilken jorden er erhvervet, eller en  

 forholdsmæssig del af denne pris, hvis institutionens grund udgør en del af  

 et samlet, mere omfattende areal.
Værditilvækst som følge af den almindelige  

 prisudvikling fra jordens erhvervelse til dens endelige anvendelse kan derfor  

 ikke tages i betragtning ved beregning af stats- refusion.
 Det samme synspunkt må anlægges i sager om fastsættelse af lejeværdi, jf.  

 regnskabscirkulærets § 18, således at forhøjelse af afskrivningsgrundlaget  

 for egenkapitalen med deraf følgende forhøjelse af huslejen for en af  

 amtskommunen eller en privat institution lejet bygning ikke kan godkendes,  

 såfremt forhøjelsen alene er begrundet i en stigning i ejendomsværdien.
 Socialministeriet kan ikke som følge af et ejerskifte mellem en  

 amtskommune og en kommune eller mellem amtskommuner indbyrdes med hensyn til  

 en institution godkende nyt afskrivnings- og forret- ningsgrundlag for  

 institutionen.
 9. Grænser for afskrivning med hensyn til selvejende  

 institutioner.
a.
Generelt.Hvilken betaling amtskommunen skal yde den enkelte institution  

 i form af beløb til afskrivning, ordnes formelt ved overenskomsten mellem  

 amtsrådet og vedkommende institutions bestyrelse.
Afskrivning ud over  

 anlægsværdi vil dog formentlig ikke kunne accepteres, selv om forskelsbeløbet  

 afholdes af amtskommunen alene uden refusion.
b.
Gavebeløb.
Såfremt en kreds af personer eller en forening, som står bag  

 oprettelsen af en selvejende institution, tilvejebringer et beløb som gave  

 til institutionen, kan beløbet ikke danne grundlag for refusionsberettigende  

 afskrivning og forrentning.
c.
Legatmidler.
Der kan heller ikke foretages refusionsberettigende  

 afskrivning af anlægsudgifter, finansieret af legatmidler, hvis der er tale  

 om en gave til institutionen i overensstemmelse med legatets formål.  

 Undtagelse kan dog gøres, såfremt legatbestyrelsen forud for anlægsarbejdet  

 har betinget sig, at der foretages opskrivning af kapitalen og dermed  

 afskrivning.
 10. Beregningsgrundlaget ved køb af ejendom til  

 ombygning.
 Udgangspunktet for beregning af kapitaludgifterne - ud over  

 ombygningsudgifterne - vil i disse tilfælde naturligst være den kontante  

 købesum, idet denne vil give den klareste løsning.
I tilfælde af køb af institution, der består af flere institutionstyper,  

 skal der ske en skønsmæssig fordeling af købesummen mellem et forsorgshjem  

 m.v. og institutioner uden for statsrefusionsordningen.
Der henvises til s.  

 14, punkt 11.
 11. Brandværnsforanstaltninger.
Udgifter til brandværnsforanstaltninger, der kræver bygningsmæssige  

 ændringer, betragtes som anlægsudgifter.
Som eksempler kan nævnes opdeling af  

 loftsrum, åbning af blind gang eller ændring af terræn med trappe.
Andre udgifter til brandværnsforanstaltninger - herunder bygningsmæssige  

 indgreb, som ikke kræver egentlig ændring af bygningerne - kan opføres som  

 driftsudgifter, hvis de udføres efter krav fra en anden myndighed.
Dette  

 gælder også alarmeringsanlæg, såfremt disse er foreskrevet af myndighederne  

 som led i brandsikring.
 12. Anlægsudgifter vedrørende lejede lokaler.
 Der er ikke hjemmel til at anmelde anlægsudgifter vedrørende lejede  

 lokaler som driftsudgifter.
 Såfremt udgifterne (f.eks. til nyt køkken eller nedbrydning af  

 skillevægge) udføres for amtskommunens (institutionens) regning, vil de som  

 anlægsudgifter i øvrigt kunne anmeldes til refusion gennem forrentning og  

 afskrivning.
 Også inventarudgifterne i forbindelse med etableringen må betragtes som  

 anlægsudgifter.
 Opmærksomheden henledes på, at selve huslejeudgiften kun vil kunne  

 anmeldes til refusion, såfremt lejevilkårene er godkendt af Socialstyrelsen,  

 jf. regnskabscirkulæret af 8. oktober 1986, § 18.
 13. Sikkerhed for udgifter til ombygning m.v. af  

 institution.
For amtskommunale udgifter til anlæg vedrørende en selvejende (privat)  

 institution er det tilstrækkeligt, at der på vedkommende ejendom tinglyses en  

 servitut, hvorefter ejendommen ikke uden amtsrådets samtykke kan afhændes  

 eller pantsættes.
De hermed forbundne udgifter til gebyr og stempel kan  

 anmeldes til stats- refusion.
 14. Inventar.
a.
Udgifter til anskaffelse af enhver form for inventar i forbin- delse  

 med institutionens ibrugtagelse og indtil udløbet af det første hele  

 regnskabsår efter ibrugtagelsesåret betragtes altid som anlægsudgifter, jf.  

 regnskabscirkulæret af 8. oktober 1986, § 21, stk. 1.
b.
Udgifter til supplerende indkøb efter nævnte periode af visse former  

 for inventar kan anmeldes til refusion som driftsudgifter, jf.  

 regnskabscirkulærets § 21, stk. 2, sammenholdt med § 20, stk. 2.
Det er ikke muligt at give en udtømmende definition af, hvad der skal  

 forstås ved inventar.
Som hovedregel må inventar forstås som løsøre, d.v.s.  

 alle ting, som ikke er anbragt i fast forbindelse med ejendommen (mur- eller  

 nagelfast). Om der i det enkelte tilfælde er tale om inventar, der kan  

 anmeldes til refusion som driftsudgift eller anlæg (herunder mere  

 udgiftskrævende former for inventar, jf. regnskabscirkulærets § 20, stk. 2)  

 og om og efter hvilke regler anskaffelsen er refusionsberettigende, bedømmes  

 af revisionen.
c.
Foranstående regler om udgifter til inventar og anskaffelser og om  

 sondringen mellem fast og løst inventar gælder også for refusion af  

 amtskommunale tilskud til inventar til selvejende institutioner, med hvilke  

 kommunen har overenskomst.
 15. Bidrag til ejerlejlighedsforenings henlæggelser.
 Udgifter af denne art til fremtidige fornyelser af tekniske installationer  

 kan ikke anmeldes til refusion.
 16. Retablering af lejede lokaler.
 Udgifter hertil kan ikke betragtes som anlægsudgifter, men som en  

 forhøjelse af huslejen.
C.
Driftsudgifter og driftsindtægter.
 1. Administration.
Udgifter til institutionspersonale med administrationsarbejde kan anmeldes  

 til refusion, idet der som driftsudgift, både for amts- kommunale og for  

 selvejende (private) institutioner, kun anmeldes udgifter til den  

 administration, der normalt må foregå på hjem- mene.
De  

 administrationsudgifter, der ikke kan anmeldes til refusion, men må afholdes  

 endeligt af vedkommende (amts)kommune, er kun udgifter ved den  

 administration, der for en amtskommunal institution ville foregå i den  

 amtskommunale forvaltning, jf. foran side 7, pkt. 1. Administrationsudgifter.
Hensigten med denne regel er, at (amts)kommunerne med hensyn til  

 statsrefusion skal stilles ens, uanset om de benytter amtskom- munale  

 institutioner eller selvejende (private) institutioner.
Det betyder, at en  

 (amts)kommune ikke opnår en bedre refusionsmæssig stilling end for  

 amtskommunale hjem ved at overføre en administration, der i en amtskommunal  

 institution varetages af (amts)kommunens sædvanlige administration, f.eks.  

 revision af regnskaber, til en selvejende (privat) institution eller til en  

 organisation, der varetager administrative opgaver for sådanne institutioner.
(Om juridisk bistand se nedenfor 4.a.) 2. Personale.
a.
Forholdet til beskæftigelseslovgivningen.
 Der henvises til side 13, pkt. 10.
b.
Ressourceundersøgelser.
 Udgift til et konsulentfirma, f.eks. med henblik på foretagelse af en  

 personaleressourceundersøgelse for en institution, må uanset begrundelsen  

 betragtes som en administrationsudgift, der bæres af amtskommunen uden adgang  

 til refusion.
c.
Arkitekthonorar.
Udgifter til arkitekthonorar er en anlægsudgift, og er således ikke  

 refusionsberettigende som driftsudgift.
Se s. 17, pkt. 5.
d.
Lønudgifter før ibrugtagelse af institution.
Hvis personalet er ansat til en bestemt åbningsdag, der af en eller anden  

 grund udskydes, må det overlades til den amtskommunale revision at tage  

 stilling til, om der foreligger en nødsituation.
Amtsrådet vil gennem sin  

 besvarelse af revisionens beretning kunne gøre sine synspunkter gældende,  

 hvorefter decisionsmyndigheden må træffe afgørelse i det enkelte tilfælde.
 3. Bestyrelser for selvejende (private) institutioner.
a.
Diæter m.m.
 Diæter og kørselsgodtgørelse til bestyrelsesmedlemmer i selvejende  

 institutioner kan anmeldes til statsrefusion inden for de af amtsrådet  

 fastsatte grænser.
b.
Sikkerhedskurser.
 Udgifter ved deltagelse i sikkerhedskurser for bestyrelsesmedlemmer ved  

 selvejende institutioner vil i det omfang, deltagelsen er obligatorisk, kunne  

 afholdes over institutionens drift som refusionsberettigende udgifter.
 4. Andre driftsudgifter.
a.
Juridisk bistand til selvejende (private) institutioner.
 En selvejende (privat) institutions udgift til juridisk bistand berettiger  

 ikke til refusion fra staten.
b.
Renter af kassebeholdning.
Renter af institutionernes kassebeholdning tilkommer amtskommunen og skal  

 således indtægtsføres på institutionens regnskab.
I de tilfælde, hvor disse  

 renter ikke uden vanskelighed kan udskilles fra institutionens øvrige  

 renteindtægter, vil der intet være til hinder for, at amtskommunen i forhold  

 til refusionsopgørelsen foretager en skønsmæssig opdeling af  

 renteindtægterne.
c.
Inventar.
 En amtskommune, der er selvforsikrer, kan refusionsanmelde udgifter til  

 genanskaffelse af inventar, der ødelægges, f.eks. ved indbrud i en  

 institution.
d.
Forretningsdrift.
 Underskud eller overskud ved driften af en kiosk på en institution kan  

 ikke medtages på institutionsregnskabet.
e.
Bøder.
 Refusion af bøder ligger uden for formålet med bistandslovens § 135, stk.  

 1, idet en bøde ikke kan betragtes som en "udgift vedrørende ophold i  

 ...institutioner", jf. herved § 135, stk. 3, der i denne henseende må  

 finde analog anvendelse på forsorgshjem.
 5. Indtægter.
I indtægter ved underholdningsarrangementer som nævnt i regnskabs-  

 cirkulærets § 24, stk. 2, sidste pkt., skal kun fradrages de direkte,  

 faktiske udgifter ved underholdningsarrangementet, f.eks. indkøb af gevinster  

 og honorarer til optrædende.
Bestemmelsen tager derimod ikke sigte på  

 forholdsmæssige andele af faste udgifter, som institutionen i forvejen har -  

 f.eks. til lønninger til det institutionspersonale, der medvirker, eller til  

 lys, varme, rengøring m.v.
 BISTANDSLOVENS AFSNIT IX.
 Kap. 19. Finansiering.
 1. Revision.
Revisionen vil med det samme kunne ændre åbenbare fejl i regnskaber og  

 refusionsopgørelser.
Dette gælder imidlertid kun rent tekniske fejl, ikke  

 fejl, der skyldes fejlagtige afgørelser (se herom under Berigtigelser s. 31.) 2. Hjælp til udlændinge.
Kommunernes og amtskommunernes udgifter efter bistandslovens afsnit  

 III-VII, med undtagelse af § 87, til udlændinge, jf. lovens § 134, stk. 3,  

 kan anmeldes til 100 pct. statsrefusion.
Dette gælder i 6 1/2 år efter datoen  

 for opholdstilladelsen.
 Om denne refusionsordning henvises nærmere til Socialministeriets  

 skrivelse af 2. juni 1989 til kommuner og amtskommuner (Information om  

 flygtninge).
Socialministeriets regler om revision af de kommunale og amtskommunale  

 regnskaber, jf.
Socialministeriets cirkulærer af 8. oktober 1986 og 10.  

 december 1986 herom, gælder for samtlige udgifter til udlændinge, der  

 anmeldes til statsrefusion, altså også udgifter på områder, hvor der ellers  

 ikke er statsrefusion, f.eks. daginstitutioner for børn.
 PENSIONSLOVGIVNINGEN.
 1. Forskud på pension.
 Ifølge pensionslovgivningen kan kommunalbestyrelsen, når begæring er  

 indgivet, bevilge ansøgeren forskud inden for pensionens grænser for tiden  

 mellem den 1. i måneden efter begæringens indgivelse og sagens endelige  

 afgørelse, hvis det skønnes sandsynligt, at pensionen tilkendes pågældende.  

 Forskud på pension kan ikke refusionanmeldes.
Viser det sig, at den pågældende ikke er berettiget til pensionen eller  

 til en pension så stor, som det ydede forskud, kan beløbet eller det  

 overskydende beløb kræves tilbage.
Efter praksis er det en forudsætning for  

 krav om tilbagebetaling, at pågældende har fremført åbenbart urigtige  

 oplysninger om sine forhold.
Ellers omkonteres forskuddet eller det  

 overskydende beløb til hjælp efter bistandsloven.
 Der henvises til lov om social pension, § 35, samt Sikringsstyrelsens  

 vejledning af 25. januar 1988 om social pension, pkt. 153.
 Pensionslovgivningen indeholder ingen adgang til ydelse af lån og forskud  

 for tilkendt pension, ligesom der ikke er hjemmel til at stille krav om  

 renter og sikkerhed i de tilfælde, hvor der kræves tilbagebetaling.
 2. Personlige tillæg.
 Om registreringen af personlige tillæg bemærkes, at reglen i det kommunale  

 regnskabscirkulære § 8, stk. 2, om opgørelse af bl.a. ydelser efter  

 pensionslovgivningen også gælder personlige tillæg, jf. herved også  

 cirkulærets § 13, stk. 1 og 2, om forudsætningerne for statsrefusion.
Ved personlige tillæg i form af medicintilskud (medicinkort) og tilskud  

 til fodpleje kan der dog, jf.
Sikringsstyrelsens skrivelse af 2. december  

 1987 til samtlige kommuners social- og sundhedsforvaltninger, foreløbig og  

 under visse bestemte forud- sætninger ses bort fra kravet om, at der på et  

 hvilket som helst tidspunkt i regnskabsåret let skal kunne foretages en  

 opgørelse over ydelserne til hver person (familie). Om forudsætningerne  

 henvises til nævnte skrivelse (om statistiske oplysninger om personlige  

 tillæg til pensionister).
 3. For meget udbetalt offentlig ydelse til en  

 pensionist.
Hvis der på det pågældende område ikke er hjemmel til at eftergive gælden,  

 og kommunalbestyrelsen skønner, at betingelserne for personligt tillæg er  

 opfyldt, kan det ikke være udelukket at omkontere udgiften til personligt  

 tillæg.
Men bortset fra sådanne tilfælde må spørgsmålet om gældens afvikling  

 løses efter de regler, der i øvrigt findes om det pågældende gældsforhold.
I de tilfælde, hvor det for meget udbetalte beløb ikke kan kræves tilbage,  

 f.eks. fordi udbetalingen skyldes en kommunal fejl, kan beløbet ikke  

 omkonteres som personligt tillæg.
Udgiften må da afholdes af kommunen uden  

 refusion.
 Kommunen må ligeledes afholde udgiften uden refusion i det omfang, den  

 undlader at gøre et tilbagebetalingskrav gældende i si- tuationer, hvor der  

 ikke er hjemmel til at eftergive kravet.
LOV OM BØRNETILSKUD OG FORSKUDSVIS UDBETALING AF BØRNEBIDRAG (LOV nr. 350 AF 4. JUNI 1986) SAMT LOV OM INDDRIVELSE AF UNDERHOLDSBIDRAG  

 (lovbekendtgørelse nr. 631 af 15. september 1986).
 1. Forholdsregler mod dobbelt udbetaling.
 Det forudsættes, at den sociale forvaltning gennemgår de årlige udskrifter  

 vedrørende dobbeltregistrerede børn i Kommunedatas edb- system for  

 børnetilskud m.v., og at gennemgangen kontrolleres af revisionen.
 2. Bidragsinddrivelse.
 Da der er tale om meget betydelige udgifter for det offentlige til  

 forskudsvis betaling af underholdsbidrag, er det nødvendigt, at inddrivelse  

 af restancer sker så hurtigt og effektivt som muligt.
 I de tilfælde, hvor en afdragsordning med den bidragspligtige ikke er  

 mulig, fordi pågældende afdrager på skatterestancer, bør der træffes en  

 ordning med skattemyndighederne om deling af afdragene på skatterestancerne  

 mellem disse restancer og restancerne på underholdsbidrag.
 I forbindelse med sager om bidragsgæld er det fortsat kommunernes pligt at  

 undersøge, for hvilken del af gælden der (endnu) kan dekreteres afsoning og  

 hvilken del, der er forældet eller på vej til at blive forældet.
Med henblik herpå er det nødvendigt i hvert fald at specificere de nyeste  

 og de ældste gældsposter.
Dette gælder ikke mindst i forbindelse med  

 bidragsskyldiges flytning til en anden kommune.
 Endvidere har bidragsskyldige til enhver tid krav på at få at vide,  

 hvorledes restgælden er opgjort.
Bestemmelserne i cirkulære af 10. december 1986 (regnskabs- cirkulæret), §  

 26, er at betragte som ordensregler, som medvirker til, at kommunerne på et  

 hvilket som helst tidspunkt kan finde frem til, hvad de bidragsskyldige har  

 af restgæld.
Bestemmelserne er herved med til at fremme inddrivelsen.
 Loven om inddrivelse af underholdsbidrag finder ikke anvendelse på  

 inddrivelse af renter af underholdsbidrag, jfr. lovens § 1, stk. 3. Renterne  

 vil kunne inddrives i overensstemmelse med almindelige regler om inddrivelse  

 af fordringer - f.eks. ved at den beret- tigede anlægger retssag og opnår dom  

 for rentekravet.
 3. Ydelser ved ophold på institutioner, når det  

 offentlige afholder opholdsbetalingen.
Afgørende for, om et barn kan anses for forsørget af offentlige midler,  

 således at ydelser efter børnetilskudsloven ikke kan udbetales, er omfanget  

 af det offentliges udgifter.
Bestemmelsen i lovens § 5, stk. 1, nr. 4, er  

 begrundet i et rent økonomisk synspunkt, og opholdets karakter eller de  

 forhold, der i det konkrete tilfælde har dannet grundlag for beslutningen om  

 at afholde udgifter til barnets forsørgelse,har ingen indflydelse på  

 spørgsmålet om, hvorvidt barnet er omfattet af den nævnte bestem- melse.
Det  

 er tiltrådt, at børnetilskud kunne ydes til ekstern elev på efterskole, da  

 pågældende kun modtog frokost på skolen, således at opholdsudgiften  

 væsentligst var betaling for under- visning.
Der henvises i øvrigt til  

 Sikringsstyrelsens vejledning af 18. december 1986 om børnetilskud og  

 forskudsvis udbetaling af børnebidrag, pkt. 5.
 BERIGTIGELSE AF FEJLAGTIGT UDBETALTE SOCIALE YDELSER.
Det er en forudsætning for opnåelse af statsrefusion, at be- stemmelserne  

 i de enkelte love og de i medfør heraf af centrale myndigheder udfærdigede  

 bestemmelser om udgifternes beregning og afholdelse er overholdt.
I  

 princippet skal derfor enhver udgift, der ikke er afholdt efter reglerne,  

 holdes uden for refusions- ordningen.
 Det er revisionens opgave, således som denne på baggrund af  

 revisionsbestemmelserne i de forskellige love er udtrykt i Socialministeriets  

 cirkulære af 10. december 1986 om revision af kommunernes regnskaber på visse  

 dele af det sociale område (jf. med hensyn til amtskommunerne: cirkulære af  

 8. oktober 1986), at kontrollere, at bestemmelserne om afholdelse af ydelser  

 på det sociale område er overholdt, se s. 26.
 I øvrigt henvises til cirkulære af 10. december 1986 om kommunernes  

 regnskabsaflæggelse og statsrefusion m.v. på visse dele af det sociale  

 område, afsnit VI, og cirkulære af 8. oktober 1986 om amtskommunernes samt  

 Københavns og Frederiksberg Kommuners regnskabsaflæggelse og statsrefusion på  

 visse dele af det sociale område, afsnit D.
 Med hensyn til de refusionsmæssige konsekvenser af, at der uberettiget er  

 udbetalt beløb, som ikke kan søges tilbage, bemærkes i tilknytning til nævnte  

 bestemmelser i regnskabscirku- lærerne, at såfremt udbetalinger er foretaget  

 på grundlag af en fortolkning, hvorom der kan være tvivl, eller der har  

 foreligget tilfælde, hvor skøn over udmålingen af hjælp var vanskeligt, vil  

 det kunne anerkendes, at udgiften anmeldes til refusion.
Fejl, der er konstateret ved revisionens stikprøver, vil som hovedregel  

 ikke medføre pligt for kommunen til at gennemgå de øvrige sager inden for  

 vedkommende område med henblik på yder- ligere berigtigelser.
Undtagelse må  

 dog gøres, såfremt revisionen finder dette nødvendigt på grund af særlige  

 mangler, f.eks. med hensyn til fortolkningen af lovgivningen eller med hensyn  

 til den anvendte forretningsgang.
