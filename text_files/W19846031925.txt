 Fremgangsmåde til fremstilling af kemisk stof anset som nærliggende  

 for en fagmand og adskilte sig dermed ikke væsentligt fra kendt teknik.
År 1984, den 26. marts afsagde patentankenævnet (Beyer, Grønning-Nielsen,  

 Franck, A.
Holm, Ansgar Sørensen) følgende KENDELSE i sagen j.nr.
P. 34/80:
Klage fra A/S Dumex (Dumex Ltd.) København, v/patentbureau Lehmann & Ree over patentdirektoratets afgørelse af 5. september 1980 af patentansøgning nr.  

 249/75 fra F.
Hoffmann-La Roche & Co.
Aktiengesellschaft, Schweiz, v/patentbureau Budde, Schou & Co.
Den 13. marts 1967 fremlagdes under nr.525 en den 16. september 1964 af F.  

 Hoffmann-La Roche & Co.
Aktiengesellschaft, Schweiz, indleveret ansøgning  

 (nr. 4572/64) om patent på fremgangsmåde til fremstilling af  

 5-aryl-2H-1,4-benzodiazepin-2-oner eller syreadditionssalte deraf.
 De fremlagte krav lød således:
»1. Fremgangsmåde til fremstilling af  

 5-aryl-2H-1,4-benzodiazepin-2-oner med den almene formel i hvilken R1 og R4 har samme eller forskellig betydning og betegner et  

 hydrogenatom eller en højst 6 carbonatomer indeholdende alkylgruppe, R2  

 betegner et hydrogen- eller halogenatom, en nitro~ eller trifluormethylgruppe  

 eller en højst 6 carbonatomer indeholdende alkyl- eller alkoxygruppe, R3,  

 betegner et hydrogen~ eller halogenatom, en nitro-, cyan- eller  

 trifluormethylgruppe eller en højst 6 carbonatomer indeholdende alkyl-,  

 alkoxy-, alkylthio-, alkylsulfinyl- eller alkylsulfonylgruppe, og R5 og R6  

 betegner hydrogenatomer eller, såfremt R1 betegner et hydrogenatom, også  

 tilsammen danner en yderligere binding mellem de tilknyttede atomer, eller  

 syreadditionssalte deraf, k e n d e t e g n e t ved, at et  

 aminoeddikesyrederivat med den almene formel i hvilken R1, R2, R3 og R4 har den ovenfor angivne betydning, og R7  

 betegner en uforestret eller med en alkanol eller phenol forestret  

 hydroxygruppe, cycliseres ved fraspaltning af vand eller en alkanol eller  

 phenol, fortrinsvis ved opvarmning i et indifferent opløsningsmiddel, hvorpå  

 den vundne 1,3,4,5-tetrahydro-5-aryl-2H-1,4-benzodiazepin-2-on, såfremt den  

 er usubstitueret i 1-stillingen, om ønsket, ved behandling med et  

 oxidationsmiddel, hvis oxidationspotential er større end 0,32 volt, oxideres  

 til den tilsvarende 1,3-dihydro-5-aryl-2H-1,4-benzodiazepin-2-on, og den  

 vundne 1,3,4,5-tetrahydro- eller  

 1,3-dihydro-5-aryl-2H-1,4-benzodiazepin-2-on, såfremt den er en base, om  

 ønsket, omdannes til et syreadditionssalt deraf.
2. Fremgangsmåde ifølge krav 1, k e n d e t e g n e t ved, at oxidationen  

 udføres med et metaloxid eller metalsalt med en elektrokemisk valens af  

 metallet, som er højere end metallets normale almindelige valens.« Efter at klageren i denne sag, A/S Dumex (Dumex Ltd.) havde modholdt en  

 artikel af Bell et al i Journal of Organic Chemistry, Vol. 27 (1962) s.  

 562-66 og en artikel af Sternbach og Reeder i samme tidsskrift, Vol. 26  

 (1961), s. 4936-41, gav patentkommissionen ved skrivelse af 1. december 1971  

 afslag på ansøgningen, idet kommissionen bl.a. udtalte:
».... en organisk kemiker ved, at tilbøjeligheden til dannelsen af  

 ringformige strukturer aftager fra fem- til syvleddede ringe, men der er ikke  

 nogen brat nedgang ved overgangen fra seks- til syvleddede ringe.
Tværtimod  

 foregår også dannelse af seks- og syvleddede ringe - som tidligere herfra  

 anført - i almindelighed let ved opvarmning eller syre- eller basekatalyse,  

 jfr. de tidligere herfra ved skrivelse af 22. januar 1969 fremdragne  

 litteratursteder.
Til belysning heraf kan det anføres, at seks- og syvleddede  

 ringe, der er analoge med de ved fremgangsmåden ifølge ansøgningen dannede,  

 dannes spontant og i næsten kvantitativt udbytte.
For eksempel kan  

 4-(o-aminophenyl)-smørsyre ikke isoleres som fri syre, da den ringslutter  

 spontant til den syvleddede lactam »homohydrocarbostyril«:
 En organisk kemiker kan derfor - som tidligere herfra anført - ikke på  

 forhånd have grund til at antage, at ringslutning af en given forbindelse til  

 en syvleddet ring ikke skulle være mulig, og følgelig er det en rutinemæssig  

 opgave at undersøge, om den er mulig, og i bekræftende fald at finde frem til  

 de optimale betingelser for ringslutningen; at anstille et forsøg kræver  

 ingen opfinderisk ide, og da et positivt resultat ikke kan betragtes som  

 uventet eller overraskende, kan det ikke danne grundlag for patent.
Vedrørende det i Deres skrivelse af den 20. september 1971 forklarede kan  

 det anføres, at den ved fremgangsmåden ifølge ansøgningen anvendte  

 udgangsforbindelse ikke slet og ret er et derivat af benzylglycin, men et  

 sådant, der i orthostilling har en -NHR~ gruppe.
Medens der ved benzylglycin  

 alene kan forventes en intermolekylær kondensation, vil enhver fagmand  

 forvente, at der ved benzylglycinderivater, der i ortho-stillingen har en  

 sådan -NHR- gruppe, kan ske en intramolekylær kondensation i stedet for en  

 intermolekylær kondensation.' Denne afgørelse begærede F.
Hoffman-La Roche & Co. ved skrivelse af  

 22. januar 1972 prøvet af en særlig kommission, der den 29. januar 1975  

 stadfæstede patentkommissionens afgørelse i henhold til dens grunde med den  

 bemærkning, at det må være nærliggende for en fagmand, at antage, at der ved  

 benzylglycinderivater, der i ortho-stillingen har en -NHR- gruppe, kan ske  

 såvel intra- som intermolekylær kondensation, uden at det kan forudsiges  

 hvilken af de to mulige kondensationer, der vil dominere.
Umiddelbart før denne afgørelse - den 27. januar 1975 - havde ansøgeren  

 indsendt en af den oprindelige ansøgning afdelt ansøgning (nr. 249/75) om  

 patent på en fremgangsmåde til fremstilling af 1,3,4,5-tetrahydro-5-phenyl- 2H-1,4-benzodiazepin-2-on derivater eller syreadditionssalte deraf.  

 Ansøgningen, der under nr. 135.841 fremlagdes den 4. juli 1977, indeholdt  

 følgende 2 krav:
»1. Fremgangsmåde til fremstilling af 1,3,4,5-tetrahydro-5-phenyl~ 2H-1,4-benzodiazepin-2-on-derivater med den almene formel i hvilken R1 og R4 hver for sig betegner hydrogen eller en alkylgruppe med  

 1-4 carbonatomer, R2 betyder hydrogen, halogen, nitro eller trifluormethyl,  

 og R3 betyder hydrogen, halogen, nitro eller cyano, eller syreadditionssalte  

 deraf, k e n d e t e g n e t ved, at man intramolekylært kondenserer en  

 forbindelse med den almene formel i hvilken R1, R2, R3 og R4 har den ovenfor angivne betydning, i nærværelse  

 af et indifferent organisk opløsningsmiddel ved opvarmning til en temperatur  

 mellem 80 og 300 graderC, fortrinsvis 80-200 graderC, hvorefter den fremkomne  

 forbindelse om ønsket dannes til et syreadditionssalt med en syre.
2. Fremgangsmåde ifølge krav 1 til fremstilling af  

 7-chlor-1-methyl-1,3,4,5-tetrahydro-5-phenyl- 2H-1,4-benzodiazepin-2-on, k e n d e t e g n e t ved, at man bringer  

 2-(1-(2-methylamino-5-chlorphenyl) -1-phenylmethylamino)-eddikesyre til omsætning.« Det anføres i beskrivelsen:
Af det hollandske patentskrift nr. 123.599 fremgår det, at en del af de af  

 den almene formel I omfattede forbindelser hidtil kun har kunnet gøres  

 tilgængelige ved katalytisk reduktion af tilsvarende forbindelser, der i  

 4,5-stilling indeholder en dobbeltbinding.
Forbindelser med formlen I, i  

 hvilken R3 f.eks. står for en nitro~ eller en cyanogruppe, kan imidlertid på  

 grund af disse gruppers reaktivitet over for katalytisk aktiveret hydrogen  

 ikke fremstilles efter den omtalte fremgangsmåde.
Der forelå således et behov  

 for at kunne fremstille forbindelserne med den almene formel I direkte ud fra  

 ikke-heterocycliske forbindelser og derved at gøre denne samlede klasse  

 forbindelser tilgængelig på en enkel måde.
I J.
Org.
Chem., 26, 4936-41 (1961) og J.
Org.
Chem., 27, 562-66 (1962) er  

 der ganske vist beskrevet en ringslutning af  

 N-(2-amino-5-chlor-benzhydryliden) -glycin-N-oxid, men denne reaktion kan imidlertid ikke overføres til  

 anvendelse på et tilsvarende udgangsmateriale, som ved glycin-nitrogenet ikke  

 indeholder nogen reaktivitets-blokerende gruppe, f.eks. et N-oxid-oxygenatom,  

 eftersom det fra J.
Chem.
Soc., London, 65, 187 (1894) er kendt, at der sker  

 en let forløbende intermolekylær kondensation af sådanne glycinderivater uden  

 beskyttelsesgruppe under dannelse af tilsvarende diketopiperaziner.
Ved forsøg på at oxidere  

 2-(1-(2-amino-5-chlorphenyl)-1-phenyl-methylamino)-eddikesyre til den  

 tilsvarende Schiff'ske base, nemlig forbindelsen  

 2-(1-(2-amino-5-chlorphenyl)- 1-phenyl-methyl-amino)-eddikesyre, blev det  

 tilfældigt fastslået, at en ringe del af udgangsmaterialet allerede ved en  

 intramolekylær kondensation var omdannet til en tetrahydrobenzodiazepin.  

 Dette eksperimentelle resultat var uventet, fordi man også i dette tilfælde  

 snarere måtte regne med en diketopiperazin-dannelse som sidereaktion.' Klageren i denne sag nedlagde tillige indsigelse imod denne ansøgning,  

 idet klageren gjorde gældende, at den nye patentansøgning ikke opfylder  

 betingelserne for at blive betragtet som en afdelt ansøgning, og at  

 patentdirektoratet er bundet af den af den særlige patentkommission den 29.  

 januar 1975 trufne afgørelse.
Klageren gjorde endvidere gældende, at  

 ansøgningen i hvert fald ikke indeholder noget patenterbart, når henses til,  

 hvad der kendes fra de artikler, der blev fremdraget under den oprindelige  

 patentansøgnings behandling.
 Efter skriftveksling mellem indsiger og ansøger besluttede  

 patentdirektoratet ved skrivelse af 5. september 1980 at udstede patent, idet  

 direktoratet afviste indsigelsen med følgende begrundelse:
 »Ansøgningen kan med rette anses for afdelt af ans. nr.4572/64, idet  

 der er en ubrudt kontinuitet mellem den og stamansøgningen, og hele indholdet  

 deraf kan betragtes som en del af stamansøgningens basisdokumenter, jfr. i  

 øvrigt patentbestemmelserne § 16, pkt.A, og idet den afdelte ansøgning er  

 indkommet inden stamansøgningen er blevet endelig afgjort ved den særlige  

 kommissions afslag.
Den i ansøgningen omhandlede fremgangsmåde findes ikke på baggrund af det  

 i stamansøgningen fremførte og fremdragne, og hvortil De henviser i Deres  

 indsigelsesbegrundelse, at være nærliggende for en fagmand, idet de i J.
Org.  

 Chem., 26, 4936 (1961) og ibid. 27, 562 (1962) beskrevne ringslutninger under  

 dannelse af benzodiazepinderivater foregår med forbindelser, hvor det  

 ikke-aromatisk bundne nitrogenatom er blokeret ved oxiddannelse, samt under  

 gunstigere steriske forhold.
På baggrund af de to i ansøgerens udgangsmateriale tilstedeværende  

 nitrogenatomers store baciditetsforskel og det forhold, at ingen af  

 aminogrupperne er protoniserede, ville en fagmand primært forvente en  

 intermolekylær kondensation, idet en acylering af det mest basiske  

 aminonitrogenatom foregår lettest, jfr.
Houben-Weyl, Methoden der Organischen  

 Chemie, vol.
XI/2, p. 3 (1958).
Når hertil kommer, at det vides, at dannelsen af 7-leddede ringe ikke  

 foregår særlig let eller foregår med små udbytter, jfr. f.eks.
Berichte 63,  

 1308 (1930), E.L.
Eliel, Stereochemistry of Carbon Compounds, p. 198-199,  

 McGraw-Hill Book Co., Inc., NY (1962) samt ansøgerens redegørelse for den i  

 Berichte 32, 1271 (1899) beskrevne ringsutning af   

 -aminocapronsyre (se ansøgerens skrivelse i stamansøgnigen af 18. april 1969  

 side 2-4), må det på ansøgningens indleveringsdag betegnes som overraskende  

 og uventet for en fagmand, at den i ansøgningen omhandlede intramolekylære  

 kondensation forløber med godt udbytte.« Denne afgørelse har klageren ved skrivelse af 5. november 1980 indbragt  

 for patentankenævnet med påstand om principalt at patentdirektoratet  

 tilpligtes at anerkende, at det har været uberettiget til at acceptere  

 ansøgning nr. 249/75 som en af ansøgning nr. 4572/64 afdelt patentansøgning, subsidiært at patentdirektoratet tilpligtes at anerkende, at  

 patentansøgning nr. 249/75 ikke omhandler en patenterbar opfindelse.
 Ansøgeren har i skrivelse af 6. februar 1981 nedlagt påstand om, at den  

 påklagede afgørelse stadfæstes.
Klageren har til støtte for sin principale påstand anført, at en  

 sammenligning af krav 1 i stamansøgningen nr. 4572/64 med krav 1 i den  

 foreliggende afdelte ansøgning nr. 249/75 viser, at der i denne sidstnævnte  

 ansøgning for så vidt angår definitionerne af substituenterne i slutproduktet  

 og udgangsmaterialerne blot er foretaget en begrænsning af antallet af  

 carbonatomer i de omhandlede grupper dvs. i alkylgrupperne i definitionerne  

 af R1 og R4 eller en udeladelse af speciele substituenter, medens alle  

 væsentlige substituentdefinitioner er blevet opretholdt.
Med hensyn til  

 reaktionsforløbet gør klageren gældende, at der alene er foretaget sproglige  

 omformuleringer, der hovedsagelig er en direkte følge af, at definitionerne  

 af substituenterne er blevet begrænset, medens der for så vidt angår  

 reaktionsbetingelserne alene er sket en begrænsning til sådanne betingelser,  

 som det for en fagmand ville være indlysende at anvende ved en reaktionstype  

 af den omhandlede art.
 Klageren har om dette spørgsmål sammenfattende gjort gældende, at den  

 opfindelse, der er karakteriseret i fremlæggelsesskrift nr. 135.841 reelt er  

 den samme som den opfindelse, som Patentkommissionen og De Særlige  

 Patentkommissioner ikke fandt patenterbar under behandlingen af  

 stamansøgningen nr. 4572/64.
Klageren har til støtte for sin subsidiære påstand anført, at det fremgår  

 af fremlæggelsesskrift nr. 135.841 og sagens akter iøvrigt, at  

 1,3,4,5-tetrahydro-5-phenyl- 2H-1,4-benzodiazepin-2-oner var til dels kendte forbindelser i 1964, men  

 at der forelå behov for at fremstille dem direkte ud fra ikke-heterocycliske  

 forbindelser, dvs. ved intramolekylær ringslutning.
Af tre forskellige  

 forhold, benævnt A, B og C, måtte det anses som nærliggende for fagmanden, at  

 undersøge muligheden for ringslutning ved at etablere en binding i  

 1,2-stillingen.
Således påpeges det (A) at den kemiske binding der etableres,  

 er en velkendt amidbinding, (B) at den omvendte reaktion er kendt og  

 beskrevet, og (C) at en analog ringslutnig var kendt fra J.
Org.
Chem. 27, p.  

 563 (1962).
For at undersøge, om problem og løsning falder ind under den almindelige  

 fagmandsviden på ansøgningsdagen underkaster klageren flg. 4 punkter en  

 nærmere granskning: 1) Den kemiske reaktion, 2) reaktionsevnen af de  

 implicerede funktionelle grupper, 3) dannelsen af den 7-leddede ring og 4)  

 muligheden for andre reaktionsprodukter.
Det konkluderes, at der antagelig  

 hersker fuld enighed mellem parterne og patentdirektoratet vedrørende  

 punkterne 1 og 2, hvorimod klagerne for så vidt angår punkt 3 ikke kan  

 tilslutte sig patentdirektoratets opfattelse i skrivelse af 5. september  

 1980, hvor det anføres, at dannelsen af 7-leddede ringe ikke foregår særligt  

 let eller foregår med små udbytter.
Til støtte for sine synspunkter refererer  

 klageren bl.a. til flg. litteratur, hvor dannelse af analoge 7-leddede ringe  

 er beskrevet ved en tilsvarende ringslutning (J.A.C.S. 77, 5388 (1955); ibid  

 71, 1985 (1949) og Berichte 63, 1308 (1930)). Yderligere anføres, at det  

 omhandlede benzodiazepin ringsystem var særdeles grundigt undersøgt af mange  

 kemikere siden 1958, og klageren finder det vanskeligt at forestille sig, at  

 gennemsnitsfagmanden skulle have nogen fordomme mod eller anse det for  

 overraskende at fremstille ringsystemer af benzodiazepintypen.
Ligeledes ses  

 det ikke, at de steriske forudsætninger for ringslutning af ansøgerens  

 2-aminobenzhydrylglyciner er dårligere end de forudsætninger, der findes ved  

 den velbeskrevne ringslutning af 2-aminophenyl-smørsyre (Berichte 63, 1308  

 (1930)).
Vedrørende punkt 4 er den eneste alternative mulighed, der er nævnt i den  

 foreliggende sag den intermolekylære reaktion, hvor glycins carboxylsyre  

 reagerer med den alifatisk bundne aminogruppe i et andet glycinmolekyle under  

 dannelse af diketopiperazin i stedet for med den aromatisk bundne  

 aminogruppe.
Som begrundelse for, at denne reaktion kan forekomme er nævnt,  

 at aminogruppen i glycin er langt mere basisk (indtil 5 tierpotenser) end den  

 aromatisk bundne aminogruppe.
Klageren citerer her patentdirektoratets  

 begrundelse for afvisning af indsigelsen ».. idet en acylering af det  

 mest basiske aminonitrogen som regel foregår lettest«.
Klageren mener  

 dog at kunne konstatere, at reglen åbenbart kan have vigtige undtagelser.  

 Således bemærkes, at glycinmethylester dimeriserer til diketopiperazin  

 allerede ved stuetemperatur (Houben-Weyl 11/2 p. 379 - 80), men at frie  

 aminosyrer, som anvendes i nærværende ansøgning, først dimeriserer ved  

 væsentlige højere temperaturer.
Den ovenfor nævnte 2-aminophenylsmørsyre  

 undergår derimod den intramolekylære ringslutning under noget mildere  

 betingelser.
En del anderledes bliver forholdet, når man som det er tilfældet  

 ved den omhandlede fremgangsmåde, substituerer glycinnitrogenatomet med en  

 benzhydrylgruppe og den relative basicitet er herefter ikke længere den  

 eneste faktor, der skal vurderes.
Det anføres, at det på  

 ansøgningstidspunktet var kendt, at indførsel af en benzylgruppe på  

 nitrogenatomet i glycin hæmmer en intermolekylær reaktion (Berichte 45, 314  

 (1912)), samt at en fagmand kan slutte, at indførsel af den sterisk mere  

 hindrende benzhydrylgruppe, som i ansøgerens tilfælde, vil give en yderligere  

 stabilisering.
Det konkluderes, at ansøgerens frygt for »at  

 2-aminobenzhydrylglyciner vil kondensere intermolekylært i stedet for  

 intramolekylært« ikke er reel.
Endelig påpeges, at det var kendt fra  

 engelsk patent nr. 1.067.745, at intramolekylær ringslutning af  

 N(2-amino-5-chlorophenylbenzyl)glycin let opnås ved opvarmning med fortyndet  

 mineralsyre.
Under disse omstændigheder er det basiske nitrogenatom  

 protoniseret, og problemer med intermolekylær reaktion kan derfor nemt undgås  

 ved at gennemføre den omhandlede ringslutning i fortyndet mineralsyre.
 Klageren mener herefter, at det er en rutinemæssig opgave, at anstille  

 forsøg for at konstatere, om den intramolekylære ringslutning til dannelse af  

 en 7-leddet ring er mulig og i så fald at bestemme de betingelser, herunder  

 temperaturbetingelser og reaktionsmedium, hvorunder ringslutningen vil være  

 den dominerende.
 Ansøgeren har for så vidt angår klagerens principale påstand henholdt sig  

 til patentdirektoratets begrundelse for at anse ansøgningen for med rette at  

 være afdelt af ans. nr. 4572/64.
Ansøgeren har med henvisning særlig til klagerens punkt 3 gjort gældende,  

 at intet af de anførte litteratursteder kan betyde, at fremgangsmåden ifølge  

 opfindelsen, må betegnes som en analogimetode, fordi der i alle tre tilfælde  

 er tale om udgangsstoffer, som helt adskiller sig fra ansøgerens udgangsstof  

 ifølge opfindelsen, og dette hvad enten man ser på de stereokemiske forhold  

 og/eller på det manglende andet, stærkere basiske reaktionscentrum.
Videre  

 anfører ansøgeren, at han ikke har hævdet, at der på ansøgningstidspunktet  

 skulle have eksisteret en generel fordom mod dannelsen af 7-leddede ringe,  

 men derimod, at der eksisterede en fordom i den forstand, at dannelsen af  

 7-leddede ringe ved mulighed for andre reaktionsforløb ikke ville forløbe let  

 og kun med ringe udbytter.
I forbindelse med klagerens punkt 4 udtaler ansøgeren særligt, at  

 acylering af glycinnitrogenatomet snarere end acylering af anilinnitrogenet  

 er at forvente på grund af den store basicitetsforskel.
Klagerens henvisning  

 til Houben-Weyl menes blot at berøre nogle speciele undtagelsestilfælde som  

 ikke ændrer gyldigheden ved den almene regel, og citatet fra Houben-Weyl kan  

 således ikke benyttes til at imødegå ansøgerens udsagn om, at fagverdenen på  

 forhånd ville have ventet et ganske andet reaktionsforløb ved fremgangsmåden  

 ifølge opfindelsen.
Ansøgeren diskuterer videre de af klageren fremdragne  

 eksempler, men divergerer stærkt i fortolkningen af forsøgsresultaterne  

 vedrørende den lethed, hvorved glycin intermolekylært dimeriserer.
I  

 forbindelse ned spørgsmålet om benzhydrylgruppen som sterisk hindrende mener  

 ansøgeren ikke, at det fremgår af litteraturen, at benzhydrylgruppen skulle  

 virke hæmmende på en intermolekylær reaktion.
Sammenfattende angiver  

 ansøgeren, at ingen af de af klageren fremdragne modhold ved en korrekt  

 vurdering tilfører sagen noget nyt med hensyn til vurderingen af  

 fremgangsmåden ifølge opfindelsen.
Tværtimod er klagerens konklusioner i det  

 væsentlige irrelevante, eftersom de bygger på urigtige præmisser.
 Ansøgeren bemærker endelig, at det af klageren modholdte britiske patent  

 nr. 1.067.745 er efterpubliceret og således totalt må lades ude af  

 betragtning.
 Sagen har været behandlet i nævnets møde den 6. februar 1984.
For klageren mødte civilingeniør Iver Kyed og advokat N.
Fisch-Thomsen.
 For ansøgeren mødte civilingeniør Gunnar Lind og højesteretssagfører  

 Mogens Plesner.
 På klagerens foranledning var fremlagt en af professor ved Københavns  

 Universitet, dr.phil Ole Buchardt udarbejdet redegørelse af 5. november 1980  

 for den i ansøgningen omhandlede ringslutning og analoge reaktioner.  

 Professor Buchardt var mødt.
 Nævnet anså det for mest hensigtsmæssigt, at klagerens principale påstand  

 blev taget under påkendelse særskilt og parterne procederede denne del af  

 sagen.
 Efter rådslagning blev det tilkendegivet parterne, at nævnet må mene, at  

 ansøgningen med rette er afdelt af stamansøgningen, hvorfor klagerens  

 principale påstand ikke kunne tages til følge.
 For ansøgeren stillede højesteretssagfører Plesner spørgsmål til professor  

 Buchardt på grundlag af dennes redegørelse.
 Parterne procederede sagen på grundlag af klagerens subsidiære påstand.
 Nævnet skal udtale.
 Det tiltrædes, at ansøgningen af de af patentdirektoratet anførte grunde  

 er anset som afdelt af ansøgning nr. 4572/64, hvorfor klagerens principale  

 påstand ikke kan tages til følge.
For så vidt angår klagerens subsidiære påstand, bemærkes, at det fremgår  

 af den faglige litteratur fra før 1964, at 7-leddede lactamer kunne  

 fremstilles ved en intramolekylær ringslutning med større eller mindre lethed  

 varierende fra små til relativt høje udbytter.
Med ansøgerens  

 2-aminobenzhydrylglyciner er der på forhånd mulighed for denne reaktion, men  

 også for den alternativ intermolekylær diketopiperazindannelse.
Sidstnævnte  

 reaktion er begrundet i tilstedeværelsen af det stærkere basiske  

 glycinnitrogen udover det for lactamdannelsen nødvendige 2-aminonitrogen.
Ved  

 et forsøg på vurdering af hvilken af de to reaktioner der vil indtræde, skal  

 der imidlertid ikke blot tages hensyn til de to nitrogenatomers relative  

 basicitet, men også til steriske effekter, som substitution af  

 glycinnitrogenet med en benzhydrylgruppe medfører.
En sådan sterisk hindrende  

 gruppe vil i væsentlig grad kunne hæmme den intermolekylære  

 diketopiperazindannelse, hvorimod den intramolekylære benzodiazepinondannelse  

 ikke er direkte påvirket heraf.
Nævnet må mene, at en fagmand ikke på forhånd kunne afgøre, hvilken af de  

 to reaktioner, der ville indtræde med ansøgerens udgangsmateriale.
Der bestod  

 derfor ikke nogen fordom mod at forsøge at gennemføre den i ansøgningen  

 omhandlede ringslutningsreaktion, og det kan ikke anses for overraskende, at  

 den kunne lykkes.
 Den ansøgte fremgangsmåde må herefter anses for et resultat af et for  

 fagmanden nærliggende udviklingsarbejde, der ikke adskiller sig væsentligt  

 fra den kendte teknik.
Klagerens subsidiære påstand tages til følge hvorfor bestemmes:
 Ans.nr. 249/75 afslås.
