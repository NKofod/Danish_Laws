Landsskatteretskendelse af 11. maj 2004 vedr. værdi af fri  

 bolig/ejerboligværdi Klagen vedrører værdi af fri bolig for direktør, herunder  

 nedslag for bopælspligt.
Landsskatterettens  

 afgørelse Personlig indkomst  

 -  

 indkomstårene 1999 og 2000 Skatteankenævnet har skønsmæssigt ansat værdi af fri bolig til  

 hhv. 40.000 kr. og 50.000 kr., jf. statsskattelovens § 4, litra b, og  

 ligningslovens  

 § 16, stk. 3 og 9.
Indkomståret 2001 Skatteankenævnet har ansat værdi af fri bolig, jf.  

 statsskattelovens § 4, litra b, og ligningslovens § 16, stk. 9, til  

 ejerboligværdi pr. 1. januar 2001 1.001.700 kr. x 6 pct., i alt 60.102 kr.
 Landsskatteretten stadfæster skatteankenævnets afgørelse.
Sagens oplysninger Klageren er direktør for selskabet B ApS.
En ansat i selskabet  

 er eneanpartshaver.
Virksomheden graverer små skilte som dørskilte og  

 reversskilte.
Selskabet har pr. 3. september 1996 erhvervet en ejendom, for  

 1.505.452 kr., efter kontantomregning 1.503.945 kr.
Boligen på ejendommen er  

 stillet til rådighed for klageren.
Værdi af fri bolig er selvangivet med  

 2.500  

 kr. pr. måned.
Ejendommen er en beboelses- og forretningsejendom med en  

 beboelseslejlighed.
Ejendommen har et grundareal på 5.151 m2.  

 Ejendommen er ifølge Bygnings- og Boligregisterets oplysninger bebygget med  

 en  

 industribygning, der er opført i 1965 og har et bebygget areal på 400  

 m2.  

 Endvidere er der på ejendommen et fritliggende enfamiliehus, der er opført i  

 1990 og har et bebygget areal på 194 m2  

 med et beboet areal på 154 m2.  

 Ejendomsværdien har pr. 1. januar 1999, pr. 1. januar 2000 og pr. 1. januar  

 2001 udgjort henholdsvis 1.600.000 kr., 1.600.000 kr. og 1.650.000 kr.  

 Ejerboligværdien har pr. 1. januar 2001 udgjort 1.001.700 kr.
Ejendommen er beliggende i et industrikvarter.
Ifølge lokalplan  

 må beboelsen kun anvendes som bolig for indehaver, bestyrer, portner eller  

 anden person med lignende tilknytning til virksomheden.
Skatteankenævnets  

 afgørelse Skatteankenævnet har anset klageren for skattepligtig af værdi  

 af fri bolig med henholdsvis 40.000 kr., 50.000 kr. og 60.102 kr. for de  

 pågældende indkomstår.
Klagerens bolig er omfattet af ligningslovens § 16, stk. 9,  

 hvorfor værdien af fri bolig for indkomstårene 1999 og 2000 skal ansættes til  

 et beløb svarende til markedslejen ved udlejning til en uafhængig tredjemand,  

 mens værdien for indkomståret 2001 skal ansættes til 6 pct. af  

 beregningsgrundlaget.
Værdi af fri bolig kan herefter ikke opgøres efter  

 skemasatserne i Ligningsrådets anvisninger, ligesom der ikke skal gives  

 nedslag  

 for bopælspligt.
 På grundlag af de foreliggende oplysninger er skatteankenævnet  

 enig med skatteadministrationen i, at den selvangivne værdi af fri bolig på  

 30.000 kr. pr. år eller 2.500 kr. pr. måned ikke kan anses for svarende til  

 den  

 reelle udlejningsværdi ved udlejning til fremmede, og at udlejningsværdien  

 for  

 indkomstårene 1999 og 2000 derfor må ansættes efter et skøn.
Under hensyn til at markedslejen tidligere har været godkendt  

 med 30.000 kr., er det dog rimeligt, at værdien ansættes til et mindre beløb  

 end 54.000 kr.
Samtidig må alle have en forventning om, at en husleje er  

 stigende, og værdi af fri bolig kan derfor nedsættes til skønsmæssigt 40.000  

 kr. for indkomståret 1999 og skønsmæssigt 50.000 kr. for indkomståret 2000.
Værdi af fri bolig for 2001 skal ansættes til 6 pct. af  

 beregningsgrundlaget, jf. ligningslovens § 16, stk. 9. Under hensyn til de  

 foreliggende oplysninger om ejendommens vurdering og klagerens salgspris i  

 forbindelse med ejendommens overdragelse til selskabet ansættes værdien til 6  

 pct. af vurderingen pr. 1. januar 2001 på 1.001.700 kr. svarende til 60.102  

 kr.  

 Klageren har ikke en lovgivningsmæssig bopælspligt, og han anses således ikke  

 for omfattet af undtagelsesbestemmelserne i ligningslovens § 16, stk. 9,  

 sidste  

 pkt.
Lokalplanen giver ikke en lovmæssig bopælspligt, men en begrænsning af,  

 hvem der må have bopæl på adressen.
Klagerens påstand og  

 argumenter Klagerens repræsentant har fremsat påstand om, at værdi af fri  

 bolig ansættes i overensstemmelse med det selvangivne beløb på 2.500 kr. pr.  

 måned eller i alt 30.000 kr. for hvert af de pågældende indkomstår.
Virksomheden er startet i 1983 i X Kommune og flyttet til Y i  

 1987. På det tidspunkt var erhvervslokalerne opført.
Boligen blev opført  

 derefter.
Virksomheden blev drevet i personligt regi indtil 1990  91 og  

 derefter omdannet til et anpartsselskab.
Der var tale om en  

 betalingsstandsning, og kreditorerne accepterede omdannelse til selskab.
Hele  

 ejendommen blev holdt uden for omdannelsen.
Der blev derefter oprettet en  

 lejekontrakt mellem klageren og selskabet vedrørende både  

 produktionsfaciliteterne og boligen.
Klageren har fra dette tidspunkt haft  

 fri  

 bolig på ejendommen.
Ejendommen kom på tvangsauktion i 1996, idet det ikke var muligt  

 at betale ydelserne på ejendommen.
Selskabet købte ejendommen af  

 kreditforeningen.
Klageren blev boende og havde fortsat fri bolig.
Klageren  

 har  

 således haft fri bolig siden 1991.
Der ligger en 1.200 m2  

 stor industriejendom i en  

 afstand af 7 m fra soveværelsesvinduet.
Denne naboindustriejendom har  

 tidligere  

 været en printproducerende virksomhed, hvorfra der var lugtgener.
Denne  

 ejendom  

 er nu en smedevirksomhed, der støjer.
Der er tale om et industrikvarter, og  

 boligen er beliggende mellem industribygninger.
Der er ingen have til  

 beboelsen.
Dengang klageren fik fri bolig, og der skulle fastsættes en  

 værdi af boligen, blev det lagt til grund, at boligen lå i et industrikvarter  

 med gener.
Ligningsrådets satser blev undersøgt, og man fandt frem til en  

 værdi  

 på 30.000 kr. om året.
Den kommunale skattemyndighed har to gange rettet  

 henvendelse til klageren, der fortalte, hvordan man var kommet frem til  

 beløbet.
Den kommunale skattemyndighed gik herefter ikke videre med sagen.  

 Klageren undrer sig over, at spørgsmålet nu er taget op fra og med  

 indkomståret  

 1999, idet de nye regler først har virkning fra og med indkomståret 2001.
 Der har ikke været pristalsregulering af den selvangivne leje,  

 siden klageren fik fri bolig i 1991. Klageren er ikke uenig i, at der bør  

 foretages en regulering, men der er ikke hjemmel til de foretagne forhøjelser  

 af den størrelsesorden for indkomstårene 1999 og 2000 som følge af de  

 ændringer  

 af reglerne, der først har virkning fra og med indkomståret 2001.  

 Markedsværdien er ikke anvendt af myndighederne for indkomstårene 1999 og  

 2000  

 på grund af ændringen af reglerne fra og med indkomståret 2001. Det er  

 markedslejen, der skal anvendes for indkomstårene 1999 og 2000, det vil sige  

 2.500 kr. pr. måned svarende til det selvangivne beløb.
Der er ikke taget hensyn til, at der er tale om et  

 industrikvarter.
Der er heller ikke taget hensyn til lokalplanen.
De to  

 øvrige  

 ansatte i virksomheden havde egen bolig i Y og var ikke interesserede i at  

 flytte ind.
Der kan trækkes en parallel til præster, der skal bo i  

 præstegården  

 eller i sognet, hvis der ikke er en præstegård.
Hvis klageren ikke længere  

 var  

 ansat i virksomheden, måtte han flytte.
 Med hensyn til indkomstårene 1999 og 2000 er begrundelsen for  

 klagen følgende:
 1.
 Boligen er beliggende i et industrikvarter, og  

 skatteankenævnet har ikke taget hensyn til de faktiske forhold, idet der i  

 lokalplanen for området er følgende indhold:
 Områdets anvendelse:
Beboelsen må kun anvendes som bolig for indehaver, bestyrer,  

 portner eller anden person med lignende tilknytning til virksomheden. Lokalplanen forhindrer således, at boligen kan udlejes til  

 anden side, hvorfor der ikke findes nogen markedsleje for boligen.
 2.
 En tilsvarende bolig beliggende i et almindeligt boligkvarter  

 vil kunne lejes her i området for ca. 3.000  3.500 kr. pr. måned.
 3.
 Der er ikke taget hensyn til de støjgener og lignende, der er  

 i området ved, at boligen er beliggende i et industrikvarter.
 Med hensyn til indkomståret 2001 gælder ligningslovens § 16,  

 stk. 9, 2.  11. pkt., ikke for klageren, hvilket begrundes med  

 følgende:
 1.
Bestemmelsen i ligningslovens § 16, stk. 9, blev indført ved  

 lovforslag nr. 237 i Folketinget 1999  2000. Loven blev vedtaget uden  

 bemærkninger  

 til eller debat om diverse ændringsforslag.
I betænkningen blev der stillet  

 forslag om, at personer, der f.eks. som følge af landbrugslovens §§ 20   

 21  

 havde en bopælspligt, og som opfyldte den, ikke skulle være omfattet af den  

 nye skærpede retstilstand.  De skulle beskattes efter de hidtidige  

 regler.   

 Dette er lovfæstet i ligningslovens § 16, stk. 9, sidste pkt.
 Situationen er den, at klageren, jf. sin ansættelsesaftale og  

 lokalplan har bopælspligt på adressen og opfylder den, hvorfor han af  

 ovennævnte  

 grunde ikke er omfattet af ligningslovens § 16, stk. 9, 2.  11. pkt.
 Indførelsen af ligningslovens § 16, stk. 9, er ikke møntet på  

 et fri bolig tilfælde som klagerens.
Reguleringer for årene 1999 og 2000 kan som loven foreskriver  

 reguleres i henhold til markedsværdien.
Dette er ikke sket.
Man regulerer med  

 tilbagevirkende kraft på baggrund af en lovændring som først har virkning fra  

 2001 og fremover.
Dette kan ikke være korrekt, idet klagerens repræsentant er  

 af den opfattelse, at reguleringer skal/kan ske ud fra markedsmæssige vilkår  

 og  

 i den forbindelse bør det nævnes at lejeniveauet i Y-området har undergået en  

 meget lille stigning.
 Vedrørende markedsmæssige vilkår for ejendommen er det stadig  

 klagerens repræsentants opfattelse, at der ikke findes markedsmæssige vilkår  

 for denne ejendom, da der ikke kan udlejes på grund af lokalplanen, idet  

 bestemmelserne i denne gør, at det kun er klageren, der kan bebo ejendommen.
Med hensyn til indkomståret 2001 er det de nye regler i  

 ligningslovens § 16, stk. 9, der er gældende, og klageren er omfattet af  

 bestemmelsens sidste punktum.
Værdi af fri bolig skal således også for  

 indkomståret 2001 ansættes til markedslejen.
Der henvises til punkt 3.4.7.,  

 2.  

 afsnit, i Cirkulære nr. 1 af 2. januar 2001 om fri bil og hovedaktionærers  

 med  

 fleres personalegoder og udbytter.
Dette afsnit indeholder en åbning.
Det  

 fremgår af afsnittet, at man er klar over, at der er andre grupper, der  

 falder  

 ind under undtagelsesbestemmelsen, og som man skal finde ud af, hvem er.
Det  

 er  

 myndighederne, der har lavet og formuleret lokalplanen.
Klageren har ikke  

 haft  

 indflydelse på udformningen af lokalplanen.
 Med hensyn til ejendomsværdien er der taget udgangspunkt i  

 opførelsesomkostningerne, som klageren ikke har haft nogen indflydelse på.  

 Det  

 koster det samme at opføre en ejendom, uanset hvor den er beliggende, men  

 værdien er afhængig af beliggenheden.
Det må fremhæves, at loven gældende fra 2001 ikke er gennemført  

 for ejendomme beliggende i industrikvarterer.
Undtagelsesbestemmelsen i  

 ligningslovens § 16, stk. 9, sidste pkt., påberåbes på grund af lokalplanens  

 strenge bopælsbestemmelser.
Landsskatterettens  

 bemærkninger og begrundelse Værdi af helt eller delvis fri bolig er skattepligtig.
Dette  

 fremgår af statsskattelovens § 4, litra b, 1. pkt.
Med hensyn til indkomstårene 1999 og 2000 skal værdien af  

 boligen ansættes til markedsværdien.
Dette fremgår af ligningslovens § 16,  

 stk.  

 3 (lovbekendtgørelse nr. 28 af 18. januar 2000).
Udlejningsværdien kan efter praksis ansættes til 8 pct. af  

 ejendomsværdien (ejerboligværdien), såfremt der ikke er sikre holdepunkter  

 for,  

 hvad der ville kunne opnås ved udleje til fremmede.
Dette fremgår af  

 Højesterets dom af 14. maj 1984, der er offentliggjort i Tidsskrift for  

 Skatteret 1984.272.
Nedslagsreglerne i ligningslovens § 16, stk. 7 og 8, om  

 henholdsvis tjenesteboliger og lejeboliger omfatter ikke boliger, der er  

 stillet til rådighed som led i et ansættelsesforhold, hvis den ansatte er  

 direktør eller en anden medarbejder med væsentlig indflydelse på egen  

 aflønningsform.
Dette følger af ligningslovens § 16, stk. 9  

 (lovbekendtgørelse  

 nr. 28 af 18. januar 2000).
 Med virkning fra og med indkomståret 2001 er ligningslovens §  

 16, stk. 9, ved lov nr. 459 af 31. maj 2000 om ændring af forskellige  

 skattelove, lov om en arbejdsmarkedsfond og lov om Arbejdsmarkedets  

 Tillægspension (Hovedaktionærer med fleres personalegoder og udbytter) ændret  

 til følgende:
Stk. 9. Stk. 7 og 8 omfatter ikke boliger, der er stillet til  

 rådighed som led i et ansættelsesforhold, hvis den ansatte er direktør eller  

 en  

 anden medarbejder med væsentlig indflydelse på egen aflønningsform.
For denne  

 persongruppe sættes den skattepligtige værdi til 6 pct. af den del af  

 beregningsgrundlaget, der ikke overstiger et grundbeløb på 2.150.000 kr., og  

 8  

 pct. af resten.
Grundbeløbet i 2. pkt. reguleres efter  

 ejendomsværdiskattelovens § 14. Beregningsgrundlaget er det største beløb af  

 enten ejendomsværdien pr. 1. januar i indkomståret eller anskaffelsessummen  

 opgjort i henhold til ejendomsavancebeskatningslovens § 4, stk. 2 eller 3,  

 med  

 tillæg af forbedringer foretaget efter anskaffelsen, dog kun forbedringer  

 foretaget inden den 1. januar i indkomståret.
Såfremt anskaffelsessummen er  

 opgjort efter ejendomsavancebeskatningslovens § 4, stk. 3, 1. eller 2. pkt.,  

 medregnes kun forbedringer foretaget efter den 19. maj 1993.  

 Forbedringsudgifter på bygninger, der er undergivet fredning i henhold til  

 bygningsfredningsloven eller forbedringsudgifter, som modsvares af tilskud  

 m.v., der er skattefrie, skal ikke tillægges.
Når anskaffelsessummen opgøres  

 efter ejendomsavancebeskatningslovens § 4, stk. 3, er selskabets valg af  

 anskaffelsessum bindende i forhold til senere opgørelser efter denne  

 bestemmelse.
Ved opgørelsen af beregningsgrundlaget for boliger, for hvilke  

 ejendomsværdien fordeles efter vurderingslovens § 33, stk. 5, 2. pkt., § 33,  

 stk. 6. 2. pkt., eller § 33, stk. 7, 2. pkt., skal kun den del, der tjener  

 til  

 bolig for den ansatte, medregnes.
Ved opgørelsen af beregningsgrundlaget for  

 andre boliger skal den del, der udelukkende anvendes erhvervsmæssigt, ikke  

 medregnes.
Hvis arbejdsgiveren m.v., jf. stk. 1, sælger helårsboligen til en  

 ny  

 arbejdsgiver m.v., jf. stk. 1, hvor den ansatte direktør m.v., jf. 1. pkt.,  

 også har væsentlig indflydelse på egen aflønning, anvendes anskaffelsessummen  

 fra ansættelsesforholdet hos den sælgende arbejdsgiver m.v., såfremt den er  

 højest.
Herudover medregnes udgifter til ejendomsskatter, som afholdes af  

 arbejdsgiveren m.v., jf. stk. 1, til den skattepligtige indkomst.
Den  

 skattepligtige  

 værdi nedsættes med den skattepligtiges betaling i indkomståret til  

 arbejdsgiveren m.v. for råderetten. 2.  11. pkt. finder ikke  

 anvendelse,  

 såfremt en ansat direktør eller en medarbejder med væsentlig indflydelse på  

 egen aflønningsform ifølge anden lovgivning er omfattet af og opfylder en  

 pligt  

 til at bebo helårsboligen. Med hensyn til indkomstårene 1999 og 2000 er der ikke grundlag  

 for at fravige skatteankenævnets skøn over markedsværdien af boligen.  

 Skatteankenævnets afgørelse vedrørende indkomstårene 1999 og 2000 stadfæstes  

 derfor.
Med hensyn til indkomståret 2001 kan klageren ikke anses for som  

 følge af lokalplanen for området at være omfattet af og opfylde en pligt til  

 at  

 bebo helårsboligen ifølge anden lovgivning.
Lokalplanen giver  

 ikke en  

 lovgivningsmæssig bopælspligt, men en begrænsning af, hvem der må have bopæl  

 på  

 adressen.
Klageren er derfor for indkomståret 2001 omfattet af ligningslovens  

 §  

 16, stk. 9, 2.  11. pkt.
Skatteankenævnets afgørelse vedrørende  

 indkomståret  

 2001 stadfæstes derfor.
