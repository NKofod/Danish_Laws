I henhold til § 18, stk. 1, i anordning nr. 64 af 4. februar 1974 for Det  

 Kgl.
Danske Kunstakademis Billedkunstskoler godkender kulturministeren  

 følgende:
 § 1.  Under iagttagelse af de bestemmelser, der er  

 fastsat i anordning nr. 64 af 4. februar 1974, behandles ansættelsessager i  

 overensstemmelse med nedenstående regler.
 Opslag.
 § 2.  Ledige stillinger skal opslås.
 Stk. 2.  Fagrådet udfærdiger stillingsopslag på baggrund  

 af indstilling fra den pågældende afdeling og undervisningsrådet.
Stk. 3.  Opslaget skal bl.a. angive stillingens indhold  

 og de krav til kvalifikationer, der stilles.
Det skal desuden angive  

 ansættelsesområde og -vilkår, stillingens betegnelse samt aflønningsformen.  

 Opslaget skal angive fornødne krav om dokumentation af kvalifikationer.
 Stk. 4.  Opslag af ledige stillinger skal offentliggøres  

 ved anvendelse af en sådan form for avertering, som er bedst egnet til at  

 bringe opslaget til egnede ansøgeres kundskab, typisk i fagblade og i  

 dagspressen.
Stk. 5.  Opslaget skal indeholde angivelse af en frist,  

 inden for hvilken ansøgninger om stillingen skal være indløbet.
Hvis ikke  

 ganske særlige forhold gør sig gældende, må ansøgningsfristen ikke være  

 mindre end 14 dage.
Opslaget skal angive, hvortil ansøgningen skal sendes og  

 om fornødent tillige til hvem, den skal stiles.
For sent indkomne ansøgninger  

 kan ikke tages i betragtning.
 Fagkyndigt udvalg.
 § 3.  Efter ansøgningsfristens udløb nedsætter  

 fagrådet et fagkyndigt udvalg til bedømmelse af ansøgernes kvalifikationer.
Stk. 2.  Det fagkyndige udvalg skal bestå af 3 eller 5  

 medlemmer, og mindst 1 medlem skal tilhøre vedkommende hovedområde eller  

 faggruppe, medmindre ganske særlige forhold gør sig gældende.
Når udvalget  

 består af 3 henholdsvis 5 medlemmer, skal der være mindst 1 (henholdsvis 2)  

 udefra kommende fagkyndige.
 Stk. 3.  For hver gruppe udvalgsmedlemmer udpeges  

 suppleanter.
 Stk. 4.  Til bedømmelse af ansøgere til lektorstillinger  

 må kun indtræde professorer eller lektorer eller personer, der må anses for  

 at besidde faglig indsigt på et tilsvarende niveau.
 Stk. 5.  Ingen kan vælges til medlem af et fagkyndigt  

 udvalg, når der foreligger omstændigheder, der er egnet til at vække tvivl om  

 den pågældendes upartiskhed.
Stk. 6.  I forbindelse med udvalgets nedsættelse udpeger  

 fagrådet formanden.
Administrator eller dennes stedfortræder fungerer som det  

 fagkyndige udvalgs sekretær.
 Stk. 7.  2 af fagrådets studenterrepræsentanter kan  

 deltage som observatører i det fagkyndige udvalg uden stemmeret.
 § 4.  Umiddelbart efter at der er truffet beslutning  

 om sammensætningen af det fagkyndige udvalg meddeles dette ansøgerne.
 Undervisningsrådets udtalelse.
§ 5.  Samtidig med det fagkyndige udvalgs endelige  

 nedsættelse sendes kopier af de indkomne ansøgninger til undervisningsrådet,  

 der udtaler sig om ansøgernes pædagogiske kvalifikationer.  

 Undervisningsrådets udtalelse skal afgives i en passende objektiv form og  

 skal indeholde oplysning om det grundlag, hvorpå den bygger.
Udtalelsen, der  

 sendes til det fagkyndige udvalgs formand, indgår i dette udvalgs bedømmelse  

 og ledsager dets indstilling.
 Det fagkyndige udvalgs indstilling.
§ 6.  Når det fagkyndige udvalgs sammensætning er  

 endeligt besluttet, fastsættes en frist, inden for hvilken udvalget skal  

 afgive sin skriftlige indstilling.
Indstillingen skal affattes i en passende  

 objektiv form.
Formanden for udvalget instruerer medlemmerne om dette og kun  

 i øvrigt give en sådan vejledning, som han anser for nødvendig.
Stk. 2.  Udvalget kan i særlige tilfælde bestemme, at  

 ansøgerne skal have lejlighed til at fremkomme med supplerende materiale til  

 bedømmelse.
Der skal i så fald fastsættes en frist herfor, som samtlige  

 ansøgere underrettes om.
Stk. 3.  Udvalget kan for så vidt angår de ansøgere, der  

 af et enigt udvalg som helhed ikke skønnes at kunne komme i betragtning til  

 den pågældende stilling, indskrænke sig til at anføre dette med angivelse af  

 hvilke krav, ansøgerne ikke opfylder.
For de øvrige ansøgere skal der afgives  

 en begrundet udtalelse om hver enkelt ansøgers kvalifikationer.
 Stk. 4.  På grundlag af bedømmelsen af de enkelte  

 ansøgere afgiver udvalget en motiveret indstilling om, hvem af ansøgerne der  

 ud fra en samlet vurdering bør foretrækkes ved besættelsen af stillingen.
Stk. 5.  Udvalgets indstilling kan, når udvalget består  

 af 5 medlemmer, enten være en indstilling fra et kvalificeret flertal eller  

 en indstilling fra et flertal og/eller mindretal.
Når udvalget består af 3  

 medlemmmer kan indstillingen enten være en enstemmig indstilling eller en  

 indstilling fra et flertal og/eller mindretal.
Er der menigsforskelle mellem  

 udvalgets medlemmer, skal dette klart fremgå af udvalgets indstilling.
 Stk. 6.  Det fagkyndige udvalg afgiver en indstilling  

 bilagt udtalelser fra undervisningsrådet til fagrådet.
 Behandling i fagrådet.
 § 7.  Ved sagens behandling i fagrådet indbyrdes de  

 medlemmer af det fagkyndige udvalg, der ikke i forvejen er valgte medlemmer  

 af fagrådet til at deltage i forhandlingerne, dog uden stemmeret.
 Stk. 2.  Forinden sagens behandling i fagrådet påser  

 rektor, at indstillingen opfylder kravene i § 6.
 Afstemningsregler for fagrådet.
 § 8.  Beslutning om ansættelse af en ansøger kan kun  

 træffes, såfremt den pågældende af et flertal af det fagkyndige udvalgs  

 medlemmer er anset for kvalificeret til at komme i betragtning ved besættelse  

 af stillingen, og desuden af mindst et medlem af udvalget er indstillet til  

 ansættelse, jfr. stk. 4 om mindretalsindstillinger.
Stk. 2.  Til forkastelse af det fagkyndige udvalgs  

 enstemmige indstilling kræves, at 2/3 af samtlige stemmeberettigede medlemmer  

 stemmer herfor.
Forkastes indstillingen, kan stillingen ikke besættes på det  

 foreliggende grundlag, og der træffes bestemmelse om, hvorvidt stillingen  

 skal opslås påny, eller om stillingen ikke for tiden kan besættes.
Stk. 3.  En indstilling, hvor mindst 4 medlemmer har  

 stemt for, kan kun forkastes, såfremt 2/3 af samtlige stemmeberettigede  

 medlemmer stemmer herfor.
En flertalsindstilling kan vedtages eller forkastes  

 ved almindelig stemmeflerhed blandt de fremmødte fagrådsmedlemmer.
Forkastes  

 indstillingen, kan det under opfyldelse af de i stk. 1 og 4 anførte krav  

 vedtages at følge en mindretalsindstilling.
Sker dette ikke, skal der træffes  

 bestemmelse om, hvorvidt stillingen skal opslås påny, eller om stillingen  

 ikke for tiden kan besættes.
 Stk. 4.  Til varetagelse af en mindretalsindstilling  

 kræves, ud over det i stk. 1 anførte, at 3/4 af samtlige stemmeberettigede  

 medlemmer stemmer herfor.
 Besættelse af 2 eller flere stillinger.
§ 9.  Såfremt 2 eller flere stillinger er opslået  

 samtidig inden for samme afdeling og med samme stillingsbeskrivelse, kan  

 ansøgningerne behandles af det samme fagkyndige udvalg.
Ved sagens endelige  

 behandling i fagrådet stemmes om besættelse af hver stilling for sig.
 Rektor.
 § 10.  Beslutning om besættelse af stillingen afgives  

 til rektor, der påser at beslutningen er lovlig.
 Stk. 2.  Rektor udfærdiger ansættelsesskrivelse eller  

 foranlediger fornyet opslag i overensstemmelse med fagrådets afgørelse.
 Ikrafttræden.
 § 11.  Reglerne for ansættelsesprocedure træder i  

 kraft straks.
 § 12.  Regler om ansættelse af lektorer ved Det Kgl.  

 Danske Kunstakademis Billedkunstskoler af 17. august 1982 ophæves.
Kulturministeriet, den 14. september  

 1989 P.M.V.
 E.B.
