Landsskatteretskendelse vedr.
Beregning af  

 registreringsafgift Klagen skyldes regionens beregning af  

 registreringsafgift efter § 4, stk. 6, i lov om registreringsafgift af  

 motorkøretøjer m.v. (RGAL).
Landsskatterettens  

 afgørelse Regionens afgørelse  

 stadfæstes.
Sagens oplysninger Klageren anmeldte den 26.  

 august 2003 et køretøj til afgiftsberigtigelse, og i den forbindelse blev der  

 indbetalt henholdsvis 178.200 kr. og 78.450 kr. i foreløbig  

 registreringsafgift.
Køretøjet var en brugt  

 personbil af mærket Mercedes Benz 300 SL, årgang 1990, som første gang blev  

 registreret i Tyskland i 1990. Den afgiftspligtige værdi blev af  

 Vurderingsmyndigheden vedrørende Motorkøretøjer fastsat til 145.000 kr.
Ved  

 en  

 efterfølgende klagebehandling ændrede myndigheden den afgiftspligtige værdi  

 fra  

 145.000 kr. til 135.000 kr.
Regionens afgørelse Regionen har efteropkrævet  

 238.425 kr. i registreringsafgift.
Afgiften er beregnet i henhold  

 til § 4, stk. 6, i RGAL som 105 % af 6.100 kr., lig 6.405 kr., tillagt 180 %  

 af  

 128.900 kr., lig 232.020 kr., eller i alt 238.425 kr.
Der er herved henvist  

 til  

 lovens § 4, stk. 6, nr. 2, andre køretøjer.
Køretøjets alder er fastsat til  

 over 6 år, jf. herved lovens § 4, stk. 10, og beløbsgrænsen i § 4, stk. 6,  

 nr.  

 2, er reguleret i henhold til § 4, stk. 11.
Der er videre bl.a. henvist  

 til, at det er regionernes faste praksis ved udregning af registreringsafgift  

 at anvende de på anmeldelsestidspunktet gældende procentsatser anført i § 4,  

 stk. 6, i RGAL.
Det er også almindelig praksis at fastsætte et brugt køretøjs  

 alder i overensstemmelse med lovens § 4, stk. 10, dvs. svarende til den dato  

 og  

 årgang, som er anført på køretøjets danske eller udenlandske  

 registreringsattest.
Klagerens påstand og  

 argumenter Klageren har fremsat påstand  

 om, at den opkrævede registreringsafgift skal nedsættes, idet den ikke er  

 beregnet af bilens reelle værdi, hvorved den opkrævede afgift bliver højere  

 end  

 residualafgiften.
 Klageren har herved bl.a.  

 anført, at Danmark den 11. december 1990 blev dømt ved EF-domstolen i sag nr.  

 47/88 for at have tilsidesat de forpligtelser, der påhviler det i medfør af  

 EØF  

 Traktaten (Rom-traktaten) ved at opkræve registreringsafgift af brugte  

 importerede  

 biler på grundlag af en værdiansættelse, der er højere end køretøjets reelle  

 værdi på det danske marked.
Den danske regering var enig  

 med Kommissionen i at henføre den danske registreringsafgift under artikel 95  

 som en intern afgift.
Derefter ophørte enigheden imidlertid.
Artikel 95  

 forbyder i sin ordlyd, at varer (køretøjer) fra andre medlemslande pålægges  

 interne varer (køretøjer), eller interne afgifter som direkte eller indirekte  

 vil kunne beskytte allerede afgiftsberigtigede varer (køretøjer), som  

 omsættes  

 i indlandet.
Det bemærkes endvidere som  

 det fremgår af domstolens faste praksis (jf. dom af 3. marts 1988, Bergandi,  

 252/86), at artikel 95 i det hele har til formål at sikre varernes frie  

 bevægelighed  

 mellem medlemsstaterne på normale konkurrence vilkår gennem fjernelse af  

 enhver  

 form for beskyttelse som følger af interne afgifter, der virker  

 diskriminerende  

 over for varer fra andre medlemsstater.
Bestemmelsen skal således sikre, at  

 interne afgifter virker fuldstændig neutralt i forhold til konkurrencen  

 mellem  

 indenlandske og indførte varer.
Der kan derfor ikke være  

 forskel på et givet køretøjs reelle værdi i eksempelvis München eller  

 Brønderslev bortset fra transportomkostningerne, eller for den sags skyld i  

 Flensborg og Padborg.
Den reelle værdi er handelsprisen, alt andet er en  

 overtrædelse af Rom-traktaten.
Det var også samme resultat Landsskatteretten  

 kom frem til i en nylig afsagt dom, hvor en dansk bilimportør netop kun  

 skulle  

 betale afgift af handelsprisen, uanset tidligere aftalte importpriser.  

 ToldSkat  

 undlod at anke Landsskatterettens kendelse.
Klageren har videre bl.a.  

 anført, myndighedernes fremgangsmåde ved beregning af registreringsafgiften  

 er  

 i strid med EU-loven fordi myndighederne undersøger, hvad tilsvarende  

 køretøjer  

 med dansk registreringsafgift og garanti er udbudt til hos forhandlere her i  

 landet, som i mange tilfælde er langt fra den reelle værdi og den faktiske  

 handelspris.
Herefter slår myndighederne op i hjemmelavede tabeller og  

 konstaterer, hvor meget af prisen, der er afgift.
Herefter regnes der  

 baglæns,  

 hvorefter myndighederne har vurderingsprisen uden afgift, som så danner  

 grundlag for beregning af afgiften efter tabellerne.
Ved beregning af køretøjets  

 vurdering uden afgift anvender myndighederne tabellen baglæns, hvilket i de  

 fleste tilfælde medfører en abstrakt pris uden hold i virkeligheden og meget  

 misvisende.
Især ved specialbiler, hvor en stor andel af køretøjerne stiger i  

 pris efter de første års drastiske afskrivninger, alt afhængig af design,  

 model, udstyr og efterspørgsel, især for udgåede modeller, der er produceret  

 i  

 begrænset antal.
Den tabel, der anvendes ved  

 afgiftsberigtigelse er udelukkende gradueret ved 105 %-delen i de første 6 år  

 efter indregistreringsdatoen.
Herefter er der ingen graduering, hvilket gør  

 tabellen uanvendelig.
Således kan man da ikke beregne afgiften af en Ferrari  

 ud  

 fra første registreringsdato.
Mange specialbiler opnår højere priser ved lave  

 produktionsnumre, kendte tidligere ejere, særligt udstyr etc.
Derfor er det  

 ligegyldigt, hvornår første registrering har fundet sted.
Specialbiler kan  

 udmærket henstå ved producenten, forhandleren og køberne/brugerne i flere år  

 inden afgiftsberigtigelsen.
 Klageren har i den  

 forbindelse fremlagt to eksempler, det ene vedrørende en almindelig bil, og  

 det  

 andet vedrørende en specialbil:
Eksempel 1: En brugt VW Golf  

 købes til markedspris i Tyskland uden garanti for 3.600 euro, hvilket svarer  

 til 27.000 kr.
En tilsvarende bil udbydes her i landet med garanti fra  

 forhandler for 109.800 kr.
Myndighedernes afgiftsberegning efter tabellerne  

 viser, at ca. 67.000 kr. af de 109.800 kr. vil være afgift, hvilket efter  

 myndighedernes opfattelse betyder, at værdien uden afgift så er 42.800 kr.  

 Myndighederne beregner således afgift af 42.800 kr., uagtet at bilen kun har  

 kostet 27.000 kr.
Den reelle værdi uden afgift kan aldrig være andet end den  

 faktiske handelspris, idet der jo ikke kan være forskel på prisen uden afgift  

 i  

 f.eks.
Flensborg og Padborg, eller for den sags skyld Nührenberg og  

 Brønderslev,  

 bortset fra eventuelle transportomkostninger, jf. herved Rom-traktaten.
Eksempel 2.: Handelsprisen  

 for MG C er i Tyskland 18.000 euro, svarende til ca. 135.000 kr.
I Danmark  

 sælges tilsvarende biler med nummerplader og dansk registreringsafgift for  

 140.000 kr., hvilket svarer til en residualafgift på maks. 5.000 kr.
Men også  

 her anvender myndighederne en pris uden afgift for at få afgiften til at  

 passe  

 med tabellerne.
Residualafgiften eksisterer ikke ifølge myndighederne.
I nærværende sag drejer det  

 sig om en mere end 14 år gammel specialbil uden for nummer.  

 Klageren har  

 videre bl.a. særligt henvist til EF-domstolens dom i sagen C-393/98, herunder  

 særligt til præmisserne 33  44 og dommens konklusion.
EF-domstolen  

 stiller  

 udtrykkeligt krav om, at afgiften ikke må overstige residualafgiften i et  

 tilsvarende brugt dansk køretøj.
 Styrelsen har indstillet, at  

 regionens afgørelse stadfæstes.
 Sagen vedrører spørgsmålet om  

 beregning af registreringsafgift for en brugt personbil, Mercedes Benz 300  

 SL,  

 årgang 1990, der i august måned 2003 blev anmeldt til afgiftsberigtigelse.  

 Køretøjets afgiftspligtige værdi er af vurderingsmyndigheden fastsat til  

 135.000 kr., og registreringsafgiftsbeløbet heraf udgør 238.425 kr.
Styrelsen er enig i regionens  

 beregning af registreringsafgiftsbeløbet.
Klageren har anført, at  

 beregningsmetoden  

 for registreringsafgift af brugte biler er i strid med EU-reglerne og  

 forskellige EF-domme.
Han har bl.a. henvist til, at ToldSkat beregner  

 afgiften  

 ud fra faste abstrakte tabeller, og at residualafgiften derfor i næsten alle  

 tilfælde vil blive for høj.
Efter  

 registreringsafgiftsloven foretages der en konkret vurdering af det enkelte  

 køretøj.
Vurderingen tager udgangspunkt i markedsprisen for tilsvarende  

 køretøjer  

 her i landet.
Når der tages udgangspunkt i den faktiske markedspris for det  

 enkelte køretøj, betales der en afgift svarende til den residualafgift, der  

 er  

 indeholdt i en tilsvarende dansk bil (der som ny er indregistreret første  

 gang  

 i Danmark).
Det betyder, at en brugt bil  

 fra udlandet, der registreres første gang i Danmark, ikke vil have et højere  

 afgiftsindhold end en tilsvarende dansk bil.
Ordningen er efter styrelsens  

 opfattelse i fuld overensstemmelse med EU-bestemmelserne.
Landsskatterettens  

 bemærkninger og begrundelse Det fremgår af § 29 a, stk.  

 1, nr. 3, i RGAL, at Landsskatteretten kan påkende klager over afgørelser af  

 spørgsmål om afgiftens beregning i henhold til lovens §§ 4-6.  

 Landsskatteretten  

 er ikke klageinstans vedrørende afgørelser, der er truffet i henhold til  

 lovens  

 § 10.
 Den foretagne beregning er  

 sket i overensstemmelse med § 4, stk. 6, 10 og 11.
Landsskatteretten finder ikke  

 grundlag for at antage, at denne bestemmelse og den foretagne beregning af  

 afgift er i strid med Rom-traktaten.
Der er herved bl.a. henset til, at  

 reglerne  

 om beregning af afgift af brugte køretøjer blev ændret ved lov nr. 361 af 6.  

 juni 1991 efter, at EF-domstolen ved dom af 11. december 1990 havde fundet,  

 at  

 de hidtil gældende regler om beregning af afgift ved indførsel af brugte  

 biler  

 var i strid med Rom-traktaten.
Der henvises i den  

 forbindelse bl.a. til bemærkningerne til lovforslaget, betænkningen og  

 Folketingets  

 forhandlinger.
Der henvises videre til, at afgiftsberegningen foretages på  

 grundlag af en værdi, der er fastsat ved en konkret vurdering af den enkelte  

 bil, og til, at de sker en justering af afgiften afhængigt af bilens alder på  

 indregistreringstidspunktet efter reglerne i RGAL § 4, stk. 6, nr. 2. Retten  

 finder således ikke, at der ved denne beregning er opkrævet en afgift, der  

 overstiger afgiftsresidualet i en tilsvarende dansk indregistreret bil.
 Derfor  

 stadfæstes regionens afgørelse.
