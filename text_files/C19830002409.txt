 1. I henhold til indenrigsministeriets cirkulære nr.  

 245 af 20. december 1978 om ændrede tidsfrister m.v. for indsendelse af  

 sygehusplaner skal amtskommunerne inden 1. april 1984 indsende sygehusplaner  

 til indenrigsministeriet, omfattende perioden 1985-96 (planrevision 1984).
 I henhold til cirkulæret skal der endvidere udarbejdes obligatoriske  

 skemaer, der skal indgå som bilag til sygehusplanerne.
 Indenrigsministeriet fastsætter herved, at skemaer svarende til de i  

 bilaget til dette cirkulære indeholdte 9 skemaer skal indgå som bilag til de  

 sygehusplaner, der skal indsendes til indenrigsministeriet ved  

 planrevisionen.
 Skemaerne med tilhørende bemærkninger er med få undtagelser identiske med  

 de skemaer med tilhørende bemærkninger, der var fastsat for sygehusplanerne  

 ved planrevision 1980, jfr. indenrigsministeriets cirkulære nr. 101 af 12.  

 juni 1979 om obligatoriske skemaer til sygehusplanerne ved planrevision 1980.
 Skemaerne er inddelt i følgende 3 grupper:
 - 3 skemaer, der vedrører den FREMTIDIGE SYGEHUSAKTIVITET (skemaerne 1-3),  

 jfr. bilaget, afsnit I.
 - 3 skemaer, der vedrører de RESSOURCEMÆSSIGE KONSEKVENSER (skemaerne  

 4-6), jfr. bilaget, afsnit II.
 - 3 skemaer, der vedrører FORSKELLIGE BAGGRUNDSOPLYSNINGER FOR  

 SYGEHUSPLANEN (skemaerne 7-9), jfr. bilaget, afsnit III.
 Det skal fremhæves, at skema 7, der vedrører det skønnede personalebehov  

 og den forventede uddannelseskapacitet for bestemte personalegrupper, ikke  

 alene skal anvendes som baggrundsoplysning til sygehusplanerne, men  

 forudsættes at skulle danne grundlag for landsdækkende og regionale  

 opgørelser over udbud og efterspørgsel af de pågældende personalegrupper,  

 samt for uddannelsesplanlægning på plejeuddannelsesområdet.
 2. Med hensyn til sygehusplanernes tidshorisont,  

 planernes enkelte etaper, årlig ajourføring m.v. henvises til cirkulæret af  

 20. december 1978 om ændrede tidsfrister m.v. for indsendelse af  

 sygehusplaner.
 I overensstemmelse med anbefalinger fra det under finansministeriet  

 nedsatte planinformationsudvalg skal indenrigsministeriet herved yderligere  

 fastsætte, at hovedvægten i tekstafsnittene i de sygehusplaner, der  

 udarbejdes ved planrevision 1984, skal lægges på en kort sammenfatningsdel  

 med stillingtagen til sygehusplanlægningens politiske hovedspørgsmål i  

 vedkommende amtskommune, eventuelt suppleret med nogle få nøgletal, som giver  

 et overblik over aktiviteten i sygehusvæsenet.
 3. Ved »amtskommuner« forstås i dette  

 cirkulære med bilag også Københavns og Frederiksberg kommuner.
INDENRIGSMINISTERIET, DEN 18. FEBRUAR  

 1983 BRITTA SCHALL HOLBERG /Johs.
Qwist Bilag Obligatoriske skemaer til sygehusplanerne ved planrevision 1984 I.
SKEMAER VEDRØRENDE DEN FREMTIDIGE SYGEHUSAKTIVITET SKEMAERNE 1-3 skal belyse den planlagte aktivitetsudvikling i  

 amtskommunens sygehusvæsen, herunder i hvilket omfang sygehusvæsenet vil  

 betjene patienter bosiddende i andre amtskommuner, samt i hvilket omfang det  

 planlægges at benytte private, statslige og fremmede amtskommunale sygehuse.  

 Aktivitetsoplysningerne skal angives som henholdsvis regnskabs- og budgettal  

 for årene 1982, 1983, 1984 og som plantal for årene 1985, 1986, 1987 og 1988  

 (planetape I), for året 1992 (planetape II) og for året 1996 (planetape III).  

 Sundhedsstyrelsen vil i sommeren 1983 fremsende de pågældende oplysninger for  

 så vidt angår 1982 til den enkelte amtskommune.
I SKEMA 1 skal angives aktiviteten i planlægningsperioden på amtskommunens  

 egne sygehuse.
Som aktivitetsoplysninger skal anvendes følgende: a)  

 gennemsnitligt antal normerede senge, b) antal udskrevne og døde, c) antal  

 sengedage samt d) antal ambulante besøg.
Oplysningerne anføres for de enkelte  

 sygehuse fordelt på afdelinger, som skal omfatte sengeafdelinger med dertil  

 knyttede ambulatorier samt selvstændige kliniske ambulatorier.
Det vil være  

 hensigtsmæssigt, at der i opstillingen foretages en vis gruppering af  

 afdelingerne efter lægelige specialer.
I de tilfælde, hvor der planlægges  

 oprettet nye afdelinger, skal det af sygehusplanens tekst klart fremgå,  

 hvilke lægelige specialer de pågældende afdelinger skal omfatte.
På samme  

 måde skal det klart fremgå af teksten, hvis en eksisterende afdeling  

 planlægges grenspecialiseret.
Såfremt der i væsentligt omfang planlægges  

 anvendt deldøgnsbehandling bør det fremgå af sygehusplanens tekst.
I SKEMA 2 skal angives, i hvilket omfang det forventes, at amtskommunens  

 sygehuse skal benyttes af patienter fra andre amtskommuner samt fra Færøerne,  

 Grønland og udland.
Benyttelsen skal angives med følgende  

 aktivitetsoplysninger: a) antal udskrevne og døde og b) antal sengedage.  

 Oplysningerne anføres for amtskommunens sygehuse under eet, idet der dog skal  

 foretages en underspecifikation på de afdelinger (grupperet efter sygehus),  

 hvor den faktiske/ forventede benyttelse er 2000 sengedage eller derover.
De  

 angivne benyttelsestal skal omfatte både uafviselige patienter, der indlægges  

 under midlertidigt ophold, og planlagte indlæggelser, ligesom de skal  

 opgøres, uanset om der er tale om særlige udvekslingsaftaler m.v.
 Det bør af sygehusplanens tekst fremgå, hvilke indlæggelsesaftaler m.v der  

 foreligger, ligesom der må foretages et groft skøn over, i hvilket omfang  

 benyttelsen skyldes uafviselige patienter.
I SKEMA 3 skal angives, i hvilket omfang amtskommunen planlægger at  

 benytte private, statslige og andre amtskommuners sygehuse.
Benyttelsen skal  

 angives ved følgende aktivitetsoplysninger: a) antal udskrevne og døde og b)  

 antal sengedage.
Oplysningerne anføres for de fremmede sygehuse under eet,  

 idet der dog skal foretages en underspecifikation på de afdelinger (grupperet  

 efter sygehus), hvor den faktiske/ forventede benyttelse er 1000 sengedage  

 eller derover.
De angivne benyttelsestal skal omfatte både uafviselige  

 patienter, der indlægges under midlertidigt ophold, og planlagte  

 indlæggelser, ligesom de skal opgøres, uanset om der er tale om særlige  

 udvekslingsaftaler m.v.
Det bør af sygehusplanens tekst fremgå, hvilke indlæggelsesaftaler m.v.  

 der foreligger, ligesom der må foretages et groft skøn over, i hvilket omfang  

 benyttelsen skyldes uafviselige patienter med midlertidigt ophold.
Såfremt  

 benyttelsen af et eller flere fremmede sygehuse specielt vedrører patienter  

 bosat i et bestemt område af amtskommunen, bør dette ligeledes være anført i  

 sygehusplanens tekst.
 Særligt bemærkes, at aftaler om benyttelse af sygehusvæsenets lands- og  

 landsdelsafdelinger skal indsendes til indenrigsministeriet sammen med  

 sygehusplanen inden 1. april 1984, jfr. indenrigsministeriets cirkulære nr. 8  

 af 16. januar 1981 om aftaler om benyttelse af sygehusvæsenets lands- og  

 landsdelsafdelinger.
 De anvendte begreber i forbindelse med SKEMAERNE 1-3 defineres på følgende  

 måde:
GENNEMSNITLIGT ANTAL NORMEREDE SENGE: Det gennemsnitlige antal senge  

 beregnet til stationær behandling af heldøgnspatienter inkl. senge på akut  

 modtageafdeling, senge til intensiv behandling og kuvøser samt senge på  

 neonatalafdelinger, men ekskl. vugger til nyfødte og senge på  

 opvågningsafdelinger.
Der foretages IKKE fradrag for senge, der i kortvarige  

 perioder ikke er disponible, f.eks. ved ferielukninger, mens mere langvarige,  

 men midlertidige lukninger, f.eks. ved ombygning anføres i fodnote.
 ANTAL SENGEDAGE: Den samlede liggetid for heldøgnspatienter inkl.  

 indlæggelsesdagen men ekskl. udskrivningsdagen - dog mindst 1 dag pr.  

 indlæggelse.
 ANTAL AMBULANTE BESØG: Det samlede antal patientbesøg (såvel akutte  

 (skadestue) som ikke akutte) i ambulatorium tilknyttet et klinisk fagområde.  

 Et besøg kan omfatte flere undersøgelser.
Der skal ikke medtages behandlinger hos fysioterapeut og ergoterapeut  

 eller andre behandlinger, udført af paramedicinsk personale.
Tilsyn, hvorved  

 forstås observation, undersøgelse eller behandling af en patient under  

 stationær behandling, foretaget af en læge fra en anden afdeling end den,  

 hvor patienten er indlagt, skal ikke medtages.
 Der henvises i øvrigt til rapport nr. 3 af juni 1975 fra  

 koordinationsgruppen for individbaseret patientregistrering,  

 »Definitioner af visse begreber inden for sygehussektoren«, der er  

 udgivet af sundhedsstyrelsen.
SKEMA 1 SKEMA 2 SKEMA 3 II.
Skemaer vedrørende ressourcemæssige konsekvenser SKEMAERNE 4-6 skal belyse de forventede ressourcemæssige konsekvenser af  

 den planlagte udvikling i amtskommunens sygehusvæsen.
De ressourcemæssige  

 oplysninger skal angives som henholdsvis regnskabs- og budgettal for årene  

 1982, 1983 og 1984 og som det forventede afledte ressourceforbrug i årene  

 1985, 1986, 1987 og 1988 (planetape I), i året 1992 (planetape II) og i året  

 1996 (planetape III). For så vidt angår anlægsudgifter skal disse dog for  

 planetape II opgøres for den samlede periode 1989-92 og for planetape III  

 opgøres for den samlede periode 1993-96.
I SKEMA 4 skal angives det forventede personaleforbrug inkl.  

 afløsningspersonale m.v. omregnet til FULDTIDSBESKÆFTIGEDE ved driften af  

 amtskommunens sygehusvæsen.
Opgørelsen skal foretages med udgangspunkt i de  

 den 1. april 1983 gældende overenskomster m.v.
Personaleforbruget skal  

 opgøres for hvert sygehus samt for øvrige institutioner under eet, opdelt på  

 følgende grupper:
 De enkelte grupper defineres i henhold til OVERENSKOMST på følgende måde:
a.
Læger - Overlæger - Sygehuslæger - 1. reservelæger/ reservelæger (stud.  

 vik.) - Øvrige læger (inkl. forskerstillinger) b.
Pleje- og behandlingspersonale Sygeplejersker - Forstanderinder og  

 viceforstanderinder - Oversygeplejersker - Afdelingssygeplejersker - Øvrige  

 sygeplejersker (inkl. 1. ass. og timelønnede) - Sygeplejeelever Personale med  

 anden plejeuddannelse - Sygehjælpere - Plejere og plejersker -  

 Børneforsorgspædagoger af småbørnslinien - Barneplejersker (1-årige) -  

 Sygehjælperelever - Plejeelever Personale med anden sundhedsfaglig uddannelse  

 - Jordemødre - Lægesekretærer - Laboranter - Fysioterapeuter - Ergoterapeuter  

 - Beskæftigelseshjælpere - Radiografer - Røntgenfotografer - Fodterapeuter  

 Andet uddannet personale Andet personale uden sundhedsfaglig uddannelse  

 (inkl. faste vagter, men ekskl. rengøringspersonale og portører, som  

 medregnes under c.
Andet personale). Andre elever Personale med ikke-lægelig akademisk eller tilsvarende uddannelse -  

 Tandlæger - Psykologer - Socialrådgivere c.
Andet personale Akademisk uddannede - Samfundsvidenskabeligt uddannede  

 - Civil- og akademiingeniører, teknikumingeniører - Farmaceuter -  

 Handelshøjskoleuddannede - Arkitekter Kontoruddannet personale, herunder  

 elever Øvrigt personale.
Den anførte inddeling følger i hovedsagen den i sundhedsstyrelsens  

 personalestatistik anvendte.
I sundhedsstyrelsens statistik er hovedgrupperne  

 dog defineret ved deres FUNKTION i sygehusvæsenet (pleje, behandling,  

 hjælpeafdeling), medens der ved opgørelsen til skema 4 er tilstræbt en  

 afgrænsning efter OVERENSKOMST og dermed uddannelse.
Forskellen er i praksis  

 ikke stor.
I SKEMA 5 skal angives de forventede driftsudgifter for amtskommunens  

 sygehusvæsen.
For hvert sygehus opgøres bruttodriftsudgifterne reduceret med  

 indtægter ved levering af ydelser til fremmede, f.eks. salg af kostportioner,  

 lejeindtægter m.v.
I bruttodriftsudgifterne medregnes ikke udgifter til  

 indlæggelse m.v. på fremmede sygehuse.
Herudover opgøres de tilsvarende  

 udgifter samlet for de øvrige institutioner m.v. (svarende til kontonumrene  

 4.05.-4.41. i den kommunale kontoplan) henhørende under sygehusvæsenet.  

 Endelig anføres for amtskommunen som helhed indtægter fra staten (refusion og  

 tilskud) og andre amtskommuner for indlæggelse m.v. af patienter samt  

 udgifter ved indlæggelse m.v. af patienter til staten, andre amtskommuner  

 samt private institutioner.
Beløbene anføres i det af amtskommunen skønnede  

 prisniveau for budgetåret 1984, for 1982 og 1983 dog årets priser.
I SKEMA 6 skal angives de forventede anlægsudgifter for amtskommunens  

 sygehusvæsen.
Udgifterne til anlægsvirksomhed opgøres for hvert sygehus samt  

 for øvrige institutioner under eet fordelt på projekter eller projektetaper.  

 Projekter med en anlægsudgift på under 1 mill.kr. anføres samlet under eet.  

 Beløbene anføres i det af amtskommunen skønnede prisniveau for budgetåret  

 1984, for 1982 og 1983 dog årets priser.
Byggeomkostningsindeks angives.
SKEMA 4 SKEMA 5 SKEMA 6 III.
SKEMAER VEDRØRENDE FORSKELLIGE BAGGRUNDSOPLYSNINGER FOR SYGEHUSPLANEN SKEMAERNE 7-9 skal belyse forskellige forhold, der har væsentlig betydning  

 for amtskommunens sygehusplanlægning, men som der ikke direkte kan træffes  

 beslutning om i forbindelse med sygehusplanlægningen.
Skemaerne skal dermed  

 også tjene som baggrundsoplysninger for indenrigsministeriet og  

 sundhedsstyrelsen ved vurdering af og stillingtagen til den enkelte  

 sygehusplan.
 Det skal fremhæves, at skema 7 ikke alene skal anvendes som  

 baggrundsoplysning til sygehusplanerne, men forudsættes at skulle danne  

 grundlag for landsdækkende og regionale opgørelser over udbud og  

 efterspørgsel af de pågældende personalegrupper samt for  

 uddannelsesplanlægning på plejeuddannelsesområdet.
SKEMA 7 skal belyse det skønnede personalebehov samt den forventede  

 uddannelseskapacitet for bestemte personalegrupper.
Formålet med skemaet er  

 at tilvejebringe et bedre informationsgrundlag om det fremtidige  

 personalebehov for nogle af sundhedsvæsenets personalegrupper.
Disse  

 oplysninger vil kunne indgå i vurderingen af, om der er den fornødne  

 uddannelseskapacitet til rådighed.
Der skal foretages et skøn over det  

 ØNSKEDE antal beskæftigede inkl. afløsningspersonale m.v. omregnet til  

 FULDTIDSBESKÆFTIGEDE i 1988 og 1992 for følgende personalegrupper: 1)  

 sygeplejersker, 2) sygehjælpere, 3) plejere, 4) laboranter, 5)  

 fysioterapeuter, 6) ergoterapeuter, samt 7) beskæftigelsesvejledere.
Der skal  

 IKKE heri medregnes elever.
Skønnet skal ske for amtskommunens sygehusvæsen  

 som helhed og på baggrund af den foretagne opgørelse i skema 4 over det  

 forventede personaleforbrug inden for den samlede gruppe af pleje- og  

 behandlingspersonale.
Skønnet foretages på grundlag af gældende  

 arbejdstidsregler m.v.
Såfremt man forventer større relative ændringer i  

 beskæftigelsen af de nævnte personalegrupper i tiden efter 1992 vil det være  

 hensigtsmæssigt at dette omtales i sygehusplanens tekst.
 På tilsvarende vis skal der i skemaet gøres rede for det årligt forventede  

 antal optagne elever inden for følgende personalegrupper: 1) sygeplejersker,  

 2) sygehjælpere, 3) plejere samt 4) laboranter (klinisk-kemiske,  

 patologanatomiske samt blodtypeserologiske).
 SKEMA 8 skal belyse den faktiske og forventede aktivitet i almen  

 lægepraksis og speciallægepraksis i amtskommunen.
 I sygehusplanens tekstafsnit beskrives relationerne til de nærmest  

 tilgrænsende sundhedsmæssige og sociale områder og i forbindelse hermed bør  

 sygehusplanen bl.a. indeholde en redegørelse for, hvilke forudsætninger om  

 udviklingen i almen lægepraksis og speciallægepraksis, der er lagt til grund  

 for sygehusplanen.
 Som baggrundsoplysninger herfor skal skema 8 belyse den faktiske aktivitet  

 i almen lægepraksis og speciallægepraksis.
 Skemaet skal endvidere belyse den forventede udvikling i almen lægepraksis  

 og speciallægepraksis, således som den er kommet til udtryk i den praksisplan  

 respektive beskrivelse og vurdering af praksisforholdene for de enkelte  

 specialer, der er udarbejdet af sygesikringslovens § 23, stk. 4-udvalg  

 (fællesudvalget).
 ALMEN LÆGEPRAKSIS: Som aktivitetsoplysninger skal anføres a) antal læger  

 og b) amtskommunens samlede udgifter til almen lægepraksis for egne borgere.  

 Antal læger skal opgøres inkl. uddannelsesamanuenser, men ekskl. vagtlæger.  

 Aktivitetsoplysningerne anføres for 1982, 1983 og 1984 samt for det sidste år  

 i den periode, praksisplanen dækker.
 Det skal i en note til skemaet oplyses, hvorvidt praksisplanen er godkendt  

 af det i henhold til landsoverenskomst om almen lægegerning mellem  

 Sygesikringens Forhandlingsudvalg og Praktiserende Lægers Organisation  

 nedsatte landssamarbejdsudvalg.
 SPECIALLÆGEPRAKSIS: Som aktivitetsoplysninger skal anføres a) antal  

 heltidspraktiserende speciallæger, b) antal deltidspraktiserende speciallæger  

 samt c) amtskommunens samlede udgifter til praktiserende speciallæger for  

 egne borgere.
 Aktivitetsoplysningerne skal anføres for alle specialer, hvor  

 amtskommunens udgifter er eller forventes at blive større end 1 mill. kr.
Aktivitetsoplysningerne anføres for 1982, 1983 og 1984 samt for det sidste  

 år i den periode vurderingen af praksisforholdene dækker.
Hvis oplysningerne  

 kun foreligger i en mindre detaljeringsgrad end den ovenfor anførte, skal den  

 foreliggende anvendes.
Såfremt den foretagne vurdering af det fremtidige  

 antal speciallæger ikke kan anføres i skemaform, skal der i en note til  

 skemaet redegøres for den foretagne vurdering for hvert enkelt speciale.
 Det skal i en note til skemaet oplyses, hvorvidt  

 speciallægelandssamarbejdsudvalget har truffet afgørelse om inden for hvilke  

 specialer, der inden for amtskommunen fortsat kan nyetableres  

 speciallægepraksis. (Speciallægelandssamarbejdsudvalget er nedsat i henhold  

 til overenskomst mellem Sygesikringens Forhandlingsudvalg og Foreningen af  

 Speciallæger vedr. anden speciallægehjælp end øjen- og ørelægehjælp og  

 omfatter alle specialer).
 SKEMA 9 skal belyse antallet af plejepatienter på amtskommunens sygehuse.
I sygehusplanens tekstafsnit beskrives relationerne til de nærmest  

 tilgrænsende sundhedsmæssige og sociale områder og i forbindelse hermed bør  

 sygehusplanen bl.a. indeholde en redegørelse for, hvilke forudsætninger om  

 udviklingen inden for det sociale og sundhedsmæssige område (uden for  

 sygehusvæsenet), der er lagt til grund for sygehusplanen.
Som  

 baggrundsoplysninger herfor skal skema 9 belyse, hvor mange senge på  

 sygehusene, der efter sygehusvæsenets vurdering er belagt med patienter, der  

 er sygehusmæssigt færdigbehandlede, men som ikke kan udskrives på grund af  

 manglende egnede anbringelses- eller bistandsmuligheder i socialsektoren - i  

 det følgende betegnet som »plejepatienter« - og den udvikling heri,  

 der er lagt til grund for sygehusplanen.
 Som udgangspunkt for vurderingen af sengeforbruget på sygehusene til  

 plejepatienter opgøres antallet af plejepatienter på sygehusene ved en  

 tværsnitsundersøgelse, der bør foretages på samme tidspunkt i alle  

 amtskommunerne i oktober 1983.
Antallet af plejepatienter opgøres for henholdsvis somatiske og  

 psykiatriske sygehusafdelinger.
Herunder opgøres hvor mange af  

 plejepatienterne, der af vedkommende sygehusafdeling er indstillet eller  

 besluttet indstillet til plejehjem under bistandsloven, fordelt på  

 aldersgrupperne 1) 0-64 år, 2) 65-79 år og 3) 80 år og derover.
 Enkelte amtskommuner foretager en direkte registrering af  

 sengedagsforbruget for plejepatienter (ventepatienter), hvorfor  

 sengeforbruget til plejepatienter i disse kommuner direkte kan opgøres.
 For andre amtskommuner kan med udgangspunkt i tværsnitsundersøgelsen  

 foretages en vurdering af det faktiske sengeforbrug i 1983 til plejepatienter  

 fordelt på somatiske og psykiatriske afdelinger.
 Endvidere angives det forventede sengeforbrug til plejepatienter i 1988,  

 1992 og 1996. Såfremt det ved opgørelsen af det fremtidige sengebehov i  

 sygehusvæsenet er forudsat, at der vil ske ændringer i sengeforbruget til  

 plejepatienter i planperioden, skal der nærmere redegøres herfor i  

 sygehusplanens tekst.
 Det skal understreges, at amtskommunens vurdering af, hvorvidt sygehusenes  

 belægning med plejepatienter viser et behov for øget indsats i den sociale  

 sektor i givet fald må være indeholdt i amtskommunens sammenfattende  

 redegørelse for udbygningsplaner, der udarbejdes på baggrund af oplysninger  

 om forventede aktivitetsændringer inden for det sociale og sundhedsmæssige  

 område (uden for sygehusvæsenet) fra såvel amtskommunens egen sociale og  

 sundhedsmæssige udbygningsplan som de kommunale udbygningsplaner.
