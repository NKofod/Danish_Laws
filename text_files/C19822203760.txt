Forord Reglerne om specialundervisning til elever med bevægelseshandicap findes i  

 undervisningsministeriets bekendtgørelse nr. 437 af 22. oktober 1979 om  

 folkeskolens specialundervisning og anden specialpædagogiske bistand til  

 bevægelseshæmmede elever.
Denne vejledning uddyber bekendtgørelsen og omfatter elever på 1.-10.  

 klassetrin, uanset om undervisningen gennemføres i henhold til  

 folkeskolelovens § 19, stk. 1, eller § 19, stk. 2. Derudover supplerer den  

 vejledningen om specialpædagogisk bistand til småbørn.
Beslutning om  

 henvisning til specialundervisning træffes henholdsvis af lærerrådet indenfor  

 de rammer, der er fastlagt af kommunalbestyrelsen, og af amtsrådet.
 Der er ofte brug for at supplere bestemmelserne i bekendtgørelsen om  

 specialundervisning af bevægelseshæmmede elever med bestemmelser om  

 specialundervisning på andre handicapområder.
 Vejledningen er af praktiske grunde optaget i undervisningsministeriets  

 almindelige undervisningsvejledningsserie, men det skal understreges, at der  

 først og fremmest er tale om en uddybning af bekendtgørelsens bestemmelser og  

 ikke om en undervisningsvejledning egentlig forstand.
Undervisningsministeriet, direktoratet for folkeskolen og seminarier m.v., den 18. juni 1982 Holger Knudsen / I.
Skov Jørgensen Indhold  side BILAG I Bekendtgørelse af 22. oktober 1979 om folkeskolens specialundervisning  

 og anden specialpædagogiske bistand til bevægelseshæmmede elever.
 II Bekendtgørelse af 22. oktober 1979 om folkeskolens specialpædagogiske  

 bistand til småbørn.
 III Vejledende retningslinier af 22. oktober 1979 om henvisning efter  

 folkeskolelovens § 19, stk. 2.
 IV Cirkulæreskrivelse af 27. november 1979 om folkeskolens  

 specialundervisning og anden specialpædagogiske bistand.
 V Bekendtgørelse af 9. marts 1976 om befordring af syge og invaliderede  

 elever i folkeskolen.
 VI Bekendtgørelse af 22. oktober 1979 om befordring af børn og unge, der  

 modtager specialundervisning og anden specialpædagogisk bistand i henhold til  

 folkeskolelovens § 19, stk. 2.
 VII Cirkulæreskrivelse af 22. november 1979 om tilladelse til individuel  

 fravigelse af reglerne om gennemførelse af folkeskolens afsluttende prøver.
 VIII Bekendtgørelse af 22. oktober 1979 om specialundervisning for voksne.
 IX Fortegnelse over relevante love, bekendtgørelser, cirkulærer m.v.
 X Litteraturliste.
1 Begreb og formål 1.1. Eleverne Folkeskolens bevægelseshæmmede elever er børn og unge med medfødte eller  

 erhvervede handicap, der påvirker førligheden og hæmmer fysisk udfoldelse,  

 derunder deres deltagelse i skolens aktiviteter i en sådan grad, at særlige  

 foranstaltninger er nødvendige.
 Gruppen bevægelseshæmmede, der ofte bruges synonymt med motorisk  

 handicappede, er en meget uensartet gruppe elever med sygdomme, der har vidt  

 forskellige årsager, forløb og invalideringsgrader.
De motoriske handicap kan være en følge af cerebral parese, (f.eks.  

 spasticitet), gigt og trafikskade.
Det kan dreje sig om invaliderende  

 sygdomme som hjertelidelser, blødersygdom og visse stofskiftesygdomme.
 Som eksempler på medfødte bevægelseshandicap kan nævnes:
 Knogleskørhed (osteogenesis imperfecta), der kan medføre knoglebrud eller  

 knogledeformering.
 Rygmarvsbrok (meningomyelocele), en mangelfuld sammenvoksning af  

 rygsøjlen, der bevirker skade på rygmarven og nerverne.
 Hofteskred (congenit hofteluksation), der kan give langvarige  

 vanskeligheder.
Hjernelammelse (cerebral parese, ofte blot benævnt CP) forekommer i flere  

 former, hvoraf den hyppigste er spasticitet, der viser sig som mangelfuld  

 kontrol over kroppens bevægelser.
Andre former for CP er karakteriseret ved  

 ufrivillige bevægelser (atetose) og svigtende evne til at få muskler til at  

 samarbejde (ataksi). Spastisk lammelse ses tillige ofte som følge af  

 trafikskade.
Den kan være invaliderende for talen og indlæringen.
 Andre bevægelseshandicap opstår senere i barndommen:
Muskelsvind (muskeldystrofi) ses hyppigt hos drenge og viser sig bl.a. ved  

 tiltagende gangbesvær og muskeltræthed.
Sygdommen har forskellige former, som  

 ikke alle er fremadskridende.
 Calve-Legg-Perthes sygdom forekommer hos 3-15 årige drenge og giver i  

 reglen kun forbigående gangbesvær og smerter i hofterne.
 Den arvelige blødersygdom (hæmofili) hos drenge kan på grund af blødninger  

 i ledene føre til bevægelseshæmning.
 Ledegigt (reumatoid artritis) kan i nogle tilfælde give varige  

 fejlstillinger og nedsat muskelkraft.
 Kroniske sygdomme som f.eks. hjertelidelser og sygdomme i luftvejene som  

 f.eks. astma og cystisk fibrose kan medføre indskrænkning af barnets evne til  

 at bevæge sig frit.
Epilepsi kendetegnes ikke som bevægelseshæmmende sygdom, men findes ofte  

 sammen med f.eks. cerebral parese.
Lærere bør være opmærksomme på sådanne  

 symptomer.
Foruden de kendte krampeanfald kan der være anfald af  

 bevidsthedssvækkelse af få sekunders varighed.
Blandt følgerne heraf kan  

 nævnes regne- og stavefejl, uopmærksomhed og forbigående klodset adfærd.
 Da der er en snæver sammenhæng mellem et barns fysiske og psykiske  

 udvikling, vil en elev med bevægelseshandicap, der ofte forekommer sammen med  

 andre fysiske handicap, i en række tilfælde have psykiske handicap som f.eks.  

 svag begavelse eller socialt og emotionelt betingede vanskeligheder.
1.2. Formål I overensstemmelse med folkeskolelovens formålsbestemmelse er det  

 hensigten med den specialpædagogiske bistand at give elever med  

 bevægelsesvanskeligheder mulighed for at udvikle sig i det miljø, der fysisk,  

 psykisk og socialt giver de gunstigste betingelser med hensyn til selve  

 skoleforløbet og tiden efter skolegangens ophør.
Reglerne om folkeskolens specialundervisning og anden specialpædagogiske  

 bistand til bevægelseshæmmede elever findes i undervisningsministeriets  

 bekendtgørelse nr. 437 af 22. oktober 1979, som er optaget som bilag til  

 vejledningen.
Sværhedsgraden af tilgrundliggende sygdomme med deraf følgende  

 motoriske vanskeligheder og eventuelle ledsagehandicap er bestemmende for  

 formen af denne specialundervisning og anden specialpædagogisk bistand.
2 Tidspunkt for iværksættelse af specialundervisning og anden  

 specialpædagogisk bistand Bevægelseshæmmede elever bør modtage specialpædagogisk bistand så tidligt  

 som muligt.
Specialpædagogisk bistand til småbørn gives efter reglerne i  

 bekendtgørelse nr. 433 af 22. oktober 1979 (se vejledningens bilag II). Hvor  

 det drejer sig om medfødte eller tidligt opståede skader er det vigtigt, at  

 specialundervisning og anden specialpædagogisk bistand, der er iværksat før  

 skolegangen, videreføres i nødvendigt omfang umiddelbart efter skolestart,  

 bl.a. ved at de nødvendige hjælpemidler er til rådighed, således at  

 skolegangen bliver en naturlig fortsættelse af tiden forud.
Elever, der får en trafikskade, der vil kunne medføre bevægelseshæmning og  

 sprog- eller talevanskeligheder, kan begynde undervisningen, mens de er  

 indlagt på sygehus, jfr. undervisningsministeriets bekendtgørelse af 10.  

 marts 1976 om sygeundervisning.
I særlige tilfælde har undervisningen været  

 påbegyndt uanset skoleferier.
3 Indholdet af specialundervisning og anden specialpædagogisk  

 bistand Bevægelseshæmmede elever, der har andre fysiske eller psykiske handicap,  

 kan få specialundervisning på disse områder (jfr. bekendtgørelsens § 6). Et  

 bevægelseshandicap i sig selv er kun i ringe grad bestemmende for indholdet  

 af den undervisning, en bevægelseshæmmet elev har behov for.
Elever med  

 motoriske handicap har især behov for praktiske hjælpeforanstaltninger,  

 eventuelt fysioterapi.
Ved undervisning i fremmedsprog kan selv elever, som ud over et motorisk  

 handicap har sprog-talevanskeligheder, som medfører uforståelig tale, få  

 udbytte af sprogundervisningens lytteforstå øvelser, dersom det ikke kræves,  

 at eleven svarer mundtligt.
Svaret kan formuleres skriftligt, eventuelt på  

 dansk.
3.1. Praktiske hjælpeforanstaltninger, herunder fysioterapi Erfaringen med undervisning af elever med bevægelsesvanskeligheder har  

 vist, at der undertiden er behov for en hjælper, der står til rådighed for  

 den eller de elever, der skal hjælpes med personlige fornødenheder som  

 spisning, omklædning, toiletbesøg samt ledsagelse, f.eks. i frikvarter, under  

 skolekørsel og til tandlæge.
Endvidere assisterer hjælperen lærerne ved at  

 støtte eleven i fag, der forudsætter en større beherskelse af motorikken og  

 en større bevægelsesfrihed, end eleven er i besiddelses af, og samarbejder  

 med fysio- og ergoterapeut ved løsning af praktiske opgaver.
 Ergoterapeuter medvirker bl.a. ved udformning af særlige arbejdsredskaber  

 og indøvelse i brugen af dem.
 Fysioterapeuter har en mangesidig funktion i forhold til elever med  

 bevægelsesvanskeligheder:
 1. De giver eleverne fysioterapi, ofte efter samråd  

 med talelærer og andre lærere.
 2. De kan med deres specielle viden inddrages i  

 tilrettelæggelse og gennemførelse af undervisning i idræt og svømning.
 3. De vejleder eleverne om sidde- og arbejdsstillinger  

 samt forældre og medarbejdere om løfteteknik.
 Endvidere betjener bevægelseshæmmede elever sig ofte af tekniske  

 hjælpemidler, som de ikke kan udnytte uden hjælp.
3.2. Særlige hjælpemidler Lærere og andre, som medvirker til specialpædagogisk bistand, sørger for,  

 at de særlige hjælpemidler er til rådighed og tilpasset elevens aktuelle  

 behov.
Sådanne individuelle hjælpemidler er ofte resultatet af et samarbejde  

 mellem lærere og terapeuter.
I øvrigt tilpasser Folkeskolens  

 Materialelaboratorium i Herning i samarbejde med elevens lærere  

 undervisningsapparatur og undervisningsmaterialer efter elevens behov.  

 Socialstyrelsen udgiver katalog over hjælpemidler, der i handelen.
Den tekniske udvikling på dette område går i øvrigt så hurtigt, at lærerne  

 bør være opmærksomme på de mange forsøg og udviklingsarbejder, f.eks. med  

 henblik på at fremstille apparatur til kommunikation for svært motorisk  

 handicappede, hvis udtale eller stemme er så skadet, at deres tale ikke kan  

 opfattes af omgivelserne.
Ligeledes arbejdes der på at udvikle metodik og  

 undervisningsprogrammer for ekspressivt sprogløse elever.
 Som eksempel på sådanne hjælpemidler kan nævnes el-skrivemaskine tilkoblet  

 impulsgivere, der aktiverer et lyspanel og fremkalder teksten på en  

 almindelig TV-skærm.
 Desuden et elektronisk mini-skriveapparat, som bringer indtastede  

 informationer ud på papirsstrimmel.
 Af apparatur, som i øjeblikket er almindeligt anvendt i undervisningen af  

 elever med motorisk handicap, kan i øvrigt nævnes:
 El-regnemaskiner, hvortil nogle foretrækker regnestrimmel til kontrol af  

 regnefunktionerne.
 Sproglaboratorium og Language Master - begge med hovedtelefon.
 Billedfremviser og tonefilmsanlæg.
 Apparater til træning af perception, læse- og regnefunktioner, f.eks.  

 datamaskiner.
 Tachistoskop til tidskontrolleret fremførelse af billeder og tekster.
 Der er gennem amtets hjælpemiddelcentraler mulighed for at få vejledning  

 til valg og fremskaffelse af særlige hjælpemidler, som kan lette den  

 handicappedes daglige tilværelse, jfr. bistandslovens § 58 og  

 socialministeriets cirkulære af 4. november 1975 om ydelse af hjælpemidler  

 m.v.
 Desuden har amtscentralen for undervisningsmidler som regel en særlig  

 afdeling for undervisningsmidler til specialundervisning.
Særlige pædagogiske hjælpemidler og teknisk apparatur, som knytter sig til  

 gennemførelse af undervisning, bekostes af det kommunale eller amtskommunale  

 skolevæsen.
Andre hjælpemidler, f.eks. tricykler og gangapparater  

 (rollatorer), der er nødvendige for barnets funktion i hjemmet, finansieres  

 over bistandslovens § 58, § 40, stk. 1 og 2, § 46, stk. 1 og §§ 33 og 46 stk.  

 2. Ekstraordinært dyre hjælpemidler, der er nødvendige for gennemførelse af  

 undervisningen - f.eks. kørestol på skolen og el-skrivemaskine - kan udlånes  

 af amtskommunen.
3.3. Rådgivning Ifølge bekendtgørelsens § 2, nr. 3 kan den specialpædagogiske bistand til  

 bevægelseshæmmede elever bl.a. omfatte rådgivning til forældre og andre med  

 tilknytning til eleven.
En familie med et bevægelseshæmmet barn har som regel behov for samtaler  

 om og vejledning i, hvordan man løser netop dette barns problemer.  

 Rådgivningen kan dreje sig om anvendelse af praktiske hjælpemidler, men også  

 om udveksling af synspunkter om bestemte situationer og om, hvordan den  

 handicappede bedst udnytter sine muligheder.
Sådanne opgaver må løses  

 konkret, ofte bedst ved besøg i elevens hjem.
Da forældre og pårørende  

 hyppigt også har behov for at drøfte deres forhold med andre i samme  

 situation, kan man give mulighed for at afholde møder, hvor elever med  

 familie og lærere, eventuelt andre, f.eks. skolelægen og tilknyttede  

 specialister, i fællesskab søger at belyse og løse nogle af problemerne.
4 Undervisningens former De forskellige former for specialundervisning er nævnt i bekendtgørelsens  

 § 3.
Bevægelseshæmmede elever, der er multihandicappede, undervises for en dels  

 vedkommende i undervisningscentrenes specialklasser eller i amtskommunale  

 specialskoler.
De fleste elever med bevægelsesvanskeligheder kan dog  

 undervises i almindelige klasser, men særlige hjælpemidler og hjælpepersonale  

 vil ofte være påkrævet.
Der er desuden mulighed for at henvise til andre  

 former for specialundervisning, derunder supplerende specialundervisning, der  

 som regel gives af elevens lærer i pågældende fag, jfr. bekendtgørelsens § 3,  

 nr. 5 samt § 13, stk. 2.
4.1. Særligt om undervisning i specialklasser I folkeskoleloven er det forudsat, at de almindelige bestemmelser om  

 undervisningen i grundskolen og 10. klasse også omfatter elever, der får  

 specialundervisning.
Dog gælder bl.a. reglerne om elevtal i klassen,  

 skoledistrikter og inddeling i klasser ikke for specialklasser  

 (specialskoler). I bekendtgørelsens § 4, stk. 2, er fastsat regler om  

 antallet af elever i specialklasser.
Ifølge denne bestemmelse må  

 klassekvotienten ved skoleårets begyndelse ikke overstige 6-8. Det er ikke  

 ualmindeligt, at svært multihandicappede elever stiller så store krav til  

 lærerens forberedelse og undervisning, at dette elevtal er for stort.
Til  

 gengæld kan flere årgange om nødvendigt undervises sammen, når der ved  

 stofvalg og metodik tages hensyn til elevernes aldersspredning og forskellige  

 indlæringsvanskeligheder.
 I nogle fag, f.eks. i musik, formning og idræt kan det være  

 hensigtsmæssigt, at lærere i fællesskab underviser deres klasser.
Specialklassens undervisningsplan, herunder timefordelingsplanen,  

 udarbejdes under hensyntagen til elevernes særlige behov.
Overskridelse af  

 folkeskolelovens § 14 om den ugentlige og daglige undervisningstid kan efter  

 aftale med forældrene ifølge bekendtgørelsens § 5 finde sted ved hold- og  

 enkeltmandsundervisning.
På den anden side kan elevernes trætbarhed sætte en  

 grænse for skoledagens længde.
5 Fremgangsmåden ved henvisning til specialundervisning og anden  

 specialpædagogisk bistand Bekendtgørelsens § 7 er detaljeret i sin beskrivelse af  

 henvisningsproceduren.
Lærerrådets beslutning om iværksættelse af specialundervisning efter  

 folkeskolelovens § 19, stk. 1 tages på grundlag af skolepsykologisk  

 rådgivnings rapport og forslag til foranstaltninger.
Beslutningen træffes  

 inden for de økonomiske rammer, der er fastlagt af kommunalbestyrelsen.
Før  

 der afgives skolepsykologisk rapport, har der normalt fundet drøftelser sted  

 mellem barnets lærere, forældre og skolepsykologisk rådgivning.
Lærerrådet  

 kan bemyndige elevens lærere til at træffe beslutning om henvisning til  

 specialpædagogiske foranstaltninger efter folkeskolelovens § 19, stk. 1.
Hvis en elev skønnes at have behov for specialundervisning efter  

 folkeskolelovens § 19, stk. 2, træffes beslutning herom af amtsrådet efter  

 indstilling fra kommunalbestyrelsen.
Fremgangsmåden er beskrevet i  

 undervisningsministeriets vejledende retningslinier af 22. oktober 1979 om  

 henvisning af elever til specialundervisning m.v. efter folkeskolelovens §  

 19, stk. 2, som er optaget som bilag.
Da elever med motorisk handicap også  

 kan have andre handicap, er det nødvendigt at kunne iværksætte undersøgelser  

 og hjælpeforanstaltninger af anden art end dem, der vedrører undervisning  

 foranlediget af elevens primære handicap.
 Skolepsykologisk rådgivning tager i fornødent omfang kontakt til social-  

 og sundhedsforvaltningen og medvirker til, at forældrene, hvor der er behov  

 for det, retter henvendelse til social- og sundhedsforvaltningen, jfr.  

 bekendtgørelsens § 9 samt socialministeriets bekendtgørelse af 26. marts 1972  

 om underretningspligt over for de sociale udvalg.
6 Befordring Hvis en elev kun kan deltage i skolens undervisning, hvis der etableres  

 særlig skolekørsel, er kommunen uanset skolevejens længde forpligtet til at  

 sørge for denne kørsel.
Forældre kan vælge selv at befordre deres barn og vil  

 herfor modtage et månedligt beløb.
Kommunen afholder udgiften til befordring  

 af ledsager, hvis det er nødvendigt, at eleven følges til og fra skole.
Den  

 kan også opfylde sin forpligtelse til at sørge for befordring ved at afholde  

 udgiften til anskaffelse og vedligeholdelse af kørestol, sygecykel o.lign.,  

 hvis eleven på denne måde kan klare skolevejen, ligesom kommunen, hvis  

 elevens førlighed tillader det, kan henvise eleven til at benytte offentlige  

 trafikmidler eller en for skolens øvrige elever etableret befordringsordning.  

 Der henvises til undervisningsministeriets bekendtgørelse af 9. marts 1976 om  

 befordring af syge og invaliderede elever i folkeskolen.
For elever, som  

 modtager specialundervisning i henhold til folkeskolelovens § 19, stk. 2, er  

 der givet regler om befordring i undervisningsministeriets bekendtgørelse nr.  

 435 af 22. oktober 1979. Bekendtgørelserne er optaget som bilag V og VI.
 Befordringsudgifter kan i det omfang, de ikke dækkes af andre  

 bestemmelser, ydes efter bistandslovens § 48. Det gælder bl.a. befordring til  

 lægeordineret behandling, derunder fysioterapi, og til  

 konfirmationsforberedelse, dersom denne udgift ikke afholdes af  

 menighedsrådet.
7 Folkeskolens afsluttende prøver Ud fra den betragtning, at prøverne skal give elever med motoriske  

 vanskeligheder mulighed for at vise deres formåen, kan der gives særlige  

 vilkår for disse elever i forberedelsestiden og i prøvesituationen.
 Direktoratet for folkeskolen og seminarier m.v. kan iflg. bekendtgørelse  

 af 8. marts 1977 om folkeskolens afsluttende prøver § 41, jfr.  

 cirkulæreskrivelse af 22. november 1979 om tilladelse til individuel  

 fravigelse af reglerne om gennemførelse af folkeskolens afsluttende prøver  

 (bilag VII), fravige gældende bestemmelser vedrørende folkeskolens prøver,  

 når det findes begrundet i handicap.
Ansøgning om særlige prøvebetingelser skal normalt indsendes til  

 direktoratet inden 1. februar og helst i løbet af efteråret i det skoleår,  

 hvor prøven afholdes.
Ved prøver i den ekstraordinære prøvetermin er sidste  

 frist 1. oktober.
Som dokumentation for de forhold, der anføres som  

 dispensationsgrund, vedlægges erklæring fra skolepsykologisk rådgivning om  

 handicappets indvirkning på det eller de fag, der er anført i ansøgningen.
I  

 nogle tilfælde vil det være nødvendigt at vedlægge en lægeerklæring.
 Når prøven er afholdt under de særlige vilkår, som direktoratet for  

 folkeskolen og seminarier m.v. i de enkelte tilfælde har givet tilladelse  

 til, forsynes prøvebeviset med en påtegning, hvis udformning er fastsat af  

 direktoratet i forbindelse med tilladelsen.
 I ekstraordinære tilfælde kan der udarbejdes specielle opgaver til  

 bevægelseshæmmede elever, f.eks. såfremt de ordinære opgaver forudsætter  

 kurvetegning, som den handicappede ikke magter.
 Eksempler på mulige individuelle fravigelser:
 1. Vedrørende forberedelse til mundtlige prøver:
 Forberedelsestiden kan forlænges.
 Faglærer udpeget af skolelederen kan fungere som bisidder med det formål  

 at foretage opslag i ordbøger, tabeller og lignende tilladte hjælpemidler.  

 Bisidderen må ikke handle på eget initiativ, men kun efter elevens  

 anvisninger.
 2. Vedrørende mundtlig prøve:
Der bør gives eleven god tid til at udtrykke sig.
I tilfælde af vanskeligt  

 forståelig tale kan eleven støtte sig til skriftlig fremstilling.
 3. Vedrørende skriftlig prøve:
Den fastsatte tid kan udvides, bl.a. med henblik på, at eleven efter behov  

 kan indlægge hvilepauser.
Faglærer kan fungere som bisidder med det formål på  

 elevens anmodning at foretage opslag i de tilladte hjælpemidler og eventuelle  

 andre manuelle funktioner.
Bisidderen må ikke handle på eget initiativ, men  

 kun efter elevens anvisninger.
 Opgaver i regning/matematik, der kræver tegning af kurver og lignende, kan  

 afløses af en bred mundtlig fremstilling af et emne, eller i særlige tilfælde  

 erstattes af opgaver, der ikke forudsætter tegning.
 Anvendelse af el-skrivemaskine, hvilket forudsætter særskilt prøvelokale  

 med sædvanligt tilsyn, kræver ikke særlig tilladelse.
 Da bevægelseshæmmede elever ofte tillige er indlæringshæmmede, skal det  

 nævnes, at læseretardering i særlige tilfælde kan begrunde ændring af  

 prøvevilkårene, f.eks. indtaling på bånd af længere tekster og opgaver i  

 problemregning.
 Vejledning vedrørende individuel fravigelse fra de almindelige  

 prøvebetingelser forventes udsendt af undervisningsministeriet.
8 Fortsat uddannelse i og ud over folkeskolen samt overgang til  

 erhverv Efter folkeskolelovens § 3 a, stk. 2 kan der med undervisningsministeriets  

 godkendelse tilbydes elever, hvis udvikling kræver en særlig vidtgående  

 hensyntagen eller støtte, undervisning i 11 år.
Dette giver mulighed for at  

 tilrettelægge et undervisningsforløb, således at eleverne i løbet af 11 år  

 kan nå det samme som folkeskolens øvrige elever på 10 år, eventuelt indstille  

 sig til folkeskolens afsluttende prøve efter det 11. skoleår.
 Det er vigtigt, at lærere for bevægelseshæmmede elever medvirker til, at  

 denne handicapgruppe udnytter de muligheder, samfundet råder over til  

 uddannelse på særlige betingelser, f.eks. som beskrevet i »Redegørelse  

 og forslag vedrørende indpasning af handicappede i de erhvervsfaglige  

 grunduddannelser«, afgivet august 1975 til Forsøgsrådet for de  

 erhvervsfaglige grunduddannelser.
 I god tid før udskrivning af skolen bør eleven støttes i erhvervsvalg  

 gennem forskellige praktikmuligheder og orientering om bistandslovens tilbud  

 om praktisk og økonomisk hjælp.
Efter bekendtgørelsens § 11 skal skolepsykologisk rådgivning i forbindelse  

 med skolegangens ophør orientere eleven og forældrene om muligheden for at få  

 fortsat specialundervisning, se lov nr. 301 af 8. juni 1978 om  

 specialundervisning for voksne og bekendtgørelse nr. 434 af 22. oktober 1979  

 om specialundervisning for voksne.
Bekendtgørelsen er optaget som bilag VIII.
 Skolepsykologisk rådgivning bør i fornødent samarbejde med  

 arbejdsformidlingen og social- og sundhedsforvaltningen drage omsorg for, at  

 elevens erhvervsmuligheder udnyttes bedst muligt, jfr. socialministeriets  

 bekendtgørelse af 26. marts 1976 og ændring af 19. juni 1979. Ansvaret for  

 vejledning om beskæftigelsesmuligheder for bevægelseshæmmede og om deres  

 tilpasning i samfundet påhviler foruden klasselæreren også skolepsykologisk  

 rådgivning, herunder skolekonsulenten for kuratorvirksomhed, eventuelt en  

 konsulent, ansat af amtskommunen med denne opgave.
9 Lærere og andet personale 9.1. Lærere Efter bekendtgørelsens § 13 gives specialundervisning til  

 bevægelseshæmmede elever af lærere, der har modtaget uddannelse hertil, eller  

 har gennemgået kursus, der er godkendt af undervisningsministeriet i denne  

 henseende.
 Undervisningen kan indtil videre gives af lærere med seminariernes  

 pædagogiske speciale C eller Danmarks Lærerhøjskoles specialpædagogiske  

 grundkursus.
Lærerne bør tilbydes fortsatte kursus.
Endvidere bør der tilbydes  

 tjenestefrihed til lærerne for at give mulighed for praktikophold, således at  

 der bliver lejlighed til at overvære undervisning af andre børn med motoriske  

 vanskeligheder.
9.2. Hjælpepersonale Særlige hjælpefunktioner overfor bevægelseshæmmede elever, som omtalt i  

 afsnit 3.1., udføres af hjælpere, som gennem uddannelse eller tidligere  

 virksomhed har kvalificeret sig til arbejdet.
10 Skolebygninger og klasselokalers indretning og udstyr Bevægelseshæmmede elever kræver et større areal end andre elever.
Det  

 gælder ikke blot for elever i kørestol og ståkasse, men også for elever med  

 stokke og gangapparater.
Dette sammen med pladskrævende udstyr og særlige  

 pædagogiske hjælpemidler betyder, at 70 m2 anses for normalt til en  

 specialklasse.
 Den centrale rådgivningstjeneste for skolebyggeri udsendte i 1980 en  

 vejledning om de bygningsmæssige krav, der må stilles til skoler, hvor man  

 skal kunne modtage elever med forskellige handicap.
Opmærksomheden henledes også på Boligministeriets Bygningsreglement og på  

 de korte og instruktive pjecer om boligindretning for motorisk handicappede,  

 som er udsendt af Boligudvalget for Bevægelseshæmmede, Gl.
Mønt 12, 3., 1117  

 København K., tlf. (01) 13 72 04 (jfr. i øvrigt afsnit 3.2 om hjælpemidler).
Bilag I-X.
Bilagene udelades her.
