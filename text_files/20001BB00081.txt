Fremsat den 12. januar 2001 af  

 Brian Mikkelsen (KF), Pia Christmas-Møller (KF),  

 Helge Adam Møller (KF),  

 Gitte Seeberg (KF) og John Vinther (KF) Forslag til folketingsbeslutning om videregivelse af oplysninger om tidligere seksuelt  

 misbrug af børn fra Det Centrale Kriminalregister til frivillige  

 foreninger Folketinget opfordrer regeringen til i indeværende  

 folketingsår at fremsætte det fornødne lovforslag og  

 foretage de nødvendige ændringer af forskrifterne for Det  

 Centrale Kriminalregister, således at det vil være muligt for  

 Rigspolitichefen efter begæring at udstede straffeattester til  

 idrætsforeninger, spejderbevægelser og andre frivillige  

 børne- og unge-organisationer efter de regler, der gælder for  

 udstedelse af straffeattester til offentlige myndigheder.
Bemærkninger til forslaget Beslutningsforslaget har til formål at  

 mindske risikoen for, at pædofile søger optagelse i de  

 frivillige børne- og unge-organisationer.
 I begyndelsen af oktober måned 2000 fremlagde  

 forskningsmedarbejder og speciallæge Karin Helweg-Larsen fra Statens  

 Institut for Folkesundhed rapporten:
Rapportens konklusion bekræfter manges bange anelser  

   nemlig at det reelle tal for seksuelle overgreb mod børn og unge  

 overstiger politiets anmeldelsestal, som Tidligere undersøgelse peger således  

 på, at omkring 14 pct. af den kvindelige befolkning har været  

 udsat for seksuelle overgreb eller tilnærmelser under barndommen.  

 (Kilde: Leth I, et al.
Seksuelle overgreb mod børn og unge.
Nordisk  

 Psykologi 1988).
På baggrund af de seneste års  

 afsløringer af seksuelle overgreb i børneinstitutioner er flere  

 kommuner i stigende omfang begyndt at indhente straffeattester på  

 personer, som søger ansættelse i kommunale institutioner, der  

 arbejder med børn og unge.
Formålet er naturligvis at  

 undgå at ansætte personer, hvis straffeattest indeholder  

 tidligere domme og afgørelser for seksuelt misbrug af børn.
Den  

 øgede kontrol med disse ansøgere er efter forslagsstillernes  

 opfattelse overordentlig positivt, men forslagsstillerne frygter, at den  

 øgede kontrol vil kunne medvirke til, at pædofile i stigende  

 omfang vil søge over i de frivillige børne- og  

 unge-organisationer.
 Disse frivillige organisationer såsom  

 idrætsforeninger, spejderbevægelser og lignende har dog ikke en  

 tilsvarende mulighed for effektivt at kontrollere, om de frivillige ledere,  

 som organisationen overvejer at optage i foreningen, tidligere er straffet  

 for pædofili.
Reglerne om videregivelse af oplysninger fra Det Centrale  

 Kriminalregister findes i Justitsministeriets forskrifter af 13. december  

 1991 med senere ændringer for Det Centrale Kriminalregister.
Kapitel 5  

 og 6 i disse forskrifter handler om registrerede personers adgang til  

 oplysninger om sig selv og om videregivelse af oplysninger til private m.v.  

 (kaldet private straffeattester), mens kapitel 8 indeholder regler om  

 videregivelse af oplysninger til offentlige myndigheder (kaldet offentlige  

 straffeattester).
Forslagsstillerne ønsker, at de frivillige  

 foreninger på samme måde som de kommunale  

 børneinstitutioner får mulighed for at indhente en straffeattest  

 på de personer, som søger optagelse som frivillig leder i  

 foreningen.
Denne straffeattest bør dog ikke være en  

 fuldstændig udskrift af afgørelsesregisteret i Det Centrale  

 Kriminalregister.
Indholdet af en sådan straffeattest bør  

 begrænse sig til oplysninger om domme og afgørelser i sager om  

 overtrædelse af bestemmelserne i straffelovens kapitel om forbrydelser  

 mod kønssædeligheden, jf. straffelovens §§ 216 - 235.
 For at undgå at der gives oplysninger til  

 foreninger, som ikke er berettiget til at få adgang til oplysninger fra  

 Det Centrale Kriminalregister, bør oplysningerne formidles gennem  

 foreningens landsorganisation, som Rigspolitichefen i forvejen har godkendt  

 som berettiget til at modtage oplysninger fra Det Centrale Kriminalregister.  

 Underafdelingerne eller lokalforeningerne i den frivillige organisation, der  

 står for at skulle ansætte en leder, vil således skulle  

 rette henvendelse til landsorganisationen, som herefter anmoder  

 Rigspolitichefen om at udstede oplysningerne om den  

 pågældende.
I dag vil de frivillige organisationer kun kunne forlange  

 en straffeattest fra de pågældende ansøgere eller med  

 deres samtykke.
Dette er efter forslagsstillernes opfattelse ikke en  

 løsning, som i tilstrækkeligt omfang sikrer, at pædofile  

 holdes ude fra de frivillige foreninger.
Problemet ligger efter  

 forslagsstillernes opfattelse overvejende i, at en straffeattest til privat  

 brug   modsat en straffeattest, der udstedes til offentlige myndigheder   kun  

 indeholder oplysninger om afgørelser efter straffeloven, som har  

 medført en frihedsstraf 5 år tilbage i tiden.
Er der  

 forløbet mere end 5 år, fra en person er blevet løsladt,  

 vil denne person kunne fremvise en blank straffeattest.
Har der ikke  

 været tale om en frihedsstraf, men derimod et tiltalefrafald, som i et  

 vist omfang anvendes ved seksuelle overgreb i familieforhold (incest), vil  

 dette endda kun fremgå af den private straffeattest i to år.
Derudover vil et stigende brug af straffeattester efter  

 forslagsstillernes opfattelse være uhensigtsmæssig, da  

 organisationerne typisk ikke har nogen berettiget interesse i at kende til  

 tidligere strafferetlige afgørelser, som er uden betydning for en  

 eventuel ansættelse i en frivillig organisation, jf. eksempelvis Problemet er netop, at de frivillige foreninger ikke har  

 noget ønske om at kende til tidligere strafferetlige  

 afgørelser, der ikke vedrører seksuelt misbrug af børn.  

 Derudover peges der i ovenstående artikel på, at en blank  

 straffeattest vil skabe falsk tryghed for de frivillige foreninger.  

 Modstanden mod brugen af private straffeattester er generel for store dele af  

 foreningslivet i Danmark, jf. således artikel i Berlingske Tidende den  

 20. april 2000 Offentlige institutioner, som beskæftiger sig med  

 børn og unge, har en langt bedre mulighed for at sikre sig, at de ikke  

 ansætter pædofile.
Rigspolitichefen kan således efter  

 begæring udstede offentlige straffeattester til amtsrådene og  

 kommunalbestyrelserne til brug ved ansættelse af personer, der  

 søger ansættelse ved daginstitutioner for børn,  

 døgninstitutioner for børn og unge og rådgivningscentre,  

 jf. forskrifterne for Det Centrale Kriminalregister § 43, stk. 1, nr. 7.
 I modsætning til den private straffeattest  

 indeholder den offentlige straffeattest, som før nævnt, alle  

 oplysninger fra afgørelsesregisteret i Det Centrale Kriminalregister,  

 jf. forskrifterne for Det Centrale Kriminalregister § 43, stk. 1.  Herefter  

 vil domme, bødevedtagelser og tiltalefrafald fremgå af den  

 offentlige straffeattest i 10 år efter en afgørelse  

 vedrørende et seksuelt misbrug af børn fra den endelige  

 løsladelse, udløbet af prøvetiden ved  

 prøveløsladelse eller den endelige dom, jf. forskrifterne for  

 Det Centrale Kriminalregister § 15, stk. 1.
 Der er således efter forslagsstillernes opfattelse  

 et generelt behov for at ligestille de private frivillige foreninger med de  

 offentlige institutioner for børn og unge, så de pædofile  

 effektivt holdes ude fra de private organisationer.
Skriftlig fremsættelse Brian Mikkelsen (KF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om videregivelse af  

 oplysninger om tidligere seksuelt misbrug af børn fra Det Centrale  

 Kriminalregister til frivillige foreninger.
(Beslutningsforslag nr.
B 81).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
