I medfør af § 40, nr. 3-4 og § 44, stk. 4 i lov om Københavns Fondsbørs, jf. lovbekendtgørelse nr. 536 af 8. september 1988, fastsættes:
§ 1.  Børsmæglerselskaberne skal måned-lig udarbejde  

 egenkapitaldækningsopgørelser m.v. affattet i overensstemmelse med denne  

 bekendtgørelse, den tilhørende vejledning og de tilhørende  

 indberetningsskemaer.
Der må ikke oprettes nye poster eller underposter ud  

 over de i indberetningsskemaerne angivne, medmindre dette foreskrives af  

 tilsynet. Ønsker et børsmæglerselskab yderligere specifikation af en post,  

 skal dette ske ved en note.
 Stk. 2.  Vejledning og indberetningsskemaer kan fås ved  

 henvendelse til Finanstilsynet.
§ 2.  Et børsmæglerselskabs egenkapital med tillæg af  

 ansvarlig indskudskapital, jf. § 3, stk. 3, skal udgøre mindst 8 procent af  

 selskabets vægtede aktiver.
Ved opgørelsen indgår aktiverne med følgende  

 vægte:
- under 3 år.
Vægt: 1,0.
- fra 3 år til under 7 år.
Vægt: 1,5.
- fra 7 år.
Vægt: 2,0.
 Obligationer i fremmed valuta med variabel rente vægtes som fast  

 forrentede obligationer med en restløbetid under 3 år.
Stk. 2.  Ved opgørelsen af poster i stk. 1 anvendes de  

 officielle børs- og valutakurser.
Værdipapirer skal indgå fra  

 dispositionstidspunktet.
 Stk. 3.  Terminsforretninger med værdipapirer og futures  

 baseret på værdipapirer indgår i de vægtede aktiver med samme vægt som det  

 handlede værdipapir henholdsvis det underliggende værdipapir.
 Stk. 4.  Optioner baseret på værdipapirer indgår i de  

 vægtede aktiver med en vægt, som er lig med det underliggende værdipapirs  

 vægt multipliceret med optionens deltaværdi, som den fremgår af vejledningens  

 afsnit 4. For optioner, som ikke dækkes af identiske optioner, beregnes  

 endvidere et optionstillæg, som indgår i de vægtede aktiver.
Stk. 5.  Dækkede positioner indgår i de vægtede aktiver  

 med en vægt, der udgør 10 procent af vægten for tilsvarende udækkede  

 positioner.
Futures og optioner handlet i forbindelse med Garantifonden for  

 Danske Optioner og Futures indgår ikke i denne beregning.
§ 3.  Et børsmæglerselskab kan modtage ansvarlig  

 indskudskapital, såfremt børsmæglerselskabets vedtægter fastsætter et  

 maksimum for en sådan kapital og indeholder bestemmelser om  

 børsmæglerselskabets adgang til at opsige den.
Ansvarlig indskudskapital kan  

 af indskyderen kun opsiges med mindst 5 års varsel og kan højst modtages for  

 et beløb, der svarer til 50 pct. af børsmæglerselskabets egenkapital.
I  

 tilfælde af likvidation fyldestgøres indskydere af ansvarlig indskudskapital  

 efter børsmæglerselskabets øvrige kreditorer.
Beslutning om modtagelse af  

 ansvarlig indskudskapital træffes i børsmæglerselskabet af  

 generalforsamlingen eller af bestyrelsen efter bemyndigelse fra  

 generalforsamlingen.
Stk. 2.  Ansvarlig indskudskapital hæfter i tilfælde af  

 børsmæglerselskabets likvidation eller konkurs for tab, som ikke kan dækkes  

 af børsmæglerselskabets egenkapital.
Ansvarlig indskudskapital, der er opsagt  

 til udbetaling, hæfter uanset opsigelsen, såfremt opsigelsesfristen udløber  

 efter anmeldelse af betalingsstandsning, beslutning om likvidation eller  

 afsigelse af konkursdekret.
Stk. 3.  Ansvarlig indskudskapital ligestilles med  

 egenkapital ved opgørelsen efter § 2. Er kapitalen opsagt til udbetaling, kan  

 den kun ligestilles med egenkapital indtil eet år før opsigelsesfristens  

 udløb.
Ansvarlig indskudskapital kan kun medregnes ved opgørelsen efter § 2  

 med et beløb, der ikke overstiger 40 pct. af egenkapitalen.
 Stk. 4.  Af låneaftalen om ansvarlig indskudskapital,  

 som efter stk. 3 ligestilles med egenkapitalen, skal det fremgå, at kapitalen  

 kun kan forfalde til betaling før den aftalte dato, såfremt  

 børsmæglerselskabet træder i likvidation eller erklæres konkurs.
 Stk. 5.  Ved opgørelsen af børsmæglerselskabets  

 ansvarlige kapital efter § 2 fradrages den nominelle værdi af  

 børsmæglerselskabets fordringer i form af ansvarlig indskudskapital i andre  

 børsmæglerselskaber, pengeinstitutter og selskaber omfattet af lov om visse  

 kreditinstitutter.
 Stk. 6.  Børsmæglerselskabets beholdning af egne beviser  

 for ansvarlig indskudskapital modregnes i børsmæglerselskabets ansvarlige  

 indskudskapital med et beløb beregnet efter de i stk. 3 fastsatte regler.
 Stk. 7.  Ansvarlig indskudskapital må ikke tegnes til  

 kurs under pari.
Stk. 8.  Beviserne for den ansvarlige indskudskapital  

 skal være noteret på navn.
En fortegnelse over indehavere af beviser skal,  

 for så vidt den pågældende har indskudt mere end 10 pct. af den ansvarlige  

 indskudskapital, være offentlig tilgængelig på selskabets kontor og i  

 Finanstilsynet.
§ 4.  Et børsmæglerselskab må ikke indgå i et  

 engagement, der overstiger 35 pct. af børsmæglerselskabets egenkapital.
Efter  

 enstemmig indstilling fra direktionen og med tilslutning fra mindst 2/3 af  

 bestyrelsens medlemmer i hvert enkelt tilfælde, kan denne grænse forhøjes til  

 50 pct.
Om sådan beslutning skal der ske indberetning til tilsynet.  

 Tilsvarende gælder for et børsmæglerselskabs engagementer med virksomheder,  

 mellem hvilke der består en sådan forbindelse, at engagementerne med de  

 pågældende udgør en samlet enkelt risiko for børsmæglerselskabet.
 Stk. 2.  Ved beregning af de i stk. 1 nævnte beløb for  

 det samlede engagement kan der ses bort fra:
 § 5.  Et børsmæglerselskabs beholdning af aktier og  

 lignende værdipapirer i et enkelt selskab må ikke udgøre mere end 30 pct. af  

 børsmæglerselskabets egenkapital, når værdipapirerne er noteret på en  

 fondsbørs i en stat, som er medlem af De Europæiske Fællesskaber, eller på en  

 fondsbørs angivet i vejledningens afsnit 3. Et børsmæglerselskabs beholdning  

 af investeringsforeningsandele fra et enkelt selskab er ikke omfattet af  

 begrænsningen i denne bestemmelse.
 Stk. 2.  For aktier og lignende værdipapirer noteret på  

 andre fondsbørser end de under stk. 1 angivne må børsmæglerselskabets  

 beholdning i et enkelt selskab ikke udgøre mere end 15 pct. af  

 børsmæglerselskabets egenkapital.
Stk. 3.  Et børsmæglerselskabs beholdning af noterede  

 aktier, investeringsforeningsandele og lignende værdipapirer må ikke  

 overstige 200 pct. af børsmæglerselskabets egenkapital.
Ved opgørelsen indgår  

 aktier, investeringsforeningsandele og lignende værdipapirer med dobbelt  

 vægt, hvis de er noteret på en fondsbørs i en stat, som ikke er medlem af De  

 Europæiske Fællesskaber, og fondsbørsen ikke er angivet i vejledningens  

 afsnit 3.
Stk. 4.  Ved beholdning af værdipapirer i stk. 1-3  

 forstås børsmæglerselskabets bogførte beholdning med tillæg af købspositioner  

 i spot- og terminsforretninger, futures og optioner og fradrag for  

 salgspositioner i spot- og terminsforretninger, futures og optioner.
Ved  

 opgørelsen af beholdningen i stk. 3 foretages alene fradrag for  

 salgspositioner i værdipapirer, der ligeledes indgår i den bogførte  

 beholdning eller i købspositioner.
 Stk. 5.  Et børsmæglerselskabs negative beholdning af  

 aktier m.v. i et enkelt selskab skal opfylde bestemmelserne i stk. 1-2. Et  

 børsmæglerselskabs samlede negative beholdninger af aktier m.v. skal opfylde  

 bestemmelsen i stk. 3.
 Stk. 6.  Værdipapirerne skal i stk. 1-3 optages til de  

 officielle børs- og valutakurser.
§ 6.  Et børsmæglerselskabs afviklingsrisiko ved  

 værdipapirforretninger med en enkelt kunde må ikke overstige  

 børsmæglerselskabets egenkapital.
Tilsvarende gælder for et  

 børsmæglerselskabs afviklingsrisiko med kunder, mellem hvilke der består en  

 sådan forbindelse, at afviklingsrisikoen med de pågældende udgør en samlet  

 enkelt risiko for børsmæglerselskabet.
Stk. 2.  Afviklingsrisikoen over for en enkelt kunde i  

 forbindelse med aftale om køb eller salg af fast forrentede børsnoterede  

 obligationer udstedt i danske kroner af den danske stat, en dansk kommune,  

 danske realkreditinstitutter og lignende institutter samt terminsforretninger  

 med tilsvarende papirer, beregnes som A = (0,01 + 0,00015 x T) x V x X hvor A = obligationernes afviklingsrisiko.
V = obligationernes varighed.
T  

 = den oprindelige afviklingsperiodes længde målt i dage.
X = kursværdien af  

 den samlede afvikling.
Stk. 3.  Afviklingsrisikoen på futures baseret på  

 obligationerne anført i stk. 2 beregnes som i stk. 2, idet der tages  

 udgangspunkt i de underliggende obligationers varighed og kursværdi samt i  

 futurens restløbetid.
For erhvervede optioner baseret på obligationerne  

 anført i stk. 2 er kursværdien af den samlede afvikling i formlen i stk. 2  

 erstattet af optionens deltaværdi multipliceret med kursværdien af den  

 samlede afvikling.
 Stk. 4.  Afviklingsrisikoen for variabelt forrentede  

 obligationer udstedt i danske kroner af den danske stat, en dansk kommune,  

 danske realkreditinstitutter og lignende institutter samt instrumenter  

 baseret på disse obligationer, beregnes som for fast forrentede obligationer,  

 idet perioden indtil næste mulige renteændring målt i år erstatter varigheden  

 i formlen i stk. 2.
Stk. 5.  For spot- og terminsforretninger med aktier og  

 lignende værdipapirer bestemmes afviklingsrisikoen som A = (0,15 + 0,001 x T) x X.
hvor A = værdipapirernes afviklingsrisiko.
T = den oprindelige  

 afviklingsperiodes længde målt i dage.
X = kursværdien af den samlede  

 afvikling.
Stk. 6.  Afviklingsrisikoen på futures baseret på aktier  

 og lignende værdipapirer beregnes som i stk. 5, idet der tages udgangspunkt i  

 de underliggende værdipapirers kursværdi samt i futurens restløbetid.
For  

 erhvervede optioner baseret på aktier og lignende værdipapirer er kursværdien  

 af den samlede afvikling i formlen i stk. 5 erstattet af optionens deltaværdi  

 multipliceret med kursværdien af den samlede afvikling.
 Stk. 7.  Den samlede afviklingsrisiko over for den  

 enkelte kunde opgøres som summen af størsteværdien af de samlede  

 købspositioner og de samlede salgspositioner for hvert værdipapir.
Stk. 8.  Der kan ved beregningen af de i stk. 1 nævnte  

 beløb ses bort fra afviklingsrisikoen med den danske stat, en dansk kommune,  

 det færøske landsstyre, det grønlandske hjemmestyre, Danmarks Nationalbank,  

 danske pengeinstitutter samt her i landet registrerede filialer af  

 udenlandske pengeinstitutter, danske realkreditinstitutter og lignende  

 institutter, danske børsmæglerselskaber, danske kreditinstitutter omfattet af  

 lov om visse kreditinstitutter, danske investeringsforeninger, danske  

 forsikringsselskaber, danske pensionskasser, Arbejdsmarkedets Tillægspension  

 og Lønmodtagernes Dyrtidsfond.
Endvidere kan der ses bort fra beløb, for  

 hvilke et dansk pengeinstitut, kreditinstitut omfattet af lov om visse  

 kreditinstitutter eller forsikringsselskab hæfter eller garanterer.
Endelig  

 kan der ses bort fra futures og optioner registreret i Garantifonden for  

 Danske Optioner og Futures samt futures og optioner, der er indgået uden for  

 indberetningssystemets åbningstid, og som efterfølgende skal indberettes til  

 Garantifonden.
 § 7.  I et børsmæglerselskab skal der findes en efter  

 dets forhold forsvarlig beholdning af likvide midler.
Stk. 2.  Tilsynet kan stille krav om en forøgelse af de  

 likvide midler, hvis disse ikke skønnes at være forsvarlige.
Tilsynet  

 fastsætter en frist for opfyldelsen af kravene.
 § 8.  Den egenkapital, der indgår i bestemmelserne i  

 §§ 2, 4, 5 og 6, er mindsteværdien af de to følgende størrelser:
§ 9.  Egenkapitaldækningsopgørelsen m.v. skal  

 indberettes til tilsynet senest 7 arbejdsdage efter udløbet af den pågældende  

 måned.
Den indberettede opgørelse skal være godkendt af selskabets direktion.
 § 10.  Tilsynet kan træffe bestemmelse om, at  

 oplysningerne i den månedlige egenkapitaldækningsopgørelse m.v. skal  

 indberettes på edb-læsbart medium.
 § 11.  Tilsynet kan undtage fra bestemmelserne i denne  

 bekendtgørelse.
 § 12.  Overtrædelse af § 1, stk. 1, §§ 2-3, § 4, stk.  

 1, § 5, § 6, stk. 1-7, § 7, stk. 1, og § 8 straffes med bøde.
 § 13.  Denne bekendtgørelse træder i kraft den 24.  

 december 1989.
