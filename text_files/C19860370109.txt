Arbejdsformidlingskontorerne De statsanerkendte arbejdsløshedskasser I.
Indledning og definitioner.
 Definitioner.
 Personkreds.
Reglerne finder anvendelse på arbejdstagere og selvstændige  

 erhvervsdrivende, som er eller har været omfattede af  

 (arbejdsløshedsforsikrings)-lovgivningen i en eller flere medlemsstater, og  

 som er statsborgere i en af disse stater eller er statsløse eller flygtninge  

 bosat på en medlemsstats område, samt på deres familiemedlemmer og  

 efterladte, jfr.
EF-forordning nr. 1408/71, artikel 2, stk. 1.
Det bemærkes, at alene reglerne i EF-forordning nr. 1408/71, artikel 69  

 kan benyttes af selvstændige.
Forordningen skelner i de enkelte artikler  

 (skarpt) mellem arbejdstagere og selvstændige erhvervsdrivende.
 Anciennitet.
 Ved anciennitet i dette cirkulære forstås: »forsikrings- og  

 beskæftigelsesperioder«.
 Almindelige forudsætninger.
 Optagelse i dansk arbejdsløshedskasse.
I de situationer i cirkulæret, hvor medlemskab af dansk  

 arbejdsløshedskasse kræves eller er relevant, er det de i  

 arbejdsløshedsforsikringsloven almindeligt gældende optagelsesregler, der  

 skal anvendes.
For lønmodtageres vedkommende henvises til lovens § 41  

 (fuldtidsforsikrede) og § 67 (deltidsforsikrede). For selvstændiges  

 vedkommende henvises til lovens § 41.
 Optagelse efter beskæftigelse i et andet EF-land.
I situationer, hvor et medlem efter at have været omfattet af et andet  

 EF-lands arbejdsløshedsforsiking ønsker forsikringsperioder overført til den  

 danske arbejdsløshedsforsikring, er det en betingelse, at vedkommende, inden  

 udløbet af 8 uger fra forsikringsdækningen er ophørt i det andet EF-land, har  

 påbegyndt beskæftigelse i samme omfang, som kræves ved nyoptagelse, og at  

 pågældende rent faktisk opnår beskæftigelse i det krævede omfang.
Bemærk dog  

 afsnit III, pkt. 1 om genindtræden i dagpengeretten, uden at  

 beskæftigelseskravet skal være opfyldt.
 Beregning af den hidtidige indtjening.
 Beregningen af den hidtidige indtjening for medlemmer, der har været  

 beskæftigede i et andet EF-land, foretages efter § 10 i direktoratet for  

 arbejdsløshedsforsikringens bekendtgørelse nr. 685 af 8. oktober 1986.
Cirkulæret vedrører forsikringsforholdene for følgende persongruppe 1. arbejdstagere, der er medlemmer af en  

 arbejdsløshedskasse og overtager arbejde i et andet EF-land, 2. arbejdstagere fra andre EF-lande, der overtager  

 arbejde eller påbegynder selvstændig virksomhed i Danmark, 3, danske arbejdsløshedskassemedlemmer (dvs. såvel arbejdstagere som  

 selvstændige erhvervsdrivende), der rejser til andre EF-lande for at søge  

 arbejde, 4. arbejdstagere og selvstændige erhvervsdrivende fra  

 andre EF-lande, der søger arbejde i Danmark, og 5. a. grænsearbejdere (dvs. arbejdstagere, der er  

 beskæftigede i eet EF-land, men har bopæl i et andet EF-land, hvortil de som  

 hovedregel vender tilbage hver dag eller mindst een gang om ugen), jfr.  

 EF-forordning nr. 1408/71, artikel 71, stk. 1 a) i) og a) ii), og b. andre arbejdstagere end grænsearbejdere, jfr.
EF-forordning nr.  

 1408/71, artikel 71, stk. 1, b) i) og b) ii).
 Reglerne herom er fastsat i EF-forordning nr. 1408/71 og den tilhørende  

 gennemførelsesforordning nr. 574/72 og skal bl.a. fremme arbejdskraftens frie  

 bevægelighed.
Der er udarbejdet standardblanketter på EF-sprogene til brug ved  

 administration af reglerne.
Blanketterne på dansk vedlægges (bilagene 1 og  

 2). Forordning nr. 1408/71 hviler på den grundsætning, at den sociale sikring  

 følger beskæftigelsesstatens lovgivning, dvs., at arbejdstagerens rettigheder  

 og pligter som hovedregel bestemmes af lovgivningen i den medlemsstat, hvori  

 den pågældende er beskæftiget (beskæftigelsesprincippet).
 En arbejdstager fra andre medlemsstater må ikke udsættes for  

 forskelsbehandling i forhold til beskæftigelsesstatens egne statsborgere  

 (ligebehandlingsprincippet).
 Ved afgørelsen af, om arbejdstageren opfylder betingelserne for ret til  

 ydelser efter beskæftigelsesstatens lovgivning, skal samtlige  

 forsikringsperioder og beskæftigelsesperioder, som den pågældende har  

 tilbagelagt i de enkelte medlemsstater, lægges sammen, som om de i deres  

 helhed var tilbagelagt i beskæftigelsesstaten (sammenlægningsprincippet).
II.
Regler, der finder anvendelse for de i afsnit I, pkt. 1-5 nævnte persongrupper :
Ad 1. Arbejdstagere, der er medlemmer af en arbejdsløshedskasse og overtager arbejde i et andet EF-land.
Regler: EF-forordning nr. 1408/71, artiklerne 67-68 EF-forordning nr.  

 574/72, artiklerne 80-82 Blanket: Attest E 301 (bilag 1).
Forordning nr. 1408/71, artikel 67 fastslår, at anciennitet optjent i et  

 EF-land skal medregnes i et andet EF-land, hvis erhvervelse, bevarelse eller  

 generhvervelse af ret til ydelser i dette EF-land er betinget af anciennitet  

 beregnet på grundlag af forsikrings- eller beskæftigelsesperioder.
Denne  

 anciennitet dokumenteres ved hjælp af attest E 301. Attesten udstedes af  

 direktoratet for arbejdsløshedsforsikringen.
Artikel 67 omhandler alene arbejdstagere.
Heraf følger, at selvstændige  

 erhvervsdrivende ikke kan medtage anciennitet optjent i Danmark til et andet  

 EF-land.
Optagelse sker i øvrigt efter det pågældende lands regler.
Hvis  

 vedkommende bliver omfattet af EF-landets arbejdsløshedsforsikring, skal  

 pågældende udmeldes af den danske arbejdsløshedskasse.
Ad 2. Arbejdstagere fra andre EF-lande, der overtager arbejde eller påbegynder selvstændig virksomhed i Danmark.
Regler: EF-forordning nr. 1408/71, artiklerne 67-68 EF-forordning nr.  

 574/72, artiklerne 80-82 Blanket: Attest E 301 (bilag 1).
 Arbejdstagere fra andre EF-lande kan ved optagelsen i en dansk  

 arbejdsløshedskasse eller senere fremlægge attest E 301 som dokumentation for  

 deres forsikrings- og beskæftigelsesperioder i de øvrige EF-lande.
 Ved optagelse i en dansk arbejdsløshedskasse er det de almindeligt  

 gældende betingelser i arbejdsløshedsforsikringslovens § 41 og § 67, der er  

 bestemmende for, om optagelse kan ske.
 Det er ingen betingelse for optagelse i en dansk arbejdsløshedskasse, at  

 attest E 301 foreligger fra det andet EF-lands myndigheder.
 Den danske arbejdsløshedskasse er forpligtet til at medregne dokumenterede  

 forsikrings- og beskæftigelsesperioder fra de andre EF-lande ved beregningen  

 af, om vedkommende opfylder kravet om 1 års medlemsskab af en  

 arbejdsløshedskasse (arbejdsløshedsforsikringslovens § 53), og om vedkommende  

 opfylder 26-ugers reglen for fuldtidsforsikrede  

 (arbejdsløshedsforsikringslovens § 55) eller den tilsvarende regel for  

 deltidsforsikrede (arbejdsløshedsforsikringslovens § 72).
 Den danske arbejdsløshedskasse skal dog kun medregne forsikringsperioder,  

 hvis pågældende inden udløbet af 8 uger efter, at forsikringsdækningen er  

 ophørt i et andet EF-land (normalt 8 uger efter at vedkommende er ophørt med  

 at arbejde), har påbegyndt beskæftigelse i Danmark i samme omfang, som kræves  

 ved nyoptagelse.
 For at få overført forsikringsperioder fra andre EF-lande, skal medlemmet  

 derfor, inden 8 uger fra forsikrings dækningen ophørte i det andet EF-land,  

 have påbegyndt arbejde af mere end 300 timers varighed inden for 10 uger  

 (fultidsforsikrede) eller af mindst 150 og højst 300 timers varighed  

 (deltidsforsikrede).
 Hvis vedkommende først påbegynder beskæftigelsen efter udløbet af 8-ugers  

 fristen, skal medlemmet opfylde kravet 1 års medlemskab i  

 arbejdsløshedsforsikringslovens § 53, før ret til dagpenge opnås.  

 Beskæftigelsesperioder optjent i et andet EF-land kan herefter medregnes ved  

 beregningen af, om arbejdskravet er opfyldt.
 Fremlægger pågældende ikke selv attest E 301, indhenter direktoratet  

 (efter anmodning) denne hos det pågældende EF-lands attestudstedende  

 myndighed.
 Efterløn.
 Da efterløn ikke omfattes af EF-forordning nr. 1408/71, indebærer dette,  

 at efterløn ikke kan eksporteres, og at forsikrings- og  

 beskæftigelsesperioder fra andre EF-lande ikke kan medregnes for at opnå ret  

 til efterløn.
Ad 3. Danske arbejdsløshedskassemedlemmer, der rejser til andre EF-lande for at søge arbejde.
Regler: EF-forordning nr. 1408/71, artikel 69 EF-Forordning nr. 574/72,  

 artikel 83 Blanket: Attest E 303/0-E 303/5 (bilag 2) Ifølge forordning nr. 1408/71, artikel 69, kan et helt ledigt  

 dagpengeberettiget medlem (såvel arbejdstager som selvstændig  

 erhvervsdrivende), der rejser til en eller flere medlemsstater (EF-lande) for  

 at søge arbejde, bevare retten til danske dagpenge i indtil 3 måneder på  

 betingelse af, at pågældende har været tilmeldt arbejdsformidlingen (i  

 Danmark) som ledig og arbejdssøgende i mindst 4 uger, efter at pågældende blev arbejdsløs.
Disse 4 uger skal ifølge direktoratets praksis ligge umiddelbart før  

 afrejsen, og der skal være tale om komplet ledighed.
Det betyder, at medlemmet ikke kan kombinere afrejsen med afholdelse af ferie,  at  

 arbejde (herunder også arbejdstimer, der anføres som bierhverv) - også af  

 kort varighed - afbryder 4-ugers-perioden, og at en ny 4-ugers-periode med  

 fuldstændig arbejdsløshed må påbegyndes, og at mere end en enkelt sygdomsperiode af højst 3 dages varighed afbryder  

 4-ugers-perioden, og at en ny 4-ugers-periode må påbegyndes.
Endvidere er det ifølge direktoratets praksis en betingelse for at anvende  

 artikel 69, at medlemmet ikke har sagt et evt. tidligere arbejdsforhold op for at  

 rejse til et andet EF-land og søge arbejde, at medlemmet ikke har skabt tvivl om sin rådighed for arbejdsmarkedet, at medlemmet er dagpengeberettiget på afrejsetidspunktet, at medlemmet har passet sine fremmøder på arbejdsformidlingen i  

 4-ugersperioden.
at medlemmet søger fuldtidsarbejde i det andet EF-land, uanset den  

 aktuelle danske forsikringsform, og at medlemmet søger arbejde af længere varighed i det andet EF-land.
En forudsætning for at modtage dagpenge i hele 3-måneders-perioden er, at  

 medlemmet inden 7 dage tilmelder sig som arbejdssøgende i hver af de  

 medlemsstater (EF-lande) pågældende rejser til, og underkaster sig den der  

 bestående kontrol.
Hvis medlemmet tilmelder sig senere, vil der blive  

 udbetalt dagpenge fra tilmeldingsdagen og i den resterende del af  

 3-månedersperioden.
Udbetalingen foretages af  det andet EF-lands  

 arbejdsløshedsinstitution, jfr.
EF-forordning nr. 1408/71, artikel 70, stk.  

 1. For at bevare retten til at få udbetalt (danske) dagpenge fra andre  

 EF-lande ifølge artikel 69 skal pågældende fremlægge attest E 303 for  

 myndighederne på det sted, hvortil pågældende er rejst.
Attesten udstedes af  

 direktoratet for arbejdsløshedsforsikringen på grundlag af en ansøgning.
Af  

 attesten fremgår det, i hvilket omfang medlemmet har ret til dagpenge,  

 disse's størrelse samt sådanne særlige forhold, som vil kunne ændre  

 pågældendes dagpengeret inden for 3-måneders-perioden.
 Det er vigtigt, at medlemmet har planlagt sin afrejse i god tid.
Ansøgningsskema (bilag 3) kan fås på arbejdsformidlingskontorer, i  

 arbejdsløshedskasser eller i direktoratet.
Ansøgningen skal indsendes til  

 direktoratet før afrejsen, og senest 6 uger før det beregnede  

 afrejsetidspunkt, hvis attesten skal kunne udstedes i god tid, dvs. ca. 14  

 dage før afrejsen.
Ansøgningen, der skal indsendes gennem  

 arbejdsløshedskassen, skal ledsages af oplysninger fra arbejdsformidlingen  

 (bilag 4) og arbejdsløshedskassen (bilag 5).
Direktoratet skal underrettes om alle ændringer i forhold, der kan ændre  

 grundlaget for udstedelse af attest E 303. Medlemmet og arbejdsformidlingen  

 skal give kassen alle oplysninger af betydning for attestudstedelsen, og  

 kassen sender disse oplysninger videre til direktoratet.
Denne fremgangsmåde  

 fremgår af de skemaer, der skal udfyldes ved ansøgning om en attest E 303,  

 jfr. iøvrigt nedenfor under afsnit V, 1. afsnit.
Vender medlemmet tilbage til Danmark og tilmelder sig arbejdsformidlingen  

 inden udløbet af 3-måneders-perioden, har pågældende fortsat ret til dagpenge  

 efter de almindelige regler.
Hvis pågældende ikke vender tilbage inden  

 udløbet af 3-måneders-perioden, fortabes retten til dagpenge, der herefter  

  først indtræder efter beskæftigelse i samme omfang, som kræves  ved  

 nyoptagelse, jfr. de gældende regler herom.
Direktoratet kan i  

 undtagelsestilfælde forlænge denne frist.
Ifølge artikel 69, stk. 3 kan et medlem kun benytte reglen om overførelse  

 af danske dagpengeydelser een gang mellem to beskæftigelsesperioder.
Ifølge  

 direktoratets praksis udstedes der ikke en ny attest E 303, før der er  

 forløbet ca. 1/2 år fra medlemmets tilbagekomst til Danmark.
 Attest E 119.
 Attesten (bilag 6) fås ved henvendelse til kommunens social- og  

 sundshedsforvaltning, når attest E 303 medbringes (i kopi).
 Attesten skal forevises for den kompetente institution (der er nævnt i  

 attest E 119, side 2) i det pågældende EF-land, hvis medlemmet eller  

 eventuelle ledsagende familiemedlemmer får brug for sygesikringsydelser  

 (lægehjælp, sygehusbehandling m.v.). Attest E 119 giver endvidere  

 attestindehaveren ret til sygedagpenge.
Ad 4. Arbejdstagere og selvstændige erhvervsdrivende fra andre EF-lande, der søger arbejde i Danmark.
Regler: EF-forordning nr. 1408/71, artikel 69 EF-forordning nr. 574/72,  

 artikel 83 Blanketter: Attest E 303/0 - E 303/5 (bilag 2) Reglerne er de under pkt. 3 omtalte - blot set ud fra det andet EF-lands  

 synsvinkel.
 En arbejdstager eller en tidligere selvstændig erhvervsdrivende fra et af  

 de andre EF-lande, der kommer til Danmark for at søge arbejde, skal, hvis  

 pågældende ønsker at bevare retten til det attestudstedende EF-lands  

 arbejdsløshedsydelser, aflevere attest E 303 til nærmeste danske  

 arbejdsformidlingskontor og iøvrigt stille sig til rådighed som  

 arbejdssøgende for det danske arbejdsmarked efter samme regler, som gælder  

 for danske arbejdsløshedskassemedlemmer.
 Det pågældende arbejdsformidlingskontor sender den indleverede attest E  

 303 til direktoratet, hvorfra der vil tilgå arbejdsformidlingskontoret  

 meddelelse om udbetaling af dagpenge og i givet fald på hvilke betingelser.
 Derefter foretages udbetalingen løbende af arbejdsformidlingen i  

 overensstemmelse med de (af det andet EF-land) givne retningslinier.
 Fremlægger den arbejdssøgende ikke attest E 303, retter  

 arbejdsformidlingen henvendelse til direktoratet.
 Det påhviler det danske arbejdsformidlingskontor at oplyse den  

 arbejdssøgende (fra det andet EF-land) om hans forpligtelser og rettigheder  

 efter de i dette cirkulære gældende regler.
Ad 5 a.
Grænsearbejdere (arbejdstagere, der er beskæftigede i eet EF-land, men har bopæl i et andet EF-land, hvortil vedkommende som hovedregel vender tilbage hver dag eller mindst een gang Regler: EF-forordning nr. 1408/71, artikel 71 EF-forordning nr. 574/72,  

 artikel 84 Blanketter: Attest E 301 (bilag 2) Ifølge forordning nr. 1408/71, artikel 71 modtager grænsearbejdere, der er  

 delvis eller periodisk arbejdsløse i den virksomhed, hvor de er beskæftigede,  

 ydelser efter lovgivningen i beskæftigelseslandet, og disse ydelser udbetales  

 af beskæftigelseslandets arbejdsløshedsinstitution.
 Ved delvis eller periodisk ledighed forstås, at et medlem fortsat er  

 knyttet til virksomheden, enten således at medlemmet løbende er beskæftiget  

 på nedsat tid, eller således at der foreligger skiftende arbejde og ledighed  

 efter en fast plan, f.eks. ved en egentlig arbejdsfordeling.
 Grænsearbejdere, der er helt arbejdsløse, modtager derimod ydelser efter  

 lovgivningen i den medlemsstat, på hvis område de er bosat, og ydelserne  

 udbetales af bopælsstedets institution for denne institutions regning.
Disse regler får for Danmarks vedkommende hovedsageligt betydning for  

 arbejdstagere, der er bosat ved den dansk-tyske grænse.
Dette illustreres i  

 det følgende:
 1. Arbejdstageren er bosat i Tyskland og arbejder i Danmark.
 Ved fuld ledighed skal medlemmet overføres til tysk forsikring, selv om  

 vedkommende ikke har beskæftigelse i Tyskland.
 2. Arbejdstageren er bosat i Danmark og arbejder i Tyskland.
Ad 5. Andre arbejdstagere end grænsearbejdere, jfr.
EF-forordning nr. 1408/71, artikel 71, stk. 1, b)-i og b) ii.
 Der henvises til forordningens regler herom.
III.
Særregler.
1. Genindtræden i dagpengeretten efter midlertidigt arbejde i et andet EF-land.
Efter de gældende regler om overflytning af forsikringsrettigheder mellem  

 EF-landene, jfr.
EF-forordning nr. 1408/71, er det som hovedregel en  

 betingelse for udbetaling af dagpenge, at den enkelte forsikrede senest har  

 haft beskæftigese i det land, i hvilket ydelse ønskes udbetalt, jfr. artikel  

 67 i nævnte forordning.
 Forordningens regler giver dog i særlige tilfælde mulighed for at opnå  

 dagpengeret ved tilbagekomst, uden at beskæftigelseskravet skal være opfyldt,  

 jfr. forordningens artikel 71.
 Medlemmer af anerkendte arbejdsløshedskasser, der har fast bopæl i  

 Danmark, og som overtager beskæftigelse i et andet EF-land af en varighed,  

 der er bestemt på forhånd og ikke overstiger 9 måneder, vil herefter  

 umiddelbart kunne genindtræde i dagpengeretten, hvis de pågældende rejser  

 tilbage til Danmark straks efter arbejdsforholdets udløb.
Det er en forudsætning, at de pågældende har opretholdt den hidtidige  

 bopæl i Danmark under det midlertidige ophold i udlandet.
Dette vil normalt  

 være tilfældet under ophold af den art, som ordningen omfatter.
 Medlemmerne skal under det midlertidige arbejdsforhold i det andet EF-land  

 overflyttes til landets arbejdsløshedsforsikring.
 Reglen gælder kun for arbejdstagere.
2. Bevarelse af medlemsretten under beskæftigelse ved EF's institutioner.
 Personer, der i overensstemmelse med reglerne i EF-institutionernes  

 personalestatutter betragtes som midlertidigt ansatte, jfr. statutternes  

 afsnit II, og som bevarer medlemskab af en dansk arbejdsløshedskasse, vil  

 umiddelbart kunne indtræde i dagpengeretten ved tilbagekomsten til Danmark,  

 idet sådanne ansatte ikke på anden måde har mulighed for at forsikre sig mod  

 arbejdsløshed.
 Personer, der ifølge personalestatutterne betragtes som hjælpeansatte,  

 jfr. statutternes afsnit III, har, som det fremgår af EF-forordning nr.  

 1408/71, artikel 16, ved ansættelsen mulighed for at vælge, om de vil være  

 omfattede af enten lovgivningen i den medlemsstat, på hvis område de er  

 beskæftigede, af den medlemsstats lovgivning, hvoraf de senest har været  

 omfattede eller af lovgivningen i den medlemsstat, hvor de er statsborgere.
 Ved at vælge at være underkastet dansk lovgivning og derved opretholde  

 medlemskab af en dansk arbejdsløshedskasse vil sådanne personer - ligesom  

 »midlertidigt ansatte« - kunne indtræde umiddelbart i  

 dagpengeretten ved tilbagekomsten til Danmark, det vil sige, uden at  

 beskæftigelseskravet skal være opfyldt.
3. Obligatorisk dansk arbejdsløshedsforsikring for udlændinge, der efter beskæftigelse og medlemskab af arbejdsløshedsforsikringen i et andet EF-land opnår beskæftigelse i Danmark.
 Der henvises til arbejdsministeriets bekendtgørelser af 2. maj 1973 og 13.  

 oktober 1983 (bilagene 7 og 8).
 Ifølge bekendtgørelserne har udlændinge som hovedregel pligt til at være  

 medlem af en dansk statsanerkendt arbejdsløshedskasse i mindst 2 år.
 De nærmere regler er omtalt i bekendtgørelserne.
IV.
Overgangsregler for Grækenland, Spanien og Portugal.
Der er særlige overgangsregler for Grækenland, Spanien og Portugal.
Disse  

 regler betyder, at der kun kan udstedes attest E 303 til medlemmer, der kan  

 dokumentere at ville få arbejdstilladelse i det pågældende EF-land.
 Overgangsreglerne gælder til den 31. december 1987 for Grækenlands  

 vedkommende og til den 31. december 1992 for Spaniens og Portugals  

 vedkommende.
V.
Den fremtidige procedure.
Som det fremgår nedenfor i afsnit VI, er de gamle cirkulærer på området  

 ophævede.
Herunder er der udarbejdet nye oplysningsskemaer til brug ved  

 udstedelsen af attest E 303 samt en »paraply-pjece«.
 1. Oplysningsskemaerne.
 Som nævnt ovenfor under afsnit II, ad 3 er der udarbejdet et  

 ansøgningsskema og 2 oplysningsskemaer til brug for direktoratets vurdering  

 af, om betingelserne for udstedelse af attest E 303 er tilstede.
 Skemaerne udleveres til medlemmerne ved henvendelse til:
- arbejdsløshedskasserne, - arbejdsformidlingskontorerne og - direktoratet for arbejdsløshedsforsikringen.
 Hvert blanketsæt/skema består af 4 ens sider (original og 3 kopier). Efter  

 udfyldelsen af skemaet skilles blanketsættet og kassen fordeler kopierne til  

 kasse, medlem og arbejdsformidling.
Den nye procedure for udstedelse af attest E 303 forudsætter, at kassen  

 indsender de 3 originale skemaer samlet til direktoratet.
Dette forhindrer  

 dog ikke, at skemaerne indsendes i flere omgange, men kan medføre en - i  

 forhold til det forudsatte - længere sagsbehandlingstid.
Skemaerne indeholder stort set de samme oplysninger, som direktoratet  

 hidtil - ved høringsskrivelser til arbejdsløshedskasserne og  

 arbejdsformidlingen - har anmodet om.
Det forudsættes, at ændringer i  

 medlemmets forhold, der har betydning for attestudstedelsen - via kassen -  

 meddeles direktoratet.
Både arbejdsformidlingen og medlemmet skal således  

 informere kassen om alle oplysninger af betydning for attestudstedelsen.
 2. »Paraply-pjecen«.
 Direktoratet for arbejdsløshedsforsikringen har udarbejdet vedlagte  

 »paraply-pjece« til brug for eventuelle ansøgere (bilag 9).
 Kasserne kan til eget brug udarbejde individuelle pjecer - dog under  

 forudsætning af, at den af direktoratet for arbejdsløshedsforsikringen  

 fastsatte praksis indarbejdes heri.
VII.
Ophævelser.
 Følgende cirkulære m.v. ophæves:
cirkulære af 27. februar 1986 cirkulære af 29. december 1983 cirkulære af 13. juni 1982 cirkulære af 8. juli 1981 cirkulære af 6. februar 1981 AF-cirkulære 25/81 AK-cirkulære 10/81 cirkulære af 16. oktober 1980 AF-cirkulære 189/80 AK-cirkulære 49/80 cirkulære af 30. november 1979 AF-cirkulære 316/79 AK-cirkulære 124/79 cirkulære af 19. september 1975 AF-cirkulære 233/75 AK-cirkulære 60/75 cirkulære af 7. marts 1973 AF-cirkulære 83/73 AK-cirkulære 11/73 cirkulære af 7. marts 1973 AF-cirkulære 84/73 AK-cirkulære 12/73 cirkulære af 13. november 1972 AK-cirkulære 70/72 F-rundskrivelse af 3. januar 1986 F-AF-NR. 2/86 F-AK-NR. 2/86 F-rundskrivelse af 25. juli 1986 F-AF-NR. 29/86 F-AK-NR. 35/86 F-rundskrivelse af 24. nov. 1986 F-AF-NR. 47/86 F-AK-NR. 54/86 VIII.
Blanketter m.v.
 Bestillinger på ansøgningsskemaer og oplysningsskemaer til  

 arbejdsformidlingen og arbejdsløshedskasserne sendes til direktoratet for  

 arbejdsløshedsforsikringen.
IX.
Tvivlstilfælde.
 Er der tvivl om forståelsen eller fortolkningen af reglerne, kontaktes  

 direktoratet.
 P.D.V.
