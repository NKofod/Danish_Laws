Nr LSF 160 Forslag til Lov om faste priser på tobaksvarer Fremsat af Lysholm Christensen (KRF) Glønborg (KRF) Kofod-Svendsen (KRF)  

 Inger Stilling Pedersen (KRF) den 10. december 1991 Vedtaget ved tredjebehandling den 20. december 1991 Lov nr. 938 af 27/12/1991 § 1. Producenter og importører af cigaretter, røgtobak, skrå eller snus (røgfri tobak) skal håndhæve, at disse varer i detailhandelen ikke sælges til anden pris end stempelmærkeprisen.
 Stk. 2. Cigaretter, der udleveres i restaurationer m.v., hvor  

 serveringspersonale aflønnes efter reglerne om betjeningsafgift, kan sælges  

 til en højere detailpris end den, der er anført på stempelmærket.
 § 2. Loven træder i kraft den 1. januar 1992.
Oprindeligt fremsat forslag § 1. Producenter og importører af cigaretter, røgtobak, skrå eller snus (røgfri tobak) skal håndhæve, at disse varer i detailhandelen ikke sælges til anden pris end stempelmærkeprisen.
 Stk. 2. Cigaretter, der udleveres i restaurationer m.v., hvor  

 serveringspersonale aflønnes efter reglerne om betjeningsafgift, kan sælges  

 til en højere detailpris end den, der er anført på stempelmærket.
 § 2. Loven træder i kraft den 1. januar 1992.
Bemærkninger til lovforslaget Almindelige bemærkninger Ved monopollovens ophævelse pr. 1. januar 1990 forsvandt den  

 dispensation, der har været gældende i hele lovens gyldighedsperiode til at  

 håndhæve bindende bruttopriser for tobaksvarer på trods af lovens almindelige  

 forbud herimod.
Konkurrencerådet og dernæst Konkurrencenævnet har afslået at forlænge  

 denne dispensation.
Konsekvensen heraf er, at fastprissystemet på tobaksvarer  

 ophører den 31. december 1991.
Konkurrenceankenævnet begrundede blandt andet sit afslag med, at  

 dispensationen, der tillod faste priser på tobak, harmonerede dårligt med  

 konkurrencelovens overordnede formål.
Det fremgik også, at hensynet til de  

 små handlende og det fintmaskede danske butikssystem ikke er noget, som  

 Konkurrenceankenævnet kan tage hensyn til i sin afgørelse.
Under behandlingen  

 af sagen udtalte Konkurrencerådet, at hvis andet end rene konkurrencehensyn  

 skulle tilgodeses i denne sag, var det en politisk opgave.
For at opretholde den nuværende beskatning ved fastprissystemets ophævelse  

 foreslår skatteministeren i Forslag til lov om ændring af lov om  

 tobaksafgifter (L 15), at cigaretter fortsat skal beskattes af varens højeste  

 detailpris eller stempelmærkeprisen i overensstemmelse med EF's bestemmelser  

 (jf.
Folketingstidende 1991-92, forhandlingerne sp. 127 og 701 samt tillæg A  

 sp. 453). Disse bestemmelser kræver nemlig, at en del af afgiften beregnes ud  

 fra tobaksvarens maksimalpris.
Der skal således altid foreligge en fast  

 maksimalpris, for at afgiftsberigtigelsen kan foregå korrekt.
Fri  

 prisdannelse på tobaksvarer er således umulig.
Som konsekvens heraf har alle  

 EF-lande, undtagen England og Irland, i dag et fastprissystem på  

 tobaksvareområdet.
Avancen på en pakke cigaretter i detailhandelen er kr. 1,31. Det er denne  

 lave avance, der gør, at effektiv priskonkurrence på tobaksvarer kun kan ske  

 ved at sælge tobaksvarer med tab og hente dette tab ind ved den øvrige  

 omsætning.
Det er således ikke så meget tabet af avancen ved salg af  

 cigaretter som tabet af følgesalget, der vil have en meget alvorlig effekt  

 for de små butikker, kiosker og lignende.
Ca. 80 pct. af en kiosks omsætning  

 hidrører fra følgesalget af tobaksvarer.
 Billigere cigaretter må også formodes at medføre et øget forbrug, hvilket  

 er med til at forringe danskernes sundhedstilstand.
Håndhævelse af de faste priser er ifølge lovforslaget henlagt til  

 importører og producenter.
Det nuværende system foreslås opretholdt.
 Dette lovforslag vil medføre, at en gennemførelse af førnævnte lovforslag  

 (L 15 - om ændring af lov om tobaksafgifter) er unødvendig, idet  

 stempelmærkeprisen og detailprisen fortsat vil være den samme.  

 Forslagsstillerne mener, at dette forslag skal gennemføres sideløbende med  

 Forslag til lov om ændring af lov om markedsføring. (Forbud mod  

 mængdebegrænsning) (L 103), se Folketingstidende 1991-92, forhandlingerne sp.  

 1686 og 2672.
 Lovforslaget har ikke nævneværdige administrative konsekvenser.  

 Lovforslaget medfører ingen provenumæssige konsekvenser.
Bemærkninger til lovforslagets enkelte bestemmelser Til § 1 Stempelmærkeprisen er detailprisen inkl. afgifter efter  

 tobaksafgiftsloven og omsætningsafgiftsloven.
Til § 2 Der foreslås som ikrafttrædelsestidspunkt 1. januar 1992.
