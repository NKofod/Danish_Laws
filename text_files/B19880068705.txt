 I henhold til § 4 i lov om forsvarets personel, jf. lovbekendtgørelse nr.  

 822 af 8. december 1986, og efter forhandling med Indenrigsministeren  

 fastsættes:
Bedømmelseskommissioner § 1.  Forsvarskommandoen nedsætter  

 bedømmelseskommissioner i forsvaret til bedømmelse af egnetheden hos  

 personel, der gør værnepligtstjeneste.
 Stk. 2.  Personel, der gør frivillig tjeneste i stedet  

 for værnepligtstjeneste, er omfattet af stk. 1.
 § 2.  En bedømmelseskommission sammensættes af en  

 oberst/kommandør eller oberstløjtnant/kommandørkaptajn som formand og to  

 militære læger, hvoraf den ene normalt skal være overlæge eller af højere  

 grad.
 § 3.  For bedømmelseskommissionen fremstilles  

 personel, som af nærmest foresatte chef eller tjenestestedets ledende læge  

 indstilles til bedømmelse.
 Stk. 2.  Personellet skal fremstilles til bedømmelse  

 snarest efter, at der i tjenesten eller ved en lægeundersøgelse opstår  

 formodning om, at det på grund af en lidelse er uegnet til  

 værnepligtstjeneste.
 Stk. 3.  Personel, der formodes at være uegnet til  

 værnepligtstjeneste på grund af en psykisk lidelse, bør normalt forud for  

 indstilling til bedømmelse gennemgå en undersøgelse på Rigshospitalets  

 militærpsykiatriske Afdeling.
 Stk. 4.  Personel, der anser sig selv for uegnet til  

 værnepligtstjeneste, kan forlange lægeundersøgelse foretaget.
 § 4.  Bedømmelseskommissionen træffer afgørelser ved  

 stemmeflerhed på grundlag af de bedømmelsesregler, der gælder for sessionens  

 bedømmelse af værnepligtige.
 § 5.  Bedømmelseskommissionen kan træffe følgende  

 afgørelser:
 § 6.  Forsvarskommandoen fastsætter de nærmere regler  

 for bedømmelseskommissionernes virksomhed, herunder for vejledning om senere  

 sessionsbedømmelse m.v. af personel, der hjemsendes i medfør af  

 Forsvarsministeriets bekendtgørelse nr. 314 af 14. juni 1988 om  

 eftertjeneste, hjemsendelse og fornyet indkaldelse af værnepligtige i  

 forsvaret.
Antagelseskommissioner § 7.  Forsvarskommandoen nedsætter  

 antagelseskommissioner til bedømmelse af egnetheden hos personel, der ønsker  

 at gøre frivillig tjeneste i forsvaret.
 Stk. 2.  Ved antagelse af personel til frivillig  

 tjeneste eller ved overførelse af personel fra frivillig tjeneste til  

 værnepligtstjeneste i umiddelbar fortsættelse af den frivillige tjeneste kan  

 bedømmelse ved en antagelseskommission erstatte sessionsbedømmelse.
 Stk. 3.  Personel kan efter Forsvarskommandoens  

 bestemmelse antages til frivillig tjeneste uden fremstilling for en  

 antagelseskommission.
§ 8.  Som medlemmer af en antagelseskommission udpeger  

 Forsvarskommandoen en officer som formand og en militær overlæge.
Herudover  

 kan Forsvarskommandoen udpege yderligere en officer samt en psykolog som  

 medlem af kommissionen.
 § 9.  Antagelseskommissionen bedømmer personel på  

 grundlag af de bedømmelsesregler, der gælder for sessionens bedømmelse af  

 værnepligtige.
 Stk. 2.  Forsvarskommandoen kan dog fastsætte yderligere  

 krav m.v. som grundlag for ansættelse.
 § 10.  Forsvarskommandoen fastsætter de nærmere regler  

 for antagelseskommissionernes virksomhed.
Overførelse af personel fra frivillig  

 tjeneste til § 11.  Personel, der inden mødet til frivillig  

 tjeneste har modtaget indkaldelsesordre eller meddelelse om, at indkaldelse  

 til værnepligtstjeneste vil finde sted, kan overføres til værnepligtstjeneste  

 i umiddelbar fortsættelse af den frivillige tjeneste.
 Stk. 2.  Personel, der ikke har modtaget  

 indkaldelsesordre eller meddelelse om, at indkaldelse til værnepligtstjeneste  

 vil finde sted, kan kun efter ansøgning overføres til værnepligtstjeneste i  

 umiddelbar fortsættelse af den frivillige tjeneste. § 12. Forsvarskommandoen  

 fastsætter i øvrigt de nærmere regler om overførelse af personel fra  

 frivillig tjeneste til værnepligtstjeneste.
Ikrafttræden § 13.  Bekendtgørelsen træder i kraft den 1. december  

 1988.
 Stk. 2.  Samtidig ophæves bekendtgørelse nr. 36 af 5.  

 februar 1982 om bedømmelses- og antagelseskommissioner samt om overførelse af  

 personel fra frivillig tjeneste til værnepligtstjeneste i forsvaret.
