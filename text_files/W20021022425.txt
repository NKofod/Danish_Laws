Kendelse afsagt af  

 Tvistighedsnævnet den 8. november 2002 i sag 35.2002 Elev A mod virksomhed B Mellem klageren, elev A, født den  

 2. marts 1954, og indklagede, virksomhed B, blev den 15. april 2001 indgået  

 uddannelsesaftale, hvorefter klageren skulle uddannes som elektriker med  

 uddannelsesperiode fra den 1. april 2001 til den 2. oktober 2003.
 Klageren har ved sin organisation,  

 Den Kristelige Fagbevægelse, ved klageskrift modtaget den 3. juni 2002,  

 indbragt sagen for Tvistighedsnævnet med påstand om, at indklagede tilpligtes  

 at betale til klageren 25.732,00 kr.
 Beløbet  

    

  

 påstås som erstatning for indklagedes  

 uberettigede ophævelse af uddannelsesaftalen med 25.000 kr.,  

    

  

 løn for 1. sygedag den 28. november 2001,  

 432,00 kr. og betaling for to lægeerklæringer, 300 kr.
 Indklagede har påstået frifindelse.
 Klageren  

    

  

 har givet personligt møde for nævnet og har  

 afgivet forklaring.
Indklagede har givet  

    

  

 møde for nævnet ved direktør C, der har  

 afgivet forklaring.
Der er desuden afgivet forklaring af  

    

  

 afdelingsforstander D, EUC Nordvestsjælland.
 Sagens  

 omstændigheder:
Klageren var fra den 1. januar til  

 den 31. marts 2001 i virksomhedsforlagt undervisning hos indklagede,  

 hvorefter  

 hun som nævnt påbegyndte uddannelsesperiode hos indklagede den 1. april 2001.  

 Den 27. november 2001 indkaldte indklagede klageren til et møde.
Forud for  

 mødet havde indklagede udarbejdet et referat, hvoraf fremgik, at parterne var  

 enige om at ophæve uddannelsesaftalen med virkning fra den 1. december 2001.  

 Referatet blev ikke underskrevet af parterne, og den 28. november 2001  

 sygemeldte klageren sig.
 Klageren har fremlagt kvitteringer  

 af  

    

  

 5. og 7. december 2001 for to  

 lægeerklæringer.
 Den 10. december 2001 skrev  

 indklagede til klageren:
 Som  

 bekendt afholdtes den 27. november d.å. et møde, hvor vi drøftede forholdene  

 vedrørende din uddannelse.
 På  

 grund af forskellige problemer med såvel dit teoretiske som praktiske  

 uddannelsesniveau, deltog repræsentanter for skolens uddannelsesudvalg, for  

 at  

 vi samlet kunne finde en løsning.
 På  

 mødet drøftedes muligheden for at fortsætte uddannelses som skolepraktikelev,  

 og derfor havde vi udarbejdet et forslag til ophævelse af uddannelsesaftalen,  

 som kunne bane vej for den videre uddannelse på skolen.
 Eftersom  

 hverken du eller virksomheden tiltrådte det udarbejdede forslag, er  

 uddannelsesaftalen ikke ophævet.
 Da  

 du således fortsat er i lære her i virksomheden, er det vores håb, at du  

 snarest raskmeldes, således at du kan fortsætte din uddannelse her.
I  

 tilknytning til din fortsættelse efter endt sygdom, vil vi i fælles interesse  

 få arrangeret med Teknisk Skole, at du får gennemgået de dele af pensummet,  

 som  

 skolen har vurderet, at du mangler/endnu ikke har lært.
Ligeledes vil vi i  

 virksomheden forøge vores fokus på dine opgaver og løsningen heraf.
For  

 god ordens skyld beder vi dig om at fremsende en lægeerklæring til os senest  

 den 12. ds., såfremt du fortsat er uarbejdsdygtig. Klageren var sygemeldt til den 21.  

 januar 2002. Den 20. februar 2002 blev klagerens situation drøftet på et møde  

 mellem parterne og under medvirken af   Tekniske Skole.
På et møde den 22.  

 marts 2002 drøftedes sagen på ny mellem de samme parter.
Af et  

 forhandlingsmødereferat af 22. marts 2002 fremgår bl.a. følgende om mødet den  

 20. februar 2002:
På  

 mødet blev det endnu en gang drøftet, at lærlingen har meget svært ved at  

 tilegne sig teoretisk viden samt svært ved at omsætte teori til praktiske  

 forhold, hvorfor såvel skolen som virksomheden ikke umiddelbart kunne  

 etablere  

 særlige skole-, undervisnings- og praktikforløb.
Som følge heraf drøftedes  

 spørgsmålet, om A skulle vælge en anden uddannelse end den nuværende  

 elektrikeruddannelse.
Der  

 opnåedes enighed om, at skolen sammen med A skulle undersøge muligheden for  

 at  

 påbegynde en anden uddannelse, hvor der ikke stilles de samme faglige krav  

 som  

 ved elektrikeruddannelsen, såvel teoretisk som praktisk. Om mødet den 22. marts 2002 hedder  

 det i referatet bl.a.:
 blev  

 det af skolen oplyst, at der kunne tilbydes andre uddannelser som A bedre  

 kunne  

 gennemføre end elektrikeruddannelsen.
Dette tilbud skal ses i lyset af, at  

 skolen anser det som uhyre vanskeligt for A at gennemføre de resterende  

 skoleophold uden helt særlige uddannelsesforløb og repetition af tidligere  

 skoleophold.
Virksomheden  

 oplyste, at A ikke, trods de igangsatte initiativer, havde forbedret sine  

 evner  

 inden for faget.
Som eksempel havde lærlingen været uforstående over for en  

 kortslutning i en installation (foretaget på værkstedet) efter hendes  

 tilslutning af fase og nul i en  

  

 enpolet  

  

 afbryder.
 I  

 lyset af sagen som helhed udtalte A, at det bedste nok var at starte et helt  

 nyt sted, hvis hun skulle fortsætte elektrikeruddannelsen.
 Virksomheden  

 var af den opfattelse at alle muligheder var udtømte, og at forudsætningerne  

 for at gennemføre uddannelsen er bristede.
 På  

 denne baggrund tilkendegav virksomheden, at uddannelsesaftalen betragtes som  

 ophævet af virksomheden, med virkning fra d.d.
 Klageren  

  

  

 har  

 forklaret bl.a., hun den 28. november 2001 ringede til arbejdsgiveren og  

 sagde,  

 hun ikke kom på arbejde, fordi hun havde brug for at få styr på sine  

 følelser.  

    

  

 Hun fik af fagforeningen at  

 vide, at der var et brev på vej til hende fra arbejdsgiveren om opsigelse på  

 grund af udeblivelse, og derfor fremskaffede hun en lægeerklæring.
Efter sin  

 raskmelding den 21. januar 2002 blev hun behandlet på lige fod med de øvrige  

 ansatte.
Hun fik ikke særlig vejledning.
Efter den 20. februar 2002 gik hun  

 alene rundt på værkstedet og lavede  

  

 småopgaver  

  

 . Hun  

 kom ikke som tidligere med ud af huset på konkrete arbejdsopgaver.
C sagde,  

 at hun  

 ikke kunne komme med ud til kunderne, for det ville være for dyrt for  

 kunderne.  

 I prøvetiden fra den 1. april 2001 og tre måneder frem havde hun ikke nogen  

 evalueringssamtale med C.
Indklagedes  

 direktør C  

  

  

 har forklaret bl.a., at han i november 2001 var betænkelig  

 ved om klageren såvel praktisk som teoretisk kunne gennemføre uddannelsen.  

 Klageren sygemeldte sig ikke den 28. november., men sagde alene, at hun havde  

 brug for at få styr på nogle ting.
Hun sygemeldte sig den 29. november 2001.  

 Han mener først at have bedt om en tredje lægeerklæring, og den vil  

 indklagede  

 gerne honorere.
Han beholdt klageren hjemme på værkstedet fra den 21. januar  

 2002, fordi han ved selvsyn ville konstatere, hvor meget hun kunne.
Der var  

 udover ham selv yderlige en elinstallatør og en elektriker på værkstedet.  

 Tidligere i forløber havde indklagedes svende sagt, at klageren aldrig ville  

 blive elektriker.
Hun manglede håndelaget og kunne ikke huske en  

 arbejdsbeskrivelse.
Dette indtryk fik han bekræftet.
Klageren blev bl.a.  

 stillet  

 en helt konkret opgave, som hun på det tidspunkt burde kunne klare, men det  

 gik  

 slet ikke.
Han havde undervejs i forløbet en dialog med teknisk skole, der  

 bekræftede hans alvorlige skepsis vedrørende klagerens muligheder for at  

 gennemføre uddannelse.
Afdelingsforstander  

 D, EUC Nordvestsjælland  

  

  

 har forklaret bl.a., at gengivelsen af skolens  

 synspunkter i referatet af 22. marts 2002 er dækkende.
Klageren havde  

 generelt  

 svært ved at klare komplicerede tekniske opgaver.
I modsætning til de fleste  

 andre elever blev klagerens standpunkt stadigt ringere.
Det var efter  

 samtaler  

 med faglærerne hans klare indtryk, at det i hvert fald ville være meget  

 vanskeligt for klageren at gennemføre uddannelsen, og det ville kræve utrolig  

 megen hjælp til hende.
Klageren  

  

  

 har til  

 støtte for sin påstand gjort gældende, at klageren sygemeldte sig den 28.  

 november og reelt af arbejdsgiveren blev afkrævet de to lægeerklæringer, hun  

 kræver betalt.
Indklagedes ophævelse af uddannelsesaftalen er kun berettiget,  

 hvis der foreligger bristende forudsætninger, jf. erhvervsuddannelseslovens §  

 61, stk. 2. Indklagede påberåber sig i realiteten, at klageren mangler de  

 helt  

 elementære forudsætninger for at kunne blive elektriker.
Disse mangler måtte  

 indklagede imidlertid kunne konstatere inden for prøvetiden.
Dertil kommer,  

 at  

 klageren arbejdede hos indklagede tre måneder forud for starten af  

 uddannelsesforholdet, således at indklagede havde 6 måneder til at vurdere  

 klagerens basale færdigheder.
Indklagede var således ikke berettiget til med  

 denne  

 begrundelse at ophæve uddannelsesaftalen i marts 2002.
Indklagede  

  

  

 har til  

 støtte for sin frifindelsespåstand gjort gældende, at klageren formentlig er  

 blevet beskyttet af sine kolleger, således at C først meget sent i forløbet  

 havde mulighed for at konstatere, at klageren manglede de helt basale evner  

 for  

 at kunne blive uddannet som elektriker.
Såvel indklagede som skolen udfoldede  

 maksimale bestræbelser for at hjælpe klageren, men i marts 2002 måtte man med  

 rette konstatere, at videre uddannelse var udsigtsløs.
I sagen behandling har som faste  

 medlemmer af Tvistighedsnævnet deltaget Mogens Kroman (formand), advokat Tine  

 B.
Skyum og konsulent Lise Bardenfleth (begge Dansk Arbejdsgiverforening),  

 samt  

 konsulent Claus Jørgensen og advokat Jørgen Rønnow Bruun (begge  

 Landsorganisationen i Danmark). Derudover har som særligt sagkyndigt medlem  

 deltaget konsulent Bent Lindgren,  

  

 Tekniq  

  

 og  

 forbundssekretær Ejner K.
Holst, DEF.
 Tvistighedsnævnets  

 bemærkninger.
Det må efter bevisførelse lægges  

 til grund, at klageren sygemeldte sig den 28. november 2001 og derfor har  

 krav  

 på løn for første sygedag.
På baggrund af  

    

  

 sidste afsnit i indklagedes brev af 10. december 2001 sammenholdt med  

 direktør  

  

 Cs  

  

 forklaring, findes klageren ikke at have  

 godtgjort, at indklagede har forlangt lægeerklæringer forud for den 10.  

 december, hvorfor indklagede ikke skal afholde udgifterne ved de to  

 lægeerklæringer, der er faktureret den 5. og 7. december 2001.
 4 medlemmer  

 af nævnet udtaler vedrørende spørgsmålet om ophævelsen af uddannelsesaftalen:
Indklagede skrev den 10. december  

 2001 til klageren og beskrev, hvorledes man ville gribe det videre  

 uddannelsesforløb an, når klageren vendte tilbage fra sin sygemelding.
På  

 denne  

 baggrund kan indklagede alene påberåbe sig bristende forudsætninger, der har  

 kunnet konstateres efter klagerens raskmelding den 21. januar 2002 og frem  

 til  

 ophævelsen den 22. marts 2002. Vi finder, at indklagede har påberåbt sig  

 fundamentale mangler ved klagerens evner, som har foreligget forud for den  

 21.  

 januar 2002 og i givet fald burde have været gjort gældende inden udløbet af  

 prøvetiden.
Vi stemmer derfor for at tage klagerens påstand om en erstatning  

 for uberettiget ophævelse af uddannelsesaftalen på 25.000 kr. til følge.
 3 medlemmer  

 af nævnet udtaler:
På baggrund af indholdet af  

 referatet af  

    

  

 22. marts 2002 og de  

 forklaringer, der er afgivet af direktør C og afdelingsforstander D, finder  

 vi  

 det godtgjort, at klagerens muligheder for at gennemføre uddannelsen i marts  

 2002 med rette måtte anses for ikke eksisterende.
Det må efter  

  

 Cs  

  

 forklaring lægges til grund, at det først var efter hans  

 nøjere vurdering af klageren i februar-marts 2002, at manglerne ved klagerens  

 forudsætninger med sikkerhed kunne konstateres.
Vi stemmer derfor for at tage  

 indklagedes påstand om frifindelse for erstatningskravet til følge.
 Der afsiges vedrørende spørgsmålet  

 om erstatning kendelse efter stemmeflertallet.
 T h i  

    

  

 b e s t  

 e m  

  

 m  

  

 e s :
 Indklagede, virksomhed B, skal  

 inden 14 dage til klageren, elev A, betale 25.432 kr.
 Hver part bærer sine egne  

 omkostninger.
 Denne kendelse kan inden 8 uger  

 efter nævnets afgørelse indbringes for domstolene.
