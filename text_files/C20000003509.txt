Cirkulære om lov nr.  

 956 af 20. december 1999 om ændring af forskellige skattelove (Variabel forrentning ved ikke rettidig betaling og  

 ansættelsesændringer, rente ved indbetaling af foreløbig  

 skat efter indkomstårets udløb samt ændring af  

 procenttillæg og procentgodtgørelse for personer og selskaber  

 m.v.) Indholdsfortegnelse 1.
Indledning 2.
Indførelse af variabel rente 2.1 Kildeskatteloven 2.2 Selskabsskatteloven 2.3 Lov om en arbejdsmarkedsfond 2.4 Lov om beskatning af fortjeneste ved afståelse af aktier m.v.
2.5 Boafgiftsloven 2.6 Lov om ansættelse og opkrævning m.v. af skat ved  

 kulbrinteindvinding 2.7 Pensionsbeskatningsloven 2.8 Fondsbeskatningsloven 2.9 Virkningstidspunkt 3.
Frivillig indbetaling af foreløbig skat efter indkomstårets  

 udløb 3.1 Fristen for ubegrænset indbetaling 3.2 Beløbsgrænse 3.3 Procenttillæg ved frivillige indbetalinger 3.4 Virkningstidspunkt 4.
Nedsættelse af procenttillæg på restskat for selskaber  

 og procentgodtgørelse for overskydende skat for personer og  

 selskaber 4.1 Virkningstidspunkt 1. Indledning Dette cirkulære omtaler de ændringer, der er  

 gennemført ved lov nr. 956 af 20. december 1999 om ændring af  

 forskellige skattelove (variabel forrentning ved ikke rettidig betaling og  

 ansættelsesændringer, rente ved indbetaling af foreløbig  

 skat efter indkomstårets udløb samt ændring af  

 procenttillæg og procentgodtgørelse for personer og selskaber  

 m.v.).
 Ændringsloven indeholder 3 hovedpunkter:
For det første er der indført variabel  

 forrentning ved ikke rettidig betaling og ved  

 ansættelsesændringer på person- og  

 selskabsskatteområdet.
Rentesatserne kommer derved til at variere med  

 markedsrenten.
 Ved vedtagelse af lov om opkrævning af skatter og  

 afgifter (lov nr. 169 af 15. marts 2000) gennemføres der på  

 tilsvarende måde bestemmelser om variabel forrentning på  

 opkrævningsområdet (indeholdelses- og afgiftspligtige) med  

 virkning fra samme tidspunkt som bestemmelserne på person- og  

 selskabsskatteområdet, jf. pkt. 2.9.
 Det skal bemærkes, at der med ændringerne ikke  

 er sket ændringer i den skattemæssige behandling af renterne.
For det andet forhøjes grænsen for frivillige  

 indbetalinger uden rentetillæg pr. 1. juli i året efter  

 indkomståret fra 25.000 kr. til 40.000 kr. Ønskes indbetalt mere  

 end 40.000 kr. skal indbetaling af den del, der overstiger 40.000 kr. ske  

 senest den 15. marts.
Indtil denne dato kan der foretages ubegrænsede  

 indbetalinger, hvilket betyder en måneds udskydelse i forhold til den  

 tidligere gældende frist (15. februar). Der er til gengæld  

 indført et tillæg på 2 pct., når de samlede  

 indbetalinger efter indkomstårets udløb overstiger 40.000 kr.  

 Der betales således ikke tillæg af de første 40.000 kr.,  

 der indbetales frivilligt.
Restskat, der ikke overstiger 40.000 kr., kan  

 indbetales uden tillæg (senest den 1. juli) efter indkomstårets  

 udløb.
For det tredje nedsættes  

 procentgodtgørelsen vedrørende overskydende skat for personer  

 fra 3 pct. til 2 pct. og for selskaber m.v. fra 6 pct. til 4 pct.
Endvidere  

 nedsættes restskattetillægget for selskaber fra 11,75 pct. til 10  

 pct.
Herudover er tillægget for frivillige indbetalinger af acontoskat  

 for selskaber ændret fra 1,5 pct. til 1 pct.
2. Indførelse af variabel forrentning Langt hovedparten af alle rentebestemmelser i skatte- og  

 afgiftslovgivningen anvender en fast rente.
Det betyder, at forholdet mellem  

 den rente, som staten opkræver/udbetaler, og andre renter ændres,  

 når renteniveauet i samfundet ændrer sig.
En regulering af  

 rentesatserne i takt med renteudviklingen i samfundet forudsætter, at  

 der fastlægges en form for "basisrente", der afspejler  

 renteudviklingen.
Denne basisrente kan så danne udgangspunkt for alle  

 rentebestemmelser i skatte- og afgiftslovgivningen.
Der har traditionelt været fastsat en højere  

 rente for indeholdelses- og afgiftspligtige, der opkræver skatter og  

 afgifter på statens vegne, i forhold til skattepligtige, der ikke  

 betaler egne skatter m.v. rettidigt.
Det vil også være  

 tilfældet efter ændringerne, idet renten ved ikke rettidig  

 betaling af egne skatter m.v. er sat til basisrenten med tillæg af 0,4  

 procentpoint pr. måned.
Det svarer med det nugældende renteniveau  

 til en månedlig rente på 0,6 pct. svarende til den faste  

 månedlige rente, der gælder i disse tilfælde i dag.
Overgangen til variabel rente indebærer først  

 og fremmest ændringer i kildeskatteloven og selskabsskatteloven.
En  

 række andre love indeholder rentebestemmelser med en fast  

 månedlig rente på 0,6 pct.
I de fleste af disse bestemmelser er  

 renten også gjort variabel.
I enkelte tilfælde er en fast rente dog fastholdt.  

 Det drejer sig om bestemmelser, som er ophævet, men som stadig kan  

 finde anvendelse i visse tilfælde.
Som eksempler kan nævnes  

 reglerne i den tidligere afskrivningslov om forrentning, hvis  

 forskudsafskrivninger var foretaget uberettiget, og reglen i  

 aktieafgiftslovens § 6, stk. 3, om forrentning ved ikke rettidig  

 betaling af aktieafgift.
Sidstnævnte lov er ophævet med virkning  

 fra 1. oktober 1999.
 Disse regler finder anvendelse i stadig færre  

 tilfælde og må - når den variable rente får virkning,  

 jf. pkt. 2.9 - formodes kun at berøre et forsvindende lille antal  

 skatte- og afgiftspligtige.
2.1 Kildeskatteloven Rentesatserne varierer efter bestemmelsen i  

 kildeskattelovens § 63, stk. 3. I kildeskattelovens § 63,  

 stk. 3 er defineret en basisrente, som beregnes på grundlag af den  

 gennemsnitlige markedsrente de seneste 20 børsdage forud for den 15.  

 december i det foregående år.
Dermed bliver rentesatserne i de  

 bestemmelser, der anvender basisrenten, reguleret i takt med det  

 øvrige renteniveau i samfundet.
Som mål for markedsrenten  

 anvendes den gennemsnitlige effektive obligationsrente.
Herved tages der  

 udgangspunkt i et gennemsnit af obligationer med kort og lang løbetid.  

 Obligationsrenten beregnes efter de samme principper, som er gældende  

 for fastsættelsen af mindsterenten i kursgevinstloven.
 Endvidere er der ved beregningsmetoden taget hensyn til,  

 at de omhandlede renter er henholdsvis skattefri og ikke  

 fradragsberettigede.
 Basisrenten bliver beregnet af Skatteministeriet og  

 offentliggøres senest femtesidste børsdag forud for det  

 år, hvor den skal have virkning.
 Der er indført variabel rente - i form af en  

 basisrente i henhold til kildeskattelovens § 63, stk. 3, med  

 tillæg af 0,4 procentpoint - i en række tilfælde, hvor der  

 efter tidligere gældende regler blev beregnet en rente med 0,6 pct. pr.  

 påbegyndt måned.
 Det drejer sig bl.a. om den rente, der i henhold til  

 kildeskattelovens § 62, stk. 3, 2. pkt., tilkommer den  

 skattepligtige, hvis tilbagebetaling af overskydende skat sker efter den 1.  

 oktober i året efter indkomståret.
En tilsvarende rente påløber efter den 1.  

 oktober i året efter indkomståret i de tilfælde, hvor en  

 ændret årsopgørelse medfører, at der fremkommer  

 overskydende skat eller yderligere overskydende skat, som skal tilbagebetales  

 til den skattepligtige, jf. kildeskattelovens § 62 A, stk. 4, 1.  

 pkt.
Renten er også gjort variabel i andre tilfælde, hvor  

 skatteansættelsen ændres, jf. kildeskattelovens § 62 A,  

 stk. 1-3.
 Endvidere er renten gjort variabel i de tilfælde,  

 hvor et beløb, som en skattepligtig efter kildeskatteloven skal  

 indbetale til det offentlige, ikke betales rettidigt, jf. kildeskattelovens  

 § 63, stk. 1.
 Endelig er den rente, som en midlertidig fritagelse for  

 betaling af A-skat eller B-skat i henhold til kildeskattelovens § 89 kan  

 gøres betinget af, gjort variabel.
 Basisrenten med tillæg af 0,4 procentpoint pr.  

 måned svarer med det nuværende renteniveau til en månedlig  

 forrentning på 0,6 pct. svarende til den faste månedlige rente,  

 der har været gældende efter hidtidige regler.
2.2 Selskabsskatteloven Efter lovændringen anvendes en variabel rente i  

 selskabsskatteloven i en række tilfælde, hvor der efter tidligere  

 gældende regler blev beregnet renter med 0,6 pct. pr. påbegyndt  

 måned.
 Variabel rente anvendes nu i følgende  

 tilfælde:
ved for sen betaling af ordinær acontoskat, jf. § 29 A,  

 stk. 5, 3. pkt., ved for sen tilbagebetaling af overskydende skat, jf. 29 B,  

 stk. 5, 10. pkt., når skatteansættelsen forhøjes, jf. § 30,  

 stk. 2, 3. pkt., ved for sen betaling af restskat m.v., jf. § 30, stk. 4, 2.  

 pkt., og når skatteansættelsen nedsættes, jf. § 30,  

 stk. 5, 3. pkt.
 Den variable rente er fastsat som den basisrente, der er  

 fastsat i kildeskattelovens § 63, stk. 3, med tillæg af 0,4  

 procentpoint.
2.3 Lov om en arbejdsmarkedsfond Hvis bidragsbeløb, som en bidragspligtig skal  

 betale, ikke betales rettidigt, har der hidtil skullet betales 0,6 pct. i  

 månedlig rente, jf. arbejdsmarkedsfondslovens § 13, stk. 5,  

 2. pkt.
Denne rente er nu gjort variabel, og reguleres efter  

 kildeskattelovens § 63, stk. 3, med tillæg på 0,4  

 procentpoint.
 2.4 Lov om beskatning af fortjeneste ved afståelse af aktier  

 m.v.
 Hvis en skattepligtig opnår henstand med betaling af  

 skat pålignet efter aktieavancebeskatningslovens § 13 a,  

 stk. 5, 8. pkt., eller ikke indgiver selvangivelse eller meddelelse  

 rettidigt efter § 13 a, stk. 7, 2. pkt., sker forretning efter  

 tidligere gældende regler med 0,6 pct. pr. påbegyndt måned.  

 Denne forretning er ved lovændringen ændret til variabel rente  

 reguleret efter kildeskattelovens § 63, stk. 3, med et tillæg  

 på 0,4 procentpoint.
2.5 Boafgiftsloven Er en endelig boopgørelse eller anmeldelse, der kan  

 danne grundlag for beregningen af den samlede afgift, ikke indsendt  

 rettidigt, og er afgiften i et bo, der behandles ved bobestyrer, ikke betalt  

 senest 3 år efter dødsdagen, jf. boafgiftslovens § 38,  

 stk. 1 og 2, skal der af afgifterne betales en rente, der efter  

 ændringen er ændret til en variabel rente reguleret efter  

 kildeskattelovens § 63, stk. 3, med et tillæg på 0,4  

 procentpoint.
2.6 Lov om ansættelse og opkrævning m.v. af skat ved  

 kulbrinteindvinding Efter den tidligere bestemmelse i  

 kulbrinteopkrævningslovens § 4, stk. 4, blev skattepligtige  

 efter kulbrinteskatteloven pålagt en rente på 0,6 pct. pr.  

 påbegyndt måned ved ikke rettidig betaling af  

 kulbrinteskattebeløb.
Med ændringen ændres renten til  

 variabel rente reguleret efter kildeskattelovens § 63, stk. 3, med  

 et tillæg på 0,4 procentpoint.
2.7 Pensionsbeskatningsloven Efter pensionsbeskatningslovens § 39, stk. 4,  

 ydes der en rentegodtgørelse til afgiftspligtige, der skal have  

 tilbagebetalt afgift.
Rentegodtgørelsen var efter tidligere  

 gældende regler 0,6 pct. pr. påbegyndt måned fra  

 tidspunktet for betalingen af afgiften.
Med ændringen ændres  

 renten til variabel rente reguleret efter kildeskattelovens § 63,  

 stk. 3, med tillæg af 0,4 procentpoint.
2.8 Fondsbeskatningsloven Efter tidligere gældende regler i  

 fondsbeskatningslovens § 3 A, stk. 6, forrentes indskudsafgift, der  

 ikke betales rettidigt, med 1,3 pct. pr. påbegyndt måned.
Renten  

 er nu gjort variabel efter reglerne i kildeskatteloven § 63,  

 stk. 3. Den variable basisrente tillægges 0,8 procentpoint pr.  

 måned, (hvilket svarer til tillægget som foreslået i  

 forslaget til opkrævningsloven, L 19).
2.9 Virkningstidspunkt Bestemmelserne om variabel rente har virkning for renter,  

 der påløber den 1. januar 2002 og senere.
Skatteministeren er  

 tillagt bemyndigelse til at fastsætte et tidligere virkningstidspunkt,  

 dog ikke tidligere end den 1. januar 2001.
3. Frivillig indbetaling af foreløbig skat efter  

 indkomstårets udløb Personer kan indbetale foreløbige  

 skattebeløb efter indkomstårets udløb - dog ikke senere  

 end 1. juli i året efter indkomståret.
Efter tidligere  

 gældende regler var der ingen begrænsning for indbetalinger  

 foretaget til og med den 15. februar i året efter indkomståret,  

 men efter den 15. februar kunne indbetalingerne ikke overstige 25.000 kr.  

 Reglerne er ændret for så vidt angår fristen den 15.  

 februar og beløbsgrænsen.
Herudover er fastsat et  

 rentetillæg, jf. nedenfor.
3.1 Fristen for ubegrænset indbetaling For det første er fristen for ubegrænset  

 indbetaling af foreløbige skattebeløb ændret fra den 15.  

 februar til den 15. marts i året efter indkomståret.
 Falder den sidste rettidige indbetalingsdag på en  

 helligdag eller en lørdag, forlænges fristen til den  

 følgende hverdag, jf. kildeskattelovens § 41, stk. 3.
3.2 Beløbsgrænse For det andet er beløbsgrænsen for rentefri  

 indbetalinger efter 15. marts i året efter indkomståret  

 hævet fra 25.000 kr. til 40.000 kr.
De fleste personer foretager  

 først frivillige indbetalinger efter, at de har modtaget deres  

 årsopgørelse og fået beregnet størrelsen af en  

 eventuel restskat.
På det tidspunkt er fristen for at foretage  

 ubegrænsede indbetalinger overskredet.
Forhøjelsen af  

 beløbsgrænsen indebærer, at disse personer i større  

 omfang end hidtil kan undgå restskattetillægget på 7 pct.  

 Det bemærkes dog, at den skattepligtige ikke har krav på at  

 modtage årsopgørelsen inden fristen for frivillige  

 indbetalinger.
3.3 Procentillæg ved frivillige indbetalinger For det tredje skal indbetalinger af restskat, der  

 foretages efter indkomstårets udløb, pålægges et  

 tillæg på 2 pct., i det omfang indbetalingerne samlet overstiger  

 40.000 kr.
Der kan således kun blive tale om 2 pct.- tillæg,  

 når det har været nødvendigt at foretage indbetalinger  

 senest den 15. marts for at undgå restskattetillægget på 7  

 pct.
Med andre ord kan restskat, der ikke overstiger 40.000 kr., indbetales  

 uden 2 pct.-tillæg (senest den 1. juli) efter indkomstårets  

 udløb.
Procenttillægget anses for at være indeholdt i  

 det indbetalte beløb og fradrages, inden indbetalingen godskrives den  

 skattepligtige som foreløbig skat.
Det vil sige, at en indbetaling  

 på 102 kr., der pålægges tillæg på 2 pct., kun  

 vil blive medregnet med 100 kr. ved opgørelsen af de foreløbige  

 skattebeløb, som den skattepligtige har indbetalt.
 Den skattepligtige skal altså indbetale selve  

 restskattebeløbet med tillæg af 2 pct. af den del af  

 restskatten, der overstiger 40.000 kr., hvis restskattetillægget  

 på 7 pct. skal undgås, jf. nedenstående eksempel:
Eksempel A En skatteyder forventer en restskat på 100.000 kr.  

 Skatteyderen ønsker at undgå restskattetillægget på  

 7 pct. og vil derfor foretage frivillig indbetaling af foreløbig skat,  

 så restskatten fjernes.
Da skatteyderen kun kan indbetale 40.000 kr.  

 efter 15. marts, skal der inden denne dato indbetales:
Forventet restskat 100.000 kr.
Tillæg 2 pct. af (100.000 - 40.000) 1.200 kr.
 101.200 kr.
Mulig indbetaling 1. juli 40.000 kr.
Indbetaling 15. marts 61.200 kr.
 Den 1. maj modtager skatteyderen sin årsopgørelse:
Restskat før frivillig indbetaling 100.000 kr.
Frivillig indbetaling uden 2 pct.-tillæg 40.000 kr.
Frivillig indbetaling pålagt 2 pct.-tillæg 21.200 kr.
heraf udgør 2 pct.-tillægget 416 kr.
 20.784 kr.
Restskat efter frivillig indbetaling 39.216 kr.
 Indbetaling, hvis restskattetillæg på 7 pct. skal  

 undgås:
Restskat 39.216 kr.
Tillæg 784 kr.
Indbetaling 40.000 kr.
Skatteyderen kan undgå restskattetillægget ved  

 at indbetale 40.000 kr. senest den 1. juli.
De 40.000 kr. dækker  

 restskatten på 39.216 kr. og et rentetillæg på 2 pct. af  

 39.216 kr. 2 pct. tillægget skal beregnes, fordi skatteyderen allerede  

 har foretaget indbetalinger af foreløbig skat efter  

 indkomstårets udløb, der overstiger 40.000 kr.
Hvis den skattepligtige vælger ikke at foretage  

 frivillig indbetaling, vil restskatten blive pålagt et  

 restskattetillæg på 7 pct., dvs. 2.745 kr.
I det tilfælde  

 vil restskatten incl. tillæg således udgøre 41.961  

 kr.
Med lovændringen er den rentefri kredit med  

 skattebetalingen afskaffet, når skattebetalingen i løbet af  

 indkomståret afviger mere end 40.000 kr. fra den skat, der bliver  

 beregnet, når indkomståret er afsluttet.
Begrundelsen herfor er,  

 at i de tilfælde, hvor afvigelsen overstiger 40.000 kr., bør den  

 skattepligtige under normale omstændigheder være blevet  

 opmærksom på, at de faktiske indkomstforhold i løbet af  

 året har været anderledes end de indkomstforhold, der blev lagt  

 til grund ved forskudsregistreringen.
Den skattepligtige har i så fald  

 haft muligheden for at få ændret sin forskudsregistrering eller  

 foretage en frivillig indbetaling af foreløbig skat.
Så  

 længe den frivillige indbetaling foretages inden udløbet af  

 indkomståret, vil der - uanset indbetalingens størrelse - ikke  

 blive pålagt et tillæg på 2 pct.
Det gælder, selv om  

 indkomsten gennemsnitligt erhverves midt i indkomståret.
 Selv om en frivillig indbetaling pålægges et  

 tillæg på 2 pct., vil det fortsat være fordelagtigt for den  

 skattepligtige at foretage frivillige indbetalinger efter indkomstårets  

 udløb for at undgå, at der opstår en restskat, der  

 pålægges restskattetillæg på 7 pct.
I nogle tilfælde vil den frivillige indbetaling af  

 foreløbig skat overstige, hvad der er nødvendigt for at  

 undgå restskat.
Derved opstår en overskydende skat.
Efter  

 tidligere gældende regler beregnedes ingen procentgodtgørelse af  

 overskydende skat, der modsvaredes af en frivillig indbetaling.
Der beregnes  

 nu procentgodtgørelse af overskydende skat, der modsvares af  

 frivillige indbetalinger, som er pålagt 2 pct. tillæg.
Da  

 procentgodtgørelsessatsen samtidig er nedsat til 2 pct., jf. pkt. 4,  

 vil rentetillægget blive tilbagebetalt som procentgodtgørelse, i  

 de tilfælde, hvor den frivillige indbetaling medfører, at der  

 opstår en overskydende skat.
Derved undgås, at skattepligtige,  

 der ikke har beregnet restskatten præcist, påføres et tab  

 ved at foretage frivillige indbetalinger af foreløbig skat.
 Med andre ord tilbagebetales 2 pct.-tillægget til  

 den skattepligtige, for den del af den frivillige indbetaling, der ikke er  

 anvendt til at udligne en restskat.
 Teknikken i tilbagebetalingen kan illustreres med  

 udgangspunkt i eksempel A, som er vist ovenfor, hvor skatteyderen eliminerede  

 hele sin restskat ved at foretage frivillige indbetalinger af  

 foreløbig skat.
Hvis skatteyderen efterfølgende får nedsat  

 skatten med 70.000 kr., fremkommer der en overskydende skat på 70.000  

 kr.
Hele den overskydende skat modsvares af frivillige indbetalinger af  

 foreløbig skat, hvilket efter tidligere gældende regler indebar,  

 at skatteyderen ikke var berettiget til procentgodtgørelse.
Med  

 lovændringen er skatteyderen berettiget til godtgørelse af den  

 del af den overskydende skat, der modsvares af indbetalinger, der er  

 pålagt rentetillæg - dvs. 60.000 kr.
Herefter udbetales til  

 skatteyderen:
Overskydende skat 70.000 kr.
 Procentgodtgørelse 2 pct. af 60.000 kr.
 1.200 kr.
Til udbetaling 71.200 kr.
 Skatteyderen modtager en procentgodtgørelse  

 på 1.200 kr., hvilket svarer til det beløb, som skatteyderen har  

 betalt i rentetillæg af indbetalingerne af foreløbig skat.
Procentgodtgørelse af overskydende skat, som  

 modsvares af frivillige indbetalinger, der er pålagt 2  

 pct.-tillæg, behandles efter samme regler som anden  

 procentgodtgørelse.
Det betyder bl.a., at procentgodtgørelsen  

 vil blive genopkrævet, hvis den overskydende skat efterfølgende  

 nedsættes eller bortfalder, fordi skatteansættelsen  

 forhøjes.
3.4 Virkningstidspunkt Ændringerne vedrørende personers frivillige  

 indbetaling af foreløbig skat efter indkomstårets udløb,  

 har virkning for frivillige indbetalinger vedrørende  

 indkomståret 2000 og senere indkomstår.
Det vil sige, at der  

 første gang kan blive tale om at beregne tillæg for frivillige  

 indbetalinger, der foretages fra og med den 1. januar 2001.
4. Nedsættelse af procenttillæg på restskat for  

 selskaber m.v og procentgodtgørelse for overskydende skat for personer  

 og selskaber For både personer og selskaber pålægges  

 restskat et procenttillæg som følge af, at der er opnået  

 kredit ved først at betale denne del af skatten efter  

 indkomstårets udløb.
Restskattetillægget for selskaber er  

 i selskabsskattelovens § 29 B, stk. 4, nu nedsat fra 11,75 pct. til  

 10 pct.
Tilsvarende er der sket en nedsættelse af tillægget til  

 indkomstskatten for selskaber udenfor acontoskatteordningen, jf.  

 selskabsskattelovens § 30 A, stk. 1.
 Restskattetillægget for personer er ikke  

 ændret, men er fortsat 7 pct.
Der tilkommer personer og selskaber en  

 procentgodtgørelse, hvis de har indbetalt for store  

 skattebeløb.
Procentgodtgørelsen vedrørende personers  

 overskydende skat, jf. kildeskattelovens § 62, stk. 2, er nedsat  

 fra 3 pct. til 2 pct.
Tilsvarende er procentgodtgørelsen for  

 selskabers overskydende skat nedsat fra 6 pct. til 4 pct., jf.  

 selskabsskattelovens § 29 B, stk. 5, 3. pkt.  

 Procentgodtgørelsen for selskabers og personers overskydende skat er  

 derved fastsat på samme niveau, når godtgørelsen omregnes  

 til en før-skat-rente.
 Endvidere er tillægget for frivillig indbetaling af  

 acontoskat for selskaber ændret fra 1,5 pct. til 1 pct., jf.  

 selskabsskattelovens § 29 B, stk. 6. Frivillige  

 acontoskattebetalinger senest 20. marts tillægges 1 pct., mens  

 frivillige acontoskattebetalinger senest 20. november fratrækkes 1 pct.  

 Formålet med at ændre 1,5 pct.-tillægget er, at der derved  

 opnås omtrent samme før- skat-forrentning af overskydende skat,  

 uanset om der er tale om frivillige indbetalinger inden den 20. marts eller  

 inden 20. november.
4.1 Virkningstidspunkt Nedsættelsen af procenttillæg for selskabers  

 restskat, nedsættelsen af procentgodtgørelsen for personers og  

 selskabers overskydende skat og nedsættelsen af tillægget for  

 selskabers frivillige betalinger af acontoskat, har virkning for restskat,  

 overskydende skat og frivillige acontobetalinger vedrørende  

 indkomståret 2000 og senere indkomstår.
