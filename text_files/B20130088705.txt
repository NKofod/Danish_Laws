 Bekendtgørelse om ændring af bekendtgørelse om tilskud m.v. til friskoler og private grundskoler m.v.
§ 1 I bekendtgørelse nr. 702 af 30. juni 2008 om tilskud m.v. til friskoler og private grundskoler m.v., som ændret ved bekendtgørelse nr. 524 af 28. maj 2013, foretages følgende ændringer:
 1. Efter § 11 indsættes:
»Kapitel 4 a Tilskud til inklusion § 11 a.
Ved beregningen af tilskuddet efter lovens § 11 a, stk. 1, 2. pkt., indgår i gennemsnitsudregningen alene skoleår, for hvilke der har fundet tilskudsudbetaling sted.
Stk. 2. Ved beregningen af tilskuddet efter lovens § 11 a, stk. 1, 2. pkt., pris- og lønreguleres de for skoleårene 2009-10, 2010-11 og 2011-12 udbetalte tilskud til 2013-niveau, inden gennemsnittet for de tre skoleår udregnes.
De udregnede gennemsnit for alle skoler reguleres herefter således, at summen af gennemsnittene bliver 120 mio. kr.« 2. I § 18 indsættes efter stk. 5 som nyt stykke:
»Stk. 6. For finansåret 2014 udbetales tilskud efter § 11 a, stk. 1, 3. pkt., således, at summen af de 5 rater i finansåret bliver 5/12 af antallet af elever pr. 5. september 2014 gange 300 kr.
For finansåret 2015 udbetales tilskuddet således, at summen af de 7 rater i finansåret bliver 7/12 af antallet af elever pr. 5. september 2014 gange 300 kr.« Stk. 6 bliver herefter stk. 7.
§ 2 Bekendtgørelsen træder i kraft den 1. august 2013.
