- 1. INDLEDNING Som udgangspunkt skal fordringer incl. renter og omkostninger forsøges inddrevet ved anvendelse af samtlige de inddrivelsesmidler, lovgivningen stiller til rådighed.
En fordring, der helt eller delvis er ophørt, f.ex. som følge af eftergivelse, forældelse eller akkord, er ikke længere retskraftig og må ikke inddrives hos skyldneren, men skal endeligt afskrives efter de regler, der er nævnt i afsnit 2 - 8.
Inden en fordring vedrørende fysiske personer endeligt afskrives på grund af forældelse m.v., er der mulighed for at afgangsføre den som uerholdelig, såfremt det ikke skønnes muligt at inddrive fordringen for tiden.
Afgangsførelse som uerholdelig sker efter de regler, der er nævnt i afsnit 10.
Under visse omstændigheder kan inddrivelsen af en fordring skønnes forgæves også på længere sigt, eller omkostningerne forbundet med inddrivelsen må anses for uforholdsmæssig store.
I afsnit 11 er der derfor givet særlige bemyndigelser til endelig afskrivning af visse fordringer.
Fordringer, der skal inddrives i udlandet, kan afgangsføres som uerholdelige og/eller endeligt afskrives efter de regler, der er nævnt i afsnit 9.
Cirkulæret angiver rammerne for afgangsførelse som uerholdelig og endelig afskrivning af fordringer.
For så vidt angår den tekniske gennemførelse henvises til de relevante vejledninger, f.eks.
KOBRA-brugervejledning, vejledning om told- og skatteregionernes håndtering af RUF-registeret, betjeningsvejledning for system SS og vejledning til debitor/restance systemet.
Såfremt der ikke er udsigt til fuld dækning af en fordring eller af tidligere afgangsførte fordringer, bør told- og skattemyndighederne rådgive skyldneren om muligheden for at søge hel eller delvis eftergivelse, hvis betingelserne herfor er opfyldt, eller at gennemføre en samlet ordning med kreditorerne.
2. BEVILLINGSMÆSSIG EFTERGIVELSE Fordringer, der eftergives efter reglerne i kildeskattelovens §§ 73 B - 73 E og momslovens § 83 m.v., jf.
Skatteministeriets cirkulære nr. 91 af 16. juni 1995 om eftergivelse og henstand med told- og skattebeløb m.v., søges ikke inddrevet senere og skal endeligt afskrives.
Opnår en skatteyder som følge af en ændring af skatteansættelsen for et givet indkomstår en overskydende skat/overskydende arbejdsmarkedsbidrag, og der for det samme indkomstår er bevilget eftergivelse af arbejdsmarkedsbidrag, B-skat, særlig indkomstskat eller restskat, skal den afskrevne fordring dog dækkes ved modregning, da den overskydende skat/overskydende arbejdsmarkedsbidrag er udsprunget af samme retsforhold, som den afskrevne fordring (konnekse krav).
3. FORÆLDELSE OG PRÆKLUSION En fordring, der er ophørt som følge af forældelse eller præklusion, er ikke længere retskraftig og må ikke forsøges inddrevet hos skyldneren, men skal endeligt afskrives.
Opnår en skatteyder som følge af en ændring af skatteansættelsen for et givet indkomstår en overskydende skat/overskydende arbejdsmarkedsbidrag, og der for det samme indkomstår tidligere er afskrevet arbejdsmarkedsbidrag, B-skat, tillægsskat, særlig indkomstskat eller restskat som forældet m.v., skal den afskrevne fordring dog dækkes ved modregning, da den overskydende skat/overskydende arbejdsmarkedsbidrag er udsprunget af samme retsforhold, som den afskrevne fordring (konnekse krav).
3.1. Forældelse En fordring skal endeligt afskrives, når fordringen er forældet efter reglerne i lov nr. 274 af 22. december 1908, Danske Lov 5-14-4 eller særlige forældelsesregler fastsat i lovgivningen.
Fordringer, for hvilke der er foretaget udlæg i fast ejendom eller i registreret skib eller luftfartøj eller i motorkøretøjer omfattet af tinglysningslovens § 42 C, og som er tinglyse eller registreret, skal endeligt afskrives, såfremt udlægget slettes f.eks. som følge af en tvangsauktion eller manglende fornyelse, jf. tinglysningslovens § 42 g, stk. 2, og den underliggende fordring er ophørt efter reglerne i dette afsnit.
Dokumentation for, at der er indtrådt forældelse, er en udskrift af den sidst foretagne udlægsforretning, skyldnerens skriftlige anerkendelse, forlig, dom eller andet skriftligt grundlag, hvoraf tidspunktet for den aktuelle forældelsesperiodes begyndelse fremgår.
3.2. Præklusion En fordring skal endeligt afskrives, når fordringen er prækluderet.
Fordringer, for hvilke der er foretaget udlæg i fast ejendom eller i registreret skib eller luftfartøj eller i motorkøretøjer omfattet af tinglysningslovens § 42 C, og som er tinglyst eller registreret, skal endeligt afskrives, såfremt udlægges slettes f.eks. som følge af en tvangsauktion eller manglende fornyelse, jf. tinglysningslovens § 42 g, stk. 2, og den underliggende fordring er ophørt efter reglerne i dette afsnit.
Dokumentation for, at fordringen er prækluderet, er brevet, hvori boet afviser fordringen på grund af præklusion.
Inddrivelsesmyndigheden skal underkast dokumentationen en nærmere prøvelse til konstatering af, at fordringen er anmeldt for sent.
4. INSOLVENTE DØDSBOER En fordring skal endeligt afskrives, når skyldneren er død, og a. boet er udlagt til dækning af begravelsesudgifterne eller for disse og privilegerede krav, eller b. boet er behandlet som et gældsfragåelsesbo, uden at der har  

 været fuld dækning for de anmeldte krav.
Dokumentationen er en meddelelse fra skrifteretten om boets behandlingsform og slutning eller print af system 55 billede CSRP, hvor boets behandlingsform og slutdato fremgår.
5. OPLØSNING AF JURIDISKE PERSONER 5.1. Tvangsopløsning af insolvente juridiske personer Tvangsopløsning af en insolvent juridisk person sker under iagttagelse af konkurslovens regler.
Endelig afskrivning af udækkede fordringer sker efter de regler, der er nævnt i afsnit 6.2.
5.2. Likvidation af juridiske personer En juridisk persons opløsning ved likvidation forudsætter, at den juridiske person er solvent, og dermed at der er fuld dækning til kreditorerne.
Skifteretterne accepterer, at likvidation af et insolvent selskab sker i ly af en betalingsstandsning.
Inddrivelsesmyndighedens tiltrædelse af en frivillig likvidation er altid betinget af, at ordningen følger konkurslovens regler.
Endelig afskrivning af udækkede fordringer sker efter de regler, der er nævnt i afsnit 6.2.
6. KONKURS 6.1. Fysiske personer Efter konkursens afslutning vedbliver fordringer, der ikke er blevet dækket, at være retskraftige.
Inddrivelsesmyndigheden skal derfor tage fortsatte skridt til at hindre, at de udækkede fordringer forælder.
Afgangsførelse som uerholdelige og/eller endelig afskrivning af fordringer sker efter de regler, der er nævnt i afsnit 10 og 11.
6.2. Juridiske personer En fordring kan endeligt afskrives, når den har været anmeldt i konkursboet.
Hvis boet er sluttet efter konkurslovens § 143, dvs.
uden midler ud over, havd der medgår til dækning af omkostninger, kan fordringen endeligt afskrives, selvom den ikke har været anmeldt.
Endelig afskrivning forudsætter, at konkursboet er afsluttet, samt at eventuel dividende er udloddet.
Hvis fordringen er sikret ved håndpant eller pant i fordringer m.v., der som separatistkrav ikke skal realiseres i forbindelse med boets behandling, må endelig afskrivning afvente realisationen af de pantsatte aktiver.
Inden en fordring endeligt afskrives, skal inddrivelsesmyndigheden være opmærksom på, om selskabsdeltagerne eller boets bestyrelse/likvidator kan drages til ansvar efter selskabsskattelovens § 33, SD-cirkulære 1982-15 om personligt erstatningsansvar, SD-cirkulære 1982-16 om nægtelse af godskrivning af indeholdt A-skat (nul-stilling), eller dansk rets almindelige erstatningsregler.
Dokumentationen er en kopi af meddelelse om boets afslutning og udlodning (eventuelt kopi af bekendtgørelsen i Statstidende) samt i almindelighed kopi af anmeldelsen i boet.
7. FRIVILLIGE KREDITORORDNINGER OG TVANGSAKKORD 7.1. Frivillig almindelig akkord Endelig afskrivning af det bortakkorderede beløb skal finde sted, når aftalen er indgået.
Doklumentationen er en kopi af bvekræftelse fra den der forestår ordningen på, at betingelserne for tiltrædelse er opfyldt.
7.2. Frivillig likvidation og likvidationsakkord 7.2.1. Fysiske personer Frivillig likvidation frigør alene skyldneren for den del af gælden, som en realisation af skyldnerens aktiver dækker.
Afgangsførelse som uerholdelig og/eller endelig afskrivning af restfordringen sker efter de regler, der er nævnt i afsnit 10 og 11.
Likvidationsakkord indebærer eftergivelse af den del af gælden, som realisation af skyldnerens aktiver ikke dækker.
Afgangsførelse som uerholdelig og endelig afskrivning af det bortakkorderede beløb sker efter de regler, der er nævnt i afsnit 7.1.
7.2.2. Juridiske personer Der henvises til de regler, der er nævnt i afsnit 5.2.
7.3. Tvangsakkord i og udenfor konkurs Endelig afskrivning af det bortakkorderede beløb skal finde sted, når tvangsakkorden er afsluttet, det vil sige når fristen for kære af skifterettens kendelse om stadfæstelse af akkorden er udløbet, uden at kære er sket, eller når kæreinstansen har stadfæstet kendelsen.
Dokumentationen er en kopi af skifterettens kendelse (eventuelt kopi af bekendtgørelsen i Statstidende) og i almindelighed kopi af anmeldelsen.
Hvis akkorden ikke gennemføres, emn efterfølges af en konkursbehandling, skal fordringen anmeldes fuldt ud i konkursboet.
Afgangsførelse som uerholdelig og/eller endelig afskrivning sker i de tilfælde efter de regler, der er nævnt i 8. GÆLDSSANERING Endelig afskrivning af det bortsanerede beløb skal finde sted, når gældssaneringssagen er sluttet, det vil sige, når fristen for kære af skifterettens kendelse om gældssanering er udløbet uden at kære er sket, eller når kæreinstansen har stadfæstet kendelsen.
Dokumentationen er en kopi af kendelsen (eventuelt kopi af bekendtgørelsen i Statstidende) og i almindelighed kopi af anmeldelsen.
9. INDDRIVELSE I UDLANDET Fordringer kan afgangsføres som uerholdelige (vedrørende fysiske regler.
Beløbsgrænserne vedrører den enkelte fordring excl. renter og omkostninger.
 9.1. Fordringer på højst 3.000 kr.
Fordringer på højst 3.000 kr. kan afgangsføres som uerholdelige og/eller endeligt afskrives, når:
a. skyldner er fraflyttet til udlandet, og b. der er forløbet mindst 6 måneder efter at rykning for  

 fordringens betaling har fundet sted, eller, såfremt rykning ikke har været mulig, 6 måneder fra fordringens forfaldsdag.
Skønnes udlandsopholdet at være af kortere varighed, bør fordringen kun afgangsføres som uerholdelig.
 9.2. Fordringer over 3.000 kr.
 Fordringer over 3.000 kr. kan afgangsføres som uerholdelige, når:
a. skyldner er fraflyttet til udlandet, og b. fordringen er søgt inddrevet via eksisterende inddrivelsesaftaler, eller told- og skattemyndighederne har vurderet, at en eksisterende aftale ikke vil være lønsom at anvende, og c. der er forløbet mindst 12 månder fra fordringens forfaldsdag,  

 og der har været rykket mindst en gang.
I de tilfælde, hvor de udenlandske myndigheder har opgivet at inddrive en fordring, kan fordringen endeligt afskrives, når forældelse indtræder.
9.3. Restbeløb, kursdiffenrencer, vekselgebyrer Restbeløb, der opstår som følge af kursdiffenrencer eller vekselgebyrer, skal ikke opkræves hos skyldneren, men endeligt afskrives.
Told- og skatteregionerne er bemyndiget til ikke at foretage skønsmæssige tilsvar og foreløbige fastsættelser vedrørende afgiftspligtige fysiske personer, der er fraflyttet til udlandet (teknisk afmelding).
10. UERHOLDELIGHED Fordringer kan helt eller delvist afgangsføres som uerholdelige efter de nedenfor nævnte regler.
Afgangsførte fordringer skal opkræves incl. renter, hvis der senere opstår mulighed for inddrivelse.
10.1. Egne arbejdsmarkedsbidrag, personskatter og restancer vedrørende afmeldte afgiftspligtige personer Forinden en fordring kan afgangsføres som uerholdelig, skal samtlige inddrivelsesmidler være forsøgt, f.eks. udlægsforretning på såvel bopæl som forretningssted, lønindeholdelse, modregning, subsidiært udlæg.
 10.1.1. Forgæves udlæg m.v.
En fordring kan afgangsføres som uerholdelig, når inddrivelsesmyndigheden, efter forgæves at have forsøgt samtlige inddrivelsesmidler, skønner, at fordringen er uerholdelig.
Forinden afgangsførelse foretages, må inddrivelsesmyndigheden inden for de sidste 12 måneder før afgangsførelsen have foretaget mindst 1 forgæves udlæg for fordringen eller for andre krav, der opkræves ved told- og skattemyndighedernes foranstaltning, eller have forsøgt at fremstille skyldneren ved politiets foranstaltning.
Dette kan dog udelades, såfremt skyldneren efter politiets praksis (alder m.v.) ikke vil blive fremstillet.
Dokumentationen er en udskrift af den sidst foretagne udlægsforretning eller det brev, hvori politiet meddeler, at politifremstilling har være forgæves, eller en påtegning på sagen om, at den pågældende efter de almindelige regler for politifremstilling ikke ville blive fremstillet, samt notat om øvrige forgæves inddrivelsesforsøg.
10.1.2. Forsvundet En fordring kan afgangsføres om uerholdelig, når skyldneren ifølge oplysning fra CPR-registret er fraflyttet til »ukendt adresse«,  

 og der ikke er mulighed for inddrivelse her i landet.
Dokumentationen er en udskrift fra CPR-registret, der ikke må være over 3 måneder gammel.
CPR-oplysningerne skal løbende overvåges, og der skal iværksættes efterslysning hos politiet med henblik på konstatering af bopæl (indsættelse af spærrekort).
10.1.3. Særlige tilfælde En fordring kan afgangsføres som uerholdelig, når inddrivelsesmyndigheden ud fra allerede dokumenteret kendskab til den pågældendes økonomiske forhold skønner, at inddrivelsesforsøg er åbenbart formålsløst, f.eks. fordi den pågældende er sindssyg eller er indsat til afsoning af en længere fængselsstraf.
10.1.4. Særregel for egne arbejdsmarkedsbidrag og personskatter Der kan ikke ske afgangsførelse som uerholdelige af egne arbejdsmarkedsbidrag og personskatter, førend der er sket udtræk til årsopgørelse for det indkomstår, som kravet vedrører.
10.1.5. Særregel for A-skatter, AM-bidrag og momstilsvar Skønsmæssige tilsvar og foreløbige fastsættelser skal forinden afgangsførelse som uerholdelige så vidt muligt erstattes af de korrekte angivelsesbeløb.
10.2. Restancer vedrørende registrerede afgiftspligtige personer Der er ikke adgang til at afgangsføre fordringer som uerholdelige.
 Dette gælder ikke egne arbejdsmarkedsbidrag og personskatter.
10.3. Juridiske personer Der er ikke adgang til at afgangsføre fordringer som uerholdelige.
11. SÆRLIGE BEMYNDIGELSER TIL ENDELIGE AFSKRIVNING AF  

 FORDRINGER I tilfælde, hvor inddrivelsen skønnes forgæves på længere sigt, eller omkostningerne forbundet med inddrivelsen må anses for uforholdsmæssig store, kan inddrivelsesmyndigheden efter en konkret vurdering endeligt afskrive en fordring efter de nedenfor nævnte regler.
Beløbsgrænserne vedrører inddrivelsesmyndighedens samlede fordring på skyldneren og gælder, uanset om fordringen inddrives af kommunale eller statslige myndigheder.
11.1 Egne arbejdsmarkedsbidrag, personsskatter og restancer vedrørende afmeldte afgiftspligtige personer a. fordringer på højst 1.000 kr. kan endeligt afskrives, når der forgæves er rykket for beløbet mindst en gang.
 b. fordringer på 1.001 kr. - 5.000 kr. skal forsøges inddrevet.
Såfremt inddrivelsesforsøg er forgæves, skal der, under hensyn til forældelsesfristen, tages stilling til, om der skal foretages et ny inddrivelsesforsøg.
Såfremt inddrivelsen skønnes at være udstigtsløs eller forbundet med uforholdsmæssig store omkostninger, kan beløbet endeligt afskrives.
c. fordringer på 5.001 - 25.000 kr. skal forsøges inddrevet.  

 Såfremt inddrivelsesforsøg er forgæves, undersøges muligheden for lønindeholdelse en gang årligt, indtil der under hensyn til forældelsesfristen skal tages stilling til, om der skal foretages et ny inddrivelsesforsøg.
Såfremt inddrivlsen skønnes at være udsigtsløs eller forbundet med uforholdsmæssig store omkostninger, kan beløbet endeligt afskrives.
d. fordringer på 25.001 kr. og derover må som udgangspunkt ikke endeligt afskrives.
11.2 Restancer vedrørende registrerede afgiftspligtige personer Fordringer på under 1.000 kr. kan en gang årligt endeligt afskrives, når der er forløbet mindst 6 måneder efter, at rykning for fordringen har fundet sted.
Dette gælder ikke egne arbejdsmarkedsbidrag og personsskatter.
Told- og skatteregionerne er bemyndiget til ikke at foretage skønsmæssige tilsvar og foreløbige fastsættelser vedrørende afgiftspligtige juridiske personer, hvor enhver aktivitet er ophørt, og direktion og eventuel bestyrelse er forsvundet (teknisk 12. TVIVLSTILFÆLDE Tvivlsspørgsmål vedrørende afgangsførelse som uerholdelig og endelig afskrivning af fordringer skal forelægges af kommunerne for told- og skatteregionerne og af regionerne for Told- og Skattestyrelsen.
13. OPHÆVELSESBESTEMMELSER KD-meddelelse 1974-7 ophæves.
 SD-cirkulære 1983-8 ophæves.
 SD-cirkulære 1985-46, pkt. 12., afsnit 3 ophæves.
 SD-cirkulære 1989-16, afsnittet om afgangsførelse ophæves.
 Told- og Skattestyrelsens cirkulære 1990-3 ophæves.
 Told- og Skattestyrelsens cirkulære 1990-9, pkt. 8.1. og 8.3.
 ophæves.
 Told- og Skattestyrelsens cirkulæreskrivelse 1994-6 ophæves.
 Told- og Skattestyrelsens cirkulære 1994-18, pkt. 2.9. ophæves.
Told- og Skattestyrelsens skrivelse af 18. februar 1994 til kommunerne (j.nr. 99/93-800-142) ophæves.
Tolddirektoratets reglement »Oppebørsel-Restance«, afsnittet om afskrivning af uerholdelige beløb ophæves.
