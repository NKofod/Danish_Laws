I Statsrekvisition til SAS På visse nærmere fastsatte vilkår har Trafikministeren (tidligere  

 Ministeren for offentlige Arbejder) pålagt luftfartsselskabet Scandinavian  

 Airlines System (SAS) efter statsrekvisition (Government Request) at  

 transportere søfarende m.fl. i danske, norske og svenske handelsflåder på  

 alle luftfartsselskabets flyruter.
Statsrekvisitionen omfatter ikke alene  

 flyrejser til og fra Danmark, Norge og Sverige samt mellem disse lande, men  

 også flyrejser mellem lufthavne uden for Skandinavien.
 Ordningen omfatter også søfarende i dansk disponerede skibe under fremmed  

 flag.
II Tilsluttede luftfartsselskaber Trafikministeriet har for tiden givet tilladelse til, at bestemmelserne i  

 den til SAS udstedte rekvisition også kan anvendes af følgende  

 luftfartsselskaber:
 Udenlandske selskaber:
Japan Air Lines Kenya Airways Danske selskaber:
Maersk Air Midtfly North Flying III Personkredsen Statsrekvisition af flyrejser kan udstedes til:
 1. Søfarende, der skal rejse til og fra dansk  

 registreret eller dansk disponeret skib, havanlæg eller fartøj optaget i  

 fartøjsfortegnelsen.
 2. Søfarendes ægtefælle eller børn, der er fyldt 12  

 år, men ikke fyldt 22 år, når pågældendes rejse står i forbindelse med besøg  

 hos den søfarende om bord eller i havn.
 3. Læger, sygeplejersker eller andre som skal ledsage  

 en syg søfarende, dennes ægtefælle eller børn.
IVRabattens størrelse Flyrejse efter statsrekvisition sker på økonomi-/turistklasse.
Rabat ydes  

 kun, når luftfartsselskabet modtager en statsrekvisition for flyrejsen.
 SAS og de til statsrekvisitionsordningen tilsluttede luftfartsselskaber  

 giver på flyrejser inden for Europa en rabat på 40% af den normale IATA  

 billetpris og for andre rejser en rabat på 35%. På flyrejser mellem Danmark  

 og henholdsvis Grønland og Færøerne ydes samme rabat, som er gældende for  

 intereuropæiske rejser.
 Med hensyn til båretransport af syge søfarende m.fl. gælder, at der -  

 udover den rabat, der ydes på den søfarendes egen billet ved rejsen på  

 Government Request - gives rabat på tillægget for transporten.
Hver enkelt rejsende kan medbringe en fribagage på 40 kg.
Overvægt af  

 bagage rabatteres ikke, men bagage, som tilhører personer, der er omfattet af  

 ordningen, og som rejser sammen, kan blive vejet under et, således at retten  

 til fribagage udnyttes bedst muligt.
V Udstedelse af statsrekvisition Statsrekvisition udskrives på følgende blanket:
Om udfyldning af rubrikkerne i blanketten kan oplyses: I rubrikken  

 »Government Request of« angives det ved et kryds ud for  

 »Denmark«, at flyrejsen foretages efter den danske  

 statsrekvisitionsordning.
Afkrydsning ud for »IATA ind. discount«  

 foretages kun ved søfarendes flyrejser til og fra skib efter den særlige af  

 IATA fastsatte sømandsrabatordning.
 I rubrikken »Requisition issued to« anføres navnet på det  

 luftfartsselskab, som rekvisitionen udstedes til.
I rubrikken »Name of ship and owner« anføres skibets og  

 rederiets navn, og hvis det er nødvendigt af hensyn til identifikation af  

 skib/rederi, anføres yderligere fuldstændig forretningsadresse.
Er skibet  

 registreret under fremmed flag, men dansk disponeret, anføres dette.
I rubrikken »Seamen's/family members« names in full, rank' og  

 »Birth/Civic reg.
No.« er der mulighed for at angivelse af navn og  

 CPR-nr. at anføre op til 6 søfarendes flyrejser.
Bemærk i den forbindelse, at  

 det er en betingelse for at opnå ret til Government Request-rabat, at den  

 enkelte søfarende skal gøre skibstjeneste om bord under sejlads mellem to  

 havne.
For ægtefællers og børns flyrejser anføres foruden personernes navne  

 og CPR-nr. enten »ægtefælle til« eller »barn af«  

 efterfulgt af navn og stilling på den søfarende, der skal besøges.
I rubrikken »From/To« anføres navnet på den lufthavn, hvor  

 rejsen begynder, og på den lufthavn, hvor rejsen slutter.
Såfremt den  

 søfarendes endelige rejsemål er en lokal dansk lufthavn, f.eks.
Esbjerg eller  

 Vagar, Færøerne, er det vigtigt af hensyn til den enkelte søfarendes  

 viderebefordring, at denne destination anføres.
 Rubrikkerne »Place and date«, »Signature« og  

 »Stamp« er forbeholdt den attesterende myndighed.
 Statsrekvisitionerne attesteres i Danmark af Søfartsstyrelsen, i Grønland  

 af Grønlands Handels (KNI) stedlige kontor og på Færøerene af landfogden  

 (politimesteren).
 I udlandet attesteres statsrekvisitionerne af de stedlige danske  

 udenrigsrepræsentationer eller, hvis der ikke er en dansk repræsentation på  

 stedet eller, hvis denne måtte være lukket, af skibsføreren.
 Opmærksomheden henlede i øvrigt på, at ved afkrydsning af blankettens  

 rubrik »IATA ind.discount« kræves ikke, at en offentlig myndighed  

 attesterer blanketten.
Det er en betingelse for udstedelse af statsrekvisition, at det i  

 fornødent omfang dokumenteres, at de pågældende er berettiget til at få  

 udstedt statsrekvisition.
Specielt for så vidt angår ægtefæller og børn kan  

 som fornøden dokumentation anses f.eks. erklæring fra rederi og/eller  

 vielses- og dåbsattest.
Den udfyldte rekvisitionsblanket for en billet på en flyrejse på  

 Government Request skal i udlandet efter at være udfyldt og attesteret  

 indgives til det lokale SAS-kontor.
Er der ikke et SAS-kontor på stedet, kan  

 rekvisitionsblanketten indgives til et af de under afsnit II nævnte  

 luftfartsselskabers kontor.
Betaling af en efter statsrekvisition udstedt flybillet påhviler  

 rekvirenten, det være sig enten rederiet, den søfarende, ægtefællen eller  

 børnene.
Staten (Søfartsstyrelsen/dansk udenrigsrepræsentation) hæfter ikke  

 som følge af attestation på statsrekvisitionen for betaling overfor  

 luftfartsselskabet.
VI I øvrigt Denne vejledning erstatter Meddelelse nr. 57 af 22. december 1981 fra  

 Direktoratet for Søfarende.
 Eksemplarer af statsrekvisitionsblanketten: Requisition for Air Travel for  

 ShipsøEmployees and Their Family Members' kan rekvireres fra  

 Udenrigsministeriet og visse af dets repræsentationer, fra alle SAS kontorer  

 samt fra Søfartsstyrelsens betjentstue, tlf. 01 27 15 15, lokal 5064.
 For så vidt angår hjemrejse efter sømandslovens § 8 anvendes blanket HA  

 23-622.
