§ 1 I bekendtgørelse nr. 138 af 22. april 1977 om vejafmærkning som senest  

 ændret ved bekendtgørelse nr. 445 af 27. september 1985 foretages følgende  

 ændringer:
1. I § 19 indsættes under E 63 Parkering  

 efter 2. pkt., der slutter med ordene ». . . . . eller på  

 undertavle«: »Hvor tavlen suppleres med undertavle som E 23  

 Vejledning for invalide, angiver dette, at parkeringsarealet er  

 forbeholdt køretøjer, som er forsynet med et invalideskilt, der er udleveret  

 af Bolig-, Motor- og Hjælpemiddeludvalget.« 3. og 4. pkt. bliver herefter 4. og 5. pkt.
2. I § 51 under T 63 Parkeringsbås udgår  

 »invalidevogn« og efter sidste pkt. indsættes: »Er  

 parkeringsbåsen forsynet med invalidesymbol, som vist på tavle E 23  

 Vejledning for invalide, angiver dette, at den er forbeholdt køretøjer,  

 der er forsynet med et invalideskilt, som er udleveret af Bolig-, Motor- og  

 Hjælpemiddeludvalget.« § 2 Bekendtgørelsen træder i kraft den 1. august 1988.
