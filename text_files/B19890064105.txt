 I henhold til § 4, stk. 5, og § 5, stk. 3, i lov nr. 335 af 24. maj 1989  

 om almen voksenuddannelse fastsættes:
Optagelse til undervisning § 1.  Afgørelse om optagelse til almen  

 voksenuddannelse træffes af forstanderen på baggrund af en vurdering af  

 deltagernes forudsætninger for at kunne følge undervisningen.
Undervisning § 2.  Undervisningen og prøveafholdelsen inden for  

 almen voksenuddannelse foregår efter bestemmelserne i denne bekendtgørelse.
 § 3.  Undervisningens nærmere planlægning og  

 tilrettelæggelse, herunder valget af undervisningsformer, -metoder og -stof,  

 skal i videst muligt omfang foregå i samarbejde mellem læreren og  

 kursisterne.
 § 4.  Direktoratet for Folkeoplysning, Frie  

 Grundskoler m.v. (direktoratet) fastsætter regler om undervisningstimetal i  

 de enkelte fag.
 Stk. 2.  De enkelte fag tilrettelægges i  

 undervisningsforløb (moduler), jf. §§ 5-19.
 Stk. 3.  Modulerne skal tilrettelægges i en sådan  

 forløbssammenhæng, at man uden afbrydelse kan gennemgå hele den undervisning,  

 der fører frem til en kompetencegivende prøve.
Fagene § 5.  D A N S K Formål Formålet med undervisningen er, at kursisterne får udbygget deres  

 færdigheder i at bruge det danske sprog som oplevelses- og meddelelsesmiddel  

 og får viden om og forståelse for dets egenart og kulturbærende betydning.
Undervisningen skal - udbygge kursisternes færdigheder i at læse, skrive, tale, lytte og  

 iagttage samt lære dem at skaffe sig oplysninger og at forstå og vurdere  

 disse for herigennem at kunne tilegne sig ny viden, - udvikle kursisternes evner til at udtrykke deres viden, tanker, følelser  

 og synspunkter mundtligt og skriftligt i en varieret og præcis form, afpasset  

 efter indhold, modtagere og formål, - stimulere kursisternes læselyst og litteraturinteresse og gennem  

 tekstvalget give forståelse for den danske litteratur og dens  

 kulturformidlende funktion.
Undervisningens tilrettelæggelse Undervisningen tilrettelægges i to trin:
 DANSK 1 og DANSK 2.
 DANSK 1 består af eet forløb: GRUNDDANSK.
 DANSK 2 består af to forløb: DANSK SPROG OG KOMMUNIKATION og DANSK  

 LITTERATUR.
 For at kunne deltage i undervisningen på DANSK 2 skal kursisten have fulgt  

 undervisningen i GRUNDDANSK eller på anden måde have erhvervet sig grundlag  

 herfor.
 Efter DANSK 1 kan aflægges en intern prøve.
 Den samlede undervisning fører frem til Voksenprøven i DANSK.
Undervisningens indhold De faglige discipliner og emner, som er angivet i indholdsbeskrivelserne i  

 de 3 forløb, skal i undervisningen indgå i funktionelle helheder, som kan  

 bidrage til opfyldelsen af formålet.
 Der skal således i de enkelte undervisningsforløb arbejdes med fagets  

 discipliner og emner i en sådan sammenhæng, at oplevelsen, læringen af  

 færdigheder og kundskabtilegnelsen i videst muligt omfang integreres.
 Undervisningen skal tilrettelægges under inddragelse af forskellige  

 faglige helhedssyn og arbejdsmetoder.
 Kursisternes selvproducerede tekster skal i størst muligt omfang inddrages  

 i undervisningen med henblik på at udvikle deres udtryksevne.
DANSK 1 GRUNDDANSK Der arbejdes mundtligt og skriftligt overvejende med skønlitterære  

 tekster.
 Undervisningen omfatter:
 1. Mundtlig og skriftlig fremstilling.
Mundtlig og skriftlig fremstilling foregår integreret i hele forløbet og  

 inddrager anvendelse af forskellige arbejdsformer.
Arbejdet sigter mod at  

 videreudvikle kursisternes udtryks-, oplevelses- og iagttagelsesevner,  

 ligesom det tilstræber at give dem hensigtsmæssige arbejdsvaner.
 Der arbejdes med notatteknik, beskrivelse, referat, fortælling, beretning,  

 teksters opbygning og disponering samt med udarbejdelse af oplæg.
 I arbejdet indgår desuden skema- og blanketudfyldning, henvendelser til  

 myndigheder og institutioner, jobsøgning og fri skriftlig fremstilling.
 2. Grammatik, retstavning og tegnsætning.
Der arbejdes med sætningsopbygning, ordklassers anvendelse og i  

 forbindelse hermed bøjningsendelser.
Desuden arbejdes med retstavningsregler,  

 ligesom øvelser i brug af ordbog indgår.
Endvidere omfatter arbejdet regler  

 for grammatisk tegnsætning, herunder tegnenes betydning for forståelsen af en  

 tekst.
 3. Tekstlæsning.
 Der arbejdes med forskellige former for læseteknik, referat, klarlæggelse  

 af afsender-, modtager- og synsvinkelforhold, karakterisering af genre,  

 person, tid, sted, miljø foruden sammenfatning af tekstens problemstilling.
 Sammenstilling med andre tekster og oplevelser ligesom perspektivering til  

 tekstens samtid er en del af tekstarbejdet.
I forløbet læses ekstensivt minimum 100 normalsider tekster af overvejende  

 skønlitterær art.
Desuden læses et skønlitterært værk, som kan være  

 individuelt valgt af kursisterne.
DANSK 2 DANSK SPROG OG KOMMUNIKATION Der arbejdes mundtligt og skriftligt med produktion, læsning og vurdering  

 overvejende af faglitterære tekster samt med disses brug i mediesammenhænge.
 Undervisningen omfatter:
 1. Mundtlig og skriftlig fremstilling.
 Mundtlig og skriftlig fremstilling foregår integreret i hele forløbet og  

 skal sikre en videreudvikling og nuancering af den sproglige udtryksevne samt  

 en styrkelse af iagttagelsesevnen.
 Hovedvægten i arbejdet lægges på afklaring af væsentligt fremfor  

 uvæsentligt, disponering samt målrettet argumentation i en sprogligt sikker  

 og hensigtsmæssig form.
 Der arbejdes med samtale og diskussion, beskrivelse, referat, beretning,  

 oplæg, mødeteknik, foredrag samt taleteknik og forståelse for kropssprogets  

 betydning.
 I det skriftlige arbejde indgår især rapport-, artikel- og brevskrivning,  

 udformning af ansøgninger, henvendelser til offentlige myndigheder,  

 mødeindkaldelser, opstilling af dagsorden og udarbejdelse af dispositioner  

 til foredrag.
 2. Sproglære.
 Der arbejdes med en udvidelse af kursisternes sproglige bevidsthed om  

 forskelle mellem tale- og skriftsprog, eksistensen af et aktivt og passivt  

 ordforråd, sproglige virkemidlers anvendelse, den sproglige opdragelses  

 betydning og sprogfællesskabernes forskellighed i forbindelse med f.eks.  

 rigssproget, dialekter, gruppe- og fagsprog.
 Integreret hermed arbejdes med orddefinitioner, betydningslære,  

 orddannelse og -klasser, udvidelse af det aktive ordforråd samt  

 sætningsopbygning, tegnsætning og retstavning.
 3. Kommunikationsteori og -analyse.
Under inddragelse af enkle kommunikationsmodeller analyseres og bedømmes  

 forskellige sags-, afsender- og modtagerforhold.
Desuden arbejdes med  

 mediernes særpræg, udtryksmuligheder og begrænsninger.
Kommunikationsprocessen vurderes især ud fra afsenderens pålidelighed,  

 budskabets relevans for modtageren samt argumentationen, tekstens holdning og  

 grad af objektivitet.
Endvidere vurderes medievalget i forhold til budskab og  

 udtryksform.
 Informationssøgning og anvendelse af kommunikative hjælpemidler indgår i  

 arbejdet.
 4. Tekstlæsning.
 Der arbejdes med tekstiagttagelse i relation til kommunikationsprocessen  

 samt med værk-, tema- og genrelæsning.
 Teksterne vælges fortrinsvis fra genrerne:
journalistiske tekster, debattekster, lovtekster og reklamer.
Tekstvalget  

 skal sikre, at forskellige historiske perioder er repræsenterede, ligesom der  

 skal være et varieret udbud af udtryks- og fremstillingsformer.
 Skønlitterære, nordiske og oversatte tekster kan inddrages, hvis de  

 anvendes i en emnemæssig sammenhæng.
I forløbet læses ekstensivt minimum 100 normalsider tekster af  

 hovedsagelig faglitterær art.
Desuden læses intensivt et faglitterært værk af  

 mindre omfang.
Værket, der kan være individuelt valgt af kursisterne, er  

 eksempelvis en lovtekst, en debatbog, en rejsebeskrivelse, et essay eller en  

 artikelsamling.
 I den sidste del af forløbet udarbejdes en mindre projektopgave (omfang  

 5-8 normalsider). Kursisten vælger i samråd med læreren og i tilknytning til  

 det læste pensum et emneområde og en problemformulering af passende bredde,  

 hvori projektopgaven udarbejdes.
DANSK 2 DANSK LITTERATUR Der arbejdes mundtligt og skriftligt overvejende med skønlitterære  

 tekster, der har et personlighedsudviklende og/eller debatskabende indhold.
 Undervisningen omfatter:
 1. Mundtlig og skriftlig fremstilling.
 Mundtlig og skriftlig fremstilling foregår integreret i hele forløbet og  

 skal sikre en videreudvikling og nuancering af den sproglige udtryksevne samt  

 en styrkelse af kursisternes oplevelses- og iagttagelsesevne.
 Der arbejdes med beretning og fortælling, referat, resume, disponering,  

 beskrivelse, argumentation, udarbejdelse af oplæg samt sætningsopbygning,  

 tegnsætning og retstavning.
 Det mundtlige arbejde inddrager tekstdebat, tekstfremførelse og tema- og  

 emnediskussion.
 Det skriftlige arbejde inddrager opfølgning af tekstlæsningen, fri  

 skriftlig formulering og kreativ skrivning (tekstfremstilling).
 2. Tekstlæsning.
 Der arbejdes med tekstoplevelse og tekstiagttagelse, herunder klarlæggelse  

 af tekstlag, tema, fortællerholdning, komposition, miljøbeskrivelse,  

 personkarakteristik, stilleje, sproglige og billedlige virkemidler samt  

 budskabsformidling (afsender- og modtagerforhold).
Der arbejdes med værk-, tema- og genrelæsning.
I forbindelse hermed  

 inddrages billedanalyse.
 Tekstvalget skal sikre, at forskellige historiske og væsentlige litterære  

 perioder er repræsenterede, ligesom der skal være et varieret udbud af  

 udtryks- og fremstillingsformer.
 Faglitterære, nordiske og oversatte tekster kan inddrages, hvis de  

 anvendes i en emnemæssig sammenhæng.
 3. Perspektivering.
I forbindelse med de forskellige former for tekstlæsning arbejdes med  

 perspektivering af stoffet i sammenhænge af samfundsmæssig, litteratur- og  

 kulturhistorisk art.
Der tages særligt hensyn til de fremherskende livssyn,  

 samfundsteorier og -former.
 En kortfattet og oversigtspræget gennemgang af den danske  

 litteraturhistorie ligesom perspektivering af anden art kan indgå.
I forløbet læses ekstensivt minimum 100 normalsider tekster af  

 hovedsagelig skønlitterær art.
Desuden læses et skønlitterært værk fra hver  

 af perioderne 1870-1914, 1914-1945 samt eet værk fra tiden før 1870 og eet  

 fra tiden efter 1945. Et værk skal læses intensivt, mens de tre øvrige kan  

 læses ekstensivt.
Værkerne kan være individuelt valgt af kursisterne.
 I den sidste del af forløbet udarbejdes en mindre projektopgave (omfang  

 5-8 normalsider). Kursisten vælger i samråd med læreren og i tilknytning til  

 det læste pensum et emneområde og en problemformulering af passende bredde,  

 hvori projektopgaven udarbejdes.
Prøvebestemmelser DANSK 1 Der afholdes en mundtlig og en skriftlig prøve.
 Mundtlig prøve.
Ved undervisningens afslutning vælger kursisten et emneområde, der er  

 afledt af undervisningen, og som omfatter ca. 20 sider af det læste pensum.  

 Prøven tager udgangspunkt i dette materiale, som kan suppleres med rapport,  

 collage, planche og lignende, der er produceret af kursisten i  

 undervisningsforløbet.
Kursisten giver et kort oplæg om emnet, og i en  

 efterfølgende samtale mellem kursist, lærer og censor perspektiveres til det  

 øvrige læste stof.
Under denne del af eksaminationen kan læreren som ukendt  

 tekst inddrage korte tekststykker, billeder m.v.
Prøven kan aflægges individuelt eller som gruppeprøve.
Prøvetiden er ved  

 individuel prøve ca. 20 minutter.
Ved gruppeprøve beregnes ca. 15 minutter  

 pr. kursist, dog højst 11/2 time samlet for gruppen.
 Der gives een karakter efter 13-skalaen.
 Skriftlig prøve.
Prøven omfatter en opgave i skriftlig fremstilling.
Opgaven besvares på  

 grundlag af et ukendt tekstoplæg (trykt tekst, billede, lydbånd eller video),  

 der har tilknytning til et af holdet valgt emneområde.
Til besvarelsen gives  

 4 timer.
Ved undervisningens afslutning vælger holdet i samråd med læreren, hvilket  

 emne inden for det læste pensum den skriftlige opgave skal omhandle samt  

 formen på det oplæg, der skal danne grundlaget for prøven.
Læreren vælger det  

 konkrete tekstoplæg og formulerer i tilknytning hertil 3-5 valgfrie opgaver.  

 De formulerede opgaver skal repræsentere forskellige opgavetyper (referat,  

 skrivelse, fri skriftlig fremstilling).
 Der gives een karakter efter 13-skalaen.
VOKSENPRØVEN I DANSK Der afholdes en prøve i mundtlig fremstilling, hvori indgår bedømmelse af  

 den udarbejdede projektopgave samt en prøve i retstavning.
 Prøve i mundtlig fremstilling og projektopgave.
 Den af kursisten valgte projektopgave afleveres til bedømmelse.  

 Bedømmelsen foretages af læreren samt den censor, der medvirker ved den  

 mundtlige prøve.
Prøven omfatter fremlæggelse af den skriftlige projektopgave, en uddybende  

 samtale om projektets emner og en mundtlig prøve i en ukendt tekst.
Der skal  

 ved prøven perspektiveres til det øvrige læste pensum.
Ved den mundtlige prøve gives forberedelsestid til bearbejdelse af en  

 ukendt tekst valgt af læreren.
Vedrører den afleverede projektopgave kun det  

 ene af de 2 danskforløb, vælges den ukendte tekst inden for det andet forløbs  

 stofområder.
Prøven er individuel.
Prøvetiden er ca. 30 minutter pr. kursist.  

 Forberedelsestid: 1 time pr. kursist.
Der gives een karakter efter 13-skalaen.
Karakteren er udtryk for en  

 samlet bedømmelse af projektopgaven, uddybning heraf samt eksaminationen i  

 den ukendte tekst.
 Prøve i retstavning.
Prøven i retstavning består i en diktat af passende sværhedsgrad,  

 udarbejdet centralt.
Prøvetiden er 1 time.
 Der gives een karakter efter 13-skalaen.
§ 6.  M A T E M A T I K Formål Formålet med undervisningen er, at kursisterne får øget deres faglige og  

 arbejdsmetodiske forudsætninger for aktivt at beskæftige sig med matematik.  

 Desuden skal kursisterne opnå sikkerhed i at overskue, beskrive og bearbejde  

 varierede problemstillinger af matematisk art.
Undervisningen skal - give kursisterne indblik i den rolle, matematikken spiller i private,  

 arbejdsmæssige og samfundsmæssige sammenhænge, - give kursisterne mulighed for at tilegne sig matematiske begreber,  

 kundskaber, arbejdsmetoder og udtryksformer.
Dette skal ske i tilknytning til  

 emner hentet fra kursisternes erfaringsverden, - give kursisterne indtryk af matematiske metoder og tankegange, - give kursisterne indblik i matematikkens rolle som kulturbærende faktor.
Undervisningens tilrettelæggelse Undervisningen tilrettelægges i 2 trin:
 MATEMATIK 1 og MATEMATIK 2.
 Herudover kan der tilrettelægges et forløb i BASIS-MATEMATIK.
 MATEMATIK 1 består af 2 forløb: FAMILIENS OG FRITIDENS MATEMATIK samt  

 SAMFUNDETS OG ARBEJDSPLADSENS MATEMATIK.
 MATEMATIK 2 består af 2 forløb: SAMFUNDETS MATEMATIK og ARBEJDSPLADSENS  

 MATEMATIK.
 For at kunne deltage i undervisningen på trin 2 skal kursisten have fulgt  

 undervisningen på trin 1 eller på anden måde have erhvervet sig grundlag  

 herfor.
 På trin 1 kan aflægges en intern prøve.
 Den samlede undervisning fører frem til Voksenprøven i MATEMATIK.
Undervisningens indhold BASIS-MATEMATIK Gennem undervisningen i BASIS-MATEMATIK skal kursisterne have genopfrisket  

 deres matematiske færdigheder og samtidig have øget deres interesse for  

 fortsat arbejde med matematik.
Desuden bør basiskurset opmuntre til en  

 eksperimenterende og kreativ holdning til faget.
 Der tages udgangspunkt i velkendte emner fra kursisternes hverdag, således  

 at der i undervisningen skabes en klar sammenhæng mellem hverdagserfaringer  

 og faget matematik.
 Følgende discipliner skal indgå ved behandlingen af emnerne:
- de 4 regningsarter - simpel procentregning - grafer og tabeller - omsætning Derudover kan der arbejdes med:
- simple ligninger - simple statistiske beskrivelser - areal- og rumfangsberegning.
MATEMATIK 1 Matematiske metoder og modeller skal på dette trin fremstå som almene  

 redskaber til bearbejdning af praktiske problemer i kursisternes hverdag.
 Tilegnelsen af den matematiske viden sker gennem arbejde med emner, hvor  

 de faglige discipliner i videst muligt omfang indgår i funktionelle helheder.
FAMILIENS OG FRITIDENS MATEMATIK Undervisningen skal bevidstgøre kursisterne om anvendelsen af matematikken  

 i deres hverdag, såvel i praktiske situationer som ved planlægning og styring  

 af deres økonomi eller ved anden organisering og planlægning.
Kursisterne skal vænnes til at indhente oplysninger fra alment  

 tilgængeligt materiale.
De matematiske informationer i materialet udvælges og  

 bearbejdes, og det tilstræbes, at materialet vurderes kritisk.
 Følgende discipliner skal indgå i dette forløb:
- familieøkonomi - areal, rumfang og vægt - måling, omsætning og målestoksforhold - simpel sandsynlighed - grafer og tabeller - funktioner - figurforståelse - valuta Hvor det er hensigsmæssigt i arbejdet med emnerne bør endvidere inddrages:
- ligninger og formler - handelsregning - statistik - modelbygning og simulation.
SAMFUNDETS OG ARBEJDSPLADSENS MATEMATIK Undervisningen skal bevidstgøre kursisterne om anvendelsen af enkle  

 matematiske metoder og modeller i forbindelse med emner, der angår  

 samfundsøkonomi og privatøkonomi, løn og arbejdsvilkår, organisering,  

 planlægning, styring og produktion.
Kursisterne skal vænnes til at indhente  

 oplysninger fra alment tilgængeligt materiale.
De matematiske informationer  

 uddrages og bearbejdes, og det tilstræbes, at materialet vurderes kritisk.
 Følgende discipliner skal indgå i dette forløb:
- arbejdstegninger - formler, ligninger og uligheder - grafer og tabeller - statistik - statistisk sandsynlighed - modelbygning og simulation - budget og regnskab Hvor det er hensigtsmæssigt i arbejdet med emnerne bør endvidere  

 inddrages:
- areal, vægt og rumfang - handelsregning - valuta - funktioner.
MATEMATIK 2 På dette trin skal de faglige discipliner fortsat i videst muligt omfang  

 indgå i funktionelle helheder, idet der dog også skal lægges vægt på korrekt  

 terminologi og stringent behandling af problemstillingerne.
De emner, der tages op til behandling, skal i forhold til det foregående  

 trin relatere til mere abstrakte og generelle sammenhænge.
Der arbejdes frem  

 mod, at kursisterne erhverver sig sikkerhed i behandlingen af rutinemæssige  

 operationer og forståelse af den matematik, de betjener sig af.
SAMFUNDETS MATEMATIK Undervisningen skal give kursisterne forståelse af matematiske discipliner  

 og sikkerhed i matematiske rutiner samt sætte dem i stand til at anvende  

 matematikken i relation til samfundsmæssige forhold.
Desuden skal kursisterne  

 kunne anvende matematikken til at få større overblik over samfundsmæssige  

 problemstillinger samt til at erkende sammenhængen mellem disse og den  

 enkeltes levevilkår.
 Undervisningen skal omfatte indsamling af samfundsmæssige informationer af  

 matematisk karakter, tolkning og bearbejdelse af disse samt vurdering af  

 informationsmaterialet såvel som resultatet af bearbejdelsen.
 Følgende discipliner skal indgå i dette forløb:
- budget og regnskab - økonomi, sammensat rente og finansiering - løn, skat og forbrug - modelbygning og simulation - statistik - funktioner - grafer og tabeller Hvor det er hensigtsmæssigt i arbejdet med emnerne bør endvidere  

 inddrages:
- handelsregning og valuta - ligninger og uligheder - mål, vægt, rumfang og massefylde - sandsynlighedsregning - potens - prognoser.
ARBEJDSPLADSENS MATEMATIK Undervisningen skal sætte kursisterne i stand til at betjene sig af den  

 matematik, der generelt anvendes på en arbejdsplads og til at bruge matematik  

 som middel til at beskrive sammenhængen mellem arbejdspladsen og det  

 omgivende samfund.
 Undervisningen skal omfatte indsamling af informationer af matematisk  

 karakter, der har relation til arbejdslivet, tolkning og bearbejdelse af  

 disse samt vurdering af informationsmaterialet såvel som resultatet af  

 bearbejdelsen.
 Følgende discipliner skal indgå i dette forløb:
- figurforståelse og geometriske beregninger - formelregning og formelforståelse - ligninger og uligheder - statistisk sandsynlighed - værdipapirer - simpel virksomhedsøkonomi - areal, rumfang, vægt Hvor det er hensigtsmæssigt i emnearbejdet bør endvidere inddrages:
- funktioner - tabeller og grafer - målestok - annuiteter - grundlæggende trigonometri.
 Valgfrit emne.
I hvert af forløbene på MATEMATIK 2 afsættes en del af undervisningstiden  

 til bearbejdelse af et selvvalgt emne af matematisk karakter.
Kursisterne  

 skal i hvert af de selvvalgte emner udarbejde en projektopgave.
Den ene af  

 disse indgår i den mundtlige prøve.
Prøvebestemmelser MATEMATIK 1 Der afholdes en mundtlig og en skriftlig prøve.
 Der gives een samlet karakter efter 13-skalaen.
 Mundtlig prøve.
Kursisten trækker ved prøvens begyndelse et emne indenfor de i læseplanen  

 nævnte forløb.
Kursisten får udleveret informationsmateriale udvalgt af  

 læreren.
I tilknytning til dette materiale skal læreren have udarbejdet en  

 tilhørende kort vejledning, der anviser de problemstillinger, kursisten skal  

 redegøre for.
Prøven former sig som en samtale mellem kursist, lærer og censor.
Der  

 tages udgangspunkt i de anviste problemstillinger.
Udover disse skal i  

 tilknytning til informationsmaterialet inddrages anden relevant matematik  

 inden for de rammer, der er angivet i læseplanen.
Prøven kan aflægges individuelt eller som gruppeprøve.
Prøvetiden er ved  

 individuel prøve ca. 20 minutter.
Ved gruppeprøve beregnes ca. 15 minutter  

 pr. kursist, dog højst 11/2 time samlet for gruppen.
 Forberedelsestid: 20 minutter pr. kursist.
 Skriftlig prøve.
 Prøvens varighed er 3 timer.
Prøven udformes af læreren, der vælger et emne inden for de i læseplanen  

 nævnte forløb.
Læreren vælger et konkret informationsmateriale og formulerer  

 5-8 opgaver.
Opgaverne skal dække et repræsentativt udsnit af de discipliner,  

 der er angivet i læseplanen.
 Det informationsmateriale, som er anvendt i undervisningen, kan anvendes.  

 Det skal sikres, at de problemstillinger, der indgår, ikke tidligere er  

 behandlet i forbindelse med det pågældende materiale.
 Resultatet og den anvendte fremgangsmåde skal fremgå klart af kursistens  

 besvarelse.
VOKSENPRØVEN I MATEMATIK Der afholdes en mundtlig og en skriftlig prøve.
 Mundtlig prøve.
Kursisten trækker ved prøvens begyndelse et emne inden for de i læseplanen  

 nævnte forløb.
Kursisten får udleveret informationsmateriale udvalgt af  

 læreren.
I tilknytning til dette materiale skal læreren have udarbejdet en  

 tilhørende kort vejledning, der anviser de problemstillinger, kursisten skal  

 redegøre for.
Prøven består i en samtale mellem kursist, lærer og censor.
Kursisten  

 redegør for projektopgaven og relaterer denne til dele af det øvrige pensum.  

 Derefter redegøres der for de matematiske problemstillinger, der uddrages af  

 det udleverede informationsmateriale.
Prøven kan aflægges individuelt eller som gruppeprøve.
Prøvetiden er ved  

 individuel prøve ca. 30 minutter.
Ved gruppeprøve beregnes ca. 20 minutter  

 pr. kursist, dog højst 2 timer samlet for gruppen.
 Forberedelsestid: 30 minutter pr. kursist.
 Der gives een karakter efter 13-skalaen.
 Skriftlig prøve.
Den skriftlige prøve udarbejdes og udsendes centralt.
Emner fra de forløb,  

 der er angivet i læseplanen, danner grundlag for den skriftlige prøve.
 Prøvens varighed er 4 timer, hvoraf læreren er til stede de første 30  

 minutter for at besvare opklarende spørgsmål vedrørende  

 informationsmaterialet.
 Der gives een karakter efter 13-skalaen.
§ 7.  E N G E L S K Formål Formålet med undervisningen er, at kursisterne opnår færdighed i at  

 opfatte talt og skrevet engelsk, i mundtligt at anvende et praktisk  

 brugssprog og i skriftligt at udtrykke sig på sproget.
 Undervisningen skal endvidere give kursisterne muligheder for at orientere  

 sig om levevilkår og kulturelle mønstre i de engelsksprogede områder og for  

 at drage sammenligninger med egne samfundsforhold.
Undervisningens tilrettelæggelse Undervisningen tilrettelægges i 2 trin:
 ENGELSK 1 og ENGELSK 2.
 Hvert trin består af 2 undervisningsforløb.
 Herudover kan der tilrettelægges et forløb i BASIS-ENGELSK.
 Undervisningen er bygget op over emner, der har tilknytning til følgende  

 temaer: familien, fritiden, arbejdslivet og samfundet.
 For at kunne deltage i undervisningen på trin 2 skal kursisten have fulgt  

 undervisningen på trin 1 eller på anden måde have erhvervet sig grundlag  

 herfor.
 På trin 1 kan aflægges en intern prøve.
 Den samlede undervisning fører frem til Voksenprøven i ENGELSK.
Undervisningens indhold BASIS-ENGELSK Målet med undervisningen er:
- at opbygge et grundlæggende alment engelsk ordforråd, der kan forstås og  

 anvendes aktivt med rimelig udtale, - at udvikle modet og lysten til at gå videre med engelskundervisning.
 Undervisningen i BASIS-ENGELSK kan bygges op omkring emner, der har  

 relation til de nævnte temaer med hovedvægten på familien og fritiden.
 Inden for hvert emne arbejdes med opbygning af et grundlæggende ordforråd  

 samt lette faste vendinger af såvel oplysende som spørgende karakter.
Der arbejdes med tekster som f.eks.: trykte tekster, lydbånd, billeder,  

 video og sange.
Det trykte materiale anvendes i det omfang, det tjener til  

 støtte for den mundtlige læring.
ENGELSK 1 Målet er at opbygge et enkelt engelsk brugssprog, som skal kunne anvendes  

 hensigtsmæssigt i en given situation og i forbindelse med samtale ud fra  

 lettere engelske tekster om almene emner.
 Undervisningen bygges op omkring emner, der har relation til de nævnte  

 temaer med hovedvægten på familien og fritiden.
 Der arbejdes på dette trin med at opnå et enkelt ordforråd inden for de  

 valgte emner.
 Der arbejdes i hvert af de to undervisningsforløb med mindst 3 emner.
Inden for hvert emne arbejdes med tekster som f.eks.: trykte tekster,  

 lydbånd, billeder, film/video.
Teksterne skal omfatte forskellige genrer,  

 skønlitterære såvel som faglitterære.
Hver emne belyses ved mindst 2 forskelligartede tekster f.eks. en trykt  

 tekst og en video.
Omfanget af den trykte tekst skal dog udgøre mindst 15  

 normalsider i hvert af undervisningsforløbene.
 Kursisten skal tilegne sig typiske syntaktiske strukturer, som siden kan  

 overføres til andre sammenhænge.
 Der arbejdes med sprogets forskellige funktioner, således at kursisten  

 inden for de i formålet angivne rammer bliver i stand til:
- at kunne indlede, vedligeholde og afbryde en samtale, - at komme med opfordringer og stille krav, - at vurdere og udtrykke meninger og holdninger, - at beskrive og fortælle om begivenheder, hændelser, personer og ting.
 Der arbejdes med sprogstrategier, der sætter kursisten i stand til at  

 gennemføre en kommunikation på en forståelig og hensigtsmæssig måde.
 Der lægges vægt på udtale og intonation, for så vidt denne spiller en  

 rolle for forståelsen.
 Der lægges vægt på hensigtsmæssig sprogbrug, idet der dog også arbejdes  

 med de grammatiske forhold, der vedrører forståelsen.
 De skriftlige discipliner skal støtte den mundtlige læring.
 Der trænes i brug af ordbog.
ENGELSK 2 Målet er at opbygge et varieret og overvejende præcist og korrekt engelsk  

 brugssprog, som skal kunne anvendes hensigtsmæssigt både mundtligt og  

 skriftligt i en given situation og i forbindelse med engelske tekster om  

 almene emner.
 Undervisningen bygges op omkring emner, der har relation til de nævnte  

 temaer med hovedvægten på arbejdslivet og samfundet.
 Der arbejdes i hvert af de to undervisningsforløb med mindst 3 emner.
Inden for hvert emne arbejdes med tekster som f.eks.: trykte tekster,  

 lydbånd, billeder, film/video.
Teksterne skal omfatte forskellige genrer,  

 skønlitterære såvel som faglitterære.
Hvert emne belyses ved mindst 3 forskelligartede tekster.
Omfanget af den  

 trykte tekst skal dog udgøre mindst 25 normalsider i hvert  

 undervisningsforløb.
 Der arbejdes videre og dybere med de valgte emner end på ENGELSK 1.
 Arbejdet på ENGELSK 2 skal være mere kritisk og analytisk præget.
 Der arbejdes videre med syntaktiske strukturer.
 Der arbejdes hen imod en mere varieret brug af sprogets funktioner.
 Der arbejdes med sprogstrategier.
 De grammatiske områder uddybes og suppleres efter behov, idet der  

 tilstræbes rigtig og korrekt sprogbrug.
 Skriftlig fremstilling indgår i undervisningen og i emnearbejdet, hvor  

 dette er relevant.
 Der lægges stadig vægt på træning i brug af ordbog.
Prøvebestemmelser ENGELSK 1 Prøven er mundtlig.
 Prøven skal afspejle, i hvilken udstrækning kursisten kan bruge det sprog  

 og den viden, som vedkommende har tilegnet sig i den daglige undervisning.  

 Prøven består i en samtale på engelsk mellem kursist, lærer og censor om et  

 af de emner, der er behandlet i undervisningsforløbet.
Ved undervisningens afslutning vælger kursisten det emne, der skal  

 samtales om.
Kursisten vælger endvidere i samråd med læreren formen på det  

 ekstemporale oplæg, der skal fungere som samtalens igangsættende element  

 (f.eks. et billede, en videosekvens, en lydtekst).
Læreren vælger et oplæg til den af kursisten valgte form og medbringer  

 dette for kursisten ukendte oplæg til prøven.
Oplægget skal have en  

 temamæssig sammenhæng med det valgte emne.
Oplægget skal desuden være af en  

 sådan art, at kursisten umiddelbart kan forstå indholdet.
Samtalen tager udgangpunkt i det ukendte oplæg.
Den skal brede sig ud over  

 selve det igangsættende element, og de væsentligste synspunkter fra den  

 tidligere behandling af emnet kan inddrages i samtalen.
Samtalen kan desuden  

 dreje sig om andet end det valgte emne.
Prøven kan aflægges individuelt eller som gruppeprøve.
Prøvetiden er ved  

 individuel prøve ca. 20 minutter.
Ved gruppeprøve beregnes ca. 15 minutter  

 pr. kursist, dog højst 11/2 time samlet for gruppen.
 Der gives een karakter efter 13-skalaen.
VOKSENPRØVEN I ENGELSK Der afholdes en mundtlig og en skriftlig prøve.
 Mundtlig prøve.
Prøven er en integreret prøve i mundtlig kommunikationsfærdighed og  

 læsefærdighed.
Den skal afspejle, i hvilken udstrækning kursisten kan bruge  

 det sprog og den viden, som vedkommende har tilegnet sig i den daglige  

 undervisning.
Ved prøven vurderes brugen af fremmedsproget direkte, mens  

 kendskab til samfundsforhold, kultur og sprog inddrages i helhedsvurderingen.
Til prøven opgives mindst 50 normalsider trykt tekst.
I  

 forløbsbeskrivelsen skal indgå mindst 6 af de i ENGELSK 2 behandlede emner.  

 Emnerne skal have tilknytning til flere af de nævnte temaer.
Hvert emne  

 belyses ved mindst 3 forskelligartede tekster.
 Teksterne omfatter tilsammen trykt tekst, lydbånd, billede, film/video,  

 skønlitterære såvel som faglitterære tekster.
 Prøven består i en samtale på engelsk mellem kursist, lærer og censor om  

 eet af de emner, der er behandlet i ENGELSK 2.
 Prøven skal indeholde 2 ekstemporale oplæg, hvoraf det ene skal være en  

 trykt autentisk tekst af et omfang på ca. 1 normalside.
Senest 3 uger før prøvens afholdelse vælger kursisten det emne, der skal  

 samtales om.
Kursisten vælger samtidigt i samråd med læreren formen på det  

 andet ekstemporale oplæg (f.eks. trykt tekst, lydbånd, billede/collage,  

 film/video).
Læreren vælger de konkrete ekstemporale oplæg, der skal være tematisk  

 forbundne med de opgivne emner.
Teksterne kan være glosserede.
 20 minutter før prøvens begyndelse får kursisten udleveret opgaven, der  

 indeholder de to ekstemporale oplæg.
Læreren kan evt. supplere med endnu et ekstemporalt oplæg, der præsenteres  

 i prøvesituationen.
Dette oplæg skal være af en sådan art, at kursisten  

 umiddelbart kan forstå indholdet.
 Under samtalen om emnet skal hverken de ekstemporale oplæg eller de  

 opgivne tekster refereres, men de væsentligste synspunkter fra såvel  

 ekstemporale oplæg som fra opgivne tekster inddrages i samtalen.
 Samtalen må gerne brede sig ud over de ekstemporale oplæg og kan gå ud  

 over det valgte emne.
Prøven kan aflægges individuelt eller som gruppeprøve.
Prøvetiden er ved  

 individuel prøve ca. 20 minutter.
Ved gruppeprøve beregnes ca. 15. minutter  

 pr. kursist, dog højst 11/2 time samlet for gruppen.
 Forberedelsestid: 20 minutter pr. kursist.
 Der gives een karakter efter 13-skalaen.
 Skriftlig prøve.
 Den skriftlige prøve består af flere opgavetyper, som alle skal besvares.
 Alle opgaverne i en prøve skal omhandle et overordnet emne.
 Prøvens varighed er 4 timer.
 Der gives een karakter efter 13-skalaen.
§ 8.  T Y S K Formål Formålet med undervisningen er, at kursisterne opnår færdighed i at  

 opfatte talt og skrevet tysk, i mundtligt at anvende et praktisk brugssprog  

 og i skriftligt at udtrykke sig på sproget.
 Undervisningen skal endvidere give kursisterne muligheder for at orientere  

 sig om levevilkår og kulturelle mønstre i de tysksprogede områder og for at  

 drage sammenligninger med egne samfundsforhold.
Undervisningens tilrettelæggelse Undervisningen tilrettelægges i 2 trin:
 TYSK 1 og TYSK 2.
 Hvert trin består af 2 undervisningsforløb.
 Herudover kan der tilrettelægges et forløb i BASIS-TYSK.
 Undervisningen er bygget op over emner, der har tilknytning til følgende  

 temaer: familien, fritiden, arbejdslivet og samfundet.
 For at kunne deltage i undervisningen på trin 2 skal kursisten have fulgt  

 undervisningen på trin 1 eller på anden måde have erhvervet sig grundlag  

 herfor.
 På trin 1 kan aflægges en intern prøve.
 Den samlede undervisning fører frem til Voksenprøven i TYSK.
Undervisningens indhold BASIS-TYSK Målet med undervisningen er:
- at opbygge et grundlæggende alment tysk ordforråd, der kan forstås og  

 anvendes aktivt med rimelig udtale, - at udvikle modet og lysten til at gå videre med tyskundervisning.
 Undervisningen i BASIS-TYSK kan bygges op omkring emner, der har relation  

 til de nævnte temaer med hovedvægten på familien og fritiden.
 Inden for hvert emne arbejdes med opbygning af et grundlæggende ordforråd  

 samt lette faste vendinger af såvel oplysende som spørgende karakter.
Der arbejdes med tekster som f.eks.: trykte tekster, lydbånd, billeder,  

 video og sange.
Det trykte materiale anvendes i det omfang, det tjener til  

 støtte for den mundtlige læring.
TYSK 1 Målet er at opbygge et enkelt tysk brugssprog, som skal kunne anvendes  

 hensigtsmæssigt i en given situation og i forbindelse med samtale ud fra  

 lettere tyske tekster om almene emner.
 Undervisningen bygges op omkring emner, der har relation til de nævnte  

 temaer med hovedvægten på familien og fritiden.
 Der arbejdes på dette trin med at opnå et enkelt ordforråd inden for de  

 valgte emner.
 Der arbejdes i hvert af de to undervisningsforløb med mindst 3 emner.
Inden for hvert emne arbejdes med tekster som f.eks.: trykte tekster,  

 lydbånd, billeder, film/video.
Teksterne skal omfatte forskellige genrer,  

 skønlitterære såvel som faglitterære.
Hvert emne belyses ved mindst 2 forskelligartede tekster f.eks. en trykt  

 tekst og en video.
Omfanget af den trykte tekst skal dog udgøre mindst 15  

 normalsider i hvert af undervisningsforløbene.
 Kursisten skal tilegne sig typiske syntaktiske strukturer, som siden kan  

 overføres til andre sammenhænge.
 Der arbejdes med sprogets forskellige funktioner, således at kursisten  

 inden for de i formålet angivne rammer bliver i stand til:
- at kunne indlede, vedligeholde og afbryde en samtale, - at komme med opfordringer og stille krav, - at vurdere og udtrykke meninger og holdninger, - at beskrive og fortælle om begivenheder, hændelser, personer og ting.
 Der arbejdes med sprogstrategier, der sætter kursisten i stand til at  

 gennemføre en kommunikation på en forståelig og hensigtsmæssig måde.
 Der lægges vægt på udtale og intonation, for så vidt denne spiller en  

 rolle for forståelsen.
 Der lægges vægt på hensigtsmæssig sprogbrug, idet der dog også arbejdes  

 med de grammatiske forhold, der vedrører forståelsen.
 De skriftlige discipliner skal støtte den mundtlige læring.
 Der trænes i brug af ordbog.
TYSK 2 Målet er at opbygge et varieret og overvejende præcist og korrekt tysk  

 sprogbrug, som skal kunne anvendes hensigtsmæssigt både mundtligt og  

 skriftligt i en given situation og i forbindelse med tyske tekster om almene  

 emner.
 Undervisningen bygges op omkring emner, der har relation til de nævnte  

 temaer med hovedvægten på arbejdslivet og samfundet.
 Der arbejdes i hvert af de to undervisningsforløb med mindst 3 emner.
Inden for hvert emne arbejdes med tekster som f.eks.: trykte tekster,  

 lydbånd, billeder, film/video.
Teksterne skal omfatte forskellige genrer,  

 skønlitterære såvel som faglitterære.
Hvert emne belyses ved mindst 3 forskelligartede tekster.
Omfanget af den  

 trykte tekst skal dog udgøre mindst 25 normalsider i hvert  

 undervisningsforløb.
 Der arbejdes videre og dybere med de valgte emner end på TYSK 1.
 Arbejdet på TYSK 2 skal være mere kritisk og analytisk præget.
 Der arbejdes videre med syntaktiske strukturer.
 Der arbejdes hen imod en mere varieret brug af sprogets funktioner.
 Der arbejdes med sprogstrategier.
 De grammatiske områder uddybes og suppleres efter behov, idet der  

 tilstræbes rigtig og korrekt sprogbrug.
 I emnearbejdet indgår skriftlig fremstilling, hvor dette er relevant.
 Der lægges stadig vægt på træning i brug af ordbog.
Prøvebestemmelser TYSK 1 Prøven er mundtlig.
 Prøven skal afspejle, i hvilken udstrækning kursisten kan bruge det sprog  

 og den viden, som vedkommende har tilegnet sig i den daglige undervisning.
 Prøven består i en samtale på tysk mellem kursist, lærer og censor om et  

 af de emner, der er behandlet i undervisningsforløbene.
Ved undervisningens afslutning vælger kursisten det emne, der skal  

 samtales om.
Kursisten vælger endvidere i samråd med læreren formen på det  

 ekstemporale oplæg, der skal fungere som samtalens igangsættende element  

 (f.eks. et billede, en videosekvens, en lydtekst).
Læreren vælger et oplæg til den af kursisten valgte form og medbringer  

 dette for kursisten ukendte oplæg til prøven.
Oplægget skal have en  

 temamæssig sammenhæng med det valgte emne.
Oplægget skal desuden være af en  

 sådan art, at kursisten umiddelbart kan forstå indholdet.
Samtalen tager udgangspunkt i det ukendte oplæg.
Den skal brede sig ud  

 over selve det igangsættende element og de væsentligste synspunkter fra den  

 tidligere behandling af emnet kan inddrages i samtalen.
Samtalen kan desuden  

 dreje sig om andet end det valgte emne.
Prøven kan aflægges individuelt eller som gruppeprøve.
Prøvetiden er ved  

 individuel prøve ca. 20 minutter.
Ved gruppeprøve beregnes ca. 15 minutter  

 pr. kursist, dog højst 11/2 time samlet for gruppen.
 Der gives een karakter efter 13-skalaen.
VOKSENPRØVEN I TYSK Der afholdes en mundtlig og en skriftlig prøve.
 Mundtlig prøve.
Prøven er en integreret prøve i mundtlig kommunikationsfærdighed og  

 læsefærdighed.
Den skal afspejle, i hvilken udstrækning kursisten kan bruge  

 det sprog og deen viden, som vedkommende har tilegnet sig i den daglige  

 undervisning.
Ved prøven vurderes brugen af fremmedsproget direkte, mens  

 kendskab til samfundsforhold, kultur og sprog inddrages i helhedsvurderingen.
Til prøven opgives mindst 50 normalsider trykt tekst.
I  

 forløbsbeskrivelsen skal indgå mindst 6 af de i TYSK 2 behandlede emner.  

 Emnerne skal have tilknytning til flere af de nævnte temaer.
Hvert emne  

 belyses ved mindst 3 forskelligartede tekster.
 Teksterne omfatter tilsammen trykt tekst, lydbånd, billede, film/video,  

 skønlitterære såvel som faglitterære tekster.
 Prøven består i en samtale på tysk mellem kursist, lærer og censor om eet  

 af de emner, der er behandlet i TYSK 2.
 Prøven skal indeholde 2 ekstemporale oplæg, hvoraf det ene skal være en  

 trykt autentisk tekst af et omfang på ca. 1 normalside.
Senest 3 uger før prøvens afholdelse vælger kursisten det emne, der skal  

 samtales om.
Kursisten vælger samtidigt i samråd med læreren formen på det  

 andet ekstemporale oplæg (f.eks. trykt tekst, lydbånd, billede/collage,  

 film/video).
Læreren vælger de konkrete ekstemporale oplæg, der skal være tematisk  

 forbundne med de opgivne emner.
Teksterne kan være glosserede.
 20 minutter før prøvens begyndelse får kursisten udleveret opgaven, der  

 indeholder de to ekstemporale oplæg.
Læreren kan evt. supplere med endnu et ekstemporalt oplæg, der præsenteres  

 i prøvesituationen.
Dette oplæg skal være af en sådan art, at kursisten  

 umiddelbart kan forstå indholdet.
 Under samtalen om emnet skal hverken de ekstemporale oplæg eller de  

 opgivne tekster refereres, men de væsentligste synspunkter fra såvel  

 ekstemporale oplæg som fra opgivne tekster inddrages i samtalen.
 Samtalen må gerne brede sig ud over de ekstemporale oplæg og kan gå ud  

 over det valgte emne.
Prøven kan aflægges individuelt eller som gruppeprøve.
Prøvetiden er ved  

 individuel prøve ca. 20 minutter.
Ved gruppeprøve beregnes ca. 15 minutter  

 pr. kursist, dog højst 11/2 time samlet for gruppen.
 Forberedelsestid: 20 minutter pr. kursist.
 Der gives een karakter efter 13-skalaen.
 Skriftlig prøve.
 Den skriftlige prøve består af flere opgavetyper, som alle skal besvares.
 Alle opgaverne i en prøve skal omhandle et overordnet emne.
 Prøvens varighed er 4 timer.
Der gives een karakter efter 13-skalaen § 9.  F R A N S K Formål Formålet med undervisningen er, at kursisterne opnår færdighed i at  

 opfatte talt og skrevet fransk, i mundtligt at anvende et praktisk brugssprog  

 og i skriftligt at udtrykke sig på sproget.
 Undervisningen skal endvidere give kursisterne muligheder for at orientere  

 sig om levevilkår og kulturelle mønstre i de fransksprogede områder og for at  

 kunne drage sammenligninger med egne samfundsforhold.
Undervisningens tilrettelæggelse Undervisningen tilrettelægges i 2 trin:
 FRANSK 1 og FRANSK 2.
 Hvert trin består af 2 undervisnigsforløb.
 Herudover kan der tilrettelægges et forløb i BASIS-FRANSK.
 Undervisningen er bygget op over emner, der har tilknytning til følgende  

 temaer: familien, fritiden, arbejdslivet og samfundet.
 For at kunne deltage i undervisningen på trin 2 skal kursisten have fulgt  

 undervisningen på trin 1 eller på anden måde have erhvervet sig grundlag  

 herfor.
 På trin 1 kan aflægges en intern prøve.
 Den samlede undervisning fører frem til Voksenprøven i FRANSK.
Undervisningens indhold BASIS-FRANSK Målet med BASIS-FRANSK specielt for kursister uden forudsætninger i dette  

 sprog er:
- at opbygge et grundlæggende alment fransk ordforråd, der kan forstås og  

 anvendes aktivt med rimelig udtale, - at udvikle modet og lysten til at gå videre med franskundervisning.
 Undervisningen i BASIS-FRANSK kan bygges op omkring emner, der har  

 relation til de nævnte temaer med hovedvægten på familien og fritiden.
 Inden for hvert emne arbejdes med opbygning af et grundlæggende ordforråd  

 samt lette faste vendinger af såvel oplysende som spørgende karakter.
Der arbejdes med tekster som f.eks.: trykte tekster, lydbånd, billeder,  

 video og sange.
Det trykte materiale anvendes i det omfang, det tjener til  

 støtte for den mundtlige læring.
FRANSK 1 Målet er at opbygge et enkelt fransk brugssprog, som skal kunne anvendes  

 hensigtsmæssigt i en given situation og i forbindelse med samtale ud fra  

 lettere franske tekster om almene emner.
 Undervisningen bygges op omkring emner, der har relation til de nævnte  

 temaer med hovedvægten på familien og fritiden.
 Der arbejdes på dette trin med at opnå et enkelt ordforråd inden for de  

 valgte emner.
 Der arbejdes i hvert af de to undervisningsforløb med mindst 3 emner.
Inden for hvert emne arbejdes med tekster som f.eks.: trykte tekster,  

 lydbånd, billeder, film/video.
Teksterne skal omfatte forskellige genrer,  

 skønlitterære såvel som faglitterære.
Hvert emne belyses ved mindst 2 forskelligartede tekster f.eks en trykt  

 tekst og en video.
Omfanget af den trykte tekst skal dog udgøre mindst 15  

 normalsider i hvert undervisningsforløb.
 Kursisten skal tilegne sig typiske syntaktiske strukturer, som siden kan  

 overføres til andre sammenhænge.
 Der arbejdes med sprogets forskellige funktioner, således at kursisten  

 inden for de i formålet angivne rammer bliver i stand til:
- at kunne indlede, vedligeholde og afbryde en samtale, - at komme med opfordringer og stille krav, - at vurdere og udtrykke meninger og holdninger, - at beskrive og fortælle om begivenheder, hændelser, personer og ting.
 Der arbejdes med sprogstrategier, der sætter kursisten i stand til at  

 gennemføre en kommunikation på en forståelig og hensigtsmæssig måde.
 Der lægges vægt på udtale og intonation, for så vidt denne spiller en  

 rolle for forståelsen.
 Der lægges vægt på hensigtsmæssig sprogbrug, idet der dog også arbejdes  

 med de grammatiske forhold, der vedrører forståelsen.
 De skriftlige discipliner skal støtte den mundtlige læring.
 Der trænes i brug af ordbog.
FRANSK 2 Målet er at opbygge et varieret og overvejende præcist og korrekt fransk  

 brugssprog, som skal kunne anvendes hensigtsmæssigt både mundtligt og  

 skriftligt i en given situation og i forbindelse med franske tekster om  

 almene emner.
 Undervisningen bygges op omkring emner, der har relation til de nævnte  

 temaer med hovedvægten på arbejdslivet og samfundet.
 Der arbejdes i hvert af de to undervisningsforløb med mindst 3 emner.
Inden for hvert emne arbejdes med tekster som f.eks.: trykte tekster,  

 lydbånd, billeder, film/video.
Teksterne skal omfatte forskellige genrer,  

 skønlitterære såvel som faglitterære.
Hvert emne belyses ved mindst 3 forskelligartede tekster.
Omfanget af den  

 trykte tekst skal dog udgøre mindst 25 normalsider i hver  

 undervisningsforløb.
 Der arbejdes videre og dybere med de valgte emner end på FRANSK 1.
 Arbejdet på FRANSK 2 skal være mere kritisk og analytisk præget.
 Der arbejdes videre med syntaktiske strukturer.
 Der arbejdes hen imod en mere varieret brug af sprogets funktioner.
 Der arbejdes med sprogstrategier.
 De grammatiske områder uddybes og suppleres efter behov, idet der  

 tilstræbes rigtig og korrekt sprogbrug.
 I emnearbejdet indgår skriftlig fremstilling, hvor dette er relevant.
 Der lægges stadig vægt på træning i brug af ordbog.
Prøvebestemmelser FRANSK 1 Prøven er mundtlig.
 Prøven skal afspejle, i hvilken udstrækning kursisten kan bruge det sprog  

 og den viden, som vedkommende har tilegnet sig i den daglige undervisning.
 Prøven består i en samtale på fransk mellem kursist, lærer og censor om et  

 af de emner, der er behandlet i undervisningsforløbene.
Ved undervisningens afslutning vælger kursisten det emne, der skal  

 samtales om.
Kursisten vælger endvidere i samråd med læreren formen på det  

 ekstemporale oplæg, der skal fungere som samtalens igangsættende element  

 (f.eks. et billede, en videosekvens, en lydtekst).
Læreren vælger et oplæg i henhold til den af kursisten valgte form og  

 medbringer dette for kursisten ukendte oplæg til prøven.
Oplægget skal have  

 en temamæssig sammenhæng med det valgte emne.
Oplægget skal desuden være af  

 en sådan art, at kursisten umiddelbart kan forstå indholdet.
Samtalen tager udgangspunkt i det ukendte oplæg.
Den skal brede sig ud  

 over selve det igangsættende element og de væsentligste synspunkter fra den  

 tidligere behandling af emnet kan inddrages i samtalen.
Samtalen kan desuden  

 dreje sig om andet end det valgte emne.
Prøven kan aflægges individuelt eller som gruppeprøve.
Prøvetiden er ved  

 individuel prøve ca. 20 minutter.
Ved gruppeprøve beregnes ca. 15 minutter  

 pr. kursist, dog højst 11/2 time samlet for gruppen.
 Der gives een karakter efter 13-skalaen.
VOKSENPRØVEN i FRANSK Prøven er mundtlig.
Prøven er en integreret prøve i mundtlig kommunikationsfærdighed og  

 læsefærdighed.
Den skal afspejle, i hvilken udstrækning kursisten kan bruge  

 det sprog og den viden, som vedkommende har tilegnet sig i den daglige  

 undervisning.
Ved prøven vurderes brugen af fransk direkte, mens kendskab til  

 samfundsforhold, kultur og sprog inddrages i helhedsvurderingen.
Til prøven opgives mindst 50 normalsider trykt tekst.
I  

 forløbsbeskrivelsen skal indgå mindst 6 af de i FRANSK 2 behandlede emner.  

 Emnerne skal have tilknytning til flere af de nævnte temaer.
Hvert emne  

 belyses ved mindst 3 forskelligartede tekster.
 Teksterne omfatter tilsammen trykt tekst, lydbånd, billede, film/video,  

 skønlitterære såvel som faglitterære tekster.
 Prøven består i en samtale på fransk mellem kursist, lærer og censor om  

 eet af de emner, der er behandlet i FRANSK 2.
 Prøven skal indeholde 2 ekstemporale oplæg, hvoraf det ene skal være en  

 trykt ekstemporaltekst på fransk af et omfang på ca. 1 normalside.
Senest 3 uger før prøvens afholdelse vælger kursisten det emne, der skal  

 samtales om.
Kursisten vælger samtidigt i samråd med læreren formen på det  

 andet ekstemporale oplæg (f.eks. trykt tekst, lydbånd, billede/collage,  

 film/video).
Læreren vælger de konkrete ekstemporale oplæg, der skal være tematisk  

 forbundne med de opgivne emner.
Teksterne kan være glosserede.
 20 minutter før prøvens begyndelse får kursisten udleveret opgaven, der  

 indeholder de to ekstemporale oplæg.
Læreren kan evt. supplere med endnu et ekstemporalt oplæg, der præsenteres  

 i prøvesituationen.
Dette oplæg skal være af en sådan art, at kursisten  

 umiddelbart kan forstå indholdet.
 Under samtalen om emnet skal hverken de ekstemporale oplæg eller de  

 opgivne tekster refereres, men de væsentligste synspunkter fra såvel  

 ekstemporale oplæg som fra opgivne tekster inddrages i samtalen.
 Samtalen må gerne brede sig ud over de ekstemporale oplæg og kan desuden  

 dreje sig om andet end det valgte emne.
Prøven kan aflægges individuelt eller som gruppeprøve.
Prøvetiden er ved  

 individuel prøve ca. 20 minutter.
Ved gruppeprøve beregnes ca. 15 minutter  

 pr. kursist, dog højst 11/2 time samlet for gruppen.
 Forberedelsestid: 20 minutter pr. kursist.
 Der gives een karakter efter 13-skalaen.
§ 10.  S A M F U N D S F A G Formål Formålet med undervisningen er, at kursisterne gennem arbejdet med  

 samtidsproblemer og den historiske baggrund for disse opnår en øget  

 forståelse for væsentlige lokale og nationale samfundsforhold.
Undervisningen skal - udbygge og skabe sammenhæng i kursisternes viden om politiske og  

 økonomiske, sociale og kulturelle forhold, samt, i forbindelse hermed, give  

 dem forståelse for egen livssituation i forhold til det omgivende samfund, - give kursisterne arbejdsmetoder, der som grundlag for et øget  

 samfundsengagement sætter dem i stand til at vurdere og tage selvstændig  

 stilling til samfundsmæssige problemstillinger, - styrke kursisternes interesse for aktiv medleven i samfundets  

 beslutningsprocesser.
Undervisningens tilrettelæggelse Undervisningen tilrettelægges i mindst tre tematiske forløb, hvor hvert  

 tema skal udgøre en indholdsmæssig helhed, der giver sammenhæng mellem  

 udvalgte emner fra nedenfor nævnte hovedområder.
 Hvert tema skal inddrage emner fra flere hovedområder.
Efter hvert tema udarbejder læreren i samarbejde med kursisterne en  

 forløbsbeskrivelse, der angiver undervisningens indhold og arbejdsmetoder.
I  

 tilknytning til hvert tema udarbejder kursisterne individuelt eller i grupper  

 en kort redegørelse for en problemstilling fra temaarbejdet.
 Undervisningen fører frem til Voksenprøven i SAMFUNDSFAG.
Undervisningens indhold Undervisningen omfatter følgende hovedområder:
 1. Det danske folkestyre.
 2. Arbejdsmarkedsforhold.
 3. Folkelige bevægelser, interesseorganisationer og  

 foreninger.
 4. Befolkningsforhold, levevilkår og kulturliv.
 5. Grundlæggende samfundsøkonomi.
 6. Danmarks internationale relationer.
 Undervisningen skal give kursisterne indsigt i udvalgte emner fra samtlige  

 hovedområder.
 1. Det danske folkestyre.
 Magtfordelingsprincippet: lovgivende-, udøvende- og dømmende magt.
 De politiske partier og deres historiske baggrund, samt i forbindelse  

 hermed nogle grundlæggende ideologier.
Lovgivningsarbejdet i folketinget.
Væsentlige lovgivninger/reformer fra  

 dette århundrede.
 Regeringen og centraladministrationen.
Opdeling i amts- og primærkommuner.
Den politiske og administrative  

 opbygning af disse samt deres opgaver.
Valg til folketinget og i forbindelse hermed regeringsdannelse.
Valg til  

 amt og kommune med sammensætning af amtsråd og kommunalbestyrelse.
Afholdelse  

 af folkeafstemninger.
 De borgerlige pligter og rettigheder.
 Retssystemet og dets instanser.
 2. Arbejdsmarkedsforhold.
 Den danske erhvervsstruktur, herunder erhvervenes geografiske fordeling,  

 opdeling i små og store virksomheder og forskellige brancher.
 Egnsudvikling i særlige områder og i forbindelse hermed infrastrukturens  

 betydning for erhvervsudvikling.
 Sammenhæng mellem produktionsmetoder, teknologisk udvikling og ressourcer,  

 herunder råstoffer og arbejdskraft.
 Arbejdsmarkedets vilkår, overenskomstsystemet, konfliktmuligheder og det  

 fagretslige system.
 Det fysiske og psykiske arbejdsmiljø samt foranstaltninger til forbedring  

 af miljøforholdene.
Almene og erhvervsspecifikke uddannelser i relation til arbejdsmarkedets  

 behov og kvalifikationskrav.
Sammenhæng mellem uddannelse og  

 beskæftigelsesmuligheder.
 3. Folkelige bevægelser, interesseorganisationer og  

 foreninger.
Interesseorganisationer.
Arbejdsmarkedets organisationer, deres historiske  

 baggrund, strukturelle opbygning og opgaver.
Specielle  

 interesseorganisationer med vægt på deres indflydelse og handlemuligheder.
 Folkelige bevægelser og græsrodsbevægelser, deres opståen og eventuelle  

 udvikling til etablerede organisationer.
 Foreningers formål, opbygning og den enkeltes mulighed for medindflydelse.
 4. Befolkningsforhold, levevilkår og kulturliv.
 Befolkningens sammensætning, herunder den geografiske og aldersmæssige  

 fordeling, socialgruppering samt fordeling på hus- og civilstand.
 Individ og familie, samlivsformer, opdragelse og socialisering.
 Boligforhold og boligpolitik, herunder byplanlægning og forhold vedrørende  

 lokalsamfundet.
 Forbrugsmønstre.
 Velfærdssamfundet - socialpolitik og sundhedsvæsen.
 Institutionelt og folkeligt kulturliv, herunder kulturforbrug,  

 religionsudøvelse og fritidsanvendelse.
 Informationsformidling og massemedierne.
 5. Grundlæggende samfundsøkonomi.
 Samfundsøkonomiske målsætninger, herunder vækst, beskæftigelse og  

 balanceproblemer.
 Det økonomiske kredsløb, herunder indkomst, forbrug og investeringer.
De politiske styringsmuligheder.
Midlernes effekt i det samfundsøkonomiske  

 kredsløb.
 6. Danmarks internationale relationer.
 FN, institutioner og opgaver, herunder flygtningepolitik, U-landspolitik  

 og fredsbevarelse.
 EF, institutioner og opgaver.
NATO, institutioner og opgaver.
Dansk sikkerhedspolitik, herunder dansk  

 forsvar, militært og civilt.
 Det nordiske samarbejde.
Kulturel udveksling gennem samhandel og samarbejde.
Mellemfolkelig kultur-  

 og holdningspåvirkning f.eks. gennem medier, bevægelser og politiske  

 strømninger.
Turisme.
Indvandrere/flygtninge.
Prøvebestemmelser VOKSENPRØVEN I SAMFUNDSFAG Prøven er mundtlig.
 Prøvespørgsmålene er de af kursisterne udarbejdede korte redegørelser.  

 Kursisten bestemmer 14 dage før prøven, hvilket prøvespørgsmål, der skal  

 danne grundlag for prøven.
 Forløbsbeskrivelserne udgør holdets pensum, og disse fremsendes til censor  

 sammen med de valgte prøvespørgsmål.
 Prøven afvikles i to dele:
1. Kursisten giver et kort mundtligt oplæg på grundlag  

 af det valgte prøvespørgsmål.
Ved gruppeprøve skal kursisterne fordele  

 stoffet, så hver kursist får et område/delaspekt at fremlægge.
2. Den resterende del af prøven skal være en samtale  

 mellem kursisten/kursisterne, læreren og censor.
Kursisten/kursisterne skal i  

 samtalen perspektivere til temaarbejdet og det øvrige pensum.
Prøven kan aflægges individuelt eller som gruppeprøve.
Prøvetiden er ved  

 individuel prøve ca. 20 minutter.
Ved gruppeprøve beregnes ca. 15 minutter  

 pr. kursist, dog højst 11/2 time samlet for gruppen.
Ved prøven skal der lægges vægt på kursistens - redegørelse for prøvespørgsmålet og oplæg til den efterfølgende samtale, - perspektivering til det øvrige pensum, - vurderinger af problemstillinger og selvstændige stillingtagen hertil.
 Der gives een karakter efter 13-skalaen.
§ 11.  N A T U R F A G Formål Formålet med undervisningen er, at kursisterne får viden om, hvordan  

 naturvidenskaberne fysik, kemi, biologi og geografi kan anvendes i  

 beskrivelsen af samspillet mellem natur, teknik og menneske set i en  

 samfundsmæssig og/eller historisk sammenhæng.
Undervisningens tilrettelæggelse Undervisningen tilrettelægges i to trin:
 NATURFAG 1 og NATURFAG 2.
 NATURFAG 1 består af et forløb med to kundskabsområder: NATUR OG MENNESKE  

 og TEKNIK OG MENNESKE.
NATURFAG 2 består af to forløb med fire kundskabsområder.
Det ene forløb  

 indeholder kundskabsområderne TEKNOLOGI OG SAMFUND og RESSOURCER OG ENERGI og  

 det andet MENNESKE OG LIVSGRUNDLAG og JORD OG UNIVERS.
Undervisningens indhold NATURFAG 1 Undervisningen skal give kursisterne - mulighed for at udbygge deres viden om samspillet mellem naturen,  

 teknikken og menneskets levevilkår, - viden om naturfaglige arbejdsmetoder og begreber, - øget interesse i aktivt at beskæftige sig med naturfaglige  

 problemstillinger samt give dem faglige og arbejdsmetodiske forudsætninger  

 herfor.
Inden for kundskabsområderne skal emnerne udgøre en indholdsmæssig helhed.  

 Forløbsbeskrivelse med angivelse af indhold og arbejdsmetoder udarbejdes af  

 læreren i samarbejde med kursisterne.
Forløbsbeskrivelserne er holdets  

 pensaopgivelser.
I hvert kundskabsområde udarbejder kursisterne individuelt eller i grupper  

 et præsentationsmateriale i form af grafer, tabeller, korte rapporter eller  

 lignende.
Dette materiale skal indeholde en problemstilling fra et af de i  

 undervisningen behandlede emner og skal danne udgangspunkt ved prøven.
NATUR OG MENNESKE Undervisningen skal belyse samspillet mellem natur og menneske og skal  

 omhandle følgende faglige emner:
- fysiske og kemiske ressourcer, som betinger menneskets og andre  

 organismers liv, - levende organismers samspil og indbyrdes afhængighed, - menneskeskabte vilkår, som betinger menneskets og andre levende  

 organismers liv, - forskellige opfattelser af forholdet mellem naturen og mennesket.
TEKNIK OG MENNESKE Undervisningen skal omhandle teknik, der i væsentlig grad er med til at  

 forme kursistens hverdag og skal omhandle følgende faglige emner:
- grundtræk i teknikkens virkemåde og nogle af de bagvedliggende  

 principper, - teknikkens anvendelse og dens væsentligste konsekvenser for natur,  

 menneske og samfund, - forskellige teknologiopfattelser.
 Desuden kan inddrages:
 - teknikkens historiske udvikling.
NATURFAG 2 Undervisningen skal - give kursisterne en dybere indsigt og en større sammenhæng i allerede  

 erhvervet erfaring med natur, teknik og miljø, - give kursisterne mulighed for at tilegne sig arbejdsformer, som sætter  

 dem i stand til på egen hånd at søge og at erhverve sig information og viden  

 om teknologiske og miljømæssige forhold, - give kursisterne viden og indsigt, så de kan vurdere og tage stilling  

 til teknologiske og miljømæssige forhold, som har betydning for samfundet og  

 den enkelte.
 Den samlede undervisning udgøres af to forløb.
I det ene forløb læses emner fra kundskabsområderne TEKNOLOGI OG SAMFUND  

 og RESSOURCER OG ENERGI.
I det andet forløb læses emner fra  

 kundskabsområderne MENNESKE OG LIVSGRUNDLAG og JORD OG UNIVERS.
 Det fagstof, der arbejdes med i de to undervisningsforløb, skal omfatte  

 mindst to delemner inden for hvert af de i fagbeskrivelsen fastlagte faglige  

 hovedemner.
 Undervisningen skal rumme et kursistarbejde fra hvert kundskabsområde og  

 kan foregå i grupper.
Kursistarbejdet skal indholdsmæssigt være en integreret del af den samlede  

 undervisning i et kundskabsområde, og kan være grafer, tabeller, plancher,  

 rapporter eller lignende.
Efter hvert forløb skal der udarbejdes en  

 forløbsbeskrivelse, og kursistarbejderne skal nøje gennemgås.
TEKNOLOGI OG SAMFUND Undervisningen skal medvirke til, at kursisterne får viden om:
- forskellige former for teknik, - sammenhæng mellem teknik og levevilkår, - nye teknologier og deres betydning for samfundsudviklingen.
 I forbindelse med undervisningen skal det sikres, at der kan undersøges  

 konkrete eksempler på forskellige teknologier og deres indvirkning på arten  

 af arbejdsopgaver, arbejdspladser og arbejdsbetingelser.
RESSOURCER OG ENERGI Undervisningen skal medvirke til, at kursisterne får viden om:
- teknikker for energiproduktion og/eller råstofforarbejdning, - fordeling og varighed af energi- og råstofressourcer, - anvendelse af energi og/eller råstoffer i produktionen, - produktionen og ressourceforbrugets indvirkning på miljøet.
Undervisningen skal tage sit udgangspunkt i lokale eller aktuelle  

 produktioner eller energikilder.
Lokale, regionale og globale miljømæssige  

 konsekvenser inddrages.
MENNESKE OG LIVSGRUNDLAG Undervisningen skal medvirke til, at kursisterne får:
- viden om sammenhængen mellem økosystemer, miljø og livskvalitet, - kendskab til nogle af de fysiske og kemiske faktorer, som påvirker den  

 menneskelige organisme, - kendskab til og forståelse for betydningen af menneskets handlinger i  

 forhold til naturen.
Undervisningen skal tage et lokalt eller aktuelt udgangpunkt og bør  

 omfatte udadrettede aktiviteter.
De udadrettede aktiviteter kan indeholde  

 iagttagelser og indsamling af data.
JORD OG UNIVERS Undervisningen skal medvirke til, at kursisterne får:
- kendskab til eksempler på naturvidenskabelige modeller, - viden om forestillinger, mennesket gennem tiderne har gjort sig om  

 verdens opbygning og naturens fænomener.
 Overalt søges der skabt mulighed for at foretage relevante undersøgelser  

 og målinger.
DE FAGLIGE EMNER Der skal i undervisningen arbejdes med en række faglige emner og almene  

 problemstillinger inden for kundskabsområderne.
 De faglige emner er opdelt i otte hovedemner, som hver især yderligere er  

 specificeret i delemner.
 Energi:
 Lagerenergikilder, vedvarende energikilder.
 Energiomsætninger.
 Energisætninger og energikvalitet.
 Energiforbrug og miljømæssige konsekvenser heraf.
 Elektricitet og elektronik:
 Produktion og fordeling af elektricitet.
 Husinstallationer.
 Elektromagnetisme og dens anvendelse.
 Elektroniske komponenter.
 Elektronikkens anvendelser.
 Stråling:
 Solstrålingens oprindelse, sammensætning og virkninger.
 Varmestråling.
 Ioniserende stråling og dens biologiske virkninger.
 Tekniske anvendelser af elektromagnetiske bølger.
 Partikler:
 Gasser.
 Atommodeller.
 Kerneprocesser.
 Stof:
 Kemiske processer.
 Kemisk produktion.
 Væsker.
 Faste stoffer.
 Biologiske strømme og kredsløb:
 Produktion af organisk materiale.
 Nedbrydning af organisk materiale.
 Fødekæder og fødenet.
 Ophobning af stoffer i naturen.
 Menneskets livsbetingelser:
 Ernæring.
 Kemiske og fysiske miljøpåvirkninger.
 Miljøbetingede følgevirkninger.
 Genetiske forhold.
 Jordkloden:
 Vandets kredsløb.
 Landskabsdannelse og jordbund.
 Undergrunden.
 Jordens placering i solsystemet.
Prøvebestemmelser NATURFAG 1 Prøven er mundtlig.
 Forløbsbeskrivelserne udarbejdes af læreren og kursisterne i fællesskab og  

 udgør holdets pensum.
 Kursisten meddeler læreren senest 14 dage før prøvedagen, hvilken af de to  

 problemstillinger, der skal danne grundlag for prøven.
Ved prøven giver kursisten et forberedt oplæg med udgangspunkt i  

 problemstillingen og præsentationsmaterialet.
Ved gruppeprøve skal  

 kursisterne fordele stoffet, så hver især får et område at fremlægge.  

 Herefter finder en samtale sted, hvor kursisten skal redegøre for  

 problemstillingens forbindelse til det tilknyttede kundskabsområde.
Indholdet  

 fra det andet kundskabsområde kan inddrages, hvor dette har en naturlig  

 sammenhæng med samtalens indhold.
 Til grund for vurdering af prøvepræstationen ligger det forberedte oplæg  

 samt kursistens evne til at redegøre for problemstillingens forbindelse til  

 det hertil knyttede kundskabsområde.
Prøven kan aflægges individuelt eller som gruppeprøve.
Prøvetiden er ved  

 individuel prøve ca. 20 minutter.
Ved gruppeprøve beregnes ca. 15 minutter  

 pr. kursist, dog højst 11/2 time samlet for gruppen.
 Der gives een karakter efter 13-skalaen.
VOKSENPRØVEN I NATURFAG Prøven er mundtlig.
 Forløbsbeskrivelserne udarbejdes af læreren og kursisterne i fællesskab og  

 udgør holdets pensum.
Senest 20 dage før den fastsatte prøvedag udtrækker kursisten et af de 4  

 kundskabsområder, som sammen med det tilhørende kursistarbejde danner  

 grundlag for prøven.
Kursisten udarbejder et oplæg af ca. 10 minutters  

 varighed om kursistarbejdet og oplægget fremlægges ved prøven.
Læreren  

 udarbejder spørgsmål til den enkelte kursist og disse skal have en sådan  

 udformning, at kursisten kan vise en viden om og indsigt i de emner, der har  

 været behandlet i undervisningen og i kursistarbejdet.
På prøvedagen udleveres de udarbejdede spørgsmål til kursisten.
Kursisten  

 forbereder så en samtale med eksaminator og censor om de stillede spørgsmål.  

 Forberedelsestiden er 30 minutter.
Alle i undervisningen anvendte materialer  

 kan benyttes i såvel forberedelsestiden som under eksaminationen.
 Prøven er individuel og prøvetiden er ca. 30 minutter.
Som baggrund for vurderingen af prøvepræstationen lægges såvel oplægget om  

 kursistarbejdet som samtalen om de stillede prøvespørgsmål.
Også kursistens  

 evner til at se sammenhænge mellem erfaringer fra samfundslivet og  

 dagligdagen og fagets almene og faglige indhold vurderes.
 Der gives een karakter efter 13-skalaen.
§ 12.  L A T I N Formål Formålet med undervisningen er, at kursisterne tilegner sig et grundlag  

 for at forstå det latinske sprogs opbygning og historie samt for at opfatte  

 indholdet af en latinsk tekst.
Undervisningen skal - medvirke til, at kursisternes oplevelse af det latinske sprog kan fremme  

 en almen sprogforståelse, som kan være frugtbar for det videre arbejde med  

 sprog, - bidrage til, at kursisterne får en oplevelse af latinsk kultur og dens  

 indflydelse på sproglige og kulturelle forhold i Europa.
Undervisningens tilrettelæggelse Undervisningen tilrettelægges i eet forløb, der afsluttes med Voksenprøven  

 i LATIN.
 I forløbet kan indgå undervisning i medicinsk latin.
Undervisningens indhold Undervisningens form, indhold og tekstvalg skal i videst muligt omfang  

 tilgodese den enkelte kursistgruppes forudsætninger og ønsker og planlægges  

 således, at den opleves som en helhed.
Undervisningen skal indeholde både  

 sproghistoriske, kulturelle og grammatiske emner.
 Der arbejdes med følgende områder:
 1. Sproglære.
 Sproglæren integreres med tekstlæsningen.
 Der arbejdes med ordklasserne og disses regelmæssige bøjninger samt  

 bøjninger af de vigtigste uregelmæssige substantiver, adjektiver, verber og  

 adverbier.
 I forbindelse med præpositioner arbejdes især med dem, der styrer  

 akkusativ-ablativ.
 Desuden behandles de mest almindelige pronomier.
 Sætningsanalyse af grammatiske konstruktioner, led og ord.
 Arten af grammatiske områder vil i øvrigt afhænge af tekstvalget.
 2. Sproghistorisk orientering.
 Sammenligning mellem latin og andre sprog - både med hensyn til gloser og  

 syntaktiske strukturer.
 Der gives en indføring i det latinske sprogs historie og udbredelse, set i  

 såvel historisk som kulturhistorisk sammenhæng:
 Latinums sprog (oldlatin), latinens udbredelse i det ekspanderende  

 Romerrige (guld-sølvalderlatin), kirkens/statsmagtens/videnskabens  

 internationale sprog (middelalder og nylatin) og nutidens videnskabelige  

 nomenklatur.
 Latin som de romanske sprogs oprindelse samt som kilde til låneord i andre  

 moderne europæiske sprog.
 Problemerne med og forholdene vedrørende det latinske sprogs udtale.
 3. Tekstlæsning og oversættelse.
 Der læses i begyndelsen meget lette latinske tekster, f.eks. enkle, kendte  

 udtryk/sentenser, inskriptioner på lokale bygninger m.v. og kortere tekster,  

 der viser væsentlige sider af latinsk kultur og dens afsmitning på europæiske  

 forhold.
 Gennem tekstlæsningen opbygges et ordforråd, der er relevant for den  

 efterfølgende tekstlæsning og for den enkelte kursistgruppe, f.eks. basisord  

 og -udtryk, som anvendes i sundhedssektoren.
 Der læses mindst 20 normalsider af passende sværhedsgrad.
 4. Kulturhistorisk perspektivering.
Der arbejdes med emner som - dagligliv på land og i by - religion, sæder, skikke ect.
 - kunst, arkitektur, byplanlægning m.v.
Prøvebestemmelser VOKSENPRØVEN I LATIN Prøven er mundtlig.
 Forløbsbeskrivelsen udarbejdes af læreren og kursisterne i fællesskab og  

 udgør holdets pensum.
 Af det læste stof opgives til prøven ca. 20 normalsider.
 Prøven afholdes på een af følgende 2 måder:
1. Kursisten prøves på grundlag af en ukendt tekst på  

 ca. 1/3 normalside af passende sværhedsgrad.
Ekstemporaltekstens indhold skal  

 være tematisk forbundet med de i undervisningen behandlede emner.  

 Ekstemporalteksten kan eventuelt have en kort indledning på dansk.
 Kursisten forbereder sig i 20 minutter.
 2. Kursisten prøves på grundlag af et stykke af den  

 opgivne tekst.
 Alle kursister på et hold aflægger prøve efter den af holdet valgte form.
 Prøvetiden er både for prøveform 1 og 2 ca. 15 minutter.
 Kursisten trækker ved prøvens begyndelse den tekst, som er grundlag for  

 prøven.
 Forståelsen af teksten prøves ved samtale, oversættelse og  

 sprogiagttagelse.
Ved bedømmelsen anlægges en helhedsvurdering af kursistens - forståelse af den givne teksts centrale ord og udtryk, - sikkerhed i den centrale del af grammatikken, som er nødvendig for en  

 forståelse af teksten, - evne til at placere tekstens udsagn i dens historisk/kulturelle  

 sammenhæng, - selvstændighed i anvendelsen af en passende arbejdsmetode til  

 oversættelse og analyse af sætninger.
 Der gives een karakter efter 13-skalaen.
§ 13.  M A S K I N S K R I V N I N G M E D E T B Formål Formålet med undervisningen er:
- at gøre kursisterne fortrolige med apparaturet og lære dem rationel  

 betjening af et skrivemaskinetastatur samt tekstbehandlingsanlæg, - at opøve sikker tastaturbetjening efter blindskriftmetoden, - at opnå sikkerhed i brugen af apparatur, - at opnå sikkerhed i brug af mindst eet etb-system.
Undervisningens tilrettelæggelse Undervisningen består af et forløb, der kan tilrettelægges i følgende  

 dele:
1. del (ca. 1/4 af forløbet) Undervisningen tilrettelægges for kursister uden forudsætninger.
Der gives  

 en grundlæggende indføring i tastatur og blindskrift, som hurtigt følges op  

 med færdighedstræning.
2. del (ca. 1/4 af forløbet) Kursister, som har et beskedent kendskab til maskinskrivning kan optages  

 til denne del af forløbet.
Der fortsættes med færdighedstræning i  

 blindskrift, og diverse opstillinger gennemgås og indøves.
3. del (ca. 1/2 af forløbet) Kursister, som har bestået en maskinskrivningsprøve svarende til  

 folkeskolens, eller som iøvrigt behersker blindskrift, kan optages til denne  

 del.
Der arbejdes med elektronisk tekstbehandling samt fortsat blindskrifts-  

 og færdighedstræning.
 Denne del kan tilbydes som et selvstændigt forløb med et timetal tilpasset  

 forløbet.
 Undervisningen fører frem til Voksenprøven i MASKINSKRIVNING MED ETB.
Undervisningens indhold Maskinskrivningsdel.
 Der undervises i:
- Indlæring af 10-finger systemet med blindskrift.
Indlæringen kan foregå  

 enten på skrivemaskine eller på tekstbehandlingsanlæg.
 - Hastigheds- og sikkerhedstræning.
 Herunder bør opnås en hastighed på omkring 100-120 anslag i minuttet samt  

 en fejlprocent under 0,3.
 - Almindelige maskinskrivningstekniske regler for opstillinger, herunder  

 breve, punkt- og kolonneopstilling.
 Tekstbehandlingsdel.
 Der undervises i:
- gennemgang og opstart af anlæg, - indsætning og sletning af ord og linier, - at gemme og hente tekst, - inddeling af tekster i afsnit, - margenfunktion, - søgning, - korrekt orddeling, - understregning, - fed skrift (fremhævelse), - tabulatorfunktion, - ændring i format af tekst - centrering (midtplacering), - blokfunktion (flytning, sletning, kopiering), - udprintning.
 Der kan herudover undervises i brug af fletning og variabler.
 Samtidig bør kursisterne orienteres om andre tekstbehandlingssystemer og  

 gives indsigt i informationsteknologiens anvendelsesmuligheder og  

 konsekvenser.
Prøvebestemmelser VOKSENPRØVEN I MASKINSKRIVNING MED ETB Prøven er skriftlig.
Til prøven i maskinskrivning med ETB vil der blive stillet krav til  

 kursistens færdighed i blindskrift samt betjening af et  

 tekstbehandlingsanlæg.
Det forventes, at kursisten kan skrive en eller flere  

 tekster på ialt 1600-1800 anslag, lagre den/dem samt udføre følgende  

 redigeringer inden for den fastsatte prøvetid på 11/2 time:
- rette evt. anslagsfejl/stavefejl, - indføje eller slette ord, linier eller længere passager, - ændre ord, - inddele i afsnit og foretage punktopstilling i breve, dagsordener og  

 lignende, samt lave opstilling med brug af tabulator, - bruge søgefunktion, hvor det samme ord skal ændres flere gange i løbet  

 af en tekst, - bruge blokfunktion, hvor en længere passage skal flyttes til andet sted  

 i teksten, kopieres eller slettes, - ændre i tekstens format, f.eks. ændre hele teksten eller dele af teksten  

 til ny margen, - foretage korrekt orddeling, - foretage understregning, - anvende fed skrift, - behandle overskrifter, så de tydeligt står som overskrifter, herunder  

 centrering og understregning, - foretage udskrift på printer.
 Ved prøvens afholdelse skal faglæreren være til stede i lokalet af hensyn  

 til eventuelle maskinproblemer.
Kursisterne får i første omgang udleveret opgaver til indskrivning.
Når  

 teksterne er skrevet og lagret, udleveres redigeringsarkene.
De færdigredigerede tekster må printes ud inden for prøvetiden. Ønsker  

 kursisten at foretage rettelser efter at have set teksten på papir, kan det  

 tillades, og ny udprintning må finde sted, så længe prøvetiden endnu ikke er  

 udløbet.
Efter prøvetidens udløb må der kun printes ud een gang.
 Der gives een karakter efter 13-skalaen.
§ 14.  I N F O R M A T I K Formål Formålet med undervisningen er, at kursisterne - opnår grundlæggende forudsætninger for at kunne anvende datamat og  

 programmel.
 - tilegner sig kundskaber og færdigheder, så de selvstændigt kan anvende  

 edb til løsning af konkrete opgaver.
 Endvidere skal kursisterne opnå indsigt i, hvorledes edb anvendes til  

 løsning af forskellige opgaver i samfundet.
Undervisningens tilrettelæggelse Undervisningen tilrettelægges i to undervisningsforløb:
 INFORMATIK 1 og INFORMATIK 2.
 For at kunne deltage i undervisningen på INFORMATIK 2 skal kursisten have  

 fulgt undervisningen i INFORMATIK 1 eller på anden måde have erhvervet sig  

 grundlag herfor.
 Efter INFORMATIK 1 kan aflægges en intern prøve.
 INFORMATIK 2 består af eet forløb og fører frem til Voksenprøven i  

 INFORMATIK.
Undervisningens indhold INFORMATIK 1 Undervisningen skal omfatte en grundlæggende indføring i betjening af  

 edb-materiel samt introduktion til almindelige former for programmel, der kan  

 anvendes privat og erhvervsmæssigt.
 Der arbejdes med anvendelse og betjening af edb-udstyr, herunder  

 forskellige former for:
- indlæsningsenheder - udlæsningsenheder - lagermedier.
 Gennem kursisternes praktiske arbejde ved datamaten introduceres  

 forskellige former for programmel til:
- behandling af tekst - behandling af tal - menustyring og brugerflader.
 I hele undervisningsforløbet kan der desuden arbejdes med  

 undervisningsprogrammer fra forskellige fag.
 Der skal på et praktisk niveau lægges vægt på det nødvendige samspil  

 mellem datamattype, styresystem og programmel.
INFORMATIK 2 Der arbejdes med forskellige edb-anvendelsesområder, og konkrete opgaver  

 benyttes til at belyse anvendelsen.
 Hovedvægten lægges på arbejdet med problemløsning ved hjælp af edb og på  

 øvelser i at løse konkrete problemer med anvendelse af hensigtsmæssige  

 edb-værktøjer.
 Undervisningen omfatter:
- edb-behandling af tekst - edb-behandling af tal - edb og kommunikation.
 Desuden kan undervisningen omfatte:
- edb-behandling af billed/lyd - edb anvendt til kontrol og styring.
 Edb-behandling af tekst.
Der arbejdes med et tekstbehandlingsprograms hovedfunktioner og  

 forskellige anvendelsesmuligheder.
Der skal i forbindelse hermed arbejdes med  

 programmer med fastlagte anvendelsesområder f.eks.:
- kartoteker - Desk Top Publishing - edb-behandling af såvel store som små datamængder - klargøring af tekst til fotosats - søgning og sortering - undervisning.
 Edb-behandling af tal.
 Der arbejdes med et regnearks hovedfunktioner og anvendelsesmuligheder.  

 Der skal i forbindelse hermed arbejdes med programmer med fastlagte  

 anvendelsesområder, f.eks.:
- kalkulation og budget - statistik og økonomi - simulation - beregning af skat - beregninger i forbindelse med hushandel - søgning og sortering - undervisning.
 Edb og kommunikation.
 Der arbejdes med et kommunikationsprograms hovedfunktioner og  

 anvendelsesmuligheder, hvorved edb's muligheder som kommunikativt  

 hjælpemiddel illustreres.
 I forbindelse hermed arbejdes med konkrete emner, f.eks.:
- direkte seriel kommunikation mellem to eller flere datamater - søgning i database - elektronisk post - andre former for ekstern kommunikation - andre former for informationssøgning.
 Edb-behandling af billed/lyd.
 Der kan arbejdes med programmer til belysning af datamatens muligheder for  

 behandling af billed, grafik og lyd.
 Endvidere kan der indgå arbejde med emner som f.eks.:
- musikprogrammer - tegneprogrammer - CAD (Computer-Aided Design) - CAM (Computer-Aided Manufacturing).
 Edb anvendt til kontrol og styring.
 Der kan arbejdes med programmer til:
- inddatakontrol - produktionskontrol - numerisk styring af maskiner - lagerstyring og -kontrol - processtyring - styring af musikinstrumenter - datamatstyring af interaktiv video.
 Til belysning af et eller flere af ovenstående områder kan  

 virksomhedsbesøg indgå i undervisningen.
Prøvebestemmelser INFORMATIK 1 Prøven er mundtlig.
 Læreren udarbejder prøvespørgsmål, der som helhed dækker det indhold, som  

 er fastsat i læseplanen.
 Prøvespørgsmålet skal tage udgangspunkt i et af de programmer, som har  

 været anvendt i undervisningen.
 Kursisten skal kunne redegøre for væsentlige forudsætninger for  

 programmets afvikling, herunder:
- brugerflade - datamaten og dens enheder - datamaten og dens styresystem.
 I prøven skal indgå praktisk anvendelse af datamaten.
Prøven er individuel og opgaverne fordeles ved lodtrækning.
Prøven skal  

 tilrettelægges således, at der kan afvikles 3 prøver pr. time.
 Der kan gives forberedelsestid.
 Der gives een karakter efter 13-skalaen.
VOKSENPRØVEN I INFORMATIK Prøven er mundtlig.
Læreren udarbejder prøvespørgsmål ud fra forløbsbeskrivelsen af holdets  

 undervisning.
Prøvespørgsmålene skal som helhed dække det indhold, som er  

 fastsat i læseplanen.
 Prøvespørgsmålet skal udformes som en konkret opgave, hvor kursisten får  

 mulighed for at vise evne for og indsigt i problemløsning med edb som  

 hjælpemiddel.
 I prøven skal indgå praktisk anvendelse af datamaten.
 Prøven er individuel, og prøvetiden er ca. 30 minutter.
 Forberedelsestid: 30 minutter.
 Kursisten skal have adgang til det i undervisningen anvendte edb-udstyr.  

 Desuden må det materiale, som er anvendt i undervisningen, medbringes.
 Der gives een karakter efter 13-skalaen.
§ 15.  D A N S K S O M F R E M M E D- S P R O G Formål Formålet med undervisningen er, at kursisterne får udbygget deres  

 færdigheder i at bruge det danske sprog som oplevelses- og meddelelsesmiddel  

 og får viden om og forståelse for dets egenart og kulturbærende betydning.
Undervisningen skal - udbygge kursisternes færdigheder i at læse, skrive, tale, lytte og  

 iagttage samt lære dem at skaffe sig oplysninger og at forstå og vurdere  

 disse for herigennem at kunne tilegne sig ny viden.
 - sikre, at kursisterne kan indgå i uddannelsessystemet på lige fod med  

 medborgere, som har dansk som modersmål og en faglig baggrund svarende til  

 GRUNDDANSK.
Undervisningens tilrettelæggelse Undervisningen tilrettelægges i et forløb, der kan indledes med et  

 vejledningskursus.
Undervisningen fører frem til Voksenprøven i DANSK SOM  

 FREMMEDSPROG.
Undervisningens indhold Med udgangspunkt i fagets formål skal der i undervisningsforløbet arbejdes  

 med fagets emner og discipliner i en sådan sammenhæng, at oplevelsen,  

 indlæringen af færdigheder og kundskabstilegnelsen i videst muligt omfang  

 integreres.
 De faglige discipliner og emner, som er angivet i læseplanen, skal indgå i  

 undervisningshelheder og arbejdet med sproget som funktionelt  

 meddelelsesmiddel skal være en central del af indholdet i hele  

 undervisningsforløbet.
Der arbejdes mundtligt og skriftligt overvejende med skøn- og faglitterære  

 tekster.
Kursisternes selvproducerede tekster skal inddrages i undervisningen  

 i størst muligt omfang med henblik på at udvikle deres udtryksevner.
 Undervisningen omfatter:
 1. Mundtligt og skriftligt arbejde.
Der arbejdes med samtale, diskussion og argumentation, med  

 begrebsdefinition og synonymforhold, udtale, afsender- og modtagerforhold  

 samt teksters opbygning og disponering.
Forskelle mellem tale- og  

 skriftssprog behandles.
I arbejdet indgår skrivning, øvelser i skema- og  

 blanketudfyldning, henvendelser til myndigheder og institutioner,  

 jobansøgninger og fri skriftlig fremstilling.
 2. Grammatik, retstavning, tegnsætning og almen  

 sproglære.
Der arbejdes med almen sproghistorie og -udvikling, herunder med  

 gruppesprog.
I arbejdet indgår ordvalg, ordklassers særpræg og anvendelse,  

 herunder begreber som stamme, stavelse, endelse, afledning og sammensætning.  

 En væsentlig del af arbejdet med sproglæren vedrører sætningsopbygning og  

 leddenes placering.
Desuden arbejdes der med retstavningsregler, ligesom  

 øvelser i brug af ordbog indgår.
Endvidere omfatter arbejdet regler for  

 grammatisk tegnsætning, herunder tegnenes betydning for forståelsen af en  

 tekst.
 3. Tekstlæsning.
Der arbejdes med oplæsning, fremlæggelse af referat, klarlæggelse af  

 afsender- og modtagerforhold, bestemmelse af hovedgenre (epik, lyrik og  

 drama), person, tid, sted og miljø samt sammenfatning af tekstens  

 problemstilling.
Til hjælp for forståelsen af tekstmaterialet inddrages  

 historiske, kulturelle og samfundsmæssige aspekter.
Sammenstilling med andre  

 tekster og oplevelser ligesom perspektivering til samtid, forskellige  

 kulturer og samfundsforhold er derfor en del af tekstarbejdet:
 I arbejdet hermed inddrages:
 Studievaner og arbejdsformer.
Der arbejdes med læseplanlægning, læsemiljø og forskellige arbejdsformer  

 (individuelle, parvis, grupper og plenum), herunder deres hensigtsmæssighed i  

 forbindelse med læringen.
I arbejdet indgår biblioteksbrug og ekskursioner.  

 Benyttelse af mediateker, informationssøgning i databaser m.v. kan indgå.  

 Desuden kan emner som motivation, indlæring, hukommelse og glemsel inddrages.
 Læsemåder.
 Der arbejdes med punktlæsning, normallæsning og studielæsning.
 Notatteknik.
 Der arbejdes med klargøring af notatark, vurdering af væsentligt og  

 uvæsentligt, søgning af nøgleord samt udarbejdelse og brug af notater.
 Beretning og fortælling.
Der arbejdes med erindrings- og hændelsesforløb samt erfarings- og  

 meningsudveksling.
Desuden inddrages afsender- og modtagerforholdenes  

 betydning.
 Disponering.
Der arbejdes med forskellige principper for opbygning af disposition.
I  

 arbejdet indgår stofsortering, skelnen mellem væsentligt og uvæsentligt samt  

 udledning af nøgleord.
 Beskrivelse og referat.
Der arbejdes med begreberne objektivitet og subjektivitet med henblik på  

 genstandsbeskrivelse, procesbeskrivelse og billedbeskrivelse.
Der udarbejdes  

 referater af gruppearbejder, møder, tekster og oplevelser.
 Udarbejdelse af oplæg.
 Der arbejdes mundtligt og skriftligt med stofindsamling, emneafgrænsning,  

 vurdering og disponering.
 Skrivning.
 Der arbejdes med form, binding, spatiering, hældning og opstilling.
I forløbet læses ekstensivt minimum 100 normalsider.
Desuden læses et  

 skønlitterært værk, som kan være individuelt valgt af kursisterne.
Prøvebestemmelser VOKSENPRØVEN I DANSK SOM FREMMEDSPROG Der afholdes en mundtlig og en skriftlig prøve.
 Mundtlig prøve.
 Ved undervisningens afslutning vælger kursisten et emneområde, der er  

 afledt af undervisningen og som omfatter ca. 20 sider af det læste pensum.  

 Prøven tager udgangspunkt i dette materiale, som kan suppleres med oplæg  

 (rapport, collage, planche mv.), der er produceret af kursisten i  

 undervisningsforløbet.
 Kursisten giver et kort oplæg om emnet, og i en efterfølgende samtale  

 mellem kursist, lærer og censor perspektiveres til det øvrige læste stof.
 Prøven kan aflægges individuelt eller som gruppeprøve.
Prøvetiden er ved individuel prøve ca. 20 minutter.
Ved gruppeprøve  

 beregnes ca. 15 minutter pr. kursist, dog højst 11/2 time samlet for gruppen.
 Der gives een karakter efter 13-skalaen.
 Skriftlig prøve.
Prøven omfatter en opgave i skriftlig fremstilling, der udarbejdes  

 centralt.
De formulerede opgaver repræsenterer forskellige opgavetyper.
 Prøvetiden er 4 timer.
 Der gives een karakter efter 13-skalaen.
§ 16.  M E D I E K U N D S K A B Formål Formålet med undervisningen er, at kursisterne opnår kendskab til de  

 elektroniske, filmiske og trykte medier og forståelse for disse mediers  

 samfundsmæssige betydning.
Undervisningen skal - give kursisterne øget viden om medierne og deres indflydelse på menings-  

 og holdningsdannelse samt kulturformidling, - give kursisterne færdighed i at forstå, vurdere og tage selvstændig  

 stilling til mediernes budskaber, - ved konkret arbejde med eet eller flere medier give kursisterne  

 grundlæggende færdigheder i at fremstille et medieprodukt, - skærpe kursisternes interesse for mediernes forskellige  

 udtryksmuligheder.
Undervisningens tilrettelæggelse Undervisningen tilrettelægges i mindst to tematiske forløb, hvor hvert  

 tema udgør en indholdsmæssig helhed, der skal omfatte et eller flere af  

 nedennævnte hovedområder.
I tilknytning til et af temaerne udarbejder  

 kursisterne individuelt eller i grupper et medieprodukt.
Arbejdet hermed skal  

 omfatte en væsentlig del af undervisningsforløbet.
 Efter hvert tema udarbejder læreren i samarbejde med kursisterne en  

 forløbsbeskrivelse, der angiver undervisningens indhold og anvendte  

 arbejdsmetoder.
Undervisningens indhold Der arbejdes med mindst to af følgende hovedområder:
 1. De elektroniske medier.
 2. Filmmediet.
 3. Stillbilleder.
 4. Trykt materiale.
 Temaerne behandles under inddragelse af de for områderne relevante faglige  

 synsvinkler.
 I de valgte hovedområder behandles følgende:
 1. De elektroniske medier.
 Radio og TV - kommercielle, nationale, regionale og lokale stationer og  

 deres formidling af nyheder, oplysning, underholdning, kultur og reklame.
 Video, herunder videofilm, musikvideo, intern-TV og overvågnings-TV.
 EDB-styret AV-kommunikation, herunder computergrafik,  

 billeddatabehandling, animering, videodisk/interativ video og  

 datatransmission.
 2. Filmmediet.
Filmdokumenter som historisk dokumentationsmateriale.
Dokumentarfilm og  

 propagandafilm.
 Forskellige fiktionsfilmgenrer.
 Forskellige former for kortfilm, undervisningsfilm og reklamefilm.
 3. Stillbilleder.
 Forskellige former for pressefotos, herunder historiske fotografier.
 Kunstneriske fotos i forskellige genrer.
 Private fotografier.
 Lysbilleder/dias som enkeltbilleder og serier.
 4. Trykt materiale.
 Aviser, landsdækkende og lokale, med forskellige former for formidling af  

 nyheder, oplysning, underholdning, kultur samt reklamer og annoncer.
 Forskellige former for tidsskrifter og ugeblade.
 Reklametryksager, herunder lokale områdeblade.
 Plakater og kunstreproduktioner.
Prøvebestemmelser VOKSENPRØVEN I MEDIEKUNDSKAB Prøven er mundtlig.
 Prøvegrundlaget er det af kursisten/kursisterne udarbejdede medieprodukt.  

 Forløbsbeskrivelserne er holdets pensum og tilsendes censor sammen med en  

 fortegnelse over medieprodukter senest 14 dage før prøven.
 Prøven afvikles i tre dele:
 1. Kursistens/kursisternes medieprodukt præsenteres  

 ukommenteret for censor.
2. Kursisten skal herefter give en kortfattet  

 redegørelse for produktets ide og tilblivelse.
Ved gruppeprøve skal  

 kursisterne fordele stoffet, så hver kursist får et område/delaspekt at  

 fremlægge.
3. Den resterende del af prøven består i en samtale  

 mellem kursisten/kursisterne, læreren og censor.
Kursisten skal i samtalen  

 perspektivere til temaarbejdet.
Prøven kan afvikles individuelt eller som gruppeprøve.
Prøvetiden er ved  

 individuel prøve: præsentation af produktet + ca. 20 minutter pr. kursist.  

 Ved gruppeprøve: Præsentation af produktet + ca. 15 minutter pr. kursist, dog  

 højst 11/2 time samlet for gruppen.
Der skal ved prøven lægges vægt på kursistens - redegørelse for produktets form og indhold, - perspektivering til det øvrige pensum, - vurderinger af problemstillinger og selvstændige stillingtagen hertil.
 Der gives een karakter efter 13-skalaen.
§ 17.  P S Y K O L O G I Formål Formålet med undervisningen er, at kursisterne opnår kendskab til  

 psykologiske mekanismer/fænomener, der viser sig i praksis såvel hos det  

 enkelte individ som i de grupper, individet færdes i.
Undervisningen skal - med udgangspunkt i kursisternes erfaringer give dem en udvidet indsigt i  

 psykologiske forhold, der vedrører deres egen tilværelse, samt de grupper, de  

 indgår i, - give kursisterne færdigheder i at vurdere og tage selvstændig stilling  

 til psykologiske problemstillinger, - give nye muligheder for at ændre og påvirke egen situation.
Undervisningens tilrettelæggelse Undervisningen tilrettelægges i mindst to tematiske forløb, hvor hvert  

 tema danner en indholdsmæssig helhed, der giver sammenhæng mellem udvalgte  

 emner fra nedenstående hovedområder.
Efter hvert tema udarbejder læreren i samarbejde med kursisterne en  

 forløbsbeskrivelse, der angiver undervisningens indhold og arbejdsmetoder.
I  

 tilknytning til hvert tema udarbejder kursisterne individuelt eller i grupper  

 en kort redegørelse for en problemstilling fra temaarbejdet.
Undervisningens indhold Undervisningen omfatter følgende hovedområder:
 1. Individet.
 2. De psykologiske relationer i familien.
 3. De psykologiske relationer vedr. arbejde og fritid.
 4. Påvirkninger fra samfundet - nationalt og globalt.
 Undervisningen skal give kursisterne indsigt i udvalgte emner fra samtlige  

 hovedområder.
 Temaerne kan behandles ud fra en eller flere psykologiske synsvinkler.
 Områderne omfatter:
 1. Individet.
 Personlig udvikling og påvirkning fra omgivelserne.
 Mentalhygiejniske forhold, herunder psykisk sundhed, depression,  

 selvtillid, drømme samt fortrængninger og forsvarsmekanismer.
 Seksualitet.
 Psykiske aldre og kriser.
 Følelser - angst, vrede og glæde.
 Kreativitet og fantasi.
 Kommunikation - krop og sprog.
 2. De psykologiske relationer i familien.
 Familiens funktion - opfyldelse af behov.
 Kærlighed - voksne og børn.
 Kriser og vendepunkter i familien.
 Nye familiestrukturer.
 Familiens magtkampe.
 Børneopdragelse og socialisering.
 Normer og rollefordelinger, herunder identitetsdannelse i familien.
 Forskellige nye børnekarakterer.
 Familiebetingede sygdomme.
 3. De psykologiske relationer vedr. arbejde og fritid.
 Arbejdsbegrebet, herunder identitetsdannelse i sammenhæng med arbejde og  

 fritid.
 Det psykiske arbejdsmiljø.
 Arbejdspladsens hierarki og magtkampe.
 Individ og gruppe.
 Samarbejde og kommunikation.
 Kvalifikationer.
 Teknologisk udvikling og fremmedgørelse.
 Arbejdsløshed.
 Forskellige fritidsaktiviteter.
 4. Påvirkning fra samfundet - nationalt og globalt.
 Fjendebilleder og krigstrussel.
 Brud på menneskerettigheder, herunder tortur.
 Nationalitetsfølelse og racisme.
 Forbrugsdannelse, herunder mode og reklame.
 Samfundsændringer.
 Paradigmeskift.
 Gruppedannelse og subkulturer.
 Religiøsitet, herunder gamle og nye religiøse bevægelser.
 Ideologier og politiske tilhørsforhold.
Prøvebestemmelser VOKSENPRØVEN I PSYKOLOGI Prøven er mundtlig.
Prøvespørgsmålene er de af kursisterne udarbejdede korte redegørelser.  

 Kursisten bestemmer 14 dage før prøven, hvilken af de udarbejdede  

 redegørelser, der skal danne grundlag for prøven.
De valgte redegørelser  

 fremsendes herefter til censor.
 Forløbsbeskrivelserne udgør holdets pensum, og fremsendes til censor  

 sammen med de valgte prøvespørgsmål.
 Prøven afvikles i to dele:
1. Kursisten giver et kort mundtligt oplæg på grundlag  

 af det valgte prøvespørgsmål.
Ved gruppeprøve skal kursisterne fordele  

 stoffet, så hver kursist får et område/delaspekt at fremlægge.
2. Den resterende del af prøven skal være en samtale  

 mellem kursisten/kursisterne, læreren og censor.
Kursisten skal i samtalen  

 perspektivere til temaarbejdet og det øvrige pensum.
Prøven kan aflægges individuelt eller som gruppeprøve.
Prøvetiden er ved  

 individuel prøve ca. 20 minutter.
Ved gruppeprøve beregnes ca. 15 minutter  

 pr. kursist, dog højst 11/2 time samlet for gruppen.
Ved prøven skal der lægges vægt på kursistens - redegørelse for prøvespørgsmålet og oplæg til den efterfølgende samtale, - perspektivering til de øvrige emner, - vurderinger af problemstillinger og selvstændige stillingtagen hertil.
 Der gives een karakter efter 13-skalaen.
§ 18.  F I L O S O F I Formål Formålet med undervisningen er, at kursisterne gennem arbejde med  

 filosofiske temaer opnår indsigt i livsbetingelser og problemstillinger, der  

 er centrale for nutidsmennesket.
Undervisningen skal - give kursisterne kendskab til nogle af de faktorer, der skaber  

 menneskets grundlæggende problemer, - tilrettelægges, så kursisterne opnår færdigheder i at vurdere og tage  

 selvstændig stilling til udsagn og argumenter, der bygger på forskellige  

 livssyn og værdigrundlag, - give kursisterne indsigt i, hvorledes det enkelte menneske alene eller i  

 samarbejde med andre kan bearbejde og forstå egen livssituation i forhold til  

 disse problemer.
Undervisningens tilrettelæggelse Undervisningen tilrettelægges i mindst to tematiske forløb, hvor hvert  

 tema danner en indholdsmæssig helhed.
Temaerne skal omfatte et eller flere af  

 nedennævnte hovedområder.
Efter hvert tema udarbejdes en forløbsbeskrivelse,  

 der angiver undervisningens indhold og arbejdsmetoder.
I tilknytning til  

 hvert tema udarbejder kursisterne individuelt eller i grupper en kort  

 redegørelse for en problemstilling fra temaarbejdet.
Undervisningens indhold I undervisningen skal indgå mindst to af følgende hovedområder:
 1. Livet og døden.
 2. Livsglæde, livsmod og livsangst.
 3. Forskellige livskvaliteter.
 4. Familien og andre fællesskaber.
 5. Menneske, natur og teknologi.
 6. Kunst, drøm og fantasi.
 Hvert tema skal belyses fra en filosofisk synsvinkel samt een eller flere  

 af følgende synsvinkler:
- historisk - religiøs - psykologisk - kunstnerisk.
 Kursisterne skal opnå indsigt i udvalgte emner fra de behandlede  

 hovedområder.
 1. Livet og døden.
Livet - biologisk og eksistentielt.
Døden - dødskriterier og tabuisering.  

 Tidsdimensionen: Fødsel og død som tilværelsens ekstremer samt livets  

 overgangsfaser.
Forskellige opfattelser af meningen med livet og døden.  

 Sjæl/legemeproblematikken.
Forskellige myter og ritualer.
 2. Livsglæde, livsmod og livsangst.
Begreberne glæde, tryghed, livsvalg, engagement og mod over for fejhed,  

 depression, lidelse, fremmedgørelse, absurditet og værdinihilisme.
Fornuft og  

 følelser.
Fremtidsoptimisme og fremtidspessimisme.
 3. Forskellige livskvaliteter.
Menneskerettighederne.
Behov og udfoldelse.
Mål- og middelproblematik.  

 Moral, regler og frihed.
Forskellige livsanskuelser, værdigrundlag og  

 holdninger.
Det gode og det onde.
Lykkebegrebet og livets højdepunkter.  

 Hverdagslivets tilrettelæggelse og eventuelle ritualisering.
 4. Familien og andre fællesskaber.
Identitetsproblemet samt begreberne individualisme, fælleskab og  

 idealdannelse/myter.
Sociale og religiøse fællesskaber.
Arbejdsfællesskaber,  

 private og offentlige livsområder samt magtforhold og roller.
 5. Menneske, natur og teknologi.
Natur og kultur, herunder tidsopfattelser og civilisationsteorier.  

 Forskellige opfattelser af mennesket som værende frit eller styret.  

 Frigørelse, bevidstgørelse og selvrealisering.
Skabelse af identitet.  

 Arbejdsbegrebet.
Videnskabernes indflydelse.
Teknologi og etik.
 6. Kunst, drøm og fantasi.
Kunstens funktion og udtryksformer samt budskaber og holdninger.
Drømmenes  

 funktion samt drøm og utopi.
Fantasiens udfoldelse konkret og abstrakt.  

 Fornuft og følelse.
Kunst, drøm og fantasi som erkendelsesmulighed.
Prøvebestemmelser VOKSENPRØVEN I FILOSOFI Prøven er mundtlig.
Prøvespørgsmålene er de af kursisterne udarbejdede korte redegørelser.  

 Kursisten bestemmer 14 dage før prøven, hvilken af de udarbejdede  

 redegørelser, der skal danne grundlag for prøven.
De valgte redegørelser  

 fremsendes herefter til censor.
 De af læreren udarbejdede forløbsbeskrivelser udgør holdets pensum, og  

 disse fremsendes til censor sammen med de valgte prøvespørgsmål.
 Prøven afvikles i to dele:
1. Kursisten giver et kort mundtligt oplæg på grundlag  

 af det valgte prøvespørgsmål.
Ved gruppeprøve skal kursisterne fordele  

 stoffet, så hver kursist får et område/delaspekt at fremlægge.
2. Den resterende del af prøven skal være en samtale  

 mellem kursisten/kursisterne, læreren og censor.
Kursisten skal i samtalen  

 perspektivere til temaarbejdet og det øvrige pensum.
Prøven kan aflægges individuelt eller som gruppeprøve.
Prøvetiden er ved  

 individuel prøve ca. 20 minutter.
Ved gruppeprøve beregnes ca. 15 min. pr.  

 kursist, dog højst 11/2 time samlet for gruppen.
Ved prøven skal der lægges vægt på kursistens - redegørelse for prøvespørgsmålet og oplæg til den efterfølgende samtale, - perspektivering til de øvrige emner, - vurderinger af problemstillinger og selvstændige stillingtagen hertil.
 Der gives een karakter efter 13-skalaen.
§ 19.  H I S T O R I E Formål Formålet med undervisningen er, at kursisterne opnår indsigt i væsentlige  

 emner fra Danmarks historie med særligt henblik på problemstillinger, der har  

 betydning for nutidsmennesket.
Undervisningen skal - give kursisterne øget viden om politiske, sociale, økonomiske og  

 kulturelle forhold i et historisk perspektiv, - udvide deres kendskab til den historiske udvikling i et lokalsamfund, - give kursisterne arbejdsmetoder, der sætter dem i stand til at vurdere  

 og tage selvstændig stilling til historiske udsagn og problemstillinger, - udvikle og styrke kursisternes interesse for historien.
Undervisningens tilrettelæggelse Undervisningen tilrettelægges i mindst to tematiske forløb, hvor hvert  

 tema skal udgøre en indholdsmæssig helhed, der giver sammenhæng mellem  

 udvalgte emner fra nedenfor nævnte hovedområder.
Et tema kan belyse en længere tidsperiode, eller det kan omfatte emner,  

 der bredt belyser en mere afgrænset tidsperiode.
Mindst et af temaerne skal  

 inddrage en lokalhistorisk synsvinkel.
Hvert tema bør inddrage emner fra  

 flere hovedområder.
Efter hvert tema udarbejder læreren i samarbejde med kursisterne en  

 forløbsbeskrivelse, der angiver undervisningens indhold og arbejdsmetoder.
I  

 tilknytning til hvert tema udarbejder kursisterne individuelt eller i grupper  

 en kort redegørelse for en problemstilling fra temaarbejdet.
Undervisningens indhold Undervisningen omfatter følgende hovedområder:
 1. Levevilkår i Danmark.
 2. Politisk udvikling i Danmark.
 3. Erhvervenes udvikling i Danmark.
 4. Kulturel udvikling i Danmark.
Hvor det er naturligt i behandlingen af de nationale forhold inddrages  

 europæiske/globale aspekter.
Det tilstræbes, at emnerne sammensættes således,  

 at det samlede forløb giver kursisterne overblik over historiske perioders  

 kronologiske sammenhæng.
Kursisterne skal opnå indsigt i udvalgte emner fra  

 samtlige hovedområder.
 1. Levevilkår i Danmark.
Feudal- og stændersamfundenes livsmønstre og sociale forhold.
Bøndernes  

 levevilkår før og efter landboreformerne.
Urbanisering og nye  

 samfundsklasser.
Forskellige tiders dagligliv på land og i by.  

 Mindretalsgrupper og deres vilkår.
Socialforanstaltninger og velfærd gennem  

 tiderne.
 2. Politisk udvikling i Danmark.
Landets samling og organisering.
Feudalsamfundet, stændersamfundet og  

 enevælden.
Grundloven og folkestyret: de politiske ideer, bevægelser og  

 partier, forfatningskampen og demokratiets udvikling.
Danmark under 1.  

 verdenskrig, grænsespørgsmålet og neutralitetspolitikken.
Krisen og de  

 politiske strømninger i 30'erne.
Besættelsen: samarbejdspolitik og  

 modstandskamp.
Efterkrigstidens bloktilslutninger (NATO, EFTA, EF). Velfærds-  

 og forbrugersamfundet. 70'ernes og 80'ernes krisepolitik.
 3. Erhvervenes udvikling i Danmark.
Fra jæger til bonde.
Danmark som landbrugs- og fiskerisamfund:  

 strukturkriser og reformer.
Udskiftningen.
Andelsbevægelsen.
Forskellige  

 håndværk gennem tiderne.
Manufakturer og merkantilisme.
Den oversøiske handel  

 - kolonier og slavehandel.
Den industrielle revolution.
Infrastrukturens  

 tilblivelse og urbaniseringen.
Danmarks eksporterhverv gennem tiderne.  

 Eksportprodukter og erhvervsstruktur.
Forskellige tiders afsætningsvilkår.  

 Perioder med høj- eller lavkonjunkturer.
Dansk landbrug og industri i EF.
 4. Kulturel udvikling i Danmark.
 Den materielle kultur: Almue- og finkultur, redskaber og klædedragt, mad  

 og drikke samt hverdag og fest.
Den åndelige kultur: Kunstarternes vilkår og udtryksformer i forskellige  

 tidsperioder.
Kirkelige retninger og religiøse bevægelser gennem tiderne,  

 samt politiske strømninger og folkelige bevægelser.
Den danske  

 skoletradition: Folkeskolens udvikling, folkeoplysning og  

 højskoletraditionen.
Mediernes udvikling: den trykte presse og de  

 elektroniske medier.
Prøvebestemmelser VOKSENPRØVEN I HISTORIE Prøven er mundtlig.
 Prøvespørgsmålene er de af kursisterne udarbejdede korte redegørelser.  

 Kursisten bestemmer 14 dage før prøven, hvilken af de udarbejdede  

 redegørelser, der skal danne grundlag for prøven.
 Forløbsbeskrivelserne udgør holdets pensum, og disse fremsendes til censor  

 før prøven sammen med de valgte prøvespørgsmål.
 Prøven afvikles i to dele:
1. Kursisten giver et kort mundtligt oplæg på grundlag  

 af det valgte prøvespørgsmål.
Ved gruppeprøve skal kursisterne fordele  

 stoffet, så hver kursist får et område/delaspekt at fremlægge.
2. Den resterende del af prøven skal være en samtale  

 mellem kursisten/kursisterne, læreren og censor.
Kursisten skal i samtalen  

 perspektivere til temaarbejdet og det øvrige pensum.
Prøven kan aflægges individuelt eller som gruppeprøve.
Prøvetiden er ved  

 individuel prøve ca. 20 minutter.
Ved gruppeprøve beregnes ca. 15 minutter  

 pr. kursist, dog højst 11/2 time samlet for gruppen.
Ved prøven skal der lægges vægt på kursistens - redegørelse for prøvespørgsmålet og oplæg til den efterfølgende samtale, - perspektivering til de øvrige emner, - vurdering af problemstillinger og selvstændige stillingtagen hertil.
 Der gives een karakter efter 13-skalaen.
Særlige fagtilbud § 20.  Voksenuddannelsescentret kan etablere særlige  

 fagtilbud baseret på en lokal fastlagt læseplan.
 Stk. 2.  Forslag til læseplan og prøvekrav skal  

 indeholde oplysninger om undervisningens formål, tilrettelæggelse og indhold  

 samt forslag til prøve eller anden form for evaluering.
 Stk. 3.  Forslag til læseplan og prøvekrav skal  

 godkendes af direktoratet, jf. § 37, stk. 2.
Værkstedsundervisning § 21.  Voksenuddannelsescentret skal tilbyde  

 værkstedsundervisning.
 Stk. 2.  Formålet med værkstedsundervisningen er at give  

 deltagerne mulighed for uden for den normale holdundervisning at arbejde  

 selvstændigt eller med vejledning fra en lærer med emner og discipliner.
Introducerende undervisning § 22.  Voksenuddannelsescentret kan tilbyde en særlig  

 tilrettelagt introducerende undervisning.
 Stk. 2.  Den introducerende undervisning skal være  

 tværfaglig og indeholde vejledning om uddannelses- og beskæftigelsesmæssige  

 forhold.
 Stk. 3.  Den introducerende undervisning tilrettelægges  

 således, at den kan kombineres med prøverettede fag eller kan følges op af  

 tilbud om undervisning i prøverettede fag.
Støtteundervisning § 23.  Der kan etableres støtteundervisning for  

 kursister, der på grund af sygdom eller andre årsager har behov herfor.
 Uddannelsesvejledning m.v.
§ 24.  Voksenuddannelsescentret tilbyder deltagerne,  

 herunder selvstuderende, uddannelsesvejledning.
Direktoratet fastsætter  

 nærmere regler herom.
 Stk. 2.  Der ydes faglig vejledning til selvstuderende.  

 Direktoratet fastsætter nærmere regler herom.
Udelukkelse fra undervisningen § 25.  Såfremt en deltager ikke har fulgt  

 undervisningen i tilstrækkeligt omfang eller iøvrigt er til gene for  

 undervisningen på holdet, kan forstanderen udelukke den pågældende fra  

 undervisningen.
Almindelige bestemmelser om prøver § 26.  I hvert fag fører undervisningen frem til en  

 afsluttende voksenprøve.
 Stk. 2.  I fagene dansk, matematik, engelsk, tysk,  

 fransk, naturfag og informatik afholdes endvidere på et lavere trin (trin 1)  

 intern prøve.
 Stk. 3.  Prøverne afholdes således, at de kan aflægges i  

 hvert fag for sig, uafhængigt af hinanden.
Stk. 4.  De interne prøver giver samme kompetence til  

 fortsat uddannelse som folkeskolens afgangsprøver.
De afsluttende  

 voksenprøver giver samme kompetence til fortsat uddannelse som folkeskolens  

 udvidede afgangsprøver.
 Stk. 5.  De mundtlige prøver er offentlige.
 § 27.  Forstanderen har ansvaret for, at prøverne  

 afholdes i overensstemmelse med de af direktoratet fastsatte retningslinier.
 § 28.  Tidspunkt for afholdelse af de interne prøver  

 og mundtlige voksenprøver fastsættes lokalt af det enkelte  

 voksenuddannelsescenter.
§ 29.  Den skriftlige del af voksenprøverne i fagene  

 dansk, matematik, engelsk, tysk, maskinskrivning med etb og dansk som  

 fremmedsprog afholdes på datoer og klokkeslet fastsat af direktoratet.
I hver  

 prøvetermin afholdes een dagprøve i hvert af de nævnte fag.
Direktoratet  

 udsender årligt nærmere meddelelse herom.
§ 30.  Prøverne kan, hvor andet ikke er fastsat,  

 afholdes i vilkårlig rækkefølge.
Består en prøve af flere dele med særskilt  

 bedømmelse, kan hver del aflægges tidsmæssigt uafhængigt af hinanden.
 § 31.  Deltageren indstiller sig selv til prøve.  

 Består et fagtrin af 2 moduler, kan indstilling til prøve ske, uanset om  

 kursisten alene har gennemført undervisning i et modul.
 Stk. 2.  Indstilling til prøve kan dog kun ske efter at  

 de i de enkelte fags prøvebestemmelser omtalte krav om aflevering af  

 rapporter, projektopgaver m.v. er opfyldt.
 § 32.  Personer, der ønsker at aflægge prøve uden at  

 have fulgt undervisningen, jf. § 31, stk. 2, kan indstille sig til prøve som  

 selvstuderende.
Stk. 2.  Selvstuderende melder sig til prøve på det  

 voksenuddannelsescenter, hvor prøve ønskes aflagt.
Findes det ønskede fag  

 ikke på det pågældende center, henvises den selvstuderende til et center, der  

 afholder prøve i faget.
Stk. 3.  Voksenuddannelsescentret skal sørge for at give  

 den selvstuderende den fornødne vejledning vedrørende prøveaflæggelsen,  

 ligesom der kan etableres særlige hold for selvstuderende.
Nærmere regler  

 herom fastsættes af direktoratet.
 § 33.  Opgaverne til de interne skriftlige prøver  

 udarbejdes af holdets lærer.
 Stk. 2.  Opgaverne til de skriftlige dele af  

 voksenprøverne udarbejdes af direktoratet.
§ 34.  Senest 2 måneder før afholdelse af mundtlige og  

 skriftlige voksenprøver indsendes anmeldelse/opgavebestilling til  

 direktoratet.
Anmeldelse skal ske på en særlig blanket, som er godkendt af  

 direktoratet.
 § 35.  Ved hver prøve foretages bedømmelsen af holdets  

 lærer og af en censor.
 Stk. 2.  Direktoratet beskikker censorer til den  

 skriftlige del af voksenprøven og kan beskikke censorer til mundtlige prøver.  

 I øvrigt udpeges censor af forstanderen.
 § 36.  Efter aflæggelse af voksenprøven udstedes bevis  

 for voksenprøven i det pågældende fag.
 Stk. 2.  Efter aflæggelse af intern prøve udstedes  

 kursusbevis i faget.
 Stk. 3.  Deltagere, der har gennemført undervisning i et  

 fagmodul, kan få udstedt et deltagerbevis.
 § 37.  Ansøgning om fravigelse af prøvebestemmelser  

 for den enkelte deltager indsendes til direktoratet senest 4 uger før  

 prøveafholdelsen.
 Stk. 2.  Ansøgning om fravigelse af prøvebestemmelser i  

 forbindelse med forsøgsundervisning, samt godkendelse af prøvebestemmelser  

 for lokale fag indsendes til 2 faste tidsterminer, henholdsvis 1. april og 1.  

 oktober.
 § 38.  Direktoratet fastsætter nærmere regler om den  

 praktiske gennemførelse af prøverne.
Forsøg § 39.  Direktoratet kan i særlige tilfælde som en  

 midlertidig ordning fravige bekendtgørelsens bestemmelser i det omfang, det  

 anses for påkrævet for at fremme forsøgsvirksomhed inden for bekendtgørelsens  

 område.
 Ikrafttræden m.v.
 § 40.  Bekendtgørelsen træder i kraft den 15. oktober  

 1989, og har virkning for den undervisning, der er påbegyndt efter den 1.  

 august 1989.
 Stk. 2.  Samtidig ophæves følgende bestemmelser:
 1. § 1, stk. 1, nr. 1 og 2, § 1, stk. 2, § 2, stk. 1,  

 § 3, og § 6, stk. 1 i bekendtgørelse nr. 338 af 11. juli 1983 om  

 prøveforberedende enkeltfagsundervisning m.v. for voksne, som ændret ved  

 bekendtgørelse nr. 433 af 24. september 1985 og bekendtgørelse nr. 174 af 16.  

 marts 1989.
 2. § 2, stk. 3, § 5, § 6, stk. 3 og §§ 7-9 for så vidt  

 angår undervisning på folkeskoleniveau, i bekendtgørelse nr. 338 af 11. juli  

 1983 om prøveforberedende enkeltfagsundervisning m.v. for voksne, som ændret  

 ved bekendtgørelse nr. 433 af 24. september 1985 og bekendtgørelse nr. 174 af  

 16. marts 1989.
Kulturministeriet, den 5. oktober 1989 OLE VIG JENSEN /Jette Lou Bilag INDHOLDSFORTEGNELSE Side § 1.  Optagelse til undervisning §§ 2-4. Almindelige bestemmelser om undervisning § 5.  Dansk § 6.  Matematik § 7.  Engelsk § 8.  Tysk § 9.  Fransk § 10.  Samfundsfag § 11.  Naturfag § 12.  Latin § 13.  Maskinskrivning med etb § 14.  Informatik § 15.  Dansk som fremmedsprog § 16.  Mediekundskab § 17.  Psykologi § 18.  Filosofi § 19.  Historie § 20.  Særlige fagtilbud § 21.  Værkstedsundervisning § 22.  Introducerende undervisning § 23.  Støtteundervisning § 24.  Uddannelsesvejledning m.v.
§ 25.  Udelukkelse fra undervisningen §§ 26-38. Almindelige bestemmelser om prøver § 39.  Forsøg § 40.  Ikrafttræden m.v.
