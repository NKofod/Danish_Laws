Nr BR 5 Betænkning over Beretning over Information af Markedsudvalget om retslige  

 skridt mod Danmark i medfør af Danmarks medlemskab af EF   

 Nr 5 1992-93, 1. samling Afgivet af Markedsudvalget Afgivet: 19930616 I forbindelse med ambisagen vedtog Folketinget den 23. april 1992 følgende dagsorden:
 »Folketinget konstaterer, at sagsforløbet i ambisagen har været  

 utilfredsstillende.
På den baggrund - og med henblik på at afgive en beretning om ambisagen -  

 opfordres Udvalget for Forretningsordenen til at klarlægge sagsforløbet,  

 herunder i hvilket omfang Folketinget har modtaget mangelfulde eller forkerte  

 oplysninger.
Det forudsættes, at udvalget medinddrager Markedsudvalgets  

 materiale og eventuelle beretning i sagen.
 Endvidere opfordres Markedsudvalget til at overveje behovet for regler,  

 som for fremtiden sikrer, at Folketinget gennem Markedsudvalget modtager alle  

 nødvendige informationer om retslige skridt imod Danmark fra EF-Kommissionen.
Herefter går Tinget over til næste sag på dagsordenen.« Dagsordenen er todelt.
Første del består af Udvalget for  

 Forretningsordenens klarlægning af sagsforløbet m.v., og denne del blev  

 afsluttet med udvalgets afgivelse af beretning den 17. marts 1993.
 Anden del består af Markedsudvalgets mere fremadrettede overvejelser om  

 behovet for informationer om retslige skridt mod Danmark.
 Antallet af retslige skridt mod Danmark i de sidste seks år har udviklet  

 sig således ifølge Udenrigsministeriets årlige beretninger vedrørende  

 udviklingen i De Europæiske Fællesskaber:
Retslige skridt m.v. mod Danmark i medfør af Traktatens artikel  

 169 (sager anlagt af Kommissionen mod Danmark) En åbningsskrivelse er Kommissionens forudgående administrative behandling  

 af en sag, som Kommissionen mener kan give anledning til en retssag ved  

 Domstolen.
Normalt er der en frist på 2 måneder for det pågældende land til  

 at svare Kommissionen på åbningsskrivelsen.
 Hvis Kommissionen ikke er tilfreds med svaret, er næste skridt en  

 begrundet udtalelse, der præciserer, hvori traktatbruddet består, samtidig  

 med at der i udtalelsen finder en afgrænsning af sagens genstand sted.  

 Medlemslandet får igen en vis frist til at svare (normalt 1-2 måneder), og  

 hvis ikke svaret indebærer, at man ændrer retstilstanden i overensstemmelse  

 med den begrundede udtalelse, kan Kommissionen indbringe sagen for Domstolen.
 Det næste skridt er derefter en egentlig stævning ved Domstolen af det  

 pågældende land.
 Det ses af tabellen, at det kun er få åbningsskrivelser, der giver  

 anledning til egentlige retslige skridt i form af en begrundet udtalelse.  

 Endvidere ses, at der kun er foretaget ganske få stævninger af Danmark ved  

 EF-Domstolen i perioden 1987 til 1992.
Ud over at anvende Traktatens artikel 169, der kun omhandler retslige  

 skridt fra Kommissionens side mod en medlemsstat under anvendelse af  

 proceduren med de begrundede udtalelser m.v., er der også mulighed for andre  

 retslige skridt og procedurer.
Det drejer sig om artikel 93 (ulovlig  

 statsstøtte), artikel 100 A, stk. 4 in fine (misbrug af nationale  

 beskyttelsesforanstaltninger m.v.), artikel 170 (medlemsstaternes indbyrdes  

 søgsmålskompetence) samt artikel 177, der drejer sig om afgørelser i  

 præjudicielle spørgsmål forelagt af de nationale domstole. (Ambisagen var  

 oprindelig forelagt EF-Domstolen i medfør af artikel 177).
 Markedsudvalget har drøftet, hvordan udvalget i fremtiden kan blive  

 løbende orienteret om alle retslige skridt mod Danmark samt regeringens  

 reaktioner herpå.
 Efter et samråd i Markedsudvalget den 16. juli 1993 med udenrigsministeren  

 er der enighed om følgende:
Markedsudvalget informeres løbende om alle Kommissionens åbningsskrivelser  

 ved, at der sendes en kort meddelelse om åbningsskrivelsen.
I sager, der  

 efter regeringens eget skøn anses for særlig relevante eller vigtige, får  

 Markedsudvalget tilsendt notater om indholdet af Kommissionens  

 åbningsskrivelser og regeringens svar umiddelbart efter, at sidstnævnte svar  

 er afgivet til Kommissionen.
Efter omstændighederne tilsender regeringen  

 Markedsudvalget åbningsskrivelsen samt svaret herpå, såfremt udvalget anmoder  

 herom.
 I de tilfælde, hvor proceduren med en åbningsskrivelse ikke anvendes,  

 informerer regeringen tillige Markedsudvalget om de retstvister, der opstår  

 som følge af Danmarks medlemskab af EF, og som efter regeringens skøn anses  

 for vigtige og relevante.
Regeringen orienterer løbende Markedsudvalget om samtlige begrundede  

 udtalelser fra Kommissionen, idet der her er tale om et egentligt skridt på  

 vejen til en eventuel retssag.
Orienteringen kan ske sammen med regeringens  

 svar på udtalelsen.
Markedsudvalget modtager et notat om indholdet af  

 Kommissionens begrundede udtalelse og regeringens svar.
Efter  

 omstændighederne tilsender regeringen den begrundede udtalelse og regeringens  

 svar, såfremt udvalget anmoder herom.
Kommissionens stævninger mod Danmark ved EF-Domstolen og regeringens svar  

 oversendes i notatform til orientering for Markedsudvalget.
Stævningen og  

 svaret oversendes til udvalget efter samme retningslinier som ovenfor.
Orienteringen af Markedsudvalget i notatform om det nærmere indhold af de  

 retslige skridt kan efter regeringens ønske ske fortroligt.
Alle  

 åbningsskrivelser, begrundede udtalelser og stævninger samt svarene herpå vil  

 dog skulle behandles fortroligt.
Det forhold, at der er rejst - eller forberedes - en sag mod Danmark på et  

 bestemt område er ikke omfattet af fortrolighedskravet.
De korte meddelelser  

 om modtagne åbningsskrivelser vil derfor ikke skulle behandles fortroligt.
Den informationsprocedure, der er beskrevet ovenfor, berører på ingen måde  

 regeringens eneansvar for, at dansk EF-politik er i overensstemmelse med  

 EF-rettens bestemmelser.
Hensigten er alene at sørge for, at Markedsudvalget  

 løbende bliver bedre orienteret om relevante retslige skridt, der foretages  

 mod Danmark i medfør af det danske EF-medlemskab.
 P.u.v.
Ivar Nørgaard formand (* 1) Note: Ændret opgørelsesmetode i forhold til tidligere.
Hvor  

 åbningsskrivelsen medfører flere enkeltsager, medregnes hver sag nu som een  

 åbningsskrivelse.
Derfor er tallet i 1992 større end normalt.
