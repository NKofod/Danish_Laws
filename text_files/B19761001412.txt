LODDER AF MIDTERSTE TOLERANCEKLASSE Under henvisning til § 2 i handelsministeriets bekendtgørelse nr. 75 af 6.  

 februar 1976 vedrørende EØF-justering, der her i landet gennemfører  

 rådsdirektiv 71/316/EØF (rammedirektiv) som ændret ved rådsdirektiv  

 72/427/EØF meddeles herved bestemmelser for lodder af midterste toleranceklasse således som disse er fastsat i EØF rådsdirektiv 71/317/EØF af 26. juli  

 1971 (specialdirektiv):
 1. Disse bestemmelser omfatter lodder af den midterste  

 toleranceklasse med følgende nominelle værdier:
- bloklodder på 5, 10, 20 og 50 kg; - cylindriske lodder på 1, 2, 5, 10, 20, 50, 100, 200 og 500 g samt 1, 2,  

 5 og 10 kg.
 2. Lodder af midterste toleranceklasse som beskrevet  

 under 1. er ikke underkastet EØF-typegodkendelse, men er umiddelbart godkendt  

 til EØF-førstegangsjustering, såfremt de med hensyn til måletekniske  

 egenskaber, teknisk udførelse, materiale og nøjagtighed opfylder  

 betingelserne, som er angivet i bilagene I til IV til dette tekniske  

 direktiv.
 Sådanne lodder vil herefter af justervæsenet kunne justeres og forsynes  

 med stempel for EØF-førstegangsjustering, således at lodderne kan omsættes og  

 anvendes på lige god med lodder justeret efter justerreglementet af 1. marts  

 1950 og forhandlet under justervæsenets eneret.
 3. Lodder, som i et andet medlemsland er forsynet med  

 stempel for EØF-førstegangsjustering, kan uden yderligere godkendelse fra  

 justervæsenet omsættes og anvendes her i landet, jvf. § 5 i  

 handelsministeriets bekendtgørelse nr. 75 af 6. februar 1976.
 4. Dette tekniske direktiv træder i kraft den 1.  

 oktober 1976.
E.
Repstorff Holtveg BILAG I BLOKLODDER 1. Form, materiale og udførelse 1.1. Blokform med fast håndgreb, der ikke rager frem.
 1.2. Materiale:
 1.2.1. lodlegemet: gråt støbejern.
 1.2.2. type 1: håndgrebet af trukket præcisionsstålrør af  

 standard-diameter.
 type 2: håndgrebet støbt i et med lodlegemet.
2. Justerhulrum Type 1 2.1. Justerhulrummet udgøres af det indvendige af det rør, der tjener som  

 håndgreb.
2.2. Justerhulrummet lukkes med en gevindprop af trukket messing eller med  

 et endestykke i form af en glat messingskive.
Gevindproppen er forsynet med  

 en kærv; den glatte skive har i midten et hul til en udtrækker.
 2.3. Plombering af proppen sker med en lille blyplade, der drives ind i en  

 indre uddrejning eller i rørets gevind.
Type 2 2.4. Justerhulrummet er indstøbt i et af loddets to sidestykker og med  

 åbning foroven på sidestykket.
 2.5. Justerhulrummet lukkes med en plade af blødt stål.
 2.6. Plombering af stålpladen sker med en lille blyplade, der drives ind i  

 en pasning over stålpladen, således som vist i bilag II.
3. Justering 3.1. Efter at et nyt lod er justeret med blyhagl, skal to tredjedele af  

 justerhulrummets totalvolumen forblive tomt.
4. Placering af stemplet for EØF-førstegangsjustering 4.1. Det endelige EØF-justerstempel indstanses på den lille blyplade, der  

 plomberer justerhulrummet.
5. Angivelser og påskrifter 5.1. Angivelse af de nominelle værdier samt fabrikantmærke skal findes med  

 forsænkede eller ophøjede typer foroven på den midterste del af lodlegemet.
 5.2. De nominelle værdier skal angives i følgende form: 5 kg, 10 kg, 20  

 kg, 50 kg.
6. Dimensioner og tolerancer 6.1. De dimensioner, der skal overholdes for de enkelte lodder er fastsat  

 i bilag II (dimensioner i millimeter).
 6.2. Dimensionerne er underlagt de normale fremstillingstolerancer.
7. Maksimale tolerancer 8. Overfladebehandling 8.1. Om nødvendigt skal lodderne beskyttes mod korrosion ved et egnet  

 slidbestandigt og slagfast overtræk.
BILAG III CYLINDRISKE LODDER 1. form, materiale og udførelse 1.1. Cylinder forsynet med fladt håndtag.
 1.2. Materiale: af enhver art med en massefylde på 7 til 9,5 g/kbcm og af  

 mindst samme hårdhed som støbemessing, med en korrosions- og slidfasthed, der  

 mindst er lige så god som for gråt støbejern, og med en overfladestand, der  

 mindst kan sammenlignes med overfladestanden af gråt støbejern, der er støbt  

 omhyggeligt i en form af fint sand.
 Støbejern må ikke benyttes til lodder med en nominel værdi under 100 g.
 1.3. Tilladt er enhver udførelse, hvortil materialet egner sig.
2. Justerhulrum 2.1. Cylindrisk udboring med øget diameter i den øverste del.
2.2. Hulrummet lukkes med en gevindprop af trukket messing eller med et  

 endestykke i form af en glat messinskive.
Gevindproppen er forsynet med en  

 kærv; den glatte skive har i midten et hul til en udtrækker.
 2.3. Proppens plombering sker med en lille blyplade, der drives ind i en  

 uddrejning i den udvidede del af udboringen.
 2.4. Lodder på 1, 2, 5 og 10 g har ikke noget justerhulrum.
 2.5. For lodder på 20 og 50 g er et justerhulrum valgfrit.
3. Justering 3.1. Efter at et nyt lod er justeret med blyhagl, skal to tredjedele af  

 justerhulrummets totalvolumen forblive tomt.
4. Placering af stemplet for EØF-førstegangsjustering 4.1. Det endelige EØF-justerstempel indstanses på den lille blyplade, der  

 plomberer justerhulrummets lukkeprop.
 4.2. Lodder uden justerhulrum stemples på standfladen.
5. Angivelser og påskrifter 5.1. Angivelse af loddernes nominelle værdi samt fabrikantmærke skal  

 findes med forsænkede eller ophøjede typer på håndtagets overside.
 5.2. Angivelse af den nominelle værdi kan gentages på selve loddet, når  

 dettes værdi er fra 500 g til 10 kg.
 5.3. De nominelle værdier skal angives i følgende form:
 1 g, 2 g, 5 g, 10 g, 20 g, 50 g, 100 g, 200 g, 500 g, 1 kg, 2 kg, 5 kg, 10  

 kg.
6. Dimensioner og tolerancer 6.1. De dimensioner, der skal overholdes for de enkelte lodder, er fastsat  

 i bilag IV (dimensioner i millimeter).
 6.2. Dimensionerne er underlagt de normale fremstillingstolerancer.
7. Maksimale tolerancer 8. Overfladebehandling 8.1. Om nødvendigt skal lodderne beskyttes mod korrosion ved et egnet  

 slidbestandigt og slagfast overtræk; de kan poleres.
