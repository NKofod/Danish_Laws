Betænkning afgivet af Retsudvalget den 28. november 2013 Betænkning over Forslag til lov om ændring af straffeloven (Forhøjet strafferamme for grov dopingkriminalitet) [af justitsministeren (Morten Bødskov)]:
1. Udvalgsarbejdet Lovforslaget blev fremsat den 2. oktober 2013 og var til 1. behandling den 24. oktober 2013. Lovforslaget blev efter 1. behandling henvist til behandling i Retsudvalget.
Møder Udvalget har behandlet lovforslaget i 3 møder.
Høring Et udkast til lovforslaget har inden fremsættelsen været sendt i høring, og justitsministeren sendte den 16. august 2013 dette udkast til udvalget, jf.
REU alm. del  bilag 376 (folketingsåret 2012-13). Den 2. oktober 2013 sendte justitsministeren de indkomne høringssvar og et notat herom til udvalget.
Spørgsmål Udvalget har stillet 7 spørgsmål til justitsministeren til skriftlig besvarelse, som denne har besvaret.
2. Indstillinger og politiske bemærkninger Et flertal i udvalget (udvalget med undtagelse af LA) indstiller lovforslaget til vedtagelse.
Venstres medlemmer af udvalget bemærker, at strafferammen for dopingkriminalitet med lovforslaget bliver tredoblet, hvilket V alt i alt støtter op om.
Det er dog V's opfattelse, at forhøjelsen af strafferammen for doping bliver uforholdsmæssig høj, f.eks. i forhold til strafferammerne for personfarlig kriminalitet.
Sammenligner man med straffen for personfarlig kriminalitet som f.eks. grov vold, er V af den opfattelse, at forøgelsen af strafferammen for dopingkriminalitet til 6 år står i et misforhold til, at strafferammen for grov vold tilsvarende er 6 års fængsel, og den finder kun anvendelse i fuldt omfang i sager, hvor gerningsindholdet har været af en særlig farlig eller brutal karakter.
Men V er enig i, at der skal være mulighed for at straffe de særlig grove tilfælde af dopingkriminalitet hårdere, hvorfor V som nævnt støtter lovforslaget.
Enhedslistens medlemmer af udvalget har  noteret sig, at lovforslagets strafskærpelse har fokus på den organiserede og omfattende dopinghandel, dvs. bagmænd, der tjener penge på smugling, organiseret salg og lign. , og at den enkelte bruger af doping ikke rammes af strafskærpelsen.
Der henvises særligt til svar på spørgsmål 2. EL bemærker samtidig, at en indsats over for dopingmisbrug ikke kan gøres ved at straffe bagmændene alene.
Der er behov for en bedre forebyggende, oplysende og sundhedspolitisk indsats over for den enkelte bruger, som ikke baserer sig på straf og trusler om fængsel.
 Et mindretal i udvalget (LA) indstiller lovforslaget til forkastelse ved 3. behandling.
 Inuit Ataqatigiit, Sambandsflokkurin og Javnaðarflokkurin var på tidspunktet for betænkningens afgivelse ikke repræsenteret med medlemmer i udvalget og havde dermed ikke adgang til at komme med indstillinger eller politiske udtalelser i betænkningen.
 En oversigt over Folketingets sammensætning er optrykt i betænkningen.
Trine Bramsen (S) Poul Andersen (S) Mogens Jensen (S) Mette Reissmann (S) Ole Hækkerup (S) Rasmus Prehn (S) Jeppe Mikkelsen (RV) Zenia Stampe (RV) Camilla Hersom (RV) Karina Lorentzen Dehnhardt (SF) fmd.
Jonas Dahl (SF) Pernille Skipper (EL) Johanne Schmidt-Nielsen (EL) Henning Hyllested (EL) Doris Jakobsen (SIU) Kim Andersen (V) Preben Bang Henriksen (V) Inger Støjberg (V) Karen Jespersen (V) Jan E.
Jørgensen (V) Karsten Lauritzen (V) Kristian Pihl Lorentzen (V) Karsten Nonbo (V) Peter Skaarup (DF) Mette Hjermind Dencker (DF) Pia Adelsteen (DF) Kim Christiansen (DF) Simon Emil Ammitzbøll (LA) Tom Behnke (KF) nfmd.
 Inuit Ataqatigiit, Sambandsflokkurin og Javnaðarflokkurin havde ikke medlemmer i udvalget.
Bilag 1 Oversigt over bilag vedrørende L 8 Bilagsnr.
