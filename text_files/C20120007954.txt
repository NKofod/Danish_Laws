Skrivelse om ændring af vejledning til bekendtgørelse om rådighed I vejledning nr. 53 af 29. juni 2012 til bekendtgørelse om rådighed foretages følgende ændringer:
 1. Efter vejledningen Til § 10 og før overskriften Konsekvenser indsættes:
»Raskmelding på Jobnet Til § 10 a Et sygemeldt medlem, der bliver rask, skal raskmelde sig på Jobnet for at få dagpenge.
Retten til dagpenge forudsætter, at medlemmet i øvrigt opfylder betingelserne for ret til dagpenge.
Pligten til at raskmelde sig på Jobnet fremgår af bekendtgørelse om en aktiv beskæftigelsesindsats.« 2. Efter vejledningen Til § 11 a og før overskriften Kapitel 3 indsættes:
»Til § 11 b Hvis medlemmet ikke har en computer eller adgang til anden privat computer, må medlemmet benytte sig af offentligt tilgængelige computere fx på biblioteket eller i jobcenteret, når medlemmet skal raskmelde sig på Jobnet.
 Det skyldes medlemmets forhold, hvis medlemmet fx på grund af problemer med den benyttede computer ikke raskmelder sig på Jobnet.
