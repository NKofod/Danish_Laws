Fremsat den 5. april 2000 af  

 kulturministeren (Elsebeth Gerner Nielsen) Forslag til Lov om ændring af lov om radio- og  

 fjernsynsvirksomhed (Spredning af lydprogrammer i trafikanlæg, fordeling  

 af DR s og TV 2 s digitale programmer i fællesantenneanlæg,  

 afskæring af klageadgang til Kulturministeriet i »must carry«-sager,  

 præcisering af bestemmelser om DR s og TV 2 s regnskabsudarbejdelse,  

 krav om europæiske programmer i lokal-tv udsendt i netværk,  

 hjemmel til fastsættelse af inhabilitetsregler for lokale radio- og  

 fjernsynsnævn og forbud mod privat besiddelse af piratdekodere  

 m.v.)1) § 1 I lov om radio- og fjernsynsvirksomhed, jf. lovbekendtgørelse nr.  

 208 af 6. april 1999, som ændret ved lov om radio- og  

 fjernsynsvirksomhed nr. 367 af 2. juni 1999, foretages følgende  

 ændringer:
 1. I § 1 indsættes som stk. 2:
» 2. § 4, stk. 1, affattes således:
» 3. I § 4 indsættes efter stk. 1 som  

 nyt stykke:
» Stk. 2-4 bliver herefter stk. 3-5.
 4. I § 4, stk. 3, der bliver stk. 4,  

 ændres »af stk. 1 og 2.« til: »af stk. 1 og  

 3.«.
 5. I § 5 b, stk. 1, indsættes som 3.  

 pkt.:
» 6. I § 14, stk. 1, ændres »finansår« til: »år«.
 7. § 14, stk. 2, affattes således:
» 8. I § 24, stk. 1, ændres »finansår« til: »år«.
 9. § 24, stk. 2, affattes således:
» 10. § 25, stk. 2, affattes således:
» 11. I § 50 a indsættes efter stk. 2 som nyt  

 stykke:
» Stk. 3 bliver herefter stk. 4.
 12. I § 55, stk. 2, nr. 3, ændres »eller stk. 3,« til:  

»eller stk. 4,«.
 13. I § 56 indsættes efter stk. 7:
» 14. I § 75 a udgår »i  

 erhvervsmæssigt øjemed«.
 15. § 76 a, stk. 1, affattes således:
» § 2 Lovforslaget træder i kraft 1. maj 2000.
Bemærkninger til lovforslaget Almindelige bemærkninger Lov om radio- og fjernsynsvirksomhed, jf.  

 lovbekendtgørelse nr. 208 af 6. april 1999, er senest blevet  

 ændret ved § 1 i lov nr. 367 af 2. juni 1999 (Folketingstidende  

 1998-99, Forhandlingerne sp. 6387, 7135, 7394; Tillæg A sp. 5812;  

 Tillæg B sp. 1127; Tillæg C sp. 854).
Lovforslaget har til formål at give kulturministeren  

 hjemmel til at tillade, at ejere af større trafikanlæg  

 (tunneller og lignende) af sikkerhedsmæssige grunde kan sprede  

 lydprogrammer i disse anlæg.
Lovforslaget har også til  

 formål at fastsætte regler om fordelingen af DR s og TV 2 s  

 digitale programmer i fællesantenneanlæg, samt at gøre  

 Telestyrelsens afgørelser i »  

must carry«-spørgsmål endelige.
Dernæst er det formålet  

 at bringe lovens bestemmelser om DR s og TV 2 s regnskaber i overensstemmelse  

 med årsregnskabsloven.
Endvidere er det lovforslagets formål at  

 implementere en bestemmelse fra EF-direktivet »Fjernsyn uden grænser« , Rådets direktiv  

 89/552/EØF som ændret ved Europa-Parlamentets og Rådets  

 direktiv 97/36/EF, hvorefter der bliver hjemmel til at fastsætte krav  

 om en vis andel af europæiske programmer i lokal-tv udsendt i nationale  

 netværk.
Dernæst er formålet at give kulturministeren  

 hjemmel til at fastsætte generelle inhabilitetsregler for medlemmer af  

 de lokale radio- og fjernsynsnævn.
Endelig er formålet med  

 lovforslaget at udstrække forbudet mod erhvervsmæssig  

 omsætning m.v. af piratdekodere m.v. til også at omfatte forbud  

 mod privat besiddelse m.v. af piratdekodere m.v.
Den faste forbindelse over Øresund åbner den  

 1. juli 2000. En del af forbindelsen er en 4 km lang motorvejstunnel under  

 Drogden, hvor der er en særlig sikkerhedsmæssig risiko for  

 trafikanterne, og hvor en redningsindsats i tilfælde af ulykker og  

 lignende har vanskelige vilkår.
Samtidig er Drogden-tunnelen den eneste  

 del af Øresundsforbindelsen, hvor der ikke er radiodækning fra  

 svenske og danske FM-kanaler, hvorfor de trafikinformationskanaler, der  

 normalt anvendes af vejmyndighederne via Danmarks Radio og Sveriges Radio,  

 ikke kan anvendes. Øresundskonsortiet, der som ejer af forbindelsen  

 har ansvaret for sikkerheden i motorvejsanlægget, vil derfor gerne have  

 mulighed for via et såkaldt lækkende kabel at sende radio i  

 Drogden-tunnelen, da mange bilister erfaringsmæssigt har bilradioen  

 tændt.
For at sikre et optimalt beredskab i Drogden-tunnelen og  

 lignende anlæg foreslås det derfor at give kulturministeren  

 hjemmel til at tillade, at ejere af større trafikanlæg af  

 sikkerhedsmæssige grunde kan sprede lydprogrammer i trafikanlæg.  

 Udmøntningen af hjemmelen tænkes foretaget i en  

 bekendtgørelse efter forhandling med de svenske myndigheder om den del  

 af Øresundskonsortiets forslag, som vedrører Sveriges  

 Radio.
 I henhold til § 4, stk. 1, i den gældende  

 radio- og fjernsynslov påhviler det ejere af  

 fællesantenneanlæg at sikre, at der i anlægget sker en  

 fordeling af DR s og TV 2 s programmer (den såkaldte »must carry«-forpligtelse). Dette gælder  

 dog ikke anden programvirksomhed udsendt i medfør af lovens § 7,  

 stk. 3, og § 18, stk. 4. Et krav om, at både DR s og TV  

 2 s analoge programmer og de to stationers digitale programmer skal fordeles  

 i fællesantenneanlæg, vil i praksis medføre, at  

 fællesantenneanlæg, der alene modtager programmer med egne  

 antenner og fordeler disse programmer analogt, skal ombygges for at kunne  

 opfylde den digitale »must carry «-forpligtelse.
 En sådan ombygning skønnes i mange  

 tilfælde at indebære en opgradering i form af en udbygning af  

 hovedstationen med henblik på modtagelse og fordeling af de digitale  

 programmer, renovering af fordelingsnettet og udskiftning af  

 forstærkere, hvilket især ved de mindre (brugerejede) anlæg  

 vil blive kostbart for de enkelte brugere.
Det foreslås derfor, at DR s og TV 2 s digitale  

 programmer ikke i samme omfang som de analoge programmer skal være  

 omfattet af denne forpligtelse, og at det kun er de anlæg, som fordeler  

 andre digitale programmer, der bliver forpligtede til at fordele DR s og TV 2  

 s digitale programmer.
Forslaget har til formål at sikre, at  

 digitaliseringen af fællesantenneanlæg bliver  

 efterspørgselsstyret.
I medfør af lovens § 5 b, stk. 1,  

 fører Telestyrelsen tilsyn med overholdelsen af bl.a. »must carry« -forpligtelserne i lovens  

 § 4. Det er antaget, at Telestyrelsens afgørelser i disse sager  

 kan indbringes for Kulturministeriet.
Denne ankemulighed er uden reelt  

 indhold, og det foreslås på den baggrund, at klagemuligheden til  

 Kulturministeriet afskæres.
 Dernæst foreslås det på Rigsrevisionens  

 foranledning, at formuleringerne af bestemmelserne, for så vidt  

 angår revisionen af DR s og TV 2 s regnskaber, bringes i  

 overensstemmelse med årsregnskabsloven.
Endvidere foreslås det, at kulturministeren gives  

 hjemmel til at fastsætte regler om andelen af europæiske  

 programmer i lokal-tv udsendt i netværk. Ændringen er  

 nødvendig som følge af artikel 9 i Rådets direktiv  

 89/552/EØF som ændret ved Europa-Parlamentets og Rådets  

 direktiv 97/36/EF, EF-Tidende 1997 L 202 s. 60 (»Fjernsyn uden grænser «-direktivet). Efter artikel 9 i  

 direktivet finder direktivets kvotebestemmelser ikke anvendelse på  

 fjernsynsudsendelser, der er bestemt for et lokalt publikum, og som ikke  

 indgår i et nationalt netværk.
Det betyder, at direktivets  

 kvotebestemmelser finder anvendelse på lokal tv udsendt i et nationalt  

 netværk, og som er bestemt for et større publikum end det  

 lokale.
 Dernæst foreslås det, at kulturministeren  

 gives hjemmel til at fastsætte regler om generel inhabilitet i de  

 lokale radio- og fjernsynsnævn. Ændringen følger en  

 udtalelse fra Kammeradvokaten, hvori det påpeges, at  

 inhabilitetsbestemmelserne i lokal radio- og fjernsynsbekendtgørelsen,  

 for så vidt angår medlemmerne af de lokale radio- og  

 fjernsynsnævn, savner en sikker hjemmel i loven.
Endelig foreslås det, at forbudet mod piratdekodere  

 m.v. udstrækkes til også at omfatte besiddelse m.v. af  

 piratdekodere m.v. til privat brug.
I henhold til § 75 a i den  

 gældende radio- og fjernsynslov er det ikke tilladt i  

 erhvervsmæssigt øjemed at fremstille, importere, omsætte,  

 besidde eller ændre dekodere eller andet dekodningsudstyr, hvis  

 formål det er at give uautoriseret adgang til indholdet af en kodet  

 radio- eller tv-udsendelse.
Det har imidlertid vist sig, at dette forbud ikke  

 er tilstrækkeligt til at sætte en stopper for  

 piratvirksomheden.
I henhold til de gældende regler straffes forbudet  

 mod erhvervsmæssig omsætning m.v. af piratdekodere m.v. med  

 bøde, hæfte eller fængsel i indtil 6 måneder.
Det  

 foreslås, at strafferammen, for så vidt angår privat  

 besiddelse af piratdekodere m.v., begrænses til bøde.  

 Kulturministeriet finder det endvidere rimeligt af hensyn til  

 rettighedshaverne i straffemæssig forstand at sidestille udbredelse af  

 piratdekodere m.v. i en videre kreds   f.eks. via Internettet   med den  

 erhvervsmæssige omsætning.
 Økonomiske og administrative konsekvenser  

 m.v.
 Lovforslaget har ikke væsentlige økonomiske  

 eller administrative konsekvenser for staten eller kommunerne.
 For så vidt angår de erhvervsøkonomiske  

 konsekvenser, forventes forslaget om at udstrække forbudet mod  

 erhvervsmæssig omsætning m.v. af piratdekodere m.v. til  

 også at omfatte et forbud mod privat besiddelse at give  

 betalings-tv-selskaber, dekoderselskaber og andre rettighedshavere et bedre  

 grundlag for at udøve deres virksomhed.
 Lovforslaget forventes ikke at få  

 miljømæssige konsekvenser.
 Lovforslaget gennemfører en bestemmelse i  

 Europa-Parlamentets og Rådets direktiv 97/36/EF af 30. juni 1997 om  

 ændring af Rådets direktiv 89/552/EØF om samordning af  

 visse love og administrative bestemmelser i medlemsstaterne vedrørende  

 udøvelse af tv-spredningsvirksomhed, jf. ovenfor.
Høring over lovforslaget Udkastet til dette lovforslag   bortset fra forslaget om  

 spredning af lydprogrammer i større trafikanlæg   har  

 været udsendt til høring hos Amtsrådsforeningen i Danmark,  

 BFE, Boligselskabernes Landsforening, By- og Boligministeriet, Canal Digital,  

 DA, Danmarks Lokal-TV Forening, Danske Uddannelsesmedier, Demokratiske  

 Lokalstationer, Den Kristne Producentkomité for Lokalradio og TV, DR,  

 Erhvervsministeriet, FAEM-Sekretariatet, Finansministeriet,  

 Forbrugerombudsmanden, Forbrugerrådet, Forbrugerstyrelsen, Foreningen  

 af Kommercielle Lokalradio og TV-stationer (KOMM), Forskningsministeriet,  

 Frederiksberg Kommune, Fællesforeningen af Danske Antenneforeninger,  

 IASTAR c/o Radio Energy, Indenrigsministeriet, Justitsministeriet, KODA,  

 Kommunernes Landsforening, Københavns Kommune, LO, LTV  

 (Lokal-tv-foreningen), Miljø- og Energiministeriet, Rigsrevisionen,  

 Samarbejdsforum for Danske Lyttere og Seere, Sammenslutningen af lokale radio  

 og TV-stationer i Danmark, Statsministeriet, Stofa A/S, STOP, Tele Danmark  

 A/S, Telestyrelsen, TV 2, de regionale TV 2 virksomheder, Udvalget vedr.  

 Lokal Radio og TV, Viasat og Værkstedssammenslutningen.
 Forslaget om spredning af lydprogrammer i større  

 trafikanlæg er sendt til høring samtidig med fremsættelsen  

 af lovforslaget.
Vurdering af konsekvenser af  

 lovforslaget Positive konsekvenser Negative konsekvenser Økonomiske konsekvenser for stat, amter og  

 kommuner Ingen Ingen Administrative konsekvenser for stat, amter og  

 kommuner Ingen Ingen Økonomiske konsekvenser for erhvervslivet Betalings-tv-selskaber, dekoder-selskaber og andre  

 rettigheds-havere vil få et bedre grundlag for at udøve deres  

 virksomhed.
Administrative konsekvenser for erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget gennemfører en bestemmelse i  

 Europa-Parlamentets og Rådets direktiv 97/36/EF af 30. juni 1997 om  

 ændring af Rådets direktiv 89/552/EØF.
Bemærkninger til lovforslagets  

 enkelte bestemmelser Til § 1 Til nr. 1 Bestemmelsen giver mulighed for, at ejere af større  

 trafikanlæg af sikkerhedsmæssige grunde kan få tilladelse  

 til at sende radio i tunneler og lignende via et såkaldt lækkende  

 kabel.
Ministeren kan i den forbindelse beslutte, at programvirksomheden kan  

 omfatte programmer, der udsendes samtidig af andre foretagender, og at  

 sådanne programmer kan afbrydes med meddelelser til trafikanterne, som  

 direkte vedrører disses sikkerhed.
Sådanne meddelelser kan  

 spænde fra situationer, der kræver omgående evakuering af  

 trafikanlægget til situationer med kødannelse, der kræver  

 særlig opmærksomhed.
Bestemmelsen sigter i første  

 række på at muliggøre, at Øresundskonsortiet som  

 ansvarlig for sikkerheden i Øresundsforbindelsens  

 motorvejsanlæg, herunder den 4 km lange motorvejstunnel under Drogden,  

 kan sende radio i tunnelen som led i sit beredskab. Øresundskonsortiet  

 ønsker i den forbindelse:
a Sveriges Radio Malmöhus 102,0 MHz Danmarks Radio P4/P2 96,5 MHz Danmarks Radio P3 93,6 MHz a Den af Øresundskonsortiets ønskede  

 løsning er ikke mulig inden for den gældende radio- og  

 fjernsynslovs rammer.
Ifølge lovens § 1 er det udelukkende DR  

 eller lokalradioer, der har ret til at sprede radioprogrammer til  

 offentligheden i Danmark ved hjælp af FM-sendernettet.
Der er ikke  

 ifølge loven mulighed for dispensation på dette punkt.
 Øresundskonsortiet har gjort opmærksom  

 på, at den 4 km lange tunnelstrækning under Drogden udgør  

 et særligt risikomoment, og at radiokommunikation kan være af  

 afgørende betydning for en rettidig evakuering af tunnelen i en  

 katastrofesituation.
Til nr. 2 Det fremgår af pkt. 1 i tillægsaftale nr. 1 af  

 15. december 1998 til medieaftalen af 10. maj 1996, at DR og TV 2 kan  

 påbegynde digital tv-programvirksomhed.
DR har tidligere foretaget  

 forsøg med digital radio (Digital Audio Broadcasting, DAB). Den  

 egentlige tv-forsøgsvirksomhed blev begyndt den 19. november 1999.  

 Forsøgsperioden for digitalt tv (Digital Video Broadcasting, DVB) er  

 fastsat til ½ år med mulighed for forlængelse.
Når denne forsøgsvirksomhed er afsluttet i  

 løbet af år 2000, vil DR og TV 2 påbegynde en egentlig  

 permanent digital programvirksomhed.
I henhold til § 4 i den  

 gældende lov vil denne permanente digitale programvirksomhed være  

 omfattet af »must  

 carry«-forpligtelsen.
For at kunne fordele digitale programmer i  

 fællesantenneanlæggene vil mange fællesantenneanlæg  

 imidlertid skulle ombygges.
En sådan ombygning vil være forbundet  

 med forholdsvis store omkostninger, som det kun vil være rimeligt at  

 pålægge anlægsejerne, hvis de tilsluttede husstande  

 ønsker at modtage de digitale programmer.
Det foreslås derfor,  

 at » must  

 carry«-forpligtelsen  

 for så vidt angår DR s og TV 2 s digitale programmer  

 begrænses til alene at gælde for de anlæg, der fordeler  

 andre digitale programmer.
 Det bemærkes, at 1. pkt. er uændret i forhold  

 til den gældende lov. 3. pkt. er indholdsmæssigt uændret i  

 forhold til den gældende lov.
Til nr. 3 Hvis det tillades, at fællesantenneanlæg  

 må konvertere digitale »must carry«-programmer til analoge programmer, vil den digitale udvikling  

 gå langsommere, og lyttere/seere, som alene modtager  

 radio/tv-udsendelser via fællesantenneanlæg, vil ikke få  

 glæde af DR s og TV 2 s nye digitale tilbud, herunder mulighederne for  

 interaktivitet og tv-udsendelser i det nye 16:9-format.
 Det foreslås derfor, at det som udgangspunkt ikke  

 skal være tilladt for fællesantenneanlæg at konvertere  

 digitale »must  

 carry «-programmer til  

 analoge programmer.
Derimod vil det næppe lægge en alvorlig  

 dæmper på den digitale udvikling, hvis der gives mulighed for i  

 fællesantenneanlæg at konvertere digitale » must carry«-programmer til analoge programmer  

 under forudsætning af, at der samtidig finder en digital fordeling sted  

 af de samme programmer.
Herved tilgodeses såvel de lyttere/seere, som  

 har anskaffet digitalt udstyr, som de lyttere/seere, som ikke har anskaffet  

 sådant udstyr, men er tilfredse med at modtage programmerne i analog  

 form.
 Det vil herefter være op til de tilsluttede  

 husstande at beslutte, om man vil anskaffe en DAB-modtager (til  

 radiomodtagelse) og/eller en digital set-top-boks/tv-modtager (til  

 tv-modtagelse) for at få det fulde udbytte af de digitale  

 udsendelser.
Såfremt der stilles krav om fordeling af  

»must carry«-kanaler både i digital form  

 og i analog form, vil dette betyde, at der lægges beslag på en  

 øget andel af kanalkapaciteten i anlægget med henblik på  

 opfyldelse af »must  

 carry« -forpligtelsen.  

 Med den foreslåede bestemmelse vil det være op til de enkelte  

 fællesantenneanlæg at beslutte, om der skal anvendes kapacitet  

 til analog fordeling af digitale »  

must carry«-programmer, hvis disse programmer alene udsendes digitalt.
Hvis det  

 digitale program paralleludsendes analogt, vil der således være  

 en forpligtelse til at fordele både det digitale og det analoge  

 signal.
Til nr. 4 Forslaget er en konsekvensrettelse som følge af  

 ændringen af § 4, jf. lovforslagets nr. 3.
Til nr. 5 Telestyrelsen fører i henhold til § 5 b i den  

 gældende lov bl.a. tilsyn med overholdelsen af »must carry« -forpligtelserne i lovens  

 § 4. Telestyrelsen kan i forbindelse med tilsynet bl.a. meddele  

 påbud til ejere af fællesantenneanlæg.
Det er   på  

 baggrund af princippet om ulovbestemt rekurs   antaget, at Telestyrelsens  

 afgørelser i disse sager kan indbringes for Kulturministeriet.
Telestyrelsens afgørelser er imidlertid relativt  

 enkle, nemlig at konstatere, om det pågældende  

 fællesantenneanlæg opfylder »must carry «-forpligtelserne eller ej.
Kulturministeriets  

 behandling af klager over Telestyrelsens afgørelser i sådanne  

 sager er tilsvarende simpel, idet ministeriet i sagens natur kun kan nå  

 frem til samme resultat som Telestyrelsen.
Der er således ikke noget  

 skønsmæssigt element at efterprøve, og ministeriets  

 sagsbehandling bliver derfor af ren formel karakter.
På den baggrund  

 foreslås det, at Telestyrelsens afgørelser gøres  

 endelige, og at klageadgangen til Kulturministeriet dermed  

 afskæres.
Til nr. 6 Det fremgår af § 14, stk. 1, i den  

 gældende lov, at DR s bestyrelse for hvert finansår  

 fastsætter budgettet for DR s virksomhed.
DR s virksomhed er imidlertid  

 ikke optaget på finansloven, men finansieres bl.a. af licens, som i  

 henhold til lovens § 61, stk. 1, fastsættes for et eller  

 flere år ad gangen af kulturministeren med tilslutning fra Folketingets  

 Finansudvalg.
Licensfastsættelsen følger således  

 kalenderåret.
Bestemmelsen foreslås derfor ændret, så  

 budgettet ligeledes fastsættes for hvert år.
Til nr. 7 Det fremgår af § 14, stk. 2, i den  

 gældende lov, for så vidt angår DR s  

 regnskabsaflæggelse, at institutionens regnskab revideres af  

 Rigsrevisionen.
Rigsrevisionen har i brev af 12. juni 1998 anmodet om, at  

 formuleringen ved først givne lejlighed ændres til, at  

 institutionens regnskab udarbejdes af bestyrelsen og direktionen og revideres  

 af Rigsrevisionen.
Bestemmelsen vil hermed blive bragt i overensstemmelse med  

 tilsvarende formuleringer i årsregnskabsloven (jf.  

 årsregnskabslovens § 2). Forslaget følger Rigsrevisionens  

 anmodning.
Til nr. 8 Det foreslås, at TV 2 s centrale bestyrelse i lighed  

 med DR s bestyrelse vil skulle fastsætte budgettet for den  

 landsdækkende virksomhed for hvert år og ikke for hvert  

 finansår.
Der henvises til bemærkningerne til lovforslagets nr.  

 6.
Til nr. 9 Forslaget bringer bestemmelsen vedrørende TV 2 s  

 regnskabsaflæggelse i overensstemmelse med tilsvarende formuleringer i  

 årsregnskabsloven.
Der henvises til bemærkningerne til  

 lovforslagets nr. 7.
Til nr. 10 Der henvises til bemærkningerne til lovforslagets  

 nr. 9.
Til nr. 11 Det fremgår af artikel 9 i det ændrede  

 EF-direktiv »Fjernsyn  

 uden grænser«, at  

 kvotebestemmelserne om europæiske programmer ikke finder anvendelse  

 på fjernsynsudsendelser, der er bestemt for et lokalt publikum, og som  

 ikke indgår i et nationalt netværk.
Det betyder, at direktivets  

 kvotebestemmelser finder anvendelse på lokal-tv, som er udsendt i et  

 nationalt netværk, og bestemt for et større publikum end det  

 lokale.
Desuden gælder kvotebestemmelserne for DR, TV 2 og  

 danske satellit- og kabel tv-stationer, som sender ud over ét lokalt  

 område.
Det kan virke konkurrenceforvridende, hvis lokal-tv udsendt i  

 netværk ikke også er omfattet kvotebestemmelserne.
I medfør af lovforslaget vil kulturministeren  

 få hjemmel til at fastsætte regler om andelen af europæiske  

 programmer i lokal-tv udsendt i netværk.
Hjemlen vil blive  

 udmøntet på samme måde som den tilsvarende hjemmel om DR s  

 og TV 2 s programvirksomhed og programmer spredt ved hjælp af satellit  

 eller kabel til områder ud over ét lokalt område.
I vedtægterne for DR og TV 2 og i  

 bekendtgørelsen om radio- og fjernsynsvirksomhed ved hjælp af  

 satellit eller kabel er der   i overensstemmelse med tv-direktivets  

 kvotebestemmelser   fastsat bestemmelser om, at stationerne skal  

 tilstræbe, at over halvdelen af den sendetid i tv, der ikke  

 består af nyheder, sportsbegivenheder, konkurrencer og tekst-tv,  

 afsættes til europæiske programmer.
Endvidere skal stationerne  

 tilstræbe, at 10 % af den sendetid i tv, der ikke består af  

 nyheder, sportsbegivenheder, konkurrencer og tekst-tv, eller 10 % af  

 programbudgettet, afsættes til europæiske programmer fra  

 producenter, der er uafhængige af tv-foretagender.
En passende andel  

 skal forbeholdes programmer af ny dato, dvs. programmer, der udsendes senest  

 5 år efter deres produktion.
Tilsvarende bestemmelser vil blive fastsat  

 i bekendtgørelsen om lokal radio- og fjernsynsvirksomhed for så  

 vidt angår lokale tv-programmer udsendt i netværk.
Til nr. 12 Forslaget er en konsekvensrettelse som følge af  

 ændringen af § 50 a, jf. lovforslagets nr. 11.
Til nr. 13 I henhold til § 23 i bekendtgørelse nr. 606 af  

 19. juli 1999 om lokal radio- og fjernsynsvirksomhed kan personer, som er  

 medlemmer af bestyrelsen for et selskab m.v., som har eller søger  

 tilladelse til lokal radio- eller fjernsynsvirksomhed i nævnets  

 område, og personer, som deltager i ledelsen af en lokal radio eller  

 tv-station i nævnets område, pga. inhabilitet ikke være  

 medlemmer eller suppleanter for medlemmer af de lokale radio- eller  

 fjernsynsnævn.
Endvidere kan personer, som ofte må forventes at  

 være inhabile i forhold til de enkelte sager, der skal behandles i  

 nævnet, ikke udpeges som medlemmer eller suppleanter for medlemmer af  

 nævnet.
 Kammeradvokaten har imidlertid i udtalelse af 4. maj 1999  

 gjort Kulturministeriet opmærksom på, at disse  

 inhabilitetsbestemmelser savner en sikker hjemmel i lov om radio- og  

 fjernsynsvirksomhed.
 Det foreslås på denne baggrund, at  

 kulturministeren gives en sådan hjemmel.
Til nr. 14 Der blev i forbindelse med en ændring af radio- og  

 fjernsynsloven pr. 1. januar 1997 indsat en bestemmelse i loven (§ 75  

 a), hvorefter det ikke er tilladt i erhvervsmæssigt øjemed at  

 fremstille, importere, omsætte, besidde eller ændre dekodere og  

 andet dekodningsudstyr, hvis formål det er at give uautoriseret adgang  

 til indholdet af en kodet radio- eller tv-udsendelse.
 Fra betalings-tv-selskaber, dekoderselskaber og andre  

 rettighedshavere har der været fremsat ønske om en  

 skærpelse af forbudet mod piratdekodere m.v. i form af forbud mod  

 privat besiddelse m.v. af piratdekodere m.v. under henvisning til, at  

 forbudet ikke har virket efter hensigten.
For at få et overblik over problemets omfang  

 anmodede Kulturministeriet i slutningen af 1998 Center for Teleinformation  

 (CTI) om bl.a. at foretage en undersøgelse af erfaringerne med den  

 gældende ordning.
Det fremgår af undersøgelsen, at CTI  

 med en række forbehold   vurderer, at antallet af husstande med  

 uautoriseret adgang til tv-programmer i juni 1998 sandsynligvis lå  

 på ca. 200.000, hvilket svarer til ca. 8 % af det samlede antal  

 husstande i Danmark.
Dette er en stigning i forhold til det estimerede antal  

 i 1997, da forbudet blev indført.
CTI mener, at antallet fortsat er  

 stigende.
Indførelse af et forbud mod privat besiddelse m.v.  

 af piratdekodere m.v. vil betyde, at alle led i omsætningskæden  

 bliver ulovlige.
Det helt centrale bliver imidlertid, at et sådant  

 forbud derudover vil have en præventiv »signalværdi« i forhold til de husstande, som måtte  

 overveje at anskaffe et piratdekodere m.v.
 På denne baggrund foreslås det, at der  

 indføres et forbud mod privat besiddelse m.v. af piratdekodere  

 m.v.
Til nr. 15 Overtrædelse af forbudet mod erhvervsmæssig  

 omsætning m.v. af piratdekodere m.v. kan i henhold til de  

 gældende regler straffes med bøde, hæfte eller  

 fængsel i indtil 6 måneder.
 Det foreslås, at privat  

 besiddelse af piratdekodere m.v.   jf. lovforslagets nr. 14   alene kan  

 straffes med bøde, medens den hidtil gældende strafferamme  

 fastholdes, for så vidt angår erhvervsmæssig  

 omsætning m.v. af piratdekodere m.v.
Det fremgår af bemærkningerne til lovens  

 § 75 a, jf. lovforslag nr.
L 50, fremsat den 29. oktober 1997, at det  

 gældende forbud alene omfatter den erhvervsmæssige  

 omsætning m.v. af piratdekoderudstyr m.v., og at dette forhold  

 medfører, at f.eks. de pirataktiviteter, som finder sted i  

 hacker-miljøer og lignende, ikke rammes af forbudet.
Baggrunden herfor  

 er, at sådanne aktiviteter, der bl.a. kan dreje sig om at »knække koden« i radio/tv-kodningssystemer, i  

 almindelighed ikke foretages i erhvervsmæssigt øjemed.
Det samme  

 kan siges at gælde, når privatpersoner på f.eks.  

 Internettet giver oplysninger om, hvorledes kodningen kan omgås.
Betalings-tv-selskaberne, dekoderselskaberne og andre  

 rettighedshavere har påpeget, at distributionen af krypteringskoder  

 m.v. i vidt omfang finder sted på Internettet.
Denne opfattelse er  

 blevet bekræftet i den i bemærkningerne til lovforslagets nr. 14  

 nævnte undersøgelse, der også nævner distribution  

 via udsendelse af SMS-beskeder til mobiltelefoner.
Såfremt denne  

 distribution sker i erhvervsmæssigt øjemed, er dette allerede  

 omfattet af det gældende forbud.
Kulturministeriet finder det  

 imidlertid rimeligt af hensyn til rettighedshaverne i straffemæssig  

 forstand at sidestille udbredelse af piratdekodere m.v. i en videre kreds  

 f.eks. via Internettet   med den erhvervsmæssige omsætning  

 m.v.
Til § 2 Det foreslås, at lovforslaget træder i kraft  

 den 1. maj 2000.
Bilag 1 Lovforslaget sammenholdt med gældende lov Gældende formulering Lovforslaget § 1. Følgende har ret til at sprede lyd- og billedprogrammer  

 som angivet i § 2:
 1. I § 1 indsættes som stk. 2:
 1)	Danmarks Radio, jf. kapitel 3.
 2)	TV 2, jf. kapitel 4.
 3)	Foretagender der efter kapitel 5 har fået tilladelse til  

 programvirksomhed ved hjælp af satellit eller ved hjælp af  

 kabelanlæg til områder, der går ud over ét lokalt  

 område, jf. kapitel 6. Spredningen skal ske i overensstemmelse med  

 tilladelsen.
4)	Selskaber, foreninger og lign. samt kommuner, der efter kapitel 6  

 har fået tilladelse til programvirksomhed inden for et lokalt  

 område.
Spredningen skal ske i overensstemmelse med tilladelsen.
» 2. § 4, stk. 1, affattes således:
 § 4. Det påhviler ejere af  

 fællesantenneanlæg at sikre, at der i anlægget sker en  

 fordeling af de lyd- og billedprogrammer, der spredes ved hjælp af  

 radioanlæg af Danmarks Radio og TV 2, herunder de regionale programmer,  

 der er bestemt til modtagning i det pågældende område.  

 Dette gælder dog ikke programmer, som spredes i medfør af  

 § 7, stk. 3, eller § 18, stk. 4.
»Det påhviler ejere af fællesantenneanlæg at sikre, at  

 der i anlægget sker en fordeling af de lyd- og billedprogrammer, der  

 spredes ved hjælp af radioanlæg af Danmarks Radio og TV 2,  

 herunder de regionale programmer, der er bestemt til modtagning i det  

 pågældende område.
Digitale programmer fra Danmarks Radio  

 og TV 2 i medfør af § 17, stk. 1, og § 18, stk. 1, skal alene  

 fordeles, såfremt der fordeles andre digitale programmer i  

 anlægget.« 3. I § 4 indsættes efter stk. 1 som  

 nyt stykke:
»Stk. 2. Det er ikke tilladt i fællesantenneanlæg  

 at konvertere de i stk. 1, 2. pkt., nævnte digitale programmer til  

 analoge programmer, med mindre der samtidig finder en digital fordeling sted  

 af de samme programmer.« Stk. 2. Hvis anlægget indeholder mere end 8 kanaler,  

 skal der tillige stilles én kanal til rådighed for lokale  

 fjernsynsprogrammer, der spredes i det pågældende område i  

 henhold til tilladelse efter kapitel 6.
 Stk. 2-4 bliver herefter stk. 3-5.
 Stk. 3. Såfremt fordelingen af programmer i  

 anlægget sker i programpakker, skal samtlige pakker indeholde de  

 programmer, der er omfattet af stk. 1 og 2.
 4. I § 4, stk. 3, der bliver til stk. 4  

 ændres »af stk. 1 og 2.« til: »af stk. 1 og 3.«.
 Stk. 4. Digital forsøgsvirksomhed er ikke omfattet af  

 forpligtelsen i stk. 1.
§ 5 b.
Telestyrelsen fører tilsyn med overholdelse af  

 §§ 4, 5 og 5 a.
Telestyrelsen kan i forbindelse med tilsynet meddele  

 påbud til ejere af fællesantenneanlæg om overholdelse af  

 §§ 4, 5 og 5 a.
 5. I § 5 b, stk. 1, indsættes som 3.  

 pkt.:
»Påbud om overholdelse af § 4 kan ikke indbringes for anden  

 administrativ myndighed.« § 14. Bestyrelsen fastsætter for hvert finansår  

 budgettet for Danmarks Radios virksomhed.
Budgettet tilsendes  

 kulturministeren og Folketinget til orientering.
 6. I § 14, stk. 1, ændres »finansår«  

 til: »år«.
 7. § 14, stk. 2, affattes således:
 Stk. 2. Institutionens regnskab revideres af Rigsrevisionen.  

 Det af bestyrelsen udarbejdede regnskab for det enkelte finansår  

 forelægges med revisionens bemærkninger kulturministeren til  

 godkendelse og tilsendes derefter Folketinget til orientering.
»Stk. 2. Institutionens regnskab udarbejdes af bestyrelsen og  

 direktionen og revideres af Rigsrevisionen.
Regnskabet for det enkelte  

 år forelægges med revisionens bemærkninger kulturministeren  

 til godkendelse og tilsendes derefter Folketinget til orientering.« § 24. Den centrale bestyrelse fastsætter for hvert  

 finansår budgettet for den landsdækkende virksomhed, herunder  

 tildeling af midler til hver enkelt af TV 2's regionale virksomheder.
 8. I § 24, stk. 1, ændres »finansår«  

 til: »år«.
 9. § 24, stk. 2, affattes således:
Stk. 2. Regnskabet for den landsdækkende virksomhed  

 udarbejdes af bestyrelsen og revideres af Rigsrevisionen.
Regnskabet for det  

 enkelte finansår forelægges med revisionens bemærkninger  

 kulturministeren til godkendelse og tilsendes derefter Folketinget til  

 orientering.
»Stk. 2. Regnskabet for den landsdækkende virksomhed  

 udarbejdes af bestyrelsen og direktionen og revideres af Rigsrevisionen.  

 Regnskabet for det enkelte år forelægges med revisionens  

 bemærkninger kulturministeren til godkendelse og tilsendes derefter  

 Folketinget til orientering.« § 25. ...
 10. § 25, stk. 2, affattes således:
Stk. 2. Regnskabet for den regionale virksomhed udarbejdes af  

 bestyrelsen og revideres af Rigsrevisionen.
For så vidt angår TV  

 Syd, revideres regnskabet dog af en statsautoriseret revisor.
Regnskabet for  

 det enkelte finansår forelægges med revisionens  

 bemærkninger kulturministeren til godkendelse.
»Stk. 2. Regnskabet for den regionale virksomhed udarbejdes af  

 bestyrelsen og direktionen og revideres af Rigsrevisionen.
For så vidt  

 angår TV Syd, revideres regnskabet dog af en statsautoriseret revisor.  

 Regnskabet for det enkelte år forelægges med revisionens  

 bemærkninger kulturministeren til godkendelse.« § 50 a.
Tv-stationer, der har tilladelse efter § 44,  

 stk. 4, skal 11. I § 50 a indsættes som nyt stykke:
1)	daglig sende mindst 1 time lokalt producerede nyheds- og  

 aktualitetsprogrammer eller andre programmer med udgangspunkt i  

 lokalsamfundet, 2)	sørge for, at en væsentlig del af programmerne  

 derudover er dansksprogede eller produceret for et dansk publikum, og 3)	afsætte sendetid til selskaber m.v., hvis tilladelse er  

 omfattet af § 44, stk. 6, og kommuner, hvis tilladelse er omfattet  

 af § 45.
 Stk. 2. Kulturministeren kan fastsætte nærmere  

 regler om de i stk. 1, nr. 1 og 2, nævnte programmer.
»Stk. 3. Kulturministeren fastsætter for så vidt  

 angår lokal fjernsynsvirksomhed i henhold til § 44, stk. 4,  

 regler om, i hvilket omfang udsendelser af europæisk oprindelse skal  

 indgå heri.« Stk. 3. For hvert program, der udsendes som led i  

 programvirksomhed i henhold til § 50, stk. 4 og 5, skal de  

 deltagende tilladelseshavere sørge for, at der er én  

 tilladelseshaver, som er ansvarlig for overholdelse af bestemmelserne i  

 radio- og fjernsynsloven.
Denne tilladelseshaver skal angives ved  

 afslutningen af hvert program.
En eventuel sanktion i henhold til § 55  

 vil blive pålagt denne tilladelseshaver.
 Stk. 3 bliver herefter stk. 4.
 § 55. ...
Stk. 2. En tilladelse kan inddrages midlertidigt eller  

 endeligt, hvis indehaveren 1)	ikke længere opfylder betingelserne i § 44, 2)	overtræder § 50, 3)	overtræder § 50 a, stk. 1, nr. 3, eller  

 stk. 3, 12. I § 55, stk. 2, nr. 3, ændres »eller  

 stk. 3,« til »eller stk. 4,«.
4)	tilsidesætter pålæg meddelt efter § 51,  

 stk. 4, 5)	overtræder § 52 eller § 53 eller 6)	tilsidesætter § 54 eller pålæg, der er  

 meddelt efter denne bestemmelse.
 § 56. Kommunalbestyrelsen nedsætter, hvis der er behov  

 derfor, et lokalt radio- og fjernsynsnævn, jf. dog stk. 3. Hvis  

 forholdene taler derfor, kan der nedsættes ét nævn for  

 radiovirksomhed og ét nævn for fjernsynsvirksomhed.
Stk. 2. Kommunalbestyrelserne i nabokommuner med tilsammen  

 indtil 200.000 indbyggere kan nedsætte et fælles nævn.  

 Udvalget vedr.
Lokal Radio og TV kan, hvis forholdene taler derfor, godkende,  

 at kommunalbestyrelserne i nabokommuner med tilsammen flere end 200.000  

 indbyggere nedsætter et fælles nævn.
Har et fælles  

 nævn omfattende nabokommuner med tilsammen flere end 200.000 indbyggere  

 været nedsat i den foregående funktionsperiode, kan  

 nedsættelsen af et nyt nævn omfattende de samme kommuner dog ske  

 uden udvalgets godkendelse.
 Stk. 3. Der nedsættes et fælles nævn for  

 fjernsynsvirksomhed, som omfatter Københavns Kommune, Frederiksberg  

 Kommune samt kommunerne i Københavns Amt.
 Stk. 4. Nævnet består af et ulige antal medlemmer,  

 mindst 5.
Stk. 5. Et mindretal af medlemmerne vælges direkte af  

 kommunalbestyrelsen.
De øvrige medlemmer vælges efter  

 følgende regler: Kommunalbestyrelsen indkalder med mindst 14 dages  

 varsel til et møde med deltagelse af lokale foreninger og  

 organisationer, der udvælges efter kommunalbestyrelsens skøn.  

 Der skal ved udøvelsen af dette skøn lægges vægt  

 på en alsidig repræsentation af det lokale foreningsliv.  

 Opnås der på mødet enighed om valget af de øvrige  

 medlemmer til nævnet, anses de pågældende for valgt.  

 Opnås der ikke enighed, vælger kommunalbestyrelsen medlemmerne  

 efter indhentet udtalelse fra de pågældende foreninger og  

 organisationer.
For de medlemmer, der repræsenterer det lokale  

 foreningsliv, kan der vælges suppleanter.
Stk. 6. Nævnets funktionsperiode følger den  

 kommunale valgperiode.
Valg til nævnet finder sted snarest muligt efter  

 hvert kommunalvalg, dog senest den 1. april i det efterfølgende  

 år.
Nævnet fungerer indtil udgangen af den måned, i hvilken  

 nyt valg til dette har fundet sted.
Kommunalbestyrelsen kan alene afkorte et  

 bestående nævns funktionsperiode med henblik på  

 nedsættelsen af et fælles nævn og under forudsætning  

 af, at et flertal af det pågældende nævns medlemmer  

 vedtager dette.
Et fælles nævns funktionsperiode kan alene  

 afkortes med henblik på nedsættelse af et større  

 fælles nævn.
 Stk. 7. Kommunalbestyrelsen fastsætter regler for  

 nævnets virksomhed.
 13. I § 56 indsættes efter stk. 7:
»Stk. 8. Kulturministeren kan fastsætte regler om  

 generel inhabilitet for så vidt angår medlemmer af de lokale  

 radio- og fjernsynsnævn.« § 75 a.
Det er ikke tilladt i erhvervsmæssigt  

 øjemed at fremstille, importere, omsætte, besidde eller  

 ændre dekodere eller andet dekodningsudstyr, hvis formål det er  

 at give uautoriseret adgang til indholdet af en kodet radio- eller  

 tv-udsendelse.
Annoncering eller anden form for reklame for sådant  

 udstyr er ikke tilladt.
 14. I § 75 a udgår: »i erhvervsmæssigt  

 øjemed«.
 15. § 76 a, stk. 1,  affattes  

 således:
§ 76 a.
Med bøde, hæfte eller fængsel  

 indtil 6 måneder straffes den, der forsætligt eller groft  

 uagtsomt overtræder § 75 a.
»§ 76 a.
Med bøde straffes den, der forsætligt  

 eller groft uagtsomt overtræder § 75 a.
Såfremt  

 overtrædelsen finder sted i erhvervsmæssigt øjemed, kan  

 straffen stige til hæfte eller fængsel i indtil 6 måneder.  

 Tilsvarende gælder udbredelse som nævnt i § 75 a  i en videre  

 kreds, selvom den ikke sker i erhvervsmæssigt øjemed.« Stk. 2. § 76, stk. 3, finder tilsvarende  

 anvendelse.
