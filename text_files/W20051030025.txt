Klage over tvangsfiksering og indgivelse af beroligende medicin med  

 tvang.
Endvidere klage over de involverede sundhedspersoner Det lokale nævn godkendte tvangsfikseringen af  

 patienten samt indgivelsen af beroligende medicin samme dag, da nævnet fandt,  

 at betingelserne for begge indgreb havde været til stede.
Nævnet fandt  

 imidlertid på grund af patientens fremstilling sidst på nævnsmødet, at der  

 under fikseringen blev anvendt unødig stor fysisk magt, idet hun havde  

 beklaget  

 sig højlydt under fikseringen, og hun havde blå mærker på armen, at der var  

 grundlag for at udtale kritik af en sygeplejerske for gennemførelsen af  

 tvangsfikseringen.
Sundhedsvæsenets Patientklagenævn godkendte ligeledes  

 tvangsfiksering og indgivelse af beroligende medicin med tvang.  

 Sundhedsvæsenets Patientklagenævn fandt efter en nøje gennemgang af  

 oplysningerne  

 i sagen, at der ikke i forbindelse med gennemførelsen af tvangsfikseringen  

 kunne antages at være anvendt unødig stor fysisk magt.
Nævnet fandt  

 endvidere,  

 at det ikke kunne antages, at sygeplejersken i forbindelse med fastholdelsen  

 af  

 patienten havde anvendt unødig stor fysisk magt.
Nævnet fandt på denne  

 baggrund, at der ikke er det fornødne grundlag for at udtale kritik af  

 sygeplejersken, hvorfor nævnet ændrede afgørelsen på dette punkt.
