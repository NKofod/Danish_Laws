 I medfør af lodslovens §§ 7, stk. 4 og 23, stk. 2, fastsættes:
§ 1.  En lods skal under lodsning iagttage de  

 internationale søvejsregler og særlige regler for sejlads m.m. i visse danske  

 farvande.
Den pågældende skal desuden rådgive føreren af et lodset skib eller  

 dennes stedfortræder i overensstemmelse med godt sømandskab og ud fra den  

 erfaring og indsigt, som en lods skal være i besiddelse af.
 Stk. 2.  En lods må ikke forlade skibet inden ankomsten  

 til det sted, hvortil lodsningen er aftalt, medmindre skibsføreren eller  

 Farvandsvæsenet giver ham tilladelse til at gå fra borde på et tidligere  

 tidspunkt.
 Stk. 3.  Hvis en skibsfører ønsker lodsningen fortsat  

 udover det område, inden for hvilketen lods har lodsningspligt eller -ret,  

 skal lod-sen meddele skibsføreren, hvor lodsafløsningen kan finde sted.  

 Såfremt en anden lods bliver tilkaldt for at fortsætte lodsningen, skal den  

 afløste lods forblive så længe om bord, at afløseren kan blive underrettet  

 om, hvad der er nødvendigt for at sikre skibets videre sejlads.
 § 2.  En lods, som bringer skibe til eller fra  

 kajplads, eller som er forhyret på skibe på vej mod en havn i en  

 EU-medlemsstat, skal omgående underrette havnestatens eller kyststatens  

 myndigheder, hvis de under udøvelsen af deres normale opgaver bliver  

 opmærksomme på, at skibet har fejl eller mangler, som kan være til fare for  

 sikkerheden under sejladsen, eller som indebærer risiko for skade på  

 havmiljøet.
 Stk. 2.  Såfremt en lods i øvrigt bliver opmærksom på,  

 at der foreligger en overtrædelse af sejladsforskrifter udstedt i medfør af  

 lov om skibsfartens betryggelse skal han så hurtigt som muligt underrette  

 Søfartsstyrelsen herom.
 § 3.  Overtrædelse af bekendtgørelsen straffes med  

 bøde eller hæfte, medmindre højere straf er forskyldt efter andre regler.
 § 4.  Bekendtgørelsen træder i kraft den 1. februar  

 1998.
 Stk. 2.  Samtidig ophæves bekendtgørelse nr. 140 af 15.  

 april 1980 om lodsningers udførelse og bekendtgørelse nr. 245 af 6. juli 1961  

 om lodsers tilsyn med overholdelse af sejladsforskrifter m.m.
Farvandsvæsenet, den 9. januar 1998 S.
Torp Petersen / Bent Davidsen (* 1) Bekendtgørelsen indeholder bestemmelser, der gennemfører Rådets  

 direktiv 95/21/EØF af 19. juni 1995 om havnestatskontrol.
