(Til samtlige private lærerseminarier,  

 børnehave- og fritidspædagogseminarier og  

 husholdningsseminarier m.v.) På given foranledning skal man herved meddele, at bestemmelsen i  

 tjenestemandsloven af 18. juni 1969 § 56 om lønforskud, jf. § 33, stk. 1, i  

 lov af 7. juni 1958 om lønninger og pensioner til statens tjenestemænd, ikke  

 hjemler adgang til at yde lønforskud til andre personalegrupper end  

 tjenestemænd i staten, folkeskolen og folkekirken.
Der er herefter ikke  

 hjemmel til at yde lønforskud til personale ansat på vilkår svarende til de  

 for tjenestemænd gældende ved private seminarier.
 Undervisningsministeriet vil dog ikke gøre indvendinger imod, at allerede  

 bevilgede lønforskud til lærere m.fl. med ansættelse på ovennævnte vilkår  

 afvikles efter de for tjenestemænd i staten, folkeskolen og folkekirken  

 gældende regler.
 P.M.V.
 E.B.
