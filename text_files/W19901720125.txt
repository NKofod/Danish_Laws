 Ministeriet har i forbindelse med en tilladelse til etablering af en  

 midlertidig tørdok samt sejlrende til brug for støbning af fundamenter til 11  

 vindmøller, der skal anvendes som vindmøllepark på søterritoriet, stillet en  

 række vilkår.
 I brev af 14. februar 1990 med tilhørende bilag har selskabet ansøgt om  

 tilladelse til etablering af en midlertidig tørdok ved Onsevig Havn på  

 Nordvestlolland til brug for støbning af fundamenter til 11 vindmøller, der  

 skal etableres som vindmøllepark på søterritoriet ud for Blæsenborg Odde på  

 nordvestsiden af Lolland.
 Endvidere ansøger selskabet om tilladelse til etablering af en midlertidig  

 sejlrende med en vanddybde på ca. 3 m fra tørdokken til stedet hvor  

 fundamenterne agtes placeret.
 Ministeriet har i sit brev af 20. november 1989 meddelt ELKRAFT principiel  

 tilladelse til etablering af vindmøllerne bl.a. på vilkår, at ingen del af  

 projektet må iværksættes, forinden endelig godkendelse foreligger fra  

 ministeriets side.
Det fremgår af sagen, at selskabet forhandler med ELKRAFT om overdragelse  

 af entreprisen på projektet.
Af hensyn til en stram tidsplan på projektet  

 anmoder selskabet om, at ministeriet allerede på nærværende tidspunkt  

 meddeler tilladelse til etablering af tørdok og sejlrende.
Det fremgår desuden af sagen, at tørdokken etableres på sydsiden af  

 vejdæmninger til Onsevig Havn.
Området omgives af en fangdæmning med en  

 kronebredde på ca. 12 m, anlæg 2 mod vandet og ca. anlæg 1,5 m mod dokkens  

 indre.
Indvendigt udgraves dokken til dybder mellem - 3,5 m og - 2,8 m.
Det opgravede materiale anvendes dels i fangdæmningen og dels til  

 etablering af et ca. 15 m bredt arbejdsareal med en skurby mellem dokken og  

 vejdæmningen.
Arbejdsarealets højde afhænger af den opgravede fyldmængde.
 Fangdæmningen udføres uden bølgebeskyttelse, da støbningen af  

 vindmøllefundamenterne forventes afsluttet i august 1990. Herefter retableres  

 havbunden påny, ved at det opgravede materiale fyldes tilbage i dokken.
Det fremgår endvidere af sagen, at sejlrenden ønskes etableret fra dokkens  

 vestende til stedet, hvor møllerne agtes placeret.
Vanddybden i sejlrenden  

 bliver ca. 3 m.
Det opgravede materiale klappes på havbunden.
Efter  

 vindmøllernes placering på søterritoriet fyldes sejlrenden påny med sand,  

 således at de eksisterende dybdeforhold retableres.
 Ministeriet har i sagens anledning anmodet Kystinspektoratet,  

 Farvandsvæsenet, Fiskeriinspektøren i København, Skov- og  

 Naturstyrelsen, Ravnsborg Kommune, Storstrøms Amt og bestyrelsen af Onsevig  

 Havn om en udtalelse.
Storstrøms Amt udtaler, at anlæg af den midlertidige tørdok ved Onsevig  

 Havn ikke er i strid med regionplan eller fredningsmæssige interesser i  

 området.
Det er imidlertid en forudsætning, at hav og landområder føres  

 tilbage til deres oprindelige tilstand, når støbningen af fundamenterne er  

 udført.
 Endvidere udtaler amtet, at såfremt der ønskes foretaget klapning af  

 materiale på søterritoriet i forbindelse med etablering af tørdok og  

 sejlrende, skal der i amtets miljøkontor søges om tilladelse i henhold til  

 Miljøministeriets bekendtgørelse nr. 975 af 19. december 1986. Amtet henleder  

 opmærksomheden på, at der efter meddelt tilladelse er en ankefrist på 4 uger,  

 indenfor hvilken uddybningsarbejdet ikke må påbegyndes.
 Skov- og Naturstyrelsen bemærker, at der er en risiko for, at  

 anlægsarbejdet vil beskadige undersøiske stenalderbopladser og skibsvrag.  

 Disse fortidsminder er beskyttet i henhold til naturfredningslovens § 49, og  

 må ikke beskadiges eller fjernes uden tilladelse fra Skov- og Naturstyrelsen.
Med henblik på at klarlægge forholdene på stedet, er det nødvendigt at  

 gennemføre en marinarkæologisk undersøgelse, hvorfor bygherren opfordres til  

 at kontakte Skov- og Naturstyrelsens kulturhistoriske kontor med henblik på  

 en aftale om sagens videre forløb.
Såfremt det viser sig, at der befinder sig  

 beskyttede fortidsminder på stedet er Skov- og Naturstyrelsens tilladelse til  

 anlæg af tørdokken betinget af, at der gennemføres arkæologiske udgravninger.
På det således foreliggende grundlag skal ministeriet hermed godkende  

 anlæg af en midlertidig tørdok ved Onsevig Havn og udgravning af en  

 midlertidig sejlrende på følgende vilkår: 1. Inden udgangen af 1990 skal  

 anlæggene være fjernet fuldstændigt fra søterritoriet, og hav- og landområder  

 skal være ført tilbage til deres oprindelige tilstand. 2. Som sikkerhed for  

 opfyldelse af tilladelsens vilkår skal der over for ministeriet stilles en  

 bankgaranti på 100.000 kr. 3. Anlæggene skal vedligeholdes i god og  

 forsvarlig stand og skal ændres eller fjernes, dersom der viser sig  

 uforudsete, skadelige virkninger som følge af deres tilstedeværelse, eller  

 dersom de forfalder og ikke straks genetableres. 4. Der må ikke uden  

 ministeriets tilladelse foretages udvidelse af eller ændringer på anlægget.  

 5. Til Farvandsvæsenet indsendes, inden arbejdets start, meddelelse om  

 arbejdets påbegyndelsestidspunkt og om arbejdets forventede varighed.
Under  

 arbejdets udførelse markeres anlæggene med stager med sorte flag ved midten  

 og for enderne.
Stagerne skal række 2 m op over vandet. 6. Eventuel  

 afmærkning af anlæggene i funktionsperioden aftales med Farvandsvæsenet. 7.  

 Umiddelbart efter anlæggenes etablering indsendes til Farvandsvæsenet,  

 Kystinspektoratet og ministeriet ajourførte tegninger visende anlæggenes  

 endelige udformning og nøjagtige placering, f.eks. angivet ved indmåling af  

 konstruktionen i forhold til matrikelskel.
Endvidere leveres en pejleplan  

 visende dybder omkring anlæggene. 8. Såfremt fyld ønskes klappet på  

 søterritoriet, skal en ansøgning om tilladelse hertil være amtskommunen i  

 hænde ca. 3 måneder, inden arbejdet forventes påbegyndt. 9. Såfremt der i  

 området for anlæggenes placering findes bevaringsværdige vrag eller  

 fortidsminder, skal disse udgraves på bygherrens bekostning.
 10. Såfremt anlæggene påfører fiskere tab, samt hvorvidt og i hvilket  

 omfang de bør holdes skadesløse herfor, skal i mangel af mindelig  

 overenskomst afgøres af et i medfør af saltvandsfiskerilovens § 17, stk. 4,  

 nedsat nævn.
 11. Der må ikke uden Trafikministeriets tilladelse foretages udvidelser  

 eller væsentlige ændringer af anlæggene.
 12. Anlæggene kan ikke overdrages til andre uden ministeriets forudgående  

 tilladelse.
 13. Når anlæggene inddrages, skal Farvandsvæsenet, Trafikministeriet og  

 Kystinspektoratet underrettes herom.
 For tilladelsen gælder i øvrigt:
 a) Tilladelsen fritager ikke ejeren af anlæggene for et i forbindelse med  

 deres tilstedeværelse eventuelt opstående civilretligt ansvar.
 b) Tilladelsen indeholder ingen garanti for de foreslåede konstruktioners  

 sikkerhed eller stabilitet.
 Det bemærkes endelig, at en meddelt tilladelse fortabes, såfremt nogen af  

 de for tilladelsen fastsatte vilkår ikke måtte blive opfyldt.
