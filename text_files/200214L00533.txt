Betænkning afgivet af Retsudvalget den 22. maj 2003 Betænkning over Forslag til lov om  

 ændring af straffeloven og retsplejeloven (Bekæmpelse af rockerkriminalitet og anden organiseret  

 kriminalitet) [af justitsministeren (Lene Espersen)] 1. Ændringsforslag Der er af justitsministeren stillet 4 ændringsforslag.
2. Udvalgsarbejdet Lovforslaget blev fremsat den 23. april 2003 og var til 1.  

 behandling den 5. maj 2003. Lovforslaget blev efter 1. behandling henvist til  

 behandling i Retsudvalget.
 Udvalget ønsker lovforslaget henvist til fornyet  

 udvalgsbehandling efter 2. behandling.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og justitsministeren sendte den 13. marts 2003 dette udkast til  

 udvalget, jf. alm. del  bilag 840. Den 24. april 2003 sendte  

 justitsministeren  

 de indkomne høringssvar samt et notat herom til udvalget.
Den 2. maj 2003  

 sendte justitsministeren et tillæg til den kommenterede høringsoversigt.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Advokatrådet, Landsforeningen af Beskikkede Advokater og PROSA.
 Justitsministeren har over for udvalget kommenteret de  

 skriftlige henvendelser til udvalget.
Deputationer Endvidere har Landsforeningen af Beskikkede Advokater og PROSA  

 mundtligt over for udvalget redegjort for deres holdning til lovforslaget.
Spørgsmål Udvalget har stillet 38 spørgsmål til justitsministeren til  

 skriftlig besvarelse, som denne har besvaret.
Samråd Udvalget har stillet 2 spørgsmål til justitsministerens  

 mundtlige besvarelse, som denne har besvaret i et åbent samråd med udvalget.  

 Justitsministerens talepapir til brug for samrådet er optrykt som bilag til  

 betænkningen.
3. Indstillinger og politiske bemærkninger Et  

  

 flertal  

  

 i udvalget  

 (S, V, DF og KF) indstiller lovforslaget til  

  

 vedtagelse  

  

 med de stillede ændringsforslag.
Efter flertallets opfattelse må der lægges afgørende vægt på, at  

 omfanget og karakteren af rockerkriminaliteten og anden organiseret  

 kriminalitet har udviklet sig i en faretruende retning i de senere år.  

 Rockerkriminaliteten er nu et meget alvorligt samfundsproblem.
Samtidig  

 bliver  

 de organiserede kriminelle miljøer stadig mere lukkede, og det bliver stadig  

 vanskeligere for politiet at optrevle de kriminelle netværk med de hidtil  

 anvendte efterforskningsmidler.
 På den baggrund finder flertallet det nødvendigt, at de  

 foreslåede nye regler gennemføres, således at politiet bliver bedre rustet i  

 kampen mod rockerkriminaliteten og anden organiseret kriminalitet.
 Den kritik, som lovforslaget har givet anledning til, har  

 navnlig været rettet mod de dele, der vedrører agentreglerne og reglerne om  

 forsvarerens adgang til aktindsigt.
 Det har således især været kritiseret, at der med lovforslaget  

 åbnes mulighed for at gøre brug af civile agenter.
Flertallet er ikke enig i denne kritik og vil i den forbindelse  

 fremhæve, at der ikke er tale om generelt at tillade brug af civile agenter.  

 Egentlig agentvirksomhed vil fortsat være forbeholdt polititjenestemænd.  

 Lovforslaget indeholder alene en begrænset undtagelse, der tager sigte på de  

 tilfælde, hvor det er afgørende for politiagentens muligheder for at komme  

 til  

 at virke, at en civil person i det kriminelle miljø kan hjælpe politiagenten  

 med at komme ind i miljøet.
I besvarelsen af udvalgets spørgsmål har  

 justitsministeren præciseret, at det er udelukket, at en civil person kan  

 bistå  

 politiet på en måde, som er omfattet af agentreglerne, hvis dette ikke sker i  

 sammenhæng med en planlagt politiagentaktion.
Den civile person kan desuden  

 kun  

 yde bistand af yderst beskedent omfang, og der vil være domstolskontrol i  

 alle  

 tilfælde, hvor en civil person skal yde en sådan bistand.
I den forbindelse er det væsentligt at være opmærksom på, at de  

 almindelige betingelser for agentvirksomhed vil finde anvendelse, og den  

 civile  

 persons bistand vil ligesom en politiagents virksomhed være omfattet af det  

 såkaldte provokationsforbud, som betyder, at den civile persons bistand ikke  

 må  

 forøge den efterforskede lovovertrædelses omfang eller grovhed.
Hvis retten  

 under en efterfølgende straffesag mener, at den civile persons bistand har  

 overskredet grænsen for lovlig agentvirksomhed, vil der  ligesom i dag  

  kunne  

 tages hensyn hertil ved straffesagens afgørelse.
 Justitsministeren har også over for udvalget tilkendegivet, at  

 Rigsadvokaten vil udarbejde retningslinjer for anvendelsen af civile personer  

 som agenter.
Med hensyn til den kritik, der har været fremme vedrørende  

 værdien af den civile agents forklaring, er der grund til at være opmærksom  

 på,  

 at den civile persons begrænsede bistand med henblik på at introducere  

 politiagenten normalt ikke vil spille nogen rolle i anklagemyndighedens  

 bevisførelse med henblik på at få den tiltalte dømt.
Anklagemyndighedens  

 bevisførelse  

 vil således i praksis overvejende bygge på politiagentens forklaring om den  

 tiltaltes rolle, eventuelt i kombination med mere objektive bevisdata i form  

 af  

 aflytning, ransagningsfund m.v.
Hertil kommer, at en eventuel vurdering af,  

 om  

 den civile agents motiver til at bistå politiet kan have betydning for  

 skyldsspørgsmålet i sagen, vil være undergivet rettens frie bevisbedømmelse  

   

 på samme måde som i alle andre tilfælde, hvor der foreligger  

 vidneforklaringer.
 Flertallet finder endelig grund til at fremhæve, at civile  

 agenter er tilladt i en række lande, som vi normalt sammenligner os med,  

 herunder Norge og Sverige.
 På denne baggrund er det flertallets opfattelse, at den  

 foreslåede begrænsede adgang til at gøre brug af civile agenter i tilknytning  

 til en politiagents virksomhed under fuld domstolskontrol ikke giver  

 anledning  

 til retssikkerhedsmæssige betænkeligheder.
Det andet hovedkritikpunkt har været lovforslagets begrænsninger  

 i forsvarerens adgang til aktindsigt.
I den forbindelse vil flertallet  

 udtrykke  

 tilfredshed med det ændringsforslag, som justitsministeren har fremsat i  

 lyset  

 af kritikken, og som sikrer, at retten i alle tilfælde, hvor der er tale om  

 prøvelse af grænserne for forsvarerens adgang til aktindsigt, vil have fuld  

 adgang til det materiale, som tvisten vedrører.
Hermed er kritikken på dette  

 punkt blevet imødekommet.
Flertallet mener i øvrigt, at lovforslaget på dette område er  

 velbegrundet og rummer en rimelig balance i forhold til retssikkerhedsmæssige  

 hensyn.
De foreslåede begrænsninger i forsvarerens adgang til aktindsigt må  

 anses for nødvendige for at sikre politiets muligheder for at modtage  

 informationer, der er afgørende for en effektiv bekæmpelse af  

 rockerkriminaliteten m.v., men samtidig er forslaget udformet sådan, at  

 begrænsningerne  

 alene vedrører materiale, som enten slet ikke er tilvejebragt til brug for  

 den  

 konkrete straffesag og ikke skal bruges i sagen, eller som efter rettens  

 konkrete vurdering forsvarligt kan undtages fra adgangen til aktindsigt.
Det er  

 flertallets  

 klare opfattelse, at lovforslaget med de af  

 justitsministeren fremsatte ændringsforslag og justitsministerens  

 præciseringer  

 under udvalgsbehandlingen af de foreslåede reglers rækkevidde rummer en  

 tilfredsstillende balance mellem retssikkerhedsmæssige hensyn og hensynet til  

 en mere effektiv bekæmpelse af rockerkriminalitet og anden organiseret  

 kriminalitet.
I lyset af den kritik, der har været, kan der i denne  

 forbindelse  

 også være anledning til at fremhæve, at lovforslaget ikke vedrører  

 domstolenes  

 frie bevisbedømmelse i de konkrete straffesager.
Finder rettens medlemmer i  

 den  

 enkelte sag, at anklagemyndighedens bevisførelse i det konkrete tilfælde ikke  

 er overbevisende, må retten naturligvis  ganske som hidtil   

 frifinde den  

 tiltalte.
 Uanset flertallets støtte til lovforslaget, er det også  

 væsentligt at anerkende, at forslaget berører nogle centrale principper inden  

 for strafferetsplejen og har givet anledning til en betydelig offentlig  

 debat.
Debatten har vist, at der er bred enighed om, at  

 rockerkriminalitet m.v. er et alvorligt samfundsproblem, som det er  

 nødvendigt  

 at gribe meget håndfast ind over for, og som det er nødvendigt at sikre en  

 effektiv bekæmpelse af.
Debatten om lovforslaget har samtidig vist, at der  

 blandt dommere og advokater er bekymring for, om navnlig lovforslagets  

 bestemmelser om civile personers medvirken ved politiagentaktioner og om  

 begrænsninger i forsvarerens adgang til aktindsigt vil kunne svække  

 retssikkerheden, dels i forbindelse med politiets efterforskning af de  

 konkrete  

 straffesager, dels i forbindelse med den sigtedes eller tiltaltes forsvar.
 Det er afgørende, at der er tillid til, at de foreslåede regler  

 på disse områder ikke medfører utilsigtede virkninger for varetagelsen af  

 sigtede og tiltalte personers forsvar i konkrete straffesager.
Flertallet har derfor noteret med tilfredshed, at  

 justitsministeren over for udvalget har tilkendegivet, at hun er indstillet  

 på  

 at udarbejde en redegørelse til Folketinget om erfaringerne i praksis med de  

 nye regler om civile agenter og om begrænsning af forsvarerens adgang til  

 aktindsigt, når loven har været i kraft i 2 år.
Justitsministeren har  

 samtidig  

 tilkendegivet, at redegørelsen vil blive fremsat for Folketinget i  

 folketingsåret 2005-06 efter bestemmelsen i Folketingets Forretningsorden §  

 19,  

 stk. 4.
 Justitsministeren har endvidere tilkendegivet, at redegørelsen  

 vil blive udarbejdet efter følgende retningslinjer:
Justitsministerens forelæggelse for Folketinget vil ske på  

 grundlag af en rapport fra Rigsadvokaten om erfaringerne med de nye regler om  

 civile personers bistand, der er omfattet af agentreglerne, og om begrænsning  

 af forsvarerens adgang til aktindsigt.
Rigsadvokatens rapport vil blive  

 udarbejdet på grundlag af de erfaringer, der foreligger, når reglerne har  

 været  

 i kraft i 2 år.
Der vil ved lovens ikrafttræden blive etableret en ordning,  

 hvorefter politimestrene skal indberette til Rigsadvokaten alle tilfælde,  

 hvor  

 civile personer yder bistand, som er omfattet af agentreglerne, jf. den  

 foreslåede § 754 b, stk. 2, 2. pkt., i retsplejeloven.
Indberetningsordningen  

 vil omfatte ethvert tilfælde, hvor der er anvendt civile agenter, uanset om  

 der  

 efterfølgende rejses tiltale eller ej.
Denne indberetningsordning vil danne  

 grundlag for den del af Rigsadvokatens rapport, som vedrører politiets  

 samarbejde med civile personer i medfør af den foreslåede bestemmelse.
Denne del af Rigsadvokatens rapport vil skulle give en oversigt  

 over, hvor ofte politiet har modtaget bistand fra civile personer i medfør af  

 den foreslåede § 754 b, stk. 2, 2. pkt., samt hvilke former for kriminalitet,  

 disse sager har drejet sig om.
Redegørelsen skal endvidere oplyse om  

 eventuelle  

 konkrete problemer i forbindelse med samarbejdet med civile personer   

 herunder, om det er konstateret, at civile personer har overskredet grænsen  

 for  

 lovlig bistand til politiet  samt om, hvilke foranstaltninger dette  

 måtte have  

 givet anledning til.
Redegørelsen skal endvidere oplyse om rettens eventuelle  

 stillingtagen til den civile persons bistand under efterforskningen i de  

 tilfælde, hvor efterforskningen har ført til tiltalerejsning og  

 domsforhandling.
For så vidt angår anvendelsen af de nye regler om aktindsigt,  

 vil der blive etableret en tilsvarende indberetningsordning.
Ordningen vil  

 indebære, at politimestrene til Rigsadvokaten skal indberette alle afgørelser  

 truffet af retten i medfør af den gældende bestemmelse i § 746, stk. 1, jf.  

 den  

 foreslåede bestemmelse i § 746, stk. 2 (tvister om afgrænsning af det  

 materiale, der er tilvejebragt til brug for sagen, jf. den foreslåede § 745,  

 1.  

 pkt.), samt alle afgørelser truffet af retten efter den foreslåede  

 bestemmelse  

 i § 745 b (konkret undtagelse af materiale, der indgår i sagen, fra  

 forsvarerens adgang til aktindsigt).
 Denne indberetningsordning vil danne grundlag for den del af  

 Rigsadvokatens rapport, som vedrører erfaringerne i praksis med reglerne om  

 begrænsning i forsvarerens adgang til aktindsigt.
Denne del af rapporten vil skulle belyse antallet af tvister,  

 hvor spørgsmålet om afgrænsning af materiale omfattet af sagen har været  

 forelagt  

 retten i medfør af bestemmelsen i § 746, stk. 1, jf. stk. 2, samt i hvilket  

 omfang politiets afgørelser efter § 745, 1. pkt., er blevet opretholdt eller  

 tilsidesat af retten.
Rapporten vil endvidere skulle indeholde oplysning om,  

 i  

 hvilket omfang politiet har anmodet retten om konkret at undtage materiale  

 fra  

 forsvarerens adgang til aktindsigt i medfør af den foreslåede bestemmelse i §  

 745 b, samt hvilke former for kriminalitet efterforskningen har vedrørt i de  

 pågældende sager.
Herudover vil rapporten skulle belyse, hvilke hensyn der  

 har  

 begrundet politiets anmodninger om konkret undtagelse af materiale fra  

 aktindsigt, jf. den foreslåede § 745 b, i hvilket omfang politiets  

 anmodninger  

 efter § 745 b er blevet imødekommet eller afslået af retten, rettens  

 afgørelser  

 vedrørende den tidsmæssige udstrækning af konkrete undtagelser fra aktindsigt  

 og rettens eventuelle revurdering heraf under sagen.
 Flertallet kan tilslutte sig, at justitsministerens redegørelse  

 vil blive udarbejdet efter de angivne retningslinjer, og finder, at der  

 herved  

 tilvejebringes et tilfredsstillende grundlag for at vurdere de foreløbige  

 erfaringer med de omhandlede nye regler.
 Flertallet har samtidig noteret sig,  

 at justitsministeren har tilkendegivet, at såfremt erfaringerne skulle vise,  

 at  

 der er behov for at revidere reglerne, vil regeringen tage initiativ til de  

 nødvendige lovændringer.
 Socialdemokratiet bemærker endvidere:
 Socialdemokratiet understreger, at kritikken i forbindelse med  

 fremsættelsen og behandlingen af lovforslaget har bidraget til de nødvendige  

 og  

 væsentlige opstramninger og præciseringer, som er resultatet af  

 forhandlingerne  

 med justitsministeren.
 Socialdemokratiet lægger således afgørende vægt på, at der er  

 sikret fuld domstolskontrol med undtagelserne fra forsvarerens adgang til  

 aktindsigt, ligesom dette allerede var tilfældet i lovforslaget med  

 undtagelsen  

 fra det generelle forbud mod anvendelsen af civile agenter.
 Ligeledes lægger Socialdemokratiet afgørende vægt på, at der er  

 opnået enighed med regeringen om, at der gennemføres en nøje  

 indberetningsordning for såvel anvendelsen af civile agenter som  

 begrænsningen  

 af forsvarerens adgang til aktindsigt, således at der skabes et godt grundlag  

 for indsigt, kontrol og opfølgning.
 Socialdemokratiet har med tilfredshed noteret sig, at  

 justitsministeren har tilkendegivet, at regeringen vil være indstillet på at  

 tage initiativ til de nødvendige lovændringer, såfremt de kommende års  

 indhøstede erfaringer  i modsætning til forventningerne herom   

 skulle vise,  

 at der er behov for at revidere reglerne.
 Det er væsentligt for Socialdemokratiet, at der på denne måde er  

 taget hensyn til den konkrete kritik gennem de stillede ændringsforslag og  

 til  

 den principielle kritik ved åbning af muligheden for at revidere  

 lovforslagets  

 bestemmelser i lyset af erfaringerne.
 Med det samlede resultat af forhandlingerne om forslaget er der  

 efter Socialdemokratiets opfattelse opnået en styrkelse af politiets  

 muligheder  

 for at efterforske rockerkriminalitet og anden organiseret kriminalitet, uden  

 at  

 dette er sket på bekostning af centrale principper inden for retsplejen.
 Dansk Folkeparti bemærker endvidere:
Dansk Folkeparti har gennem flere år påvist, at der her i landet  

 ikke var en tilstrækkelig effektiv bekæmpelse af rocker- og anden organiseret  

 kriminalitet.
Dansk Folkeparti har arbejdet for en forstærket indsats mod  

 disse  

 former for organiseret kriminalitet, og partiet kan derfor tilslutte sig  

 regeringens lovforslag.
Den lovgivning, der nu gennemføres, vil forsyne politi og  

 anklagemyndighed med bedre værktøjer i efterforskningsarbejdet, hvilket må  

 hilses med tilfredshed.
Også den forbedrede og mere effektive mulighed for  

 konfiskation må anses for nødvendig.
Dansk Folkeparti er opmærksom på den kritik, der er fremført af  

 præsidenterne for retterne i Århus, Aalborg, Odense og Roskilde, Den Danske  

 Dommerforening samt Advokatrådet.
Det er for Dansk Folkeparti vigtigt, at der  

 hersker tilstrækkelige garantier for retssikkerhed i retsplejen.
På baggrund  

 af  

 de vurderinger og udtalelser, der foreligger fra justitsministeren, finder  

 Dansk Folkeparti ikke grundlag for, at det skulle være uforsvarligt at  

 gennemføre den foreslåede lovgivning.
Dansk Folkeparti tilslutter sig de  

 ændringsforslag, der er stillet af ministeren, og mener, at disse tager  

 fornuftige hensyn i forhold til retssikkerheden.
Dansk Folkeparti er  

 principielt enig med dommere og advokater i, at retssikkerhedshensynet aldrig  

 må sættes over styr, men mener  ikke mindst på baggrund af  

 Justitsministeriets  

 vurderinger  heller ikke, at dette er tilfældet med lovgivningen.
 Dansk Folkeparti vil med opmærksomhed følge, om lovgivningen får  

 de ønskede virkninger, idet det er afgørende, at rockerkriminaliteten og den  

 øvrige organiserede kriminalitet sættes under et stærkere pres end tidligere.  

 Det vil være en stor gevinst for samfundet, hvis disse helt uacceptable  

 former  

 for kriminalitet for alvor kommer i defensiven i de kommende år.
Et  

  

 mindretal  

  

 i  

 udvalget (SF og RV) indstiller lovforslaget til  

  

 forkastelse  

  

 ved 3. behandling.
Mindretallet vil stemme for ændringsforslag  

 nr. 3 og 4 og imod ændringsforslag nr. 1 og 2.
Socialistisk Folkeparti og Det Radikale Venstre anser L 218 som  

 et angreb på retsstaten: Forslag til lov om ændring af straffeloven og  

 retsplejeloven (Bekæmpelse af rockerkriminalitet og anden organiseret  

 kriminalitet) er nydeligt  

 »pakket ind  

 «  

 af henvisningen til rockerkriminalitet.
Og  

 hvem vil ikke bekæmpe rockerkriminalitet? Det vil mindretallet i hvert fald.
Men vi vil gøre det inden for  

 retsstatens principper.
Ellers har rockerne for alvor vundet.
Det var netop  

 det  

 ræsonnement, der prægede reaktionerne oven på 11. september 2001: Vi vil  

 bekæmpe terroren, men vi vil ikke give køb på demokratiet, åbenheden og  

 retsstaten.
Ellers har terroristerne vundet.
I Danmark bliver ca. 200 rockere begrundelsen for regeringens  

 brud på grundlæggende principper i det danske retssystem.
Som statsministeren  

 udtrykte det på sit pressemøde 29. april: »Vi er godt klar over, at vi her  

 bryder med vanetænkning«.
Og hvem vil dog holde fast i vanetænkning? Det vil  

 mindretallet, og det er der god grund til at gøre, når vanetænkning som her  

 er  

 det samme som at holde fast i grundlæggende principper for retsstaten.
At kalde brud med grundlæggende retsprincipper for brud med  

 vanetænkning er både kynisk og arrogant.
Og når man ser, hvad der faktisk  

 indføres med  

 »rockerloven  

 «  

 , burde det stå klart for enhver, at vigtige  

 retsprincipper krænkes:
Regeringen indfører hemmelig retspleje: Hvis en politibetjent  

 bliver brugt som agent, så skal betjentens identitet holdes skjult i retten,  

 selv om betjenten skal være vidne, og selv om det er et  

 retssikkerhedsprincip,  

 at et vidne skal identificere sig i retten.
Desuden kan politiet forlange  

 dørene lukkede og den sigtede/tiltalte ført ud af retssalen under vidnets  

 forklaring.
Dørlukning bliver altså bestemt af anklagemyndigheden og politiet  

 og ikke af retten.
Danmark får i realiteten et hemmeligt politi.
Regeringen  

 indfører hemmelig retspleje.
Politi og anklagemyndighed skal kunne nægte forsvareren  

 aktindsigt med visse begrundelser.
Hvis nogen anker den beslutning til  

 retten,  

 så skal politiet give en redegørelse for, hvorfor der ikke må være  

 aktindsigt.
 Retten skal tage stilling på baggrund af den redegørelse, for  

 retten må heller ikke se det materiale, som forsvareren ikke må have indsigt  

 i.  

 Det er ellers et grundlæggende retssikkerhedsprincip, at sigtede/tiltalte har  

 ret til alt materiale mod vedkommende, herunder anklagemyndighedens  

 bevisførelse.
Regeringen tillader brug af civile agenter: Det bliver tilladt  

 politiet at aftale forbrydelser »i beskedent omfang« med folk i det  

 kriminelle  

 miljø som et led i den almindelige efterforskning.
Men  

 »i beskedent  

 «  

 omfang i  

 forhold til den forventede forbrydelse.
Politiets opgave er ellers at  

 forebygge  

 forbrydelser og at opklare dem.
Her legaliserer politiet strafbare  

 handlinger.  

 Målet helliger midlet.
Erfaringer fra både Danmark i 1980erne og fra  

 andre  

 europæiske lande som Holland og England viser, at det ikke er muligt for  

 politiet at styre den bestilte kriminalitet, så den holdes på et  

 »beskedent  

 «  

 niveau, ligesom der er en nærliggende risiko for, at de kriminelle får friere  

 spillerum under dække af agentvirksomhed.
Staten har et magtmonopol.
Magten er placeret hos politiet, og  

 derfor er det nødvendigt, at domstolene kan kontrollere politiet og politiets  

 arbejdsmetoder, så magtmonopolet ikke misbruges.
Men sådan bliver det ikke  

 mere.
Nu skal politiet kontrollere sig selv.
En arbejdsgruppe i Justitsministeriet har strikket dette  

 lovforslag sammen på ultrakort tid.
Politi og anklagemyndighed har deltaget  

 sammen med Justitsministeriet.
Hverken dommere eller forsvarere har været  

 med,  

 hvilket er ganske usædvanligt.
Forslaget er blevet behandlet i Folketinget på  

 få uger.
Det er ikke alene grundlæggende principper om alsidighed og balance,  

 der brydes.
Det er også lovkvaliteten.
Høringssvarene til lovforslaget var usædvanlig kritiske.
I dags-  

 og fagpressen har der desuden været stribevis af kritiske indlæg, ikke mindst  

 fra dommere, advokater og universitetsjurister.
Det har været pinligt at  

 overvære, hvorledes den megen offentlige kritik af forslaget er blevet  

 affejet  

 af regeringen, der har givet udtryk for, at kritikken bundede i  

 »fornærmethed  

 «  

 ,  

 »politik  

 «  

 eller ligefrem  

 »uvidenhed  

 «                                                                            .
Til trods for denne arrogante afvisning af kritik fra faglig  

 juridisk hold, er der dog små tegn på, at kritikken har gjort indtryk: To af  

 ministerens ændringsforslag tager sigte på at mindske de negative virkninger  

 af  

 begrænsningerne i aktindsigt.
Det ene (nr. 1) erstatter imidlertid blot et  

 problem med et andet, og repræsenterer derfor ikke noget fremskridt.
Det  

 andet  

 (nr. 3) giver retten mulighed for at pålægge politiet at fremlægge materiale,  

 som ønskedes hemmeligholdt.
Dette ændringsforslag er et fremskridt, og  

 mindretallet vil støtte det.
Endelig må ministerens tilkendegivelse af, at brugen af civile  

 agenter og af begrænset aktindsigt vil blive fulgt nøje i en 2-års-periode og  

 derefter rapporteret til Folketinget, hilses velkommen.
Mindretallet  

 fortolker  

 tilsagnet som en ministeriel erkendelse af, at der er grund til at nære  

 bekymring for misbrug af de nye efterforskningsredskaber.
Mindretallet  

 konstaterer samtidig, at en registrering og efterfølgende rapportering ikke  

 forhindrer, at der undervejs sker retssikkerhedskrænkelser, men alene, at der  

 kan ske ændringer i regelsættet efter en periode.
Socialistisk Folkeparti og Det Radikale Venstre finder dog ikke,  

 at de få og indirekte forbedringer, udvalgsbehandlingen af L 218 har givet  

 anledning til, kan rette op på det generelle indtryk.
Mindretallet vil derfor  

 stemme imod lovforslagets endelige vedtagelse.
Et  

  

 andet mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.
Enhedslisten vil stemme for ændringsforslag nr. 4 og imod  

 ændringsforslag nr. 1 og 2. Enhedslisten vil stemme hverken for eller imod  

 ændringsforslag nr. 3.
 Enhedslisten kan tilslutte sig betænkningsbidraget fra  

 Socialistisk Folkeparti og Det Radikale Venstre, med undtagelse af afsnittet  

 om  

 holdningen til justitsministerens ændringsforslag, hvor Enhedslisten har  

 følgende bemærkninger:
Enhedslisten kan ikke støtte ændringsforslaget om at sætte en  

 dommer til at godkende hemmeligholdelse før sagens start, uden at dommeren  

 kender noget til sagen og den tiltaltes forklaring og dermed reelt uden  

 grundlag for at træffe afgørelsen.
Dette ændringsforslag er da også blevet  

 kritiseret af flere dommere.
Det andet af regeringens ændringsforslag om, at retten kan få  

 mulighed for at se noget materiale, som forsvareren ikke må se, ændrer ikke  

 på  

 det grundlæggende problem, at man fjerner den hidtidige ligestilling mellem  

 anklager og forsvarer, equality of arms, som har været et grundlæggende  

 princip  

 i dansk strafferetspleje i 30 år, og som i dag betragtes som en væsentlig del  

 af en retfærdig rettergang.
Enhedslisten vil derfor ikke stemme for  

 ændringsforslaget.
Et  

  

 tredje mindretal  

  

 i  

 udvalget (KRF) indstiller lovforslaget til  

  

 forkastelse  

  

 ved 3. behandling.
Mindretallet vil stemme for de stillede ændringsforslag.
Kristeligt Folkeparti er i forbindelse med udvalgsbehandlingen  

 og den megen offentlige debat blevet styrket i opfattelsen af, at  

 lovforslaget  

 må forkastes.
Det bryder afgørende med nogle retssikkerhedsmæssige  

 principper,  

 hvilket bl.a. må tilskrives, at det lovforberedende arbejde har været  

 mangelfuldt.
Rockerkriminalitet skal bekæmpes, men ikke med brug af personer  

 fra det kriminelle miljø, der kan agere civile agenter.
Kristeligt Folkeparti  

 finder det mere påkrævet, at politiet sikres de mandskabsmæssige ressourcer,  

 der skal til, hvis rockerkriminaliteten skal bekæmpes.
Kristeligt Folkeparti  

 vil stemme for de af justitsministeren stillede ændringsforslag, som trods  

 alt  

 forbedrer lovforslaget, om end i mindre omfang.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Af  

 	  

    

  

 justitsministeren,  

  

 tiltrådt af et  

  

 flertal  

  

 (S, V, DF, KF og KRF):
Til § 2 1)  


  

 Nr.  

 5  

  

 affattes således:
 »5.  

  

 I  

  

 § 60  

  

 indsættes efter stk. 3 som nye stykker:
 »Stk. 4  

  

 . Ingen må deltage som dommer under domsforhandlingen  

 i en straffesag, såfremt den pågældende vedrørende det forhold, som tiltalen  

 angår i medfør af § 746, stk. 2, har truffet afgørelse om, at materiale som  

 politiet efter anmodning har fremlagt over for retten, ikke er omfattet af  

 forsvarerens adgang til aktindsigt.
 Stk. 5  

  

 . Ingen må deltage  

 som dommer under domsforhandlingen i en straffesag, såfremt den pågældende  

 vedrørende det forhold, som tiltalen angår, har truffet afgørelse om at  

 undtage  

 materiale fra forsvarerens adgang til aktindsigt i medfør af § 745 b, eller  

 har  

 truffet anden afgørelse, hvor der har været fremlagt oplysninger, der efter §  

 745 b er undtaget fra forsvarerens adgang til aktindsigt.
Stk. 6  

  

 . Under  

 domsforhandlingen i en straffesag skal de afgørelser, som er nævnt i stk. 4  

 og  

 5, træffes af en dommer, i landsretten en afdeling, der ikke deltager i  

 domsforhandlingen.  

 « Stk. 4 bliver herefter stk. 7.  

 « [Udvidelse af bestemmelsen om dommeres inhabilitet] 2)  

  

 Efter nr. 7 indsættes som nyt  

 nummer:
»01.  

  

 I §  

  

 731, stk. 1, litra h,  

  

 ændres  

 »stk.  

 2, nr. 2  

 «  

 til:  

 »stk. 2, nr. 3  

 «                                                                            .  

                                                                            «  

 « [Konsekvensændring] Af  

 	  

    

  

 justitsministeren,  

  

 tiltrådt af et  

  

 flertal  

  

 (udvalget med undtagelse af EL):
 3)  

  

 I  

  

 nr. 10  

  

 affattes  

  

 § 746, stk.  

 2,  

  

 således:
»Stk. 2  

  

 . Ved tvistigheder om lovligheden af politiets  

 afgørelser efter § 745, 1. pkt., skal politiet redegøre for grundene til den  

 afgørelse, der er truffet.
Retten kan endvidere pålægge politiet over for  

 retten at fremlægge det materiale, som tvisten angår.  

 « [Rettens adgang til politiets materiale] Af  

 	  

    

  

 justitsministeren,  

  

 tiltrådt af  

  

 udvalget:
Til § 3 4)  

  

 I  

  

 stk. 2  

  

 ændres  

 », 6 og  

 «  

 til:  

 »,  

 6, 7 og  

 «                                                                            .
[Ændring af ikrafttrædelsesdato] Bemærkninger Til nr. 1 Ændringsforslaget indebærer for det første, at en dommer ikke  

 kan deltage som dommer under domsforhandlingen i en straffesag, hvis den  

 pågældende forud for domsforhandlingen i medfør af § 746, stk. 2, har truffet  

 afgørelse om, at politiets afgørelse efter § 745, 1. pkt., er lovlig, efter  

 at  

 politiet over for retten har fremlagt det materiale, som tvisten angår  

 (retsplejelovens § 60, stk. 4). Den pågældende dommer vil i en sådan  

 situation  

 på baggrund af sit forudgående kendskab til sagen være i besiddelse af  

 oplysninger, som forsvareren ikke kender.
Efter Justitsministeriets  

 opfattelse  

 bør den pågældende derfor ikke deltage som dommer under domsforhandlingen i  

 den  

 senere straffesag.
Reglen om, at den pågældende dommer ikke kan deltage i  

 domsforhandlingen, vil ikke have virkning for retsassessorer og  

 dommerfuldmægtige ved samme embede.
Det skyldes, at reglen er begrundet i det  

 kendskab til oplysninger, som den pågældende dommer har fået i forbindelse  

 med  

 afgørelse i medfør af § 746, stk. 2.
 Endvidere indebærer ændringsforslaget, at hvis der under  

 domsforhandlingen i medfør af § 746, stk. 2, skal træffes en afgørelse om  

 lovligheden af politiets afgørelser efter § 745, 1. pkt., skal afgørelsen  

 træffes af en dommer, i landsretten en afdeling, der ikke deltager i  

 domsforhandlingen (retsplejelovens § 60, stk. 6). Herved sikres det, at den  

 dommer, som leder domsforhandlingen, i landsretten en afdeling, ikke er i  

 besiddelse af oplysninger, som forsvareren ikke kender.
 Ændringsforslaget vedrørende retsplejelovens § 60, stk. 5, samt  

 til dels stk. 6, er i forhold til det fremsatte lovforslag alene ændringer af  

 redaktionel art, som er nødvendiggjort af den ovennævnte ændring.
Til nr. 2 Der er tale om en konsekvensændring af § 731, stk. 1, litra h,  

 om obligatorisk forsvarerbeskikkelse, som følge af at der foreslås indført et  

 nyt nummer i § 29, stk. 2, jf. lovforslagets § 2, nr. 1, således at § 29,  

 stk.  

 2, nr. 2, herefter bliver nr. 3.
Til nr. 3 Præsidenterne for retterne i Århus, Aalborg, Odense og Roskilde,  

 Den Danske Dommerforening samt Advokatrådet har i deres høringssvar bl.a.  

 kritiseret, at retten skal træffe afgørelse om lovligheden af politiets  

 afgørelse efter den foreslåede § 745, 1. pkt., uden at have fået forelagt det  

 materiale, som tvisten angår.
 Justitsministeriet har hertil i den kommenterede høringsoversigt  

 bemærket, at ministeriet ikke finder, at forsvareren bør have lejlighed til  

 at  

 gøre sig bekendt med materialet i forbindelse med rettens prøvelse af, om  

 politiets afgørelse er i overensstemmelse med § 745 (dvs. at der er tale om  

 materiale, der ikke indgår i den konkrete sag), når retten efterfølgende kan  

 beslutte, at materialet falder uden for forsvarerens adgang til aktindsigt.  

 Justitsministeriet har endvidere bemærket, at ministeriet ikke har fundet det  

 hensigtsmæssigt, at der skabes en situation, hvor retten kan træffe en  

 afgørelse på grundlag af oplysninger, som forsvareren ikke har adgang til.
 Efter en fornyet overvejelse bl.a. i lyset af høringssvarene,  

 foreslås det, at den foreslåede bestemmelse i § 746, stk. 2, ændres.
 Det foreslås for det første, at politiet, for så vidt angår  

 tvister om, hvorvidt materiale er omfattet af forsvarerens adgang til  

 aktindsigt efter § 745, 1. pkt., over for retten og forsvareren i alle  

 tilfælde  

 skal redegøre for grundene til den afgørelse, der er truffet.
Det foreslås dernæst, at retten kan pålægge politiet over for  

 retten at fremlægge det materiale, som tvisten angår.
Retten kan således,  

 hvis  

 retten skulle ønske yderligere dokumentation vedrørende karakteren af det  

 materiale, som tvisten angår, anmode politiet om at få forelagt det  

 pågældende  

 materiale.
Materialet skal i givet fald alene fremlægges over for retten, og  

 forsvareren får således ikke adgang til at se materialet.
 Træffer retten  efter at politiet over for retten har fremlagt  

 det materiale, som tvisten angår  afgørelse om, at politiets afgørelse  

 er i  

 overensstemmelse med § 745, og at materialet derfor falder uden for  

 forsvarerens adgang til aktindsigt, vil dommeren under den efterfølgende  

 straffesag være inhabil, jf. ændringsforslag nr. 1.
Til nr. 4 Ændringsforslaget indebærer, at den i lovforslaget foreslåede  

 ændring af retsplejelovens § 181 om, at retten, inden et vidne afhøres, skal  

 forvisse sig om vidnets identitet, også finder anvendelse i sager, som ikke  

 er  

 endeligt afgjort ved lovens ikrafttræden.
Inge Dahl‑Sørensen (V)  

    

 Birthe Rønn Hornbech (V)  

  

  nfmd.  

  

    

 Karsten Nonbo (V)  

    

 Freddy Dam (V)  

    

 Per Dalgaard (DF)  

    

 Peter Skaarup (DF)  

    

 Helge Adam Møller (KF)  

    

 Lars Barfoed (KF)  

    

 Jann Sjursen (KRF)  

    

 Frode Sørensen (S)  

    

 Lissa Mathiasen (S)  

    

 Morten Bødskov (S)  

    

 Per Kaalund (S)  

    

 Sandy Brinck (S)  

    

 Anne Baastrup (SF)  

  

  fmd.  

  

    

 Elisabeth Arnold (RV)  

    

 Line Barfod (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 56 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 1 * Heraf  

 1 medlem valgt på Færøerne Bilag 1 Oversigt over bilag vedrørende L 218 Bilagsnr.
Titel 1 Høringssvar og kommenteret høringsoversigt, fra  

 justitsministeren 2 Notat fra Folketingets Lovsekretariat om visse  

 afgrænsningsspørgsmål m.v. ved politiets anvendelse af civile personer 3 Tillæg til kommenteret høringsoversigt, fra  

 justitsministeren 4 Artikler om civile agenter m.v.
5 Udkast til tidsplan for udvalgets behandling af  

 lovforslaget 6 Spm. 1 om, hvilke konkrete praktiske eksempler  

 repræsentanterne fra politiet og anklagemyndigheden i arbejdsgruppen har  

 fremført som begrundelse for at gennemføre de forslåede begrænsninger  

 vedrørende forsvarernes adgang til aktindsigt m.v., til justitsministeren 7 Henvendelse af 4/4-03 fra Landsforeningen af Beskikkede  

 Advokater 8 Spm. 2 om kommentar til henvendelsen af 4/4-03 fra  

 Landsforeningen af Beskikkede advokater, til justitsministeren 9 Spm. 3 om, hvad der i 1985-86 i forbindelse med  

 Folketingets behandling af lovforslaget om politiets anvendelse af agenter  

 konkret førte til, at man afskar muligheden for at anvende civile personer  

 som agenter, til justitsministeren 10 Spm. 4 om fastlæggelse af grænser for brug af civile  

 personer som agenter, til justitsministeren Spm. 5 om, hvad der forstås ved en vareprøve, til  

 justitsministeren Spm. 6 om konkrete eksempler på, hvilken  

 »yderst beskeden  

 «  

 bistand der vil kunne være omfattet af den foreslåede  

 bestemmelse om brug af civile personer som agenter, til justitsministeren Spm. 7 om konkrete eksempler på, hvilken yderst beskeden  

 bistand der vil være omfattet af lovforslaget i relation til brug af civile  

 agenter i forbindelse med kriminalitet, som omfatter handel med, herunder  

 indsmugling af, kvinder til prostitution, til justitsministeren Spm. 8 om erfaringen med brug af civile agenter i andre  

 lande, herunder om der er erfaringer for, at brug af civile agenter vil kunne  

 bidrage til en yderligere forråelse af rockermiljøet, til justitsministeren 11 Manuskript til artikel i Tidsskrift for Kriminalret nr.  

 5/2003 ved fhv. landsdommer Jørgen Jochimsen 12 Spm. 9 om kommentar til manuskript til artikel i  

 Tidsskrift for Kriminalret nr. 5/2003 ved fhv. landsdommer Jørgen Jochimsen,  

 til justitsministeren 13 Notat fra Folketingets Lovsekretariat om begrænsninger i  

 oplysninger omfattet af forsvarerens adgang til aktindsigt og domstolenes  

 kontrolmuligheder 14 Tidsplan for udvalgets behandling af lovforslaget 15 Spm. 10 om, hvorfor anvendelse af den eksisterende  

 mulighed for undtagelsesvis at belægge materiale med pålæg ikke er  

 tilstrækkelig i stedet for den foreslåede adgang til hemmeligholdelse af  

 materiale i en straffesag, til justitsministeren Spm. 11, om ministeren kan fremlægge dokumentation for  

 tilfælde, hvor den beskikkede forsvarer har overtrådt reglerne for håndtering  

 af pålæg, til justitsministeren Spm. 12, om der foreligger sager, som har medført  

 afbeskikkelse, i en sag mod forsvareren ved Advokatnævnet eller en straffesag  

 mod denne, til justitsministeren Spm. 13, om de foreslåede regler er udtryk for en  

 mistillid til forsvarsstanden som sådan, til justitsministeren Spm. 14, om anvendelsen af civile personer som agenter og  

 begrænsningerne af forsvarerens adgang til aktindsigt m.v. kun kan finde  

 anvendelse i forbindelse med organiseret kriminalitet eller også i  

 forbindelse med kriminalitet i almindelighed, til justitsministeren Spm. 15 om forslagene i Strafferetsplejeudvalgets  

 betænkning nr. 1023/1984 sammenholdt med forslagene i lovforslaget, til  

 justitsministeren Spm. 16 om formidling af indholdet af retspraksis  

 vedrørende anvendelsesområdet for civile agenter, til justitsministeren Spm. 17 om, hvordan organiseret kriminalitet  

 afgrænses/defineres, herunder såvel af danske politi- og anklagemyndigheder  

 som internationalt, herunder især i EU-regi, til justitsministeren Spm. 18 om, hvornår myndighederne har taget  

 afgrænsning/definition af organiseret kriminalitet i anvendelse i forbindelse  

 med tilrettelæggelsen af indsatsen over for denne omhandlede form for  

 kriminalitet, til justitsministeren Spm. 19 om, hvordan definitionen/afgrænsningen af  

 organiseret kriminalitet passer i forhold til rockergruppernes organisation  

 og aktiviteter m.v., til justitsministeren Spm. 20 om, hvordan kontrollen med anvendelsen af civile  

 personer som agenter vil foregår i de situationer og sager, som ikke fører  

 til sigtelse/tiltale, til justitsministeren Spm. 21 om, i hvilke sammenhænge der kan udbetales beløb  

 til civile agenter, til justitsministeren Spm. 22 om, hvordan beløb, som udbetales til civile  

 agenter, skal konteres og regnskabsføres af politiet herunder PET, til  

 justitsministeren Spm. 23 om regnskabs- og revisionskontrollen med  

 politiets herunder PETs udbetaling af beløb til civile agenter, til  

 justitsministeren 16 Svar på spm. 2 om kommentar til henvendelsen af 4/4-03  

 fra Landsforeningen af Beskikkede advokater, fra justitsministeren 17 Tidsplan for udvalgets videre behandling af lovforslaget 18 Henvendelse af 12/5-03 fra Landsforeningen af Beskikkede  

 Advokater 19 Spm. 24 om kommentar til henvendelse af 12/5-03 fra  

 Foreningen af Beskikkede Advokater, til justitsministeren 20 Samrådsspm.
A om politiets anvendelse af civile personer  

 som agenter, til justitsministeren Samrådsspm.
B om begrænsninger i forsvarernes aktindsigt  

 m.v., til justitsministeren 21 Svar på spm. 1 om, hvilke konkrete praktiske eksempler  

 repræsentanterne fra politiet og anklagemyndigheden i arbejdsgruppen har  

 fremført som begrundelse for at gennemføre de forslåede begrænsninger  

 vedrørende forsvarernes adgang til aktindsigt m.v., fra justitsministeren 22 Svar på spm. 14, om anvendelsen af civile personer som  

 agenter og begrænsningerne af forsvarerens adgang til aktindsigt m.v. kun kan  

 finde anvendelse i forbindelse med organiseret kriminalitet eller også i  

 forbindelse med kriminalitet i almindelighed, fra justitsministeren 23 Spm. 25 om sammensætningen af den hurtigtarbejdende  

 arbejdsgruppe, som bestod af repræsentanter fra politiet og  

 anklagemyndigheden, til justitsministeren 24 Spm. 26 om, hvordan ministeren fortolker pkt. 7 og 8 i  

 høringssvaret fra Den Danske Dommerforening, til justitsministeren Spm. 27 om, hvordan ministeren fortolker høringssvaret  

 fra Den Danske Dommerforeningen, til justitsministeren 25 Spm. 28 om ministerkommentar til artikel af Niels  

 Pontoppidan i Politiken 15/5-03 vedrørende rockerbekæmpelse med kafkaske  

 retsprincipper, til justitsministeren 26 Svar på spm. 4 om fastlæggelse af grænser for brug af  

 civile personer som agenter, fra justitsministeren Svar på spm. 5 om, hvad der forstås ved en vareprøve, fra  

 justitsministeren Svar på spm. 6 om konkrete eksempler på, hvilken  

 »yderst beskeden  

 «  

 bistand der vil kunne være omfattet af den foreslåede  

 bestemmelse om brug af civile personer som agenter, fra justitsministeren Svar på spm. 7 om konkrete eksempler på, hvilken yderst  

 beskeden bistand der vil være omfattet af lovforslaget i relation til brug af  

 civile agenter i forbindelse med kriminalitet, som omfatter handel med,  

 herunder indsmugling af, kvinder til prostitution, fra justitsministeren 27 Ændringsforslag, fra justitsministeren 28 Svar på spm. 15 om forslagene i Strafferetsplejeudvalgets  

 betænkning nr. 1023/1984 sammenholdt med forslagene i lovforslaget, fra  

 justitsministeren 29 Svar på spm. 16 om formidling af indholdet af retspraksis  

 vedrørende anvendelsesområdet for civile agenter, fra justitsministeren Svar på spm. 20 om, hvordan kontrollen med anvendelsen af  

 civile personer som agenter vil foregår i de situationer og sager, som ikke  

 fører til sigtelse/tiltale, fra justitsministeren 30 Svar på spm. 17 om, hvordan organiseret kriminalitet  

 afgrænses/defineres, herunder såvel af danske politi- og anklagemyndigheder  

 som internationalt, herunder især i EU-regi, fra justitsministeren Svar på spm. 18 om, hvornår myndighederne har taget  

 afgrænsning/definition af organiseret kriminalitet i anvendelse i forbindelse  

 med tilrettelæggelsen af indsatsen over for denne omhandlede form for  

 kriminalitet, fra justitsministeren Svar på spm. 19 om, hvordan definitionen/afgrænsningen af  

 organiseret kriminalitet passer i forhold til rockergruppernes organisation  

 og aktiviteter m.v., fra justitsministeren 31 Svar på spm. 24 om kommentar til henvendelse af 12/5-03  

 fra Foreningen af Beskikkede Advokater, fra justitsministeren 32 Pressemeddelelse: Åbent samråd om bekæmpelse af  

 rockerkriminalitet 33 Ændringsforslag, fra justitsministeren 34 Svar på spm. 3 om, hvad der i 1985-86 i forbindelse med  

 Folketingets behandling af lovforslaget om politiets anvendelse af agenter  

 konkret førte til, at man afskar muligheden for at anvende civile personer  

 som agenter, fra justitsministeren 35 Svar på spm. 8 om erfaringen med brug af civile agenter i  

 andre lande, herunder om der er erfaringer for, at brug af civile agenter vil  

 kunne bidrage til en yderligere forråelse af rockermiljøet, fra  

 justitsministeren 36 Svar på spm. 9 om kommentar til manuskript til tidsskrift  

 for kriminalret nr. 5/2003 ved fhv. landsdommer Jørgen Jochimsen, fra  

 justitsministeren 37 Svar på spm. 10 om, hvorfor anvendelse af den  

 eksisterende mulighed for undtagelsesvis at belægge materiale med pålæg ikke  

 er tilstrækkelig i stedet for den foreslåede adgang til hemmeligholdelse af  

 materiale i en straffesag, fra justitsministeren Svar på spm. 11, om ministeren kan fremlægge  

 dokumentation for tilfælde, hvor den beskikkede forsvarer har overtrådt  

 reglerne for håndtering af pålæg, fra justitsministeren Svar på spm. 12, om der foreligger sager, som har medført  

 afbeskikkelse i en sag mod forsvareren ved Advokatnævnet eller en straffesag  

 mod denne, fra justitsministeren Svar på spm. 13, om de foreslåede regler er udtryk for en  

 mistillid til forsvarsstanden som sådan, fra justitsministeren 38 Svar på spm. 21 om, i hvilke sammenhænge der kan  

 udbetales beløb til civile agenter, fra justitsministeren Svar på spm. 22 om, hvordan beløb, som udbetales til  

 civile agenter, skal konteres og regnskabsføres af politiet herunder PET, fra  

 justitsministeren Svar på spm. 23 om regnskabs- og revisionskontrollen med  

 politiets herunder PETs udbetaling af beløb til civile agenter, fra  

 justitsministeren 39 Svar på spm. 26 om, hvordan ministeren fortolker pkt. 7  

 og 8 i høringssvaret fra Den Danske Dommerforening, fra justitsministeren Svar på spm. 27 om, hvordan ministeren fortolker i  

 høringssvaret fra Den Danske Dommerforeningen, fra justitsministeren 40 Svar på spm. 28 om ministerkommentar til artikel af Niels  

 Pontoppidan i Politiken 15/5-03 vedrørende rockerbekæmpelse med kafkaske  

 retsprincipper, fra justitsministeren 41 1. udkast til betænkning 42 Svar på spm. 25 om sammensætningen af den  

 hurtigtarbejdende arbejdsgruppe, som bestod af repræsentanter fra politiet og  

 anklagemyndigheden, fra justitsministeren 43 Henvendelse af 20/5-03 fra PROSA 44 Spm. 29 om kommentar til henvendelse af 20/5-03 fra  

 PROSA, til justitsministeren 45 Spm. 30 om navnene på de personer, som har deltaget i den  

 hurtigtarbejdende arbejdsgruppe, til justitsministeren Spm. 31 om det er almindelig praksis, at navnene på  

 personer, som har deltaget i lovforberedende arbejdsgrupper m.v., oplyses,  

 til justitsministeren Spm. 32 om, hvorfor den foreslåede ændring af § 2, nr. 5,  

 ikke vil have virkning for retsassessorer og dommerfuldmægtige ved samme  

 embede, til justitsministeren Spm. 33 om, hvor mange personer, som p.t. afsoner, og som  

 er idømt straf for kriminalitet omfattet af straffebestemmelser med en  

 strafferamme på over 6 år, til justitsministeren Spm. 34, om lovforslaget kan afgrænses mere præcist,  

 således at det reelt kun bliver meget alvorlig kriminalitet, som bliver  

 omfattet af lovforslaget, til justitsministeren 46 Henvendelse af 21/5-03 fra Advokatrådet 47 Spm. 35 om kommentar til henvendelsen af 21/5-03 fra  

 Advokatrådet, til justitsministeren 48 Spm. 36, om forslaget om anvendelsen af civile agenter  

 kan afgrænses til kun at gælde, hvis der er tale om organiseret kriminalitet,  

 til justitsministeren Spm. 37 om, hvilke overvejelser ministeren har gjort sig  

 i denne retning, jf. forrige spørgsmål, til justitsministeren 49 2. udkast til betænkning 50 Spm. 38 om evaluering af de foreslåede regler om civile  

 agenter og forsvarerens adgang til aktindsigt, hvis lovforslaget vedtages,  

 til justitsministeren 51 Svar på spm. 29 om kommentar til henvendelse af 20/5-03  

 fra PROSA, fra justitsministeren 52 Svar på spm. 30 om navnene på de personer, som har  

 deltaget i den hurtigtarbejdende arbejdsgruppe, fra justitsministeren Svar på spm. 31, om det er almindelig praksis, at navnene  

 på personer, som har deltaget i lovforberedende arbejdsgrupper m.v., oplyses,  

 fra justitsministeren 53 Svar på spm. 32 om, hvorfor den foreslåede ændring af §  

 2, nr. 5, ikke vil have virkning for retsassessorer og dommerfuldmægtige ved  

 samme embede, fra justitsministeren 54 Svar på spm. 33 om, hvor mange personer, som p.t.  

 afsoner, og som er idømt straf for kriminalitet omfattet af  

 straffebestemmelser med en strafferamme på over 6 år, fra justitsministeren Svar på spm. 34, om lovforslaget kan afgrænses mere  

 præcist, således at det reelt kun bliver meget alvorlig kriminalitet, som  

 bliver omfattet af lovforslaget, fra justitsministeren 55 Svar på spm. 35 om kommentar til henvendelsen af 21/5-03  

 fra Advokatrådet, fra justitsministeren 56 Svar på spm. 36, om forslaget om anvendelsen af civile  

 agenter kan afgrænses til kun at gælde, hvis der er tale om organiseret  

 kriminalitet, fra justitsministeren Svar på spm. 37 om, hvilke overvejelser ministeren har  

 gjort sig i denne retning, jf. forrige spørgsmål, fra justitsministeren 57 Svar på spm. 38 om evaluering af de foreslåede regler om  

 civile agenter og forsvarerens adgang til aktindsigt, hvis lovforslaget  

 vedtages, fra justitsministeren 58 Justitsministerens talepapirer fra det åbne samråd i  

 Retsudvalget den 22/5-03 59 Materiale fra deputationen fra PROSA i forbindelse med  

 deres foretræde den 22. maj 2003 Bilag 2 Justitsministerens talepapirer til samrådet om  

 samrådsspørgsmål A og B, jf.
L 218  bilag 20 Justitsministerens talepapirer er optrykt efter ønske fra V, DF  

 og KF.
Udkast til tale til ministeren til brug for besvarelsen af  

 spørgsmål nr.
A (L 218  bilag 20) i åbent samråd i Folketingets  

 Retsudvalg den  

 22. maj 2003.
 Spørgsmål A:
Ministeren bedes redegøre for forslaget om politiets anvendelse  

 af civile personer som agenter.
Ministeren bedes i redegørelsen inddrage de  

 indvendinger, som er blevet fremført mod forslaget, herunder i høringssvar,  

 under udvalgets behandling af lovforslaget og i den offentlige debat i  

 øvrigt.
 Svar:
1.  

  

 Det fremsatte  

 lovforslag berører nogle centrale principper inden for strafferetsplejen, og  

 det er klart, at det må give debat.
Det er der ikke noget overraskende i, og  

 det er i sig selv et sundhedstegn, at der er så stor en optagethed af at  

 finde  

 den rette balance, hvor der sikres en mere effektiv politimæssig indsats mod  

 den stadigt grovere rockerkriminalitet og anden organiseret kriminalitet,  

 uden  

 at væsentlige retssikkerhedshensyn tilsidesættes.
 Derfor er jeg glad for samrådsspørgsmålene, som giver mig  

 lejlighed til her i udvalget at redegøre nærmere for de to elementer i  

 forslaget, som især har givet anledning til diskussion.
 Der har desværre også været nogle misforståelser i debatten, og  

 jeg håber, at vi kan få dem ryddet af vejen her.
 2.  

  

 Jeg er blevet bedt  

 om først at redegøre for forslaget om politiets anvendelse af det, der i  

 debatten bredt kaldes civile agenter.
Denne betegnelse kan måske føre debatten lidt på afveje, for det  

 er noget langt mere begrænset, jeg foreslår.
Lovforslaget går således  

  

 ikke  

  

 ud på at ophæve det generelle  

 forbud mod anvendelse af civile agenter.
Egentlig agentvirksomhed skal  

 fortsat  

 kun kunne udføres af uddannede polititjenestemænd.
Det, jeg foreslår, er alene en meget begrænset undtagelse fra  

 forbudet mod anvendelse af civile agenter.
Efter lovforslaget vil civile  

 personer efter aftale med politiet kunne yde bistand til at udføre eller  

 fortsætte den lovovertrædelse, der efterforskes, når den bistand, der ydes,  

 er  

 yderst beskeden i forhold til lovovertrædelsen.
Endvidere tager den  

 foreslåede  

 regel alene sigte på tilfælde, hvor der er behov for at introducere en  

 politiagent i det kriminelle miljø.
 Politiagenter kan være et meget effektivt efterforskningsmiddel,  

 men i praksis er det ofte uhyre svært for politiagenter at komme ind i de  

 meget  

 lukkede kriminelle netværk, medmindre agenten kan få hjælp hertil fra en  

 civil  

 person med tilknytning til miljøet.
Hvis den civile person effektivt skal kunne bistå politiagenten  

 med at komme ind i miljøet, kan det indebære, at den civile person i  

 begrænset  

 omfang må medvirke til den lovovertrædelse, der efterforskes.
Vi har i  

 Danmark  

 nogle meget brede regler om medvirken og forsøg, der kriminaliserer også  

 tidlige planlægnings- og forberedelseshandlinger.
Der skal med andre ord ikke  

 meget handling til, førend en person medvirker til en lovovertrædelse.
Dette  

 rammer også en civil person, der alene vil formidle en kontakt mellem  

 bagmanden  

 og politiagenten, og sådanne handlinger vil derfor i dag ofte være i strid  

 med  

 forbudet mod civile agenter.
 Det er alene sådanne handlinger, der har til formål at bane  

 vejen for en politiagent, som lovforslaget åbner mulighed for.
 Som jeg også har slået fast i besvarelsen af Retsudvalgets  

 spørgsmål, vil det altså være udelukket, at civile personer kan begå  

 lovovertrædelser for at bistå politiet, hvis det  

  

 ikke  

  

 har sammenhæng med en planlagt politiagentaktion.
Desuden gælder som nævnt den begrænsning efter den foreslåede  

 bestemmelse, at den civile persons agenthandlinger skal være yderst beskedne  

 i  

 forhold til den efterforskede lovovertrædelse.
Dette punkt i lovforslaget er  

 blevet mødt med den kritik, at betingelsen »yderst beskeden bistand« er for  

 upræcis og vanskelig at anvende for domstolene.
Om den civile persons bistand kan karakteriseres som  

 »yderst beskeden  

 «  

 , må nødvendigvis afhænge af en konkret vurdering af en række  

 faktorer.
Jeg har vanskeligt ved at se, hvordan denne begrænsning i  

 anvendelsen  

 af civile agenter  som jeg må forstå, at der indholdsmæssigt er bred  

 enighed  

 om  skulle kunne formuleres objektivt, således at der ikke bliver behov  

 for at  

 udøve et vist skøn.
Jeg har samtidig vanskeligt ved at se, at det i sig selv  

 skulle være et væsentligt argument imod lovforslaget, at retten skal udøve et  

 konkret skøn i forbindelse med, at agentaktionen godkendes, og senere i  

 forbindelse med en eventuel domsforhandling.
Det er jo noget helt dagligdags  

 for en dommer.
 Vurderingen af, om bistanden er  

 »yderst  

 beskeden  

 «  

 skal således som nævnt ske i  

 forhold til karakteren og omfanget af den lovovertrædelse, der efterforskes.  

 Bistanden kan altså være mere omfattende ved efterforskning af meget  

 alvorlige  

 lovovertrædelser, f.eks. handel med meget betydelige kvanta narkotika, men  

 samtidig ligger det fast, at uanset hvor alvorlig en lovovertrædelse, der  

 efterforskes, er det alene handlinger, der har til formål at introducere en  

 politiagent, som vil falde inden for bestemmelsens anvendelsesområde.
I bemærkningerne til lovforslaget er nævnt som eksempel, at  

 bestilling af en vareprøve på narkotika efter omstændighederne vil kunne  

 anses  

 for en yderst beskeden bistand, når efterforskningen er rettet mod leveringen  

 af den pågældende narkotika.
En sådan bistand vil kunne være nødvendig for,  

 at  

 den endelige aftager af stoffet (politiagenten) kan virke troværdig for  

 bagmanden.
Den civile person vil ikke samtidig med bestillingen af  

 vareprøven kunne indlede forhandlinger med den mistænkte om selve købet.
Det  

 vil ikke være  

 »en yderst beskeden  

 bistand  

 «  

 , men en egentlig  

 agenthandling, som kun kan udføres af politiagenten.
Jeg har endvidere i et svar til udvalget nævnt nogle andre  

 eksempler på handlinger, der må anses for omfattet af bestemmelsen.
Jeg  

 henviser til besvarelsen af spørgsmål nr. 6.
 Kendetegnende for de nævnte eksempler er, at den civile persons  

 bistand alene består i enkle, klart afgrænsede handlinger, som politiet kan  

 give præcise instruktioner om.
 Den foreslåede adgang til at lade civile personer yde bistand,  

 som er omfattet af agentreglerne, er fra flere sider blevet kritiseret for at  

 skabe risiko for, at politiet sætter forløb i gang, som kan føre til  

 lovovertrædelser, der ellers ikke ville være blevet begået.
Det er måske forståeligt, at indførelse af et nyt  

 efterforskningsmiddel umiddelbart mødes med usikkerhed og bekymring.
Men der  

 er  

 for mig at se tale om unødige bekymringer:
For det første følger det af den gældende lov og lovforslaget,  

 at en agent ikke kan virke, medmindre der er mistanke om, at den  

 lovovertrædelse, som efterforskes, allerede er i gang med at blive begået  

 eller  

 forsøgt begået.
Agenter kan altså ikke bruges til at  i gåseøjne   

 »fiske«  

 efter eventuelle forbrydelser i tilfælde, hvor der ikke foreligger nogen  

 konkret mistanke.
For det andet følger det af den gældende bestemmelse i § 754 b,  

 stk. 1   

    

 som ikke foreslås ændret  at  

 de foranstaltninger, som er nævnt i § 754 a (det vil sige agentvirksomhed),  

 ikke må bevirke en forøgelse af lovovertrædelsens omfang eller grovhed.
Det  

 er  

 det såkaldte  

 »provokationsforbud  

 «  

 , og dette forbud mod at forøge den  

 efterforskede lovovertrædelse vil også gælde for den civile person, der  

 bistår  

 politiet.
Den civile persons yderst beskedne bistand må altså ikke bevirke  

 en forøgelse af kriminalitetens omfang eller grovhed.
I og med at den civile  

 persons bistand alene kan bestå i enkle, klart afgrænsede handlinger, som  

 politiet kan give præcise instruktioner om, er det også nemmere for politiet  

 og  

 i sidste ende retten at kontrollere, at der ikke sker overtrædelser af dette  

 provokationsforbud.
At betingelserne for agentvirksomhed skal være opfyldt, betyder  

 også, at den civile persons bistand som udgangspunkt skal godkendes af en  

 domstol, før aktionen sættes i værk.
Dette indebærer, at anklagemyndigheden  

 over for retten skal redegøre for, hvori den civile persons bistand vil  

 bestå.
For så vidt angår de tilfælde, hvor efterforskningen fører til  

 tiltale, vil der desuden være en efterfølgende retlig kontrol af, hvilken  

 rolle  

 den civile person har spillet i det samlede forløb.
Den civile person vil  

 kunne  

 føres som vidne under domsforhandlingen og i den forbindelse konfronteres med  

 tiltaltes forklaring om begivenhedsforløbet.
Hvis retten efter en samlet  

 vurdering finder, at grænsen for lovlig bistand til politiet er overskredet,  

 vil retten  ligesom i dag i de tilfælde, hvor der har været anvendt en  

 politiagent  kunne tage hensyn hertil ved straffesagens afgørelse.
Det  

 er der  

 eksempler på i retspraksis.
En gentagen misforståelse i debatten har været, at den civile  

 agent efter forslaget ikke skal kunne føres som vidne i den efterfølgende  

 straffesag eller skal afgive anonym forklaring.
Jeg vil gerne slå fast, at  

 der  

 ikke ændres ved reglerne om vidneførsel af civile personer.
Den civile  

 person,  

 der yder bistand til politiet i medfør af den foreslåede regel, må således  

 regne med at skulle afgive vidneforklaring.
I forbindelse hermed vil de  

 gældende generelle vidnebeskyttelsesregler naturligvis kunne finde anvendelse  

 også for den civile agent.
Der vil således efter omstændighederne kunne blive  

 tale om at hemmeligholde vidnets bopæl samt i særlige tilfælde at føre  

 tiltalte  

 uden for døren under vidneforklaringen, hvis en uforbeholden vidneforklaring  

 ellers ikke kan opnås.
Men den særlige bestemmelse i retsplejeloven om anonym  

 vidneførsel vil ikke kunne finde anvendelse på den civile agent. Årsagen til  

 dette er, at det ikke kan antages at være uden betydning for den tiltaltes  

 forsvar at kende identiteten på en civil agent, der vidner i sagen.
Anonym  

 vidneførsel af den pågældende civile person vil der altså ikke kunne blive  

 tale  

 om.
3.  

  

 Navnlig i  

 forbindelse med Folketingets førstebehandling af lovforslaget blev det  

 diskuteret, om forslaget om civile agenter ville medføre en forråelse af  

 rockermiljøet.
Det er også blevet problematiseret i et enkelt af  

 høringssvarene.
Politiet samarbejder imidlertid allerede i dag i vidt omfang med  

 civile personer som led i opklaringen af alvorlig kriminalitet, f.eks. med  

 meddelere.
Jeg mener derfor ikke, at der er grund til at tro, at den  

 foreslåede  

 ordning i sig selv vil medføre en yderligere forråelse af rockermiljøet.
Men det er klart, at den civile person  inden aktionen sættes i  

 værk  skal vejledes grundigt om konsekvenserne af at medvirke.
Og her  

 tænker  

 jeg ikke mindst på, at den civile person skal have at vide, at han kan blive  

 indkaldt som vidne under en eventuel senere retssag.
4.  

  

 En af  

 hovedindvendingerne mod civile agenter er, at det er vanskeligt at føre  

 kontrol  

 med, hvad civile personer foretager sig.
Det er da også blandt andet derfor,  

 at  

 jeg ikke foreslår, at civile personer skal kunne udføre egentlig  

 agentvirksomhed.
 Jeg er enig i, at det er vigtigt at sikre en forsvarlig kontrol  

 af politiets brug af civile personer i forbindelse med agentvirksomhed.
 Udover domstolskontrollen, som jeg lige har redegjort for, vil  

 jeg derfor tage initiativ til, at der bliver udarbejdet retningslinier for  

 politiets samarbejde med civile agenter.
En af de indvendinger mod at anvende civile agenter, som er  

 blevet anført i høringsrunden, er risikoen for, at der opstår relationer  

 mellem  

 politiets personale og de civile agenter, som i sidste ende kan medføre  

 korruption inden for politistyrken.
Jeg kan i den forbindelse nævne, at et  

 væsentligt formål med retningslinierne netop vil være at sikre den fornødne  

 ledelsesmæssige kontrol med polititjenestemænds samarbejde med civile  

 personer.
Jeg vil også tage initiativ til, at der bliver etableret en  

 ordning, hvorefter politimestrene til Rigsadvokaten skal indberette alle  

 tilfælde, hvor der er anvendt civile agenter  uanset om der  

 efterfølgende  

 rejses tiltale eller ej.
Dette vil sætte Rigsadvokaten i stand til nøje at  

 følge brugen af civile agenter.
 Med henblik på at skabe et overblik over politiets anvendelse af  

 civile agenter og den praksis, der måtte have danne sig, vil jeg bede  

 Rigsadvokaten om at udarbejde en rapport på baggrund af politimestrenes  

 indberetninger, når loven har været i kraft i to år.
Rapporten skal blandt andet give en oversigt over, hvor ofte  

 politiet har modtaget bistand fra civile personer i medfør af den foreslåede  

 regel, samt hvilke former for kriminalitet disse sager har vedrørt.
Rapporten  

 skal også oplyse om eventuelle konkrete problemer i forbindelse med  

 samarbejdet  

 med civile personer, og om hvilke foranstaltninger dette måtte have givet  

 anledning til.
 Med disse kontrolforanstaltninger  domstolskontrollen,  

 retningslinierne, indberetningsordningen og Rigsadvokatens redegørelse   

 mener  

 jeg således, at vi har hånd i hanke med den foreslåede ordning og sikret, at  

 den bliver evalueret i lyset af de erfaringer, som gøres i praksis.
For at sikre, at også Folketinget får lejlighed til at vurdere  

 de indhøstede erfaringer i praksis med de nye regler om civile agenter, vil  

 jeg, som jeg allerede har tilkendegivet i besvarelsen af spørgsmål 38 her i  

 dag, udarbejde en redegørelse om de første 2 års erfaringer.
Redegørelsen vil  

 jeg fremsætte for Folketinget i folketingsåret 2005/2006 efter bestemmelsen i  

 Folketingets Forretningsorden § 19, stk. 4.
 Skulle erfaringerne med reglernes anvendelse vise, at der er  

 behov for at revidere reglerne, vil jeg naturligvis tage initiativ til de  

 nødvendige ændringer.
Udkast til tale til ministeren til brug for besvarelsen af  

 spørgsmål nr.
B (L 218  bilag 20) i åbent samråd i Folketingets  

 Retsudvalg den  

 22. maj 2003.
 Spørgsmål B:
Ministeren bedes redegøre for forslaget om begrænsninger i  

 forsvarenes aktindsigt mv. og dommernes kontrolmuligheder.
Ministeren bedes i  

 redegørelsen inddrage de indvendinger, som er blevet fremført mod forslaget,  

 herunder i høringssvar, under udvalgets behandling af lovforslaget og i den  

 offentlige debat i øvrigt.
 Besvarelse:
 1.  

  

 Et andet  

 hovedelement i lovforslaget er de foreslåede ændringer af forsvarerens adgang  

 til aktindsigt i retsplejelovens § 745 og 745 b.
 Bestemmelsen i § 745 handler om, hvilket materiale forsvareren  

 og dennes klient som udgangspunkt kan få aktindsigt i  altså hvilket  

 materiale,  

 der er omfattet af sagen.
Hvis helt særlige hensyn gør det påkrævet, kan der efter en  

 konkret vurdering alligevel blive tale om, at materiale, der som udgangspunkt  

 er omfattet af sagen, undtages fra forsvarerens og klientens adgang til  

 aktindsigt.
En sådan adgang findes allerede i dag i retsplejeloven.
Med  

 lovforslaget foreslås dette reguleret i § 745 b.
 Jeg vil starte med mere detaljeret at redegøre for den  

 foreslåede bestemmelse i § 745 og begrundelsen for den ændrede formulering.  

 Derefter vil jeg komme nærmere ind på den foreslåede bestemmelse i § 745 b.
2.  

  

 Efter den gældende  

 bestemmelse i retsplejelovens § 745, stk. 1, kan forsvareren og dermed den  

 sigtede som udgangspunkt få alt politiets materiale at se, blot materialet  

 har  

 berøring med sagen.
Dette gælder, uanset om materialet er af betydning for  

 straffesagen eller ej.
 Forsvareren og dermed sigtede kan derfor også få adgang til  

 eksempelvis det baggrundsmateriale, som politiet måtte have vedrørende  

 rockergruppernes sammensætning og tilhørsforhold.
Omfanget og karakteren af rockerkriminaliteten og anden  

 organiseret kriminalitet har udviklet sig i en faretruende retning i de  

 senere  

 år.
Rockerkriminaliteten er nu et meget alvorligt samfundsproblem.
Samtidig  

 bliver de organiserede kriminelle miljøer stadigt mere lukkede, og det bliver  

 stadigt vanskeligere for politiet at optrevle de kriminelle netværk med de  

 hidtil anvendte efterforskningsmidler.
En effektiv bekæmpelse af den organiserede kriminalitet  

 forudsætter derfor en bred og længerevarende politiindsats  en indsats,  

 som er  

 meget afhængig af, at politiet får indsamlet og analyseret mere generelle  

 oplysninger om de organiserede grupper.
Disse oplysninger kan bl.a. være,  

 hvem  

 medlemmerne i gruppen er, og hvem der samler trådene i organisationen.
Men vi er jo lige vidt, hvis bagmændene bag den organiserede  

 kriminalitet får adgang til disse informationer eller til oplysninger om,  

 hvorfra politiet har fået informationerne.
Hvis disse oplysninger bliver  

 spredt  

 i det organiserede miljø, kan politiet starte forfra.
For at sikre, at politiet får mulighed for effektivt at bekæmpe  

 organiserede kriminelle grupper, foreslår jeg, at bestemmelsen i § 745  

 ændres.  

 Ændringen indebærer, at forsvareren og dermed sigtede kun kan få adgang til  

 det  

 materiale, som er blevet tilvejebragt til brug for netop den sag, som  

 sigtelsen  

 eller tiltalen angår.
Alt det traditionelle efterforskningsmateriale, såsom  

 afhøringsrapporter, gerningsstedsbeskrivelser, tekniske rapporter,  

 aflytningsudskrifter mv., vil fortsat være omfattet af sagen og dermed af  

 forsvarerens adgang til aktindsigt.
Bestemmelsen sikrer imidlertid, at  

 politiet  

 ikke er nødt til at udlevere mere generelt baggrundsmateriale.
 Det er dog vigtigt at understrege, at man som sigtet eller  

 tiltalt naturligvis fortsat vil få adgang til  

  

 alt  

  

 materiale, som skal  

 fremlægges under domsforhandlingen i straffesagen, uanset om materialet er  

 tilvejebragt til brug for den konkrete sag.
I tilknytning hertil skal jeg ligeledes fremhæve, at der for  

 anklagemyndigheden gælder et objektivitetsprincip, og at anklagemyndigheden  

 derfor er forpligtet til at fremlægge alle oplysninger under straffesagen,  

 der  

 måtte have betydning for skyldsspørgsmålet.
Det gælder, uanset om  

 oplysningerne  

 er tilvejebragt til brug for den konkrete sag.
 Det materiale, som i medfør af den foreslåede formulering af  

 bestemmelsen i § 745 ikke er omfattet af adgangen til aktindsigt, er altså  

 materiale, som ikke er tilvejebragt til brug for den pågældende sag, og som  

 er  

 uden betydning for skyldspørgsmålet.
 3.  

  

 Desuden præciseres  

 det med den nye formulering af § 745, at oplysninger om meddeleres identitet  

 ikke indgår i det materiale, som tiltalte eller dennes forsvarer kan få  

 aktindsigt i, når meddeleren ønsker af være anonym.
 Jeg har fundet det nødvendigt med denne præcisering ud fra det  

 hensyn, at politiet ved bekæmpelse af rockerkriminalitet og anden  

 kriminalitet,  

 der begås af lukkede, organiserede netværk, i høj grad er afhængig af at  

 modtage informationer fra personer inden for eller tæt på netværkene.  

 Politiets  

 erfaring er imidlertid, at man ikke får disse informationer i tilstrækkeligt  

 omfang, hvis politiet ikke kan garantere meddelerne, at deres identitet ikke  

 kommer frem, og dermed garantere meddelernes sikkerhed.
 Lad mig give et eksempel på den foreslåede præcisering:
Politiet får et tip fra en person med tilknytning til en  

 rockergruppe om en forbrydelse, der er planlagt af den pågældende  

 rockergruppe.  

 Meddeleren frygter forståeligt nok for sit liv, hvis hans navn kommer frem i  

 forbindelse med politiets efterforskning, og han ønsker derfor at være  

 anonym.  

 Meddelerens tip sætter politiet i stand til at fremskaffe andre beviser for  

 de  

 kriminelles skyld, f.eks. ved telefonaflytning eller ved at pågribe dem på  

 gerningsstedet.
Politiet vil i disse tilfælde kunne holde oplysningen om  

 meddelerens navn uden for sagen.
Også her vil jeg dog understrege, at meddelerens navn kun kan  

 holdes uden for sagen, hvis politiet på anden måde kan skaffe bevis i sagen  

 og  

 derfor ikke skal bruge oplysningerne fra den anonyme meddeler som bevis i  

 sagen.
Hertil kommer, at selve oplysningerne fra den pågældende meddeler som  

 udgangspunkt indgår fuldt ud i sagen, medmindre den pågældendes identitet vil  

 kunne udledes heraf, og forsvareren vil dermed have mulighed for at imødegå  

 oplysningerne og deres pålidelighed.
 4.  

  

 Lovforslaget  

 indeholder også en præcisering af, at heller ikke oplysninger om, at det  

 eventuelt er en nabopolitikreds eller udenlandske politimyndigheder, der har  

 givet informationer til den efterforskende politikreds, vil indgå i sagen.
Har nabopolitikredsen f.eks. i forbindelse med en  

 telefonaflytning i en drabssag fået en oplysning om, hvem der er bagmændene  

 til  

 et røveri i den efterforskende politikreds, vil oplysningen om, at  

 informationen kommer fra nabopolitikredsen ikke indgå i sagen, hvis  

 informationen ikke skal bruges under domsforhandlingen  altså hvis  

 politiet  

 har fremskaffet andre beviser mod den røveritiltalte.
Hvis den røveritiltalte  

 og dennes forsvarer fik adgang til oplysningen om, at informationen var  

 kommet  

 fra nabopolitikredsen, ville det kunne medføre, at efterforskningen i  

 drabssagen blev afsløret og eventuelt ødelagt.
 5.  

  

 De nye kriterier i  

 § 745 for, hvad der er omfattet af forsvarerens aktindsigt, er som før nævnt,  

 om materialet er tilvejebragt til brug for den sag, som sigtelsen eller  

 tiltalen angår.
 Disse kriterier er bl.a. af Dommerforeningen blevet kritiseret  

 for at kunne give anledning til vanskelige afgrænsninger   

 afgrænsninger, der i  

 sidste ende skal foretages af domstolene.
Jeg er for så vidt enig med Dommerforeningen i, at domstolene  

 formentlig vil skulle tage stilling til nogle tvivlsspørgsmål i praksis, når  

 der skal træffes afgørelse i konkrete tvister.
Men sådan er det jo med mange  

 af  

 de afgørelser, som domstolene skal træffe.
 Herudover har vi i lovforslagets bemærkninger opstillet mange  

 eksempler både på materiale, der er omfattet af den ændrede bestemmelse om  

 aktindsigt og på materiale, der ikke vil være omfattet.
 Jeg finder derfor ikke, at den omstændighed, at der kan opstå  

 nogle tvivlsspørgsmål i praksis, taler imod at gennemføre den foreslåede  

 afgrænsning.
 6.  

  

 Et af de helt  

 store kritikpunkter i forbindelse med lovforslaget har været den bestemmelse,  

 som vi foreslog i § 746, stk. 2, om afgørelse af tvister om rækkevidden af  

 forsvarerens adgang til aktindsigt.
 Ligesom i dag kan forsvareren, hvis denne er uenig i politiets  

 opfattelse af, at noget materiale ikke er tilvejebragt til brug for sagen,  

 anmode en domstol om at vurdere spørgsmålet.
 I det fremsatte lovforslag var det foreslået, at politiet i  

 forbindelse med denne domstolsprøvelse alene skulle give en fyldestgørende  

 redegørelse over for retten og forsvareren om grundene til afgørelsen om, at  

 materialet ikke kan anses for omfattet af forsvarerens adgang til aktindsigt.
 Baggrunden for dette forslag var for det første, at forsvareren  

 ikke i forbindelse med rettens vurdering, bør have lejlighed til at se det  

 materiale, som retten eventuelt efterfølgende vurderer, falder uden for  

 forsvarerens adgang til aktindsigt.
 Samtidig var det Justitsministeriets opfattelse, at retten ikke  

 burde bringes i en situation, hvor retten er i besiddelse af oplysninger, som  

 forsvareren ikke har adgang til.
 Løsningen blev derfor det føromtalte forslag om, at politiet  

 skulle redegøre for grundene til den trufne beslutning, men derimod ikke have  

 pligt til at fremlægge det materiale, som tvisten angår, i retten.
Det har afstedkommet en ganske massiv kritik fra navnlig  

 dommerkredse.
Det er fremgået af høringssvarene og af den offentlige debat i  

 øvrigt, at dommerne gerne vil have adgang til materialet, når retten skal  

 træffe sin afgørelse.
 Vi har lyttet til denne kritik fra bl.a. dommerne, og har på den  

 baggrund fremsat et ændringsforslag. Ændringsforslaget sikrer, at retten  

  men  

 ikke forsvareren  i alle tilfælde, hvor der er tale om prøvelse af  

 grænserne  

 for forsvarerens adgang til aktindsigt, vil have fuld adgang til det  

 materiale,  

 som tvisten vedrører.
Efter ændringsforslaget kan retten pålægge politiet at fremlægge  

 materialet over for retten.
Forsvareren får derimod ikke adgang til  

 materialet.  

 Herudover skal politiet over for både retten og forsvareren redegøre for  

 grundene til den afgørelse, som politiet har truffet efter § 745. Retten får  

 derfor alle de oplysninger, der er nødvendige for, at retten kan efterprøve  

 lovligheden af politiets beslutning.
 Ændringsforslaget indebærer desuden, at en dommer ikke medvirker  

 under domsforhandlingen i en straffesag, hvis han eller hun inden  

 domsforhandlingen efter at have set politiet materiale har truffet afgørelse  

 om, at materialet falder uden for forsvarerens ret til aktindsigt.
Den pågældende dommer vil jo i denne situation være i besiddelse  

 af oplysninger, som forsvareren ikke kender, og dommeren bør derfor ikke  

 deltage under den efterfølgende domsforhandling.
Hermed undgås enhver tvivl  

 om  

 grundlaget for en eventuel domfældelse.
7.  

  

 Jeg vil nu gå over  

 til at redegøre for den anden del af besvarelsen af samrådsspørgsmålet,  

 nemlig  

 den foreslåede bestemmelse i § 745 b om en udvidet adgang til  

  

 konkret  

  

 at  

 undtage oplysninger fra forsvarerens eller sigtedes eller tiltaltes adgang  

 til  

 aktindsigt.
Det drejer sig her om oplysninger, der som udgangspunkt er  

 omfattet  

 af den konkrete sag, men som det af særlige grunde er afgørende, at  

 forsvareren  

 og dermed klienten ikke får adgang til.
Det er allerede i dag muligt undtagelsesvist og tidsbegrænset at  

 fravige forsvarerens og dermed sigtedes eller tiltaltes adgang til aktindsigt  

 i  

 oplysninger, som de ellers som udgangspunkt har ret til at se efter § 745.  

 Oplysninger kan i dag holdes hemmelige, hvis det er nødvendigt for at  

 beskytte  

 statens sikkerhed, forholdet til fremmede magter, sagens opklaring eller  

 tredjemand.
Senest ved domsforhandlingens begyndelse  eller hvis der er  

 tale  

 om et pålæg til forsvareren, når tiltalte har afgivet forklaring under  

 domsforhandlingen  kan oplysningerne imidlertid ikke længere holdes  

 hemmelige.
 Lovforslaget om en udvidelse af denne eksisterende adgang til at  

 hemmeligholde oplysninger består egentlig af flere dele.
8.  

  

 For det første  

 foreslås en udvidelse af de særlige hensyn, som kan begrunde en konkret  

 undtagelse af oplysninger fra forsvarerens aktindsigt.
De nye hensyn, som  

 bestemmelsen foreslås udvidet til at omfatte, er hensynet til efterforskning  

 af  

 anden verserende sag om alvorlig kriminalitet og hensynet til beskyttelse af  

 fortrolige oplysninger om politiets efterforskningsmetoder, hvilket bl.a. kan  

 være tekniske oplysninger om politiets aflytningsudstyr.
Når jeg har fundet det nødvendigt at udvide mulighederne for at  

 kunne undtage oplysninger fra forsvarerens aktindsigt til også at omfatte  

 disse  

 hensyn, er det fordi, det kan være ødelæggende for efterforskningen af en  

 anden  

 sag om alvorlig kriminalitet, eksempelvis narkokriminalitet, hvis denne  

 efterforskning bliver kendt i de kriminelle kredse.
Som eksempel kan jeg  

 nævne,  

 at hvis politiet i X-købing i forbindelse med efterforskning af en større  

 narkosag via en telefonaflytning kommer i besiddelse af oplysninger om et  

 røveri begået i Y-købing, kan videregivelse af disse oplysninger til politiet  

 i  

 Y-købing medføre, at den sigtede og dennes forsvarer (og sigtede) i dag vil  

 have ret til at få oplyst om den telefonaflytning, der bragte politiet på  

 sporet af den sigtede.
 Ofte vil der blot være tale om, at den anden efterforskning som  

 en »sidegevinst« har resulteret i oplysninger, der har berøring med den  

 foreliggende sag.
 Politiet står i dag med et urimeligt dilemma: Skal de videregive  

 oplysningerne til den relevante kreds og dermed risikere at tabe en stor og  

 længerevarende efterforskning på gulvet, eller skal de undlade at videregive  

 oplysningerne og dermed acceptere, at anden alvorlig kriminalitet måske ikke  

 bliver opklaret.
 Med den foreslåede udvidelse af de hensyn, der kan begrunde en  

 undtagelse fra forsvarerens adgang til aktindsigt, vil politiet kunne anmode  

 retten om tilladelse til at holde de oplysninger, som konkret er modtaget fra  

 en anden politikreds, ude af sagen.
 9.  

  

 For det andet  

 foreslås det, at det efter den nye bestemmelse i § 745 b skal være muligt at  

 undtage konkrete oplysninger  

  

 uden tidsbegrænsning.  

  

 Det vil altså også  

 blive muligt at undtage oplysninger under domsforhandlingen og efter sagens  

 afslutning.
 Baggrunden for dette forslag er, at de hensyn, som har begrundet  

 en konkret undtagelse fra adgangen til aktindsigt, ofte vil være til stede  

 også  

 efter domsforhandlingens begyndelse eller efter, at tiltalte har afgivet  

 forklaring.
Hensynet til tredjemand vil f.eks. sjældent være mindre, blot  

 fordi sagen er færdigefterforsket.
Hvorfor skulle faren for tredjemands liv  

 være blevet mindre, alene fordi sagen nu skal behandles i domstolssystemet? Jeg er klar over, at det virker vidtgående at foreslå, at det  

 skal være muligt at holde oplysninger hemmelige for forsvaret uden  

 tidsbegrænsning.
Men jeg mener, at det er helt afgørende, at vi gør dette  

 muligt i de formentlig ganske få sager, hvor det er påkrævet.
Det har i høringssvarene og i den offentlige debat om  

 lovforslaget været anført, at det ikke i lovforslaget er begrundet, hvorfor  

 reglerne om tavshedspålæg ikke er tilstrækkelige.
Hvorfor kan oplysningerne  

 ikke bare udleveres til forsvareren med besked om, at forsvareren ikke må  

 videregive dem til sin klient? Det er der flere grunde til  grunde, der  

  

 er  

  

 redegjort  

 for i lovforslaget.
Efter de gældende regler om tavshedspålæg bortfalder et pålæg  

 senest på det tidspunkt, hvor tiltalte afgiver forklaring under  

 domsforhandlingen.
Det er der gode grunde til, for en forsvarer må jo have  

 adgang til at drøfte de oplysninger, han får, med sin klient, inden sagen  

 afgøres ved dom.
Som jeg lige har redegjort for, vil der imidlertid ofte være  

 behov for at kunne holde oplysningerne hemmelige for tiltalte i længere tid.
Herudover har politiet over for Justitsministeriet påpeget, at  

 de meddelere, som det er så altafgørende, at politiet fortsat modtager  

 informationer fra, i praksis frygter, at den sigtede eller tiltalte får  

 adgang  

 til informationer, hvoraf meddelerens identitet kan udledes, selvom  

 forsvareren  

 er meddelt et tavshedspålæg.
Ifølge politiet beroliger det ikke meddelerne,  

 at  

 de bliver oplyst om, at hvis forsvareren overtræder pålægget, kan forsvareren  

 blive mødt med visse sanktioner.
 Det skal dog slås fast, at der  

  

 ikke  

  

 kan træffes afgørelse  

 om at undtage materiale fra forsvarerens aktindsigt, hvis et tavshedspålæg  

 skønnes at være tilstrækkeligt i den konkrete situation.
Jeg finder det desuden magtpåliggende at få slået fast, at de  

 foreslåede ændringer vedrørende undtagelse af materiale fra forsvarerens  

 aktindsigt ikke skyldes, at vi ikke har tillid til forsvarerstanden.
Jeg er  

 ked  

 af, at lovforslaget er blevet opfattet sådan i den offentlige debat.  

 Lovforslaget er derimod udformet på baggrund af de generelle hensyn, som jeg  

 lige har redegjort for.
 10.  

  

 En undtagelse af  

 oplysninger fra forsvarerens adgang til aktindsigt kan ikke ske, hvis dette  

 vil  

 give anledning til væsentlige betænkeligheder for varetagelsen af sigtedes  

 eller tiltaltes forsvar.
Vil en konkret begrænsning af aktindsigten give anledning til  

 væsentlige betænkeligheder for forsvaret af sigtede eller tiltalte, kan  

 oplysningerne således ikke holdes uden for sagen.
Politiet må i disse  

 tilfælde  

 foretage et valg mellem at udlevere oplysningerne eller frafalde tiltalen.
 11.  

  

 Et tredje element  

 i forslaget om at udvide muligheden for konkret at undtage materiale fra  

 aktindsigten er forslaget om forudgående domstolskontrol.
I dag er det politiet, der beslutter, om der skal ske en  

 begrænsning i forsvarerens adgang til aktindsigt.
Er forsvareren uenig, kan  

 spørgsmålet efterfølgende indbringes for retten.
I den nye bestemmelse i § 745 b foreslås det af  

 retssikkerhedsmæssige grunde, at det er retten  og ikke i første omgang  

 politiet  der træffer afgørelse.
Det er altså retten, der foretager  

 afvejningen af på den ene side betydningen af de hensyn, der kan begrunde en  

 fravigelse af forsvarerens ret til aktindsigt, og på den anden side  

 fravigelsens  

 betydning for forsvarerens muligheder i den konkrete sag for at varetage  

 sigtedes eller tiltaltes forsvar.
 På dette punkt er der således tale om en styrkelse af  

 forsvarerens stilling.
Såvel retten som den særlige advokat, som efter forslaget, skal  

 beskikkes til at varetage den sigtedes eller tiltaltes interesser i  

 forbindelse  

 med behandlingen af spørgsmålet, vil få  

  

 fuld adgang  

  

 til alt materiale i  

 sagen.
Retten vil derfor foretage afvejningen på grundlag af argumenter både  

 for og imod fravigelsen af retten til aktindsigt, som fremføres i retten, og  

 hvor alt materiale har været fremlagt.
Beslutter retten, at materialet kan undtages fra aktindsigten  

 indtil videre, foreslås det tillige af retssikkerhedsmæssige hensyn, at  

 spørgsmålet skal vurderes igen, inden domsforhandlingen indledes.
Herved  

 sikres  

 det, at de hensyn, der begrundede undtagelsen fra aktindsigt, fortsat  

 foreligger på dette tidspunkt.
 12.  

  

 Det har i den  

 offentlige debat været fremme, at de foreslåede begrænsninger i forsvarerens  

 adgang til aktindsigt vil føre til, at domfældte personer ikke vil kende det  

 grundlag, som de er blevet dømt på.
Dette er på ingen måde tilfældet.
For det første vil  

 oplysninger, som skal fremlægges under straffesagen, altid være omfattet af  

 forsvarerens adgang til aktindsigt.
For det andet kan der kun ske konkret  

 undtagelse af oplysninger fra forsvarerens og klientens aktindsigt, hvis det  

 ikke vil give anledning til væsentlige betænkeligheder for sigtedes eller  

 tiltaltes forsvar.
Dette gælder uanset, om der måtte foreligge et hensyn  

 eksempelvis til fremmede magter, der gør det påkrævet at holde oplysninger  

 hemmelige for forsvareren og dennes klient.
 Hertil kommer, at der for anklagemyndigheden som tidligere nævnt  

 gælder et generelt objektivitetsprincip, som fører til, at anklagemyndigheden  

 er forpligtet til at fremlægge alle oplysninger, det måtte have betydning for  

 skyldspørgsmålet i sagen.
Der kan også være grund til at fremhæve, at lovforslaget ikke  

 vedrører domstolenes frie bevisbedømmelse i de konkrete straffesager.
Finder  

 retten, at anklagemyndighedens bevisførelse i det konkrete tilfælde ikke er  

 overbevisende, må retten naturligvis  ganske som hidtil  frifinde  

 den  

 tiltalte.
13  

  

 . Med disse  

 foreslåede bestemmelser, ændrer vi på flere punkter på den retstilstand, der  

 har  

 været gældende i en lang årrække.
Og det er klart, at dette skaber debat  

  det  

 er helt forståeligt.
 Jeg mener, at det er nødvendige ændringer, der foreslås   

 nødvendige for, at vi kan tage afgørende skridt i bekæmpelsen af den  

 rockerkriminalitet, som er samfundets måske største kriminalitetsproblem,  

 uden  

 at retssikkerheden sættes over styr.
 Det er imidlertid vigtigt for mig, at der er tillid til, at de  

 foreslåede begrænsninger i forsvarerens adgang til aktindsigt ikke medfører  

 utilsigtede virkninger for varetagelsen af sigtede eller tiltalte personers  

 forsvar i konkrete straffesager.
Som jeg tidligere har tilkendegivet i besvarelsen af spørgsmål  

 38 her i dag, vil jeg derfor, hvis lovforslaget vedtages, bede Rigsadvokaten  

 om  

 at udarbejde en rapport om de først 2 års erfaringer med reglerne om  

 begrænsning af forsvarerens adgang til aktindsigt.
Rapporten vil blive  

 udarbejdet på grundlag af en indberetningsordning, der svarer til den jeg  

 tidligere har redegjort for vedrørende civile agenter.
 Den redegørelse, som jeg i besvarelsen af samrådsspørgsmål A  

 nævnte, at jeg vil fremsætte for Folketinget, vil også omfattet erfaringerne  

 i  

 praksis med de foreslåede regler om begrænsninger i forsvarerens adgang til  

 aktindsigt.
 Også her vil jeg naturligvis tage initiativ til de nødvendige  

 ændringer, hvis erfaringerne med reglernes anvendelse viser et behov herfor.
