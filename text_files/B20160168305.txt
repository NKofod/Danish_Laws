Bekendtgørelse om ændringer af landets inddeling i kommuner og regioner I medfør af § 8 i lov nr. 382 af 3. maj 2006 om ændringer af landets inddeling i kommuner og regioner og om opløsning og udpegelse af forpligtende kommunale samarbejder fastsættes:
 § 1. Landets inddeling i kommuner og regioner er ændret som angivet i bilag 1 til bekendtgørelsen.
 § 2. Bekendtgørelsen træder i kraft den 1. januar 2017.
Økonomi- og Indenrigsministeriet, den 19. december 2016 P.M.V.E.B.
Nikolaj Stenfalk / Maj Skytte Petersen Bilag 1 Fortegnelse over ændringer af landets inddeling i kommuner og regioner Ændringer pr. 1. januar 2017 Region Hovedstaden 1. Fra Egedal Kommune til Ballerup Kommune er overført 2156 m2 af matr.nr. 14a, Smørumnedre By, Smørum.
Region Sjælland 2. Fra Greve Kommune til Solrød Kommune er overført 341 m2 af matr.nr. 3m, Karlstrup By, Karlstrup.
 3. Fra Næstved Kommune til Faxe Kommune er overført 879 m2 af matr.nr. 1h, Gødstrup By, Toksværd.
Region Midtjylland Grænsen mellem Region Midtjylland og Region Nordjylland er ændret i overensstemmelse med pkt. 4.
 4. Fra Randers Kommune til Mariagerfjord Kommune i Region Nordjylland er overført 1866 m2 af matr.nr. 1b, Trudsholm Hgd., Kastbjerg.
Region Nordjylland Grænsen mellem Region Nordjylland og Region Midtjylland er ændret i overensstemmelse med pkt. 5.
 5. Fra Randers Kommune i Region Midtjylland til Mariagerfjord Kommune er overført det under pkt. 4 anførte areal.
