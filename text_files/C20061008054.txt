Skrivelse  

 om navneændring på bryllupsdagen (Til samtlige kommuner (Bryllupskontoret)) Navneændring på bryllupsdagen Familiestyrelsen har  

 modtaget en række forespørgsler om, hvilket navn der skal anføres i  

 prøvelses-  

 og ægteskabsbogen samt på vielsesattesten, når en eller begge ægtefæller får  

 nyt navn i forbindelse med vielsen, jf. styrelsens cirkulæreskrivelse af 27.  

 juni 2006 med bilag.
 Styrelsen kan i den  

 anledning meddele følgende:
Prøvelsesbogen og en  

 eventuel prøvelsesattest udstedes før vielsen og navneændringen.
I disse  

 dokumenter  

 skal derfor ægtefællernes navne på tidspunktet for udstedelsen anføres, også  

 selvom de har søgt om navneændring ved vielsen, og navnemyndigheden har  

 bekræftet, at denne ansøgning kan imødekommes.
 Hvis en eller begge  

 ægtefæller får nyt navn i forbindelse med vielsen, skal det nye navn anføres  

 i  

 ægteskabsbogen og på vielsesattesten, da disse dokumenter først officielt  

 udstedes efter vielsen; på dette tidspunkt er navneændringen trådt i kraft  

 som  

 følge af vielsen.
Styrelsen er opmærksom  

 på, at vielsesdokumenterne ofte udstedes i god tid inden det planlagte  

 vielsestidspunkt,  

 eventuelt allerede i forbindelse med prøvelsen.
Der er intet i vejen for, at  

 kommunen inden vielsen i ægteskabsbogen og på vielsesattesten mv. anfører det  

 nye navn, som ægtefællerne har ansøgt navnemyndigheden om, selvom kommunen  

 endnu ikke har fået bekræftelse fra navnemyndigheden om, at ansøgningen om  

 navneændring kan imødekommes.
 Det påhviler under alle  

 omstændigheder vielsesmyndigheden at sikre sig, at de rigtige navne er anført  

 i  

 ægteskabsbogen og på vielsesattesten.
I samarbejde med Dafolo  

 A/S, Kruse Print A/S og Kommunernes Landsforening er styrelsen i færd med at  

 revidere ægteskabs- og partnerskabserklæringerne.
Disse vil indeholde en  

 rubrik, hvor parterne kan oplyse, hvis der er søgt om navneændring i  

 forbindelse med vielsen.
Dette vil gøre det nemmere at identificere de sager,  

 hvor vielsesmyndigheden skal være opmærksom på eventuelle navneændringer ved  

 vielsen.
Der er dog intet til hinder for, at parterne søger om navneændring  

 uden at underrette prøvelses- eller vielses myndigheden herom.
De nye  

 ægteskabs- og partnerskabserklæringer forventes at være klar til brug efter  

 sommerferien.
 Det fremgår af  

 cirkulæreskrivelsen af 27. juni 2006, at der ikke er noget til hinder for, at  

 kommunerne efter anmodning fra parterne udsteder en ny vielsesattest, hvis  

 der  

 efter vielsen gennemføres en navneændring for en af parterne.
 Det bemærkes i den  

 forbindelse, at hvis der benyttes et elektronisk vielsesprogram til at  

 udstede  

 en ny vielsesattest ved navneændring efter vielsen, må der ikke ændres i de  

 oprindelige, elektronisk registrerede dokumenter (prøvelses- og  

 ægteskabsbogen  

 samt prøvelses-og vielsesattesten). Disse elektronisk registrerede dokumenter  

 skal bibeholdes med det indhold, de havde på tidspunktet for den officielle  

 udstedelse.
 Kopi af denne skrivelse  

 sendes til Dafolo A/S, Kruse Print A/S og Kommunernes Landsforening med  

 opfordring til, at vielsessystemerne indrettes til at kunne håndtere  

 ovennævnte  

 problemer.
