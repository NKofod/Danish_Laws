Bekendtgørelse om overvågningen  

 af BSE hos kvæg1) I medfør af § 13, § 16, § 35, stk. 1, og § 43, stk. 2, i lov nr.  

 351 af 2. juni 1999 om sygdomme og infektioner hos dyr, og efter bemyndigelse  

 fra ministeren for fødevarer, landbrug og fiskeri,  

 fastsættes:
Formål og definitioner § 1. Bekendtgørelsens formål er at  

 fastsætte bestemmelser for overvågning af BSE hos kvæg i  

 Danmark.
 Stk. 2. I denne bekendtgørelse forstås  

 ved:
 1)	Relevant materiale: hjernestamme udtaget gennem foramen magnum.
 2)	Forarbejdningsvirksomhed: virksomhed godkendt i henhold til  

 bekendtgørelse om forarbejdning og bortskaffelse af specificeret  

 risikomateriale.
 3)	Slagteri: slagteri autoriseret i henhold til bekendtgørelse  

 om autorisation m.v. ved behandling og salg af fødevarer m.v. samt  

 kontrolmærkning af animalske fødevarer til slagtning af  

 kvæg eller får.
 4)	Foderkohorte: dyr, som må antages at have modtaget det samme  

 foder, som et dyr der har fået påvist BSE.
Overvågning af BSE i Danmark § 2. Slagterier skal fra alt nødslagtet  

 kvæg, som er over 24 mdr. gamle, udtage relevant materiale til  

 undersøgelse for BSE.
§ 3. Der skal årligt på  

 forarbejdningsvirksomheder til undersøgelse for BSE udtages relevant  

 materiale fra en stikprøve af det indleverede selvdøde  

 kvæg, som er over 24 mdr. gammelt.
Stikprøvekontrollen foretages  

 efter Fødevaredirektoratets nærmere anvisninger.
§ 4. Fødevaredirektoratet meddeler  

 besætningsejeren, såfremt der er dyr i besætningen, som  

 tilhører en foderkohorte.
De pågældende dyr skal af  

 fødevareregionen forsynes med et særligt farvet  

 øremærke.
Stk. 2. Forarbejdningsvirksomheder skal fra alle  

 selvdøde eller aflivede dyr tilhørende foderkohorter udtage  

 relevant materiale til undersøgelse for BSE.
Besætningsejeren  

 skal, når der tilmeldes selvdøde eller aflivede kohortedyr til  

 en forarbejdningsvirksomhed, oplyse om dyrenes CKR-nr. samt meddele, at dyret  

 tilhører foderkohorten.
Endvidere skal dyret ledsages af et dokument,  

 hvoraf det fremgår, at dyret tilhører foderkohorten.
Stk. 3. Slagterier skal fra dyr tilhørende  

 foderkohorter udtage relevant materiale til undersøgelse for BSE.  

 Besætningsejeren skal, når der tilmeldes dyr til slagtning  

 meddele, at dyret tilhører foderkohorten.
Endvidere skal dyret  

 ledsages af et dokument, hvoraf det fremgår, at dyret tilhører  

 foderkohorten (BSE-dokument).
 Stk. 4. Såfremt dyr som nævnt i stk. 3 sendes  

 til slagtning over et slagtemarked, eller sælges til levebrug, skal  

 dyret være ledsaget af det i stk. 3 nævnte dokument, hvoraf det  

 fremgår, at dyret tilhører foderkohorten, og dokumentet skal  

 ledsage dyret til slagtning eller til en forarbejdningsvirksomhed.
 § 5. Der skal årligt på slagterier til  

 undersøgelse for BSE udtages relevant materiale fra en  

 stikprøve af slagtedyr, som er over 24 mdr. gamle.  

 Stikprøvekontrollen foretages efter Fødevaredirektoratets  

 nærmere anvisninger.
 § 6. Kvæg med oprindelse i Det Forenede  

 Kongerige, der er indført til Danmark før den 27. marts 1996,  

 jf. bekendtgørelse om mærkning, flytning og destruktion af  

 kvæg med oprindelse i Det Forenede Kongerige, skal, når det  

 aflives eller dør, indleveres til en forarbejdningsvirksomhed.
Stk. 2. Forarbejdningsvirksomheder skal fra alt  

 kvæg som nævnt i stk. 1 udtage relevant materiale til  

 undersøgelse for BSE.
Besætningsejeren skal, når  

 kvæget tilmeldes forarbejdningsvirksomheden, meddele, at dyret har  

 oprindelse i Det Forenede Kongerige.
Generelt § 7. Udtagning af relevant materiale i  

 medfør af § 2, § 3, § 4, stk. 2 eller 3, § 5 eller § 6, stk. 2, skal  

 foretages af en embedsdyrlæge.
Forarbejdningsvirksomheden eller  

 slagteriet skal bistå embedsdyrlægen ved udtagningen af  

 materialet.
Det udtagne materiale skal samme dag, som det udtages, indsendes  

 til undersøgelse på Statens Veterinære Serumlaboratorium.  

 Udtagning af relevant materiale foretages efter Statens Veterinære  

 Serumlaboratoriums nærmere anvisninger.
 Stk. 2. Med henblik på at sikre identifikation af  

 dyrene, hvorfra der er udtaget relevant materiale, skal slagterierne og  

 forarbejdningsvirksomhederne føre optegnelser over disse dyr.
§ 8. Statens Veterinære Serumlaboratorium  

 skal i forbindelse med undersøgelse for BSE til CHR indberette dato  

 for godkendelse af resultatet af undersøgelse af dyret samt CKR-nummer  

 på de dyr, som er blevet undersøgt.
Indberetningerne skal ske  

 efter Fødevaredirektoratets nærmere anvisning.
Betaling § 9. Fødevaredirektoratet afholder  

 udgifterne til:
1)	isætning af øremærker i foderkohorter i  

 medfør af § 4, stk. 1, samt udsendelse af det i § 4, stk. 3 og 4,  

 nævnte dokument, 2)	udtagning af prøver for BSE i medfør af § 2, § 3, § 4,  

 stk. 2 eller 3, § 5 eller § 6, stk. 2, 3)	forsendelse af relevant materiale til Statens Veterinære  

 Serumlaboratorium i medfør af § 7, stk. 1, og 4)	undersøgelsen for BSE på Statens Veterinære  

 Serumlaboratorium, jf. § 7, stk. 1.
Bestemmelser om straf og ikrafttræden § 10. Med bøde straffes den, der:
1)	overtræder §§ 2-3, § 4, stk. 2, 3 eller 4, eller §§ 5-7,  

 eller 2)	tilsidesætter anvisninger givet i medfør af § 3, § 5  

 eller § 7, stk. 1.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 11. Bekendtgørelsen træder i kraft  

 den 12. oktober 2000.
Fødevaredirektoratet, den 10. oktober  

 2000 P.D.V.Preben Willeberg /Pernille Birk 1)   

  Bekendtgørelsen indeholder bestemmelser, der gennemfører dele  

 af Kommissionens beslutning 98/272/EF af 23. april 1998 om epidemiologisk  

 overvågning for overførbare spongiforme encephalopatier og om  

 ændring af beslutning 94/474/EF (EF-tidende 1998 L 122 s. 59), som  

 ændret ved Kommissionens beslutning 2000/374/EF af 5. juni 2000  

 (EF-tidende 2000 L 135 s. 27).
