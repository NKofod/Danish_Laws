Vejledning om  

 autorisation af tandlæger uddannet i udlandet (Til tandlæger uddannet i udlandet,  

 udlændingemyndigheder, sygesikrings- og sygehusmyndigheder, de  

 amtskommunale sociale forvaltninger m.fl.) INDLEDNING Formålet med denne vejledning er at orientere om de  

 regler, der gælder for autorisation af personer, som ønsker at  

 udøve tandlægegerning i Danmark og som ikke har den danske  

 tandlægeuddannelse.
Endvidere giver vejledningen oplysninger om  

 dokumentationskrav for den gennemførte uddannelse m.m., sprogkrav,  

 supplerende krav m.v.
Alle personer med tandlægeuddannelse fra udlandet  

 skal have dansk autorisation for at arbejde selvstændigt som  

 tandlæge i Danmark, herunder i Grønland og på  

 Færøerne.
For EU/EØS-tandlæger gælder dog  

 særlige regler i forbindelse med udførelse af  

 tjenesteydelser.
Der gælder forskellige regelsæt for  

 anerkendelse af uddannelse gennemført i udlandet afhængig af, i  

 hvilket land ansøgeren er statsborger, og hvor uddannelsen er  

 gennemført.
Derfor opdeles ansøgerne i tre grupper.
 Nordiske tandlæger er omfattet af  

 Overenskomst af 14. juni 1993 som ændret ved aftale af 11. November  

 1998 mellem Danmark, Finland, Island, Norge og Sverige om fælles  

 nordisk arbejdsmarked for visse personalegrupper indenfor  

 sundhedsvæsenet og veterinærvæsenet, jf.  

 bekendtgørelse nr. 81 af 8. september 1994 og bekendtgørelse  

 nr. 23 af 28. juni 2001.
 EU-statsborgere med en EU-tandlægeuddannelse,  

 som opfylder EUs minimumskrav, er omfattet af Rådets direktiv  

 78/686/EØF af 25. juli 1978 om fremme af den frie bevægelighed  

 for tandlæger og gensidig anerkendelse af deres eksamensbeviser,  

 certifikater og andre kvalifikationsbeviser med senere ændringer, jf.  

 bekendtgørelse nr. 33 af 25. januar 1980 med senere ændringer om  

 EF-statsborgeres adgang til at udøve virksomhed som tandlæge i  

 Danmark.
 Øvrige tandlæger  

 (tredjelandstandlæger) kan ansøge om autorisation og kan  

 eventuelt opnå denne efter en individuel vurdering.
 Autorisation udstedes af Sundhedsstyrelsen.  

 Ansøgning om autorisation skal stiles til Sundhedsstyrelsen.
Der stilles som udgangspunkt krav om opholds- og  

 arbejdstilladelse for udlændinge, der ønsker at opholde sig og  

 arbejde i Danmark.
Dette gælder dog ikke nordiske statsborgere, ligesom  

 EU/EØS-statsborgere er undergivet lempeligere regler end andre  

 udlændinge med hensyn til at få ret til ophold og arbejde her i  

 landet.
Udlændinge, der hverken er nordiske statsborgere eller  

 EU/EØS-statsborgere, skal rette henvendelse til  

 Udlændingestyrelsen for at få oplysninger om kravene til opholds-  

 og arbejdstilladelse.
1. NORDISKE STATSBORGERE, DER ER OMFATTET AF  

 DEN NORDISKE OVERENSKOMST AF 14. JUNI 1993 OM FÆLLES NORDISK  

 ARBEJDSMARKED FOR VISSE PERSONALEGRUPPER INDEN FOR SUNDHEDSVÆSENET OG  

 VETERINÆRVÆSENET (nordiske tandlæger) For nordiske tandlæger gælder både den  

 nordiske overenskomst og EU/EØS bestemmelserne.
Ansøgningerne  

 vil blive behandlet efter det regelsæt, der stiller ansøgeren  

 gunstigst.
1.1. Autorisation som tandlæge Autorisationen udstedes af Sundhedsstyrelsen til  

 ansøgere, der har:
 Statsborgerskab i et nordisk land.
 Autorisation (legitimation) som tandlæge i et nordisk  

 land.
1.2. Tilladelse til at betegne sig som  

 specialtandlæge Tilladelse til at betegne sig som specialtandlæge  

 udstedes af Sundhedsstyrelsen til tandlæger, der i Finland, Island,  

 Norge eller Sverige har fået tilladelse til at betegne sig som  

 specialtandlæge.
Det er en forudsætning, at der forinden er  

 søgt og opnået dansk autorisation som tandlæge fra  

 Sundhedsstyrelsen.
Ligeledes er det en forudsætning, at det  

 pågældende speciale er anerkendt i Danmark.
1.3. Sprogkrav Der stilles ikke sprogkrav for at få dansk  

 autorisation og specialtandlægeanerkendelse.
Det er dog ifølge  

 §12 i den danske tandlægelov, jv.
Lov nr. 276 af 26. maj 1976 med  

 senere ændringer, et krav, at enhver tandlæge skal udøve  

 tandlægevirksomhed med omhu og samvittighedsfuldhed.
Denne bestemmelse  

 dækker også kommunikation med patienter, pårørende,  

 personale m.fl.
1.4. Ansøgningsprocedure og krav til  

 dokumentation Ansøgningen skal være skriftlig.
Der anvendes  

 ikke særligt ansøgningsskema.
Følgende dokumentation skal  

 sendes til Sundhedsstyrelsen i forbindelse med en ansøgning:
 Ad.1.1. ( Autorisation ):
 Dokumentation for statsborgerskab i et nordisk land, navn og  

 fødselsdato (f.eks. i form af kopier af relevante sider i pas).
 Nordisk autorisationsbevis (legitimation).
 Ad.1.2. (Tilladelse til at betegne sig som  

 specialtandlæge):
 Dokumentation for statsborgerskab i et nordisk land, navn og  

 fødselsdato (f.eks. i form af kopier af relevante sider i pas).
 Nordisk tilladelse til at betegne sig som  

 specialtandlæge.
 Sundhedsstyrelsen kræver herudover en  

 erklæring fra de kompetente myndigheder i uddannelseslandet eller  

 seneste opholdsland, der bekræfter, at ansøgeren fortsat har ret  

 til at udøve virksomhed som tandlæge i uddannelseslandet eller  

 seneste opholdsland (»certificate of current registration and good  

 standing«). Denne skal foreligge i original og må højst  

 være tre måneder gammel fra den dato, hvor Sundhedsstyrelsen har  

 modtaget al nødvendig dokumentation.
Sundhedsstyrelsen skal modtage den nødvendige  

 dokumentation i form af originale dokumenter (som returneres efter brug som  

 rekommanderet postforsendelse) eller kopier, hvis ægthed er  

 bekræftet ved en påtegning på kopien (bekræftet  

 kopi). Bekræftelsen foretages af ambassader eller anden offentlig  

 myndighed.
Privatpersoner kan ikke bekræfte kopiens ægthed.
2. STATSBORGERE I EU-LANDE, DER ER OMFATTET AF  

 RÅDETS DIREKTIV 78/686/EØF MED SENERE ÆNDRINGER  

 (EU-tandlæger) eller STATSBORGERE I LANDE OMFATTET AF AFTALE OM DET  

 EUROPÆISKE ØKONOMISKE SAMARBEJDSOMRÅDE  

 (EØS-aftalen) 2.1. Autorisation som tandlæge.
 Autorisationen udstedes af Sundhedsstyrelsen til  

 ansøgere, der er statsborgere i et EU/EØS-land og som er i  

 besiddelse af et af de beviser, der er omfattet af Direktiv 78/686/EØF  

 med senere ændringer.
2.2. Tilladelse til at betegne sig som  

 specialtandlæge Tilladelse til at betegne sig som specialtandlæge  

 udstedes af Sundhedsstyrelsen til tandlæger, der har fået  

 tilladelse til at betegne sig som specialtandlæge i et andet  

 EU/EØS-land.
Det er en forudsætning, at der forinden er  

 søgt og opnået dansk autorisation som tandlæge fra  

 Sundhedsstyrelsen, og at specialet er blandt de gensidigt anerkendte  

 specialer i EU/EØS-landene.
Ligeledes er det en forudsætning, at  

 specialet er anerkendt i Danmark.
2.3. Sprogkrav Der stilles ikke sprogkrav for at få dansk  

 autorisation og specialtandlægeanerkendelse.
Det er dog ifølge  

 §12 i den danske tandlægelov, jv. lov nr. 276 af 26. maj 1976 med  

 senere ændringer, et krav, at en tandlæge skal udøve  

 tandlægevirksomhed med omhu og samvittighedsfuldhed.
Denne bestemmelse  

 dækker også kommunikation med patienter, pårørende,  

 personale m.fl.
2.4. Ansøgningsprocedure og krav til  

 dokumentation Ansøgningen skal være skriftlig.
Der anvendes  

 ikke særligt ansøgningsskema.
 Følgende dokumentation skal sendes til  

 Sundhedsstyrelsen i forbindelse med en ansøgning:
 Ad. 2.1. (Autorisation):
 Dokumentation for statsborgerskab i EU/EØS-land, navn og  

 fødselsdato (f.eks. i form af kopier af relevante sider i pas).
 EU-eksamens- eller andet kvalifikationsbevis, som nævnt i  

 Rådets direktiv 78/686/EØF med senere ændringer.
 Ad. 2.2. (Tilladelse til at betegne sig som  

 specialtandlæge):
 Dokumentation for statsborgerskab i EU/EØS-land, navn og  

 fødselsdato (f.eks. i form af kopier af relevante sider i pas).
 EU-eksamens- eller andet kvalifikationsbevis, som nævnt i  

 Rådets direktiv 78/686/EØF med senere ændringer.
 Uddannelseslandets tilladelse til at betegne sig som  

 specialtandlæge som nævnt i Rådets direktiv  

 78/686/EØF med senere ændringer.
 Sundhedsstyrelsen kræver herudover en  

 erklæring fra de kompetente myndigheder i uddannelseslandet eller  

 seneste opholdsland, der bekræfter, at ansøgeren fortsat har ret  

 til at udøve virksomhed som tandlæge i uddannelseslandet eller  

 seneste opholdsland (»certificate of current registration and good  

 standing«). Denne skal foreligge i original og må højst  

 være tre måneder gammel fra den dato, hvor Sundhedsstyrelsen har  

 modtaget al nødvendig dokumentation.
Sundhedsstyrelsen skal modtage den nødvendige  

 dokumentation i form af originale dokumenter eller kopier, hvis ægthed  

 er bekræftet ved en påtegning på kopien (bekræftet  

 kopi). Eventuelle originale dokumenter returneres efter brug som  

 rekommanderet postforsendelse.
Bekræftelsen kan foretages af ambassader  

 eller anden offentlig myndighed.
Privatpersoner kan ikke bekræfte  

 kopiens ægthed.
3. ANSØGERE, DER IKKE ER OMFATTET AF DE  

 SÆRLIGE REGLER FOR NORDISKE STATSBORGERE OG STATSBORGERE I  

 EU/EØS-LANDE (tredjelandstandlæger) Tandlæger, som ikke er statsborgere i et  

 EU/EØS-land, har ingen traktatmæssig ret til automatisk  

 anerkendelse, men kan ansøge om autorisation efter individuel  

 bedømmelse.
Hvis uddannelsen kan sidestilles med den danske  

 tandlægeuddannelse kan ansøger arbejde som cand. odont.  

 Sundhedsstyrelsen stiller herefter krav om forskellige prøver for at  

 opnå autorisation som tandlæge.
Det er et krav, at ansøgeren behersker det danske  

 sprog på et nødvendigt og tilstrækkeligt niveau.
Dette  

 vurderes i forbindelse med de odontologiske fagprøver, der afholdes  

 på dansk.
Det anbefales derfor, at ansøger har deltaget i  

 sprogundervisning på en anerkendt sprogskole, men der stilles ikke krav  

 om en egentlig sprogprøve.
 Når autorisation er opnået, kan der  

 ansøges om tilladelse til at betegne sig som  

 specialtandlæge.
3.1. Autorisation som tandlæge Ansøgeren skal have:
 En uddannelse, der kan sidestilles med den danske  

 tandlægeuddannelse.
 Tilstrækkelige sprogkundskaber i dansk.
 Med henblik på afprøvning af  

 ansøgerens erhvervskompetence og sprogkundskaber stiller  

 Sundhedsstyrelsen krav om:
Odontologisk fagprøve Prøve i de »nationale« fag: Socialodontologi, odontologisk  

 lovgivning samt receptskrivning.
Denne afprøvning kan foretages  

 som dele af tilsvarende eksaminer for dansk tandlægeeksamen.
 Eventuelt kursus i anvendelse af kvælstofforilte.
 Et års klinisk arbejde under tilsyn af en tandlæge med  

 dansk autorisation eller tilsvarende.
Vedrørende en uddannelse, der kan sidestilles med den danske  

 uddannelse Herved forstås en uddannelse, som i det  

 væsentlige svarer til en dansk tandlægeuddannelse.
Det vurderes,  

 om den uddannelse, som ansøgeren på ansøgningstidspunktet  

 er i besiddelse af, kan sidestilles med en dansk tandlægeuddannelse.  

 Der tages ikke stilling til, om uddannelsen i tilfælde af eventuel  

 senere supplerende uddannelse vil kunne sidestilles med en dansk  

 tandlægeuddannelse.
Bedømmelsen foretages af Sundhedsstyrelsen  

 efter udtalelse fra et dansk universitets sundhedsvidenskabelige fakultet.  

 Der må højst gå fem år, fra Sundhedsstyrelsen har  

 meddelt ansøgeren sin bedømmelse af uddannelsen til  

 ansøger har bestået samtlige odontologiske prøver samt  

 har udstået et års klinisk assistenttid hos en autoriseret  

 tandlæge, hvilket herefter fører til udstedelse af  

 autorisation.
Vedrørende tilstrækkelige sprogkundskaber i dansk Vurdering af, om ansøgeren kan kommunikere  

 forsvarligt med patienter, pårørende, personale m.fl.,  

 indgår som en del af prøverne og ikke som en særskilt  

 sprogprøve.
For at kunne opnå dette anbefaler Sundhedsstyrelsen,  

 at ansøger har deltaget i sprogundervisning på en anerkendt  

 sprogskole.
 Sundhedsstyrelsen anser sprogkravet for opfyldt, når  

 ansøgeren har bestået samtlige krævede prøver.
Vedrørende odontologisk fagprøve Odontologisk fagprøve og de »nationale«  

 prøver aftales mellem Sundhedsstyrelsen og universiteterne i  

 København og Århus.
 Prøven, der afvikles på dansk, skal teste  

 viden og færdigheder, herunder kommunikative færdigheder, som man  

 kræver af en odontologisk kandidat.
Der tillades højst tre forsøg i hvert fag.  

 En eksamen, der ikke kan beståes på grund af for dårlige  

 danskkundskaber betragtes på linie med manglende færdigheder  

 på andre områder som et prøveforsøg.
Alle  

 prøver skal være bestået senest tre år efter  

 indstilling til første prøve.
Nærmere regler om  

 prøverne kan fås ved henvendelse til Det Sundhedsvidenskabelige  

 Fakultet på Københavns Universitet.
3.2. Tilladelse til at betegne sig som  

 specialtandlæge Tilladelse til at betegne sig som specialtandlæge  

 udstedes af Sundhedsstyrelsen.
Der anvendes særligt  

 ansøgningsskema, som kan rekvireres i Sundhedsstyrelsen.
Inden der kan  

 ansøges om tilladelse til at betegne sig som specialtandlæge,  

 skal der være søgt om og opnået autorisation som  

 tandlæge i Danmark.
Det kræves herefter, at tandlægen har  

 gennemført en uddannelse, der svarer til den uddannelse, som  

 kræves af danske tandlæger for at opnå tilladelse til at  

 betegne sig som specialtandlæge jf. gældende  

 bekendtgørelse om uddannelse af specialtandlæger.
 Tredjelandstandlæger, der ved tidspunktet for  

 vurderingen af deres grunduddannelse tillige kan få anerkendt  

 specialtandlægeuddannelse i udlandet, skal som andre  

 tredjelandstandlæger gennemføre den odontologiske  

 fagprøve samt prøver i de »nationale« fag.
3.3. Ansøgningsprocedure og krav til  

 dokumentation Ansøgning om autorisation som tandlæge skal  

 være skriftlig.
Der anvendes ikke særligt ansøgningsskema.  

 Ansøgning og dokumentation sendes til Sundhedsstyrelsen i tre  

 eksemplarer, hvoraf det ene skal være i original eller bekræftet  

 kopi.
Originale dokumenter returneres som rekommanderet postforsendelse efter  

 brug.
Bekræftede kopier er kopier, hvis ægthed er bekræftet  

 ved en påtegning på kopien.
Bekræftelsen skal være  

 affattet på eller oversat til dansk eller engelsk og kan foretages af  

 ambassader eller anden offentlig myndighed.
Privatpersoner kan ikke  

 bekræfte kopiens ægthed. »Certificate of current registration and  

 good standing« (se nedenfor) skal altid foreligge i original.
Sammen med den krævede dokumentation skal der  

 foreligge en oversættelse til dansk eller engelsk.
Oversættelsen  

 skal være foretaget af en autoriseret translatør.
 Følgende dokumentation kræves:
 Dokumentation for navn, fødselsdato, statsborgerskab (f.eks. i  

 form af kopier af relevante sider i pas).
 Bevis for gennemgået tandlægeuddannelse, eventuelle  

 akademiske grader og eventuel tilladelse til at betegne sig som  

 specialtandlæge.
 Eksamensudskrift fra universitetet, hvoraf uddannelsens omfang,  

 indhold og eksaminer fremgår.
En detaljeret beskrivelse af de enkelte elementer i  

 tandlægeuddannelsen, evt. i form af et lektionskatalog fra den  

 pågældende uddannelsesinstitution.
Dette skal indeholde en  

 fuldstændig beskrivelse af hvilke fag, der er læst, samt omfanget  

 og indholdet af disse.
Fag- og målbeskrivelser samt pensum og  

 lærebøger skal svare til den aktuelle studieplan, som  

 ansøgeren har gennemført.
Curriculum Vitae: en kronologisk opgørelse af  

 uddannelsesforløb samt efterfølgende ansættelser.
Der  

 gøres endvidere rede for, hvilke områder indenfor odontologien  

 ansøger har beskæftiget sig med under disse  

 ansættelser.
 Opholds- og arbejdstilladelse samt CPR-nummer, såfremt dette  

 foreligger.
 Erklæring fra sundhedsmyndighederne i uddannelseslandet eller  

 seneste opholdsland om, at ansøgeren fortsat har ret til at  

 udøve virksomhed som tandlæge i uddannelseslandet eller seneste  

 opholdsland (»Certificate of current registration and good standing«). Denne  

 må højst være tre måneder gammel i forhold til den  

 dato, hvor Sundhedsstyrelsen har modtaget al nødvendig dokumentation.  

 »Certificate of current registration and good standing« skal foreligge i  

 original.
 Dokumentation for eventuelt kursus i anvendelse af  

 kvælstofforilte.
Sundhedsstyrelsen afgør efter udtalelse fra det  

 sundhedsvidenskabeligt fakultet på Københavns Universitet, om  

 uddannelsen kan sidestilles med den danske tandlægeuddannelse.  

 Når Sundhedsstyrelsen har vurderet, at uddannelsen kan sidestilles med  

 den danske tandlægeuddannelse, skal ansøgeren for at få  

 autorisation bestå samtlige supplerende prøver.
Når  

 samtlige betingelser er opfyldt (uddannelse, der kan sidestilles,  

 bestået odontologisk fagprøve, beståede »nationale« fag, 1  

 års klinisk assistenttid hos en autoriseret tandlæge ), kan  

 Sundhedsstyrelsen udstede autorisation.
 Først når autorisation er opnået, kan  

 der ansøges om tilladelse til at betegne sig som  

 specialtandlæge.
3.4. Uddannelser, der ikke kan sidestilles med  

 den danske tandlægeuddannelse Ansøgere, hvis udenlandske uddannelse ikke kan  

 sidestilles med en dansk tandlægeuddannelse, kan henvende sig til et  

 dansk universitet for at få vejledning om mulighederne for at  

 søge optagelse på tandlægestudiet.
4. AFSLUTTENDE BEMÆRKNINGER 4.1. Generelle betingelser for  

 autorisation Autorisation er i alle tilfælde betinget af, at der  

 ikke hos ansøgeren foreligger omstændigheder, som nævnt i  

 tandlægelovens § 2, stk. 2 (legemlig eller sjælelig  

 mangel eller udvist grov uduelighed).
4.2. Yderligere oplysninger om  

 autorisation Nærmere oplysninger om udstedelse af  

 tandlægeautorisation på baggrund af udenlandsk uddannelse kan  

 fås ved henvendelse til Sundhedsstyrelsen, tlf. 72 22 74 00.
 Oplysninger kan også indhentes på  

 Sundhedsstyrelsens hjemmeside: www.sst.dk.
4.3. Sundhedsvidenskabelige fakulteter i  

 Danmark Københavns Universitet Det Sundhedsvidenskabelige Fakultet Studiekontoret for odontologi Blegdamsvej 3 2100 København Ø tlf. 35 32 79 00 www.ku.dk Århus Universitet Det Sundhedsvidenskabelige Fakultet Studiekontoret for Odontologi Vennelyst Boulevard 9 8000 Århus C tlf: 89 42 40 00 www.au.dk 4.4. Opholds- og arbejdstilladelse Udlændingestyrelsen Ryesgade 53 2100 København Ø tlf. 35 36 66 00 4.5. Arbejdsanvisning Sundhedsstyrelsen kan ikke være behjælpelig  

 med at anvise arbejde som cand. odont. eller som tandlæge.
Ledige  

 stillinger som tandlæge annonceres i Tandlægebladet, der udgives  

 af Dansk Tandlægeforening, Amaliegade 17, Postboks 143,1004  

 København K, tlf. 70 25 77 11; www.dtf-dk.dk og i  

 Tandlægernes Nye Tidsskrift, der udgives af Tandlægernes Nye  

 Landsforening, Kompagnistræde 14D, 1208 København K, tlf. 33 14  

 00 65; www.tnl.dk 4.6. Klageadgang Der kan klages over Sundhedsstyrelsens afgørelser  

 til Indenrigs- og Sundhedsministeriet, Slotsholmsgade 10-12, 1216  

 København K.
Indenrigs- og Sundhedsministeriet kan tage stilling til  

 lovgrundlaget for afgørelsen, og til om sagsbehandlingsreglerne er  

 overholdt.
Indenrigs- og Sundhedsministeriet kan derimod ikke tage stilling  

 til det sundhedsfaglige skøn, som ligger til grund for  

 afgørelsen.
4.7. Oplysninger, der behandles elektronisk i  

 Sundhedsstyrelsen Alle oplysninger/dokumentation om forhold af betydning for  

 ansøgerens tandlægelige uddannelse   herunder videre- og  

 efteruddannelse   vil i forbindelse med sagsbehandlingen blive elektronisk  

 behandlet af Sundhedsstyrelsen, herunder i nødvendigt omfang  

 videregivet til sagkyndige og andre myndigheder med henblik på  

 vurdering af ansøgerens tandlægelige kvalifikationer.
Relevante  

 personoplysninger kan endvidere blive registreret i Sundhedsstyrelsens  

 elektroniske journaliseringssystem med henblik på identifikation og  

 genfinding af dokumenter, der vedrører sagen.
Efter principperne i  

 persondataloven har ansøgeren blandt andet mulighed for at gøre  

 brug af følgende rettigheder: Ret til at bede om indsigt i de  

 oplysninger, der behandles, ret til at gøre indsigelse mod, at  

 oplysningerne behandles, samt ret til at kræve berigtigelse, sletning  

 eller blokering af oplysninger, der er urigtige, vildledende eller på  

 lignende måde er behandlet i strid med lovgivningen.
5. IKRAFTTRÆDEN Vejledningen er gældende fra den 1. juli 2002.  

 Samtidig bortfalder Sundhedsstyrelsens vejledning nr. 130 af 22. juli 1991,  

 vejledning om autorisation af tandlæger, der er uddannet i  

 udlandet.
 Vejledningen finder tillige anvendelse på alle  

 igangværende ansøgninger indgivet til Sundhedsstyrelsen.
