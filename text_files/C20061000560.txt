Vejledning  

 om bekendtgørelse om bygge- og anlægsarbejder i perioden 1. november til 31.  

 marts Kapitel 1 Generelle bemærkninger 1. Indledning Ved Erhvervs- og Byggestyrelsens bekendtgørelse nr. 995 af  

 6. oktober 2006  

 er  

 reglerne om byggeri i vinterperioden blevet ændret.
Den nye bekendtgørelse om  

 bygge- og anlægsarbejder i perioden 1. november  31. marts (herefter  

 vinterbekendtgørelsen) træder i kraft  

 den 1. januar 2007.
 Bekendtgørelsen har hjemmel i § 113, stk. 2, og § 185, stk. 2 og  

 3, i lov om almene boliger m.v., jf. lovbekendtgørelse nr. 857 af  

 8. august 2006.  

 Bekendtgørelsen omfatter samtlige private og offentlige bygge- og  

 anlægsarbejder, der falder inden for nedenstående definitioner:
 1) Ny-, om- eller tilbygning på 500 m2  

 bruttoetageareal eller mere, herunder bebyggelser, der omfatter en  

 flerhed af bygninger på samlet 500  

 m2  

 bruttoetageareal  

 eller mere.
 2) Alle indendørs arbejder, uanset bruttoetagearealets  

 størrelse, når etageadskillelse eller tagkonstruktion er udført og er  

 vandtæt.
 3) Anlægsarbejder med en samlet anlægsudgift på over 4 mio. kr.  

 ekskl. moms, bortset fra jord-, grus-, kloak-, blødbunds-, afvandings- og  

 belægningsarbejder.
Ifølge bekendtgørelsen har entreprenøren pligt til at holde  

 byggeriet i gang i perioden fra den 1. november til den 31. marts i et  

 nærmere  

 angivet omfang.
Bygherren har for så vidt angår de vejrligsbestemte  

 vinterforanstaltninger, der er nævnt i bilag 1 til bekendtgørelsen, pligt til  

 at give entreprenøren et grundlag for hans indsats.
 Denne vejledning indeholder en uddybning af bekendtgørelsens  

 bestemmelser samt anvisninger til, hvorledes bygherrer, rådgivere og  

 entreprenører kan planlægge og gennemføre byggearbejdet, således at  

 bekendtgørelsens regler overholdes.
 Medmindre andet fremgår, dækker »byggeri« både bygge- og  

 anlægsarbejder.
 Med »AB« hentydes i det følgende til AB 92 og ABT 93.
2. Ændringer i forhold  

 til bekendtgørelse nr. 381 af 25. maj 2005 Reglerne om byggeri i vinterperioden har hidtil stået i  

 bekendtgørelse nr. 381 af  

 25.  

 maj 2005  

 om bygge- og anlægsvirksomhed i vinterperioden.  

 Bekendtgørelsen med Bygge- og Boligstyrelsens tilhørende vejledning nr. 4010  

 af  

 31. oktober 1995  

 ophæves ved den nye bekendtgørelses ikrafttræden, og 1995-vejledningen  

 erstattes af denne vejledning.
 De nye regler er udtryk for et ønske om fremme vinterbyggeri ved  

 bl.a. at reducere bygherrens opgaver i forbindelse med planlægningen af  

 vinterforanstaltninger.
 De væsentligste ændringer i bekendtgørelsen er på den baggrund,  

 at:
 1. Perioden, som vinterbekendtgørelsen fastsætter regler om  

 vinterbyggeri for, forkortes med to måneder, således at bekendtgørelsens  

 regler  

 om vinterforanstaltninger vedrører perioden fra 1. november til 31. marts.  

 Ved  

 vinterforanstaltninger forstås i bekendtgørelsen årstids- og vejrligsbestemte  

 foranstaltninger i perioden 1. november  31.marts.
2. Omfanget af de vinterforanstaltninger, som bygherren skal  

 anføre i udbudsmaterialet til brug for entreprenørens prissætning,  

 detailplanlægning og udførelse af arbejdet (jf. bekendtgørelsens § 3 om  

 bygherrens ansvar), er reduceret.
Fremover har bygherren ansvaret for at  

 angive  

 arten og omfanget af de vejrligsbestemte foranstaltninger, der er nævnt i  

 bilag  

 1. Uden for perioden vil det normalt være entreprenørens opgave at planlægge  

 de  

 vejrligsbestemte foranstaltninger.
Ved udbud i flere entrepriser skal  

 bygherren  

 i udbudsmaterialet dog anføre, hos hvilken entreprenør ansvaret for og  

 omfanget  

 af fælles vinterforanstaltninger er placeret.
Endvidere skal bygherren  

 generelt  

 anføre oplysninger om krav til byggepladsforanstaltninger, der er nødvendige  

 for arbejdets udførelse i perioden 1. november  31. marts, uanset om  

 disse  

 udføres i eller udenfor perioden.
Entreprenøren er ansvarlig for at planlægge  

 og udføre øvrige foranstaltninger med henblik på at kunne efterleve kravet i  

 §  

 2 om at holde byggeriet i gang i perioden.
3. Som en forsøgsordning åbnes der op for, at bygherren ved den  

 enkelte stor- og fagentreprise fra og med 3 mio. kr. ekskl. moms og  

 hovedentrepriser fra og med 20 mio. kr. ekskl. moms kan udbyde alt arbejde  

 inklusive vinterforanstaltninger til entreprenøren.
Denne forsøgsordning  

 løber  

 fra  

 1. januar 2007  

 til og med  

 31. marts 2010.
Ad. 1: Perioden, hvor vinterbekendtgørelsens bestemmelser finder  

 anvendelse, forkortes.
Det sker ud fra en vurdering af, at et omfattende  

 vinterberedskab ikke er påkrævet i de syv måneder, som den tidligere  

 vinterbekendtgørelse fandt anvendelse på.
 Vinterbekendtgørelsen er således gældende i de fem måneder, hvor  

 risikoen, for at vintervejrliget kan påvirke arbejdsgangen på byggepladsen,  

 er  

 størst, og hvor et beredskab af vejrligsbestemte foranstaltninger er  

 nødvendigt.
Ad 2: Antallet af vinterforanstaltninger, som bygherren har  

 ansvaret for at planlægge arten og omfanget af, reduceres. Årsagen hertil er,  

 at omfanget af en række af de tidligere vinterforanstaltninger anses for at  

 være mere afhængige af årstiden end af det faktiske vejrlig i perioden 1.  

 november  31. marts.
Som eksempel herpå kan der henvises til  

 orienteringsbelysning, der uanset vejrliget er nødvendigt i perioden.
Der er på den baggrund foretaget en opdeling af de  

 vinterforanstaltninger, der er nødvendige for at føre byggeriet videre om  

 vinteren.
De årstidsbestemte foranstaltninger dækker over foranstaltninger,  

 der  

 uanset det aktuelle vejrlig på byggepladsen vurderes nødvendige at iværksætte  

 i  

 perioden 1. november  31. marts med henblik på at opretholde  

 byggeaktiviteten.  

 For denne type foranstaltninger er det muligt at estimere et forbrug.  

 Årstidsbestemte foranstaltninger skal derfor planlægges af entreprenøren og  

 normalt være indeholdt i entreprenørens tilbud.
 De vejrligsbestemte foranstaltninger dækker over  

 foranstaltninger, der kun iværksættes, såfremt det aktuelle vejrlig påkræver  

 det.
 I bemærkningerne til bekendtgørelsens § 1 er gengivet en liste  

 over de to grupper af foranstaltninger.
Ad 3: På forsøgsbasis åbnes der mulighed for, at bygherren, som  

 en del af den normale udbudsforretning, kan indhente en fast pris på arbejdet  

 inkl. alle vinterforanstaltninger.
Entreprenøren bærer da alene ansvaret for  

 at  

 iværksætte det nødvendige omfang af vinterforanstaltninger.
Som nævnt under  

 kommentarerne til § 3 bærer bygherren dog fortsat ansvaret for, at byggeriet  

 lever op til Arbejdstilsynets regler.
Bygherren kan benytte forsøgsordningen ved stor- og  

 fagentrepriser fra og med 3 mio. kr. ekskl. moms for den enkelte entreprise  

 og  

 ved hovedentrepriser fra og med 20 mio. kr. ekskl. moms.
Prisindhentningen  

 skal  

 ske samtidig med indhentning af licitationstilbud.
Erhvervs- og Byggestyrelsens vil løbende evaluere brugen af  

 forsøgsordningen.
Bygherrer, der påtænker at anvende denne option, opfordres  

 derfor til at tage kontakt til Erhvervs- og Byggestyrelsen på tlf. nr. 35 46  

 60  

 00 eller e-mail ebst@ebst.dk 3.  

 Vinterkonsulenttjenesten Vinterkonsulenttjenesten for bygge- og anlægsvirksomhed kan  

 vejlede om vinterbyggeriets planlægning og gennemførelse.
Desuden kan  

 vinterkonsulenttjenesten vejlede, når bygherre og entreprenør ikke kan nå til  

 enighed om planlægning og udførelse.
 Henvendelse om konsulentbistand rettes til Vinterkonsulenttjenesten  

 for Bygge og Anlæg, Gregersensvej, 2630 Taastrup, telefon  

 72 20 22 30, telefax  

 72  

 20 22 40.  

  

 www.vinterkonsulenterne.dk  

,  

 (vinterkonsulenterne@teknologisk.dk).
4. Overenskomstmæssige  

 aftaler Inden for nogle byggefag er der indgået overenskomstmæssige  

 aftaler om iværksættelse af vinterforanstaltninger.
Disse udgør i praksis kun  

 en ringe del af de foranstaltninger, som er nødvendige for at overholde  

 bekendtgørelsen.
Bekendtgørelsen omtaler vinterforanstaltninger under et og  

 forholder  

 sig ikke til, om en foranstaltning er overenskomstreguleret, men spørgsmålet  

 har betydning for betalingen, jf. nedenfor.
5. Budgettering Udgifterne til vinterforanstaltninger bør budgetteres af  

 bygherren og dennes rådgiver sammen med byggeriets øvrige udgifter.
6. Betaling Bekendtgørelsen indeholder ingen regler om betaling af  

 vejrligsbestemte foranstaltninger.
Det er derfor vigtigt, at det ved aftale  

 mellem bygherre og entreprenør bliver fastlagt, hvorledes betaling skal ske.
Efter bekendtgørelsen har entreprenøren pligt til at holde  

 arbejdet i gang, indtil ulempegrænsen i § 5 er nået.
Entreprenøren skal  

 således  

 iværksætte de fornødne vinterforanstaltninger og få dækket udgifterne gennem  

 den indgåede aftale herom med bygherren.
Aftalen bør sigte på betaling for de vejrligsbestemte  

 foranstaltninger, som entreprenøren udfører.
Det vil herefter være  

 misligholdelse af entrepriseaftalen fra bygherrens side, hvis bygherren ikke  

 betaler disse foranstaltninger.
 Som en konsekvens af ansvarsfordelingen mellem de årstids- og  

 vejrligsbestemte foranstaltninger vil de vejrligsbestemte foranstaltninger i  

 perioden 1. november  31. marts normalt blive betalt af bygherren, mens  

 vejrligsbestemte foranstaltninger uden for perioden normalt vil være  

 indeholdt  

 i entreprenørens tilbud. Årstidsbestemte foranstaltninger vil normalt være  

 indeholdt i entreprenørens tilbud.
For at undgå ukonditionsmæssige tilbud anbefales det, at  

 bygherren i sit udbudsmateriale angiver ansvarsfordelingen og betingelserne  

 omkring betaling for brugen af både vejrligs- og årstidsbestemte  

 foranstaltninger.
I denne sammenhæng kan der henvises til organisationernes  

 standardforbehold, der afspejler praksis omkring betaling.
Bygherren kan som udgangspunkt ikke med  

 hjemmel i bekendtgørelsen standse arbejdet eller nægte at betale for  

 vejrligsbestemte foranstaltninger, men   

 bygherren  

  skal   

 ikke betale for vejrligsbestemte foranstaltninger ud over  

 ulempegrænsen i § 5.  

 Med mindre der foreligger en særlig aftale, skal bygherren derfor ikke betale  

 for sådanne vejrligsbestemte foranstaltninger, såfremt   

 entreprenøren vælger at fortsætte arbejdet.
Hvis arbejdet  

 standses af bygherren med henvisning til § 5, betaler bygherren  

 entreprenørens  

 dokumenterede meromkostninger ved standsningen.
 Der bør for de vejrligsbestemte foranstaltninger i  

 udbudsmaterialets vintertilbudsliste forlanges enhedspriser på grundlag af  

 skønnede mængder af den ydelse, der ønskes.
Et forslag til en vintertilbudsliste kan ses på www.ebst.dk Vintertilbudslistens enhedspriser ganget med stipulerede mængder  

 (dvs. ikke bindende mængder fastsat af bygherren i udbudsmaterialet) bør være  

 en del af konkurrencegrundlaget.
 Kan ydelsen ikke fastsættes pr. kvadratmeter, kubikmeter eller  

 lignende, kan enhedsprisen fastsættes efter timeforbruget.
 Der bør tages stilling til, om enhedspriser på timelønninger  

 skal indeholde andele af ingeniør- og formandsløn, og der bør fastsættes  

 retningslinier for overarbejde og for søn- og helligdagsarbejde.
 Vejrligsbestemte foranstaltninger iværksættes af entreprenøren  

 efter aftale med bygherren, og der afregnes efter enhedspriserne i henhold  

 til  

 den indgåede aftale herom.
 Vejrligsbestemte foranstaltninger bør kun undtagelsesvis aftales  

 betalt efter regning uden overslag.
7. Byggepladsen Vinterbekendtgørelsen tager sigte på byggearbejder, dvs.  

 aktiviteter der finder sted på byggepladsen.
Normalt kan byggepladsen  

 afgrænses  

 geografisk uden problemer.
Men bekendtgørelsen - og dermed pligten til at  

 sikre  

 mod vintervejrliget - gælder også for aktiviteter, der foregår andet steds,  

 når  

 de har sammenhæng med byggearbejdet, eksempelvis konstruktioner, som specielt  

 udformes til det pågældende byggeri, og som der arbejdes på uden for  

 byggepladsen.
8. Materialer uden for  

 byggepladsen Derimod omfatter bekendtgørelsen ikke materialer i  

 almindelighed, der befinder sig eller transporteres uden for byggepladsen.  

 Foranstaltninger til eventuel vintersikring af sådanne materialer er  

 leverandørens  

 sag.
9. Flytning af  

 aktiviteter Hvis en entreprenør vælger at henlægge et arbejde til perioden  

 1. november - 31. marts,  

 selvom arbejdet efter entrepriseaftalen skulle være udført uden for perioden,  

 og  

 entreprenøren ikke har krav på tidsfristforlængelse, er eventuelle  

 vinterforanstaltninger i forbindelse hermed bygherren uvedkommende.
 Ønsker en bygherre at flytte aktiviteter ind i perioden 1.  

 november - 31. marts, må denne evt. påregne flere omkostninger til  

 vinterforanstaltninger.
 Det samme gælder, hvis arbejdet med henvisning til AB 92´s  

 bestemmelser flyttes.
10. Totalentreprise Når der er tale om totalentreprise, skal bygherren ikke angive  

 omfanget af vejrligsbestemte foranstaltninger i udbudsmaterialet.
Det er  

 totalentreprenørens opgave at budgettere og planlægge vinterbyggeriet, jf.  

 vinterbekendtgørelsen § 3, stk. 3. Når ulempegrænsen i § 5 nås, kan  

 totalentreprenøren standse arbejdet, og bygherren kan afvise yderligere  

 betaling for vinterforanstaltninger, medmindre parterne har truffet særlige  

 aftaler.
Selv om totalentreprenøren således har bygherrens §  

 3-forpligtelse, må der på sædvanlig måde træffes aftale om betalingen af  

 vinterforanstaltningerne.
Ved totalentreprise vil projektets enkeltheder ikke  

 være fastlagt på udbudstidspunktet, men der kan godt fastlægges elementer i  

 betalingsordningen, f.eks. i form af stipulerede mængder.
Bygherren har  

 betydelig interesse i en sådan fastlæggelse.
Bygherrens rådgivere vil typisk  

 kunne tage sig af denne opgave.
 Bygherren har på trods af bestemmelserne i vinterbekendtgørelsen  

 fortsat ansvaret for at sikre, at byggeriet lever op til Arbejdstilsynets  

 bestemmelser om sikkerhed og sundhed på byggepladsen, se bemærkningerne til §  

 3  

 herom.
11. Forhold til  

 underentreprenører Entreprenøren må gennem underentrepriseaftalerne forpligte sine  

 underentreprenører til at gennemføre deres entrepriser ved hjælp af de  

 vinterforanstaltninger, som er fastsat ved udbudet i underentreprise.  

 Overholder underentreprenørerne ikke denne pligt, har entreprenøren de  

 sædvanlige civilretlige beføjelser, herunder i sidste instans muligheden for  

 at  

 fratage underentreprenøren arbejdet, dvs. ophæve underentrepriseaftalen.
 I forbindelse med gennemførelsen af arbejder, der udføres under  

 forsøgsordningen, jf. § 4, skal entreprenøren angive de i § 3, stk. 1 og 2  

 nævnte oplysninger, med mindre den enkelte underentreprise overstiger 3. mio.  

 kr. ekskl. moms, jf. § 4, stk. 3. Dvs. entreprenøren skal i sit  

 udbudsmateriale  

 bl.a. angive, hvilke og hvor omfattende vejrligsbestemte foranstaltninger  

 underentreprenøren skal indregne i sit tilbud.
 Det kan eventuelt i underentrepriseaftalerne anføres, at  

 entreprenøren betragter manglende planlægning og udførelse af  

 vinterforanstaltninger som svigt og dermed som misligholdelse.
Kapitel 2 Gennemgang af vinterbekendtgørelsen § 1. Bekendtgørelsen med  

 bilag gælder for 1)  

 Ny-,  

 om- eller tilbygning på 500 m² bruttoetageareal eller mere, herunder  

 bebyggelser, der omfatter en flerhed af bygninger på samlet 500 m²  

 bruttoetageareal eller mere.
 2)  

 Alle  

 indendørs arbejder, uanset bruttoetagearealets størrelse,  

 når etageadskillelse eller tagkonstruktion er  

 udført og vandtæt.
 3)  

 Anlægsarbejder med en samlet anlægsudgift på over 4 mio. kr. ekskl.  

 moms, bortset fra jord-, grus-, kloak, blødbunds-, afvandings- og  

 belægningsarbejder.
 Stk. 2.  

  

 Ved vinterforanstaltninger forstås årstids- og  

 vejrligsbestemte foranstaltninger i perioden 1. november  31.marts.
Ombygning Ved ombygning forstås byggearbejder, der har karakter af  

 bygningsændringer (konstruktive ændringer).
Areal Ved bruttoetageareal forstås det totale etageareal inkl. alle  

 tilbygninger og kælderarealer.
Flere bygninger Den nævnte »flerhed af bygninger« omfatter kun bygninger, som er  

 beliggende på samme byggeplads.
 Omfatter et byggeri flere bygninger på samlet 500 m²  

 bruttoetageareal eller mere, betyder det, at byggeriet skal udføres eller  

 videreføres i perioden 1. november - 31. marts, indtil alle enkeltbygninger  

 er  

 færdiggjorte.
Indendørs arbejder Bekendtgørelsen er gældende for alle indendørs arbejder uanset  

 størrelse, fordi vinterforanstaltningerne her er nemme og billige, selv ved  

 småhusbyggerier.
Anlægsarbejder Ved »anlægsudgift« forstås de samlede håndværksudgifter ved hele  

 udførelsen.
 Hvis anlægsarbejdet omfatter flere anlæg, omfattes disse af  

 bekendtgørelsen, hvis den samlede anlægsudgift er over 4 mio. kr. ekskl.  

 moms.
 Anlægsarbejder er kun medtaget, fordi en del af disse kan  

 fortsættes uden væsentlige omkostninger i perioden 1. november - 31. marts.  

 Visse anlægsarbejder i og under terræn er vanskelige at gennemføre i perioden  

 1. november - 31. marts, og er derfor undtaget, jf. § 1, stk. 1, nr. 3. Dette  

 er jord-, grus-, kloak-, blødbunds-, afvandings- og belægningsarbejder.
 Ombygning af anlægsarbejder er ikke omfattet af bekendtgørelsen.
 For anlægsarbejder, der henhører under Vejdirektoratets område,  

 kan Erhvervs- og Byggestyrelsen efter drøftelse med Vejdirektoratet afgive en  

 vejledende udtalelse om, i hvilket omfang arbejdet er omfattet af  

 bekendtgørelsen.
Vinterforanstaltninger I bekendtgørelsen sondres der under begrebet  

 vinterforanstaltninger mellem årstids- og vejrligsbestemte foranstaltninger.
De årstidsbestemte foranstaltninger dækker over  

 foranstaltninger, der uanset det aktuelle vejrlig på byggepladsen vurderes  

 nødvendige at iværksætte i perioden 1. november  31. marts med henblik  

 på at  

 opretholde byggeaktiviteten.
De vejrligsbestemte vinterforanstaltninger  

 dækker  

 over foranstaltninger, der kun iværksættes, såfremt det aktuelle vejrlig  

 påkræver det.
 Nedenfor er gengivet en liste over de to grupper af  

 foranstaltninger.
1. Byggepladsforanstaltninger Årstidsbestemt Vejrligsbestemt Afledning af overfladevand X Snerydning, grusning og  

 afisning X Udendørs orienterings- og  

 arbejdsbelysning X Beskyttelse af materialer mod  

 nedbør X Beskyttelse af materialer mod  

 frost X Retablering af  

 vinterbeskadigede færdselsarealer og materialeoplagspladser X Etablering af vinterbetinget  

 interimsveje X Frostsikring af  

 vandinstallationer X Læskærmning og overdækning af  

 arbejdssteder X 2. Foranstaltninger ved jord- og kloakarbejder Årstidsbestemt Vejrligsbestemt Foranstaltninger mod  

 pløredannelser X Foranstaltninger mod  

 frostulemper X Fjernelse  

 af nedbør fra terræn og udgravninger ved lave temperaturer eller høj  

 luftfugtighed X Frostsikring af jord, hvor  

 frysning kan medføre skader på udførte konstruktioner X Sikring af tilbagefyldningsjord  

 mod nedbør X Sikring af tilbagefyldningsjord  

 mod frost X Udskiftning af uegnet  

 tilbagefyldningsjord X Opbrydning af frostskorpe X Forbedring og udskiftning af  

 vinterødelagt bund X 3. Foranstaltninger ved betonarbejde Årstidsbestemt Vejrligsbestemt Foranstaltninger mod sne og is  

 på form, armering og tilslagsmaterialer X Foranstaltninger mod  

 frostødelæggelse af hærdende beton X Foranstaltninger til sikring af  

 betonoverflader X 4. Foranstaltninger ved opmuring Årstidsbestemt Vejrligsbestemt Foranstaltninger mod at  

 mursten, murblokke og lignende bliver våde X Foranstaltninger til sikring af  

 mørtel mod lave temperaturer X Tildækning og/eller beskyttelse  

 af nyudført murværk mod nedbør X Tildækning og/eller beskyttelse  

 af nyudført murværk mod frost X 5. Foranstaltninger ved tagdækning Årstidsbestemt Vejrligsbestemt Foranstaltninger mod nedbør X Tørring af taget ved lave  

 temperaturer X Fjernelse af sne, rim, is og  

 vand X 6. Foranstaltninger ved indendørs arbejder Årstidsbestemt Vejrligsbestemt Midlertidig tætning af  

 etageadskillelser og/eller tag konstruktion mod vandgennemsivning, kulde og  

 varmetab X Bortledning af regn og  

 smeltevand X Snerydning på ikke færdiggjorte  

 etageadskillelser og tagdæk X Lukning af facadeåbninger X Opvarmning og ventilation X Udtørring af nedbørsfugt X § 2. Arbejder, der ikke  

 er afsluttet inden 1. november, skal videreføres efter denne dato med normal  

 arbejdsindsats og således, at vintervejrlig ikke kan volde skade på  

 materialer  

 og konstruktioner før, under eller efter arbejdets udførelse.
Arbejder, der  

 påbegyndes i perioden  

 1. november - 31. marts, skal på samme måde gennemføres  

 uanset vejrliget.
 Stk. 2.  

  

 Pligten efter stk. 1, der også omfatter detailplanlægning  

 af vinterforanstaltninger, påhviler den enkelte entreprenør.
 Stk. 3.  

  

 Ved entreprenøren forstås i denne bekendtgørelse den eller  

 de entreprenører, der har indgået kontrakt med bygherren.
Arbejdet skal videreføres § 2  

 er den centrale  

 bestemmelse i vinterbekendtgørelsen.
Bestemmelsen er udtryk for, at et  

 igangsat  

 bygge- og anlægsarbejde skal videreføres efter de gældende arbejds- og  

 tidsplaner med de aftalte vinterforanstaltninger.
 Der er ingen regler om, at et byggeri kun må sættes i gang eller  

 udføres i perioden 1. november  31. marts.
Entreprenørens pligt Det er entreprenøren, der har pligten til at sørge for, at  

 arbejdet videreføres, jf. § 2, stk. 2. Entreprenøren skal detailplanlægge og  

 udføre de vinterforanstaltninger, som bygherren fastsætter efter § 3.  

 Derudover  

 skal entreprenøren, med mindre andet aftales med bygherren, planlægge og  

 udføre  

 de øvrige vinterforanstaltninger, herunder årstidsbestemte foranstaltninger,  

 der gør entreprenøren i stand til at videreføre arbejde i perioden.
Gør  

 entreprenøren ikke det, er denne selvstændig ansvarlig og kan eventuelt  

 ifalde  

 et strafansvar efter § 7.
Normal arbejdsindsats Hvad der forstås ved »normal arbejdsindsats« afhænger af det  

 konkrete bygge-/anlægsarbejde.
 Det kan være en overtrædelse af bestemmelserne, hvis f.eks.  

 bemandingen i perioden 1. november  31. marts er mindre end forudsat i  

 den  

 arbejdsplan, der er forudsat i AB § 9, (med mindre arbejdet standses efter  

 vinterbekendtgørelsen § 5). Formodningen må være den, at der skal være samme  

 ressourceindsats  

 på et byggeri i og uden for perioden 1. november  31. marts (under  

 hensyn til  

 arbejdets karakter), og at f.eks. en formindsket bemanding på byggepladsen  

 specielt i denne periode kan være udtryk for overtrædelse af bestemmelserne.  

 Langsom gennemførelse af arbejdet kan anses for en overtrædelse af  

 bekendtgørelsen.
Ikke enhver standsning eller nedtrapning af arbejdet anses  

 imidlertid for en overtrædelse.
Eksempelvis kan snestorm eller styrtregn, som  

 umuliggør arbejdet på byggepladsen sådan, at folkene sendes hjem eller slet  

 ikke møder op,  

 ikke forstås som en  

 standsning af arbejdet i bekendtgørelsens forstand.
 Afgrænsningsproblemer må afklares nærmere i praksis.
 § 3. Til brug for  

 entreprenørens prissætning, detailplanlægning og udførelse af arbejdet skal  

 bygherren i udbudsmaterialet angive:
 1) Hvilke og hvor  

 omfattende vejrligsbestemte foranstaltninger som nævnt i bilag 1, der skønnes  

 nødvendige for, at bestemmelsen i § 2 kan opfyldes.
 2) Hvorledes de  

 vejrligsbestemte foranstaltninger som nævnt i bilag 1, og årstidsbestemte  

 foranstaltninger, der er fælles for flere entrepriser, skal fordeles mellem  

 entreprenørerne.
 3) Krav til  

 byggepladsforanstaltninger, der er nødvendige for arbejdets udførelse i  

 perioden 1. november  31. marts, uanset om disse udføres i eller uden  

 for  

 perioden.
 Stk. 2.  

  

 Under arbejdets gang skal bygherren supplere angivelserne  

 efter stk. 1, hvis disse viser sig ufuldstændige.
 Stk. 3.  

  

 Gennemføres byggeriet i totalentreprise, påhviler pligten  

 efter stk. 1 og stk. 2 totalentreprenøren.
 Bestemmelsen i § 3 er udtryk for, at en væsentlig indsats for  

 vinterbyggeriet bør ske på planlægningsstadiet.
 Det er bygherrens pligt at sørge for, at projekt- og  

 udbudsmaterialet er således udformet, at entreprenørens tilbudsgivning og  

 detailplanlægning kan foregå sikkert på grundlag heraf.
Bygherrens ansvar Bygherrens pligt efter § 3, stk. 1, vil normalt være opfyldt,  

 hvis udbudsmaterialet indeholder:
   

 	  

 Oplysning om hvilke og  

 hvor omfattende vejrligsbestemte foranstaltninger, som nævnt i  

 vinterbekendtgørelsens  

 bilag 1, der er aktuelle i det pågældende byggeri.
   

 	  

 En vintertilbudsliste  

 indeholdende de vejrligsbestemte foranstaltninger, som nævnt i bilag 1, der i  

 udfyldt stand indgår som en del af entreprenørens tilbud.
   

 	  

 Oplysningerne om hvor  

 omfattende vinterforanstaltninger, der ved udbud i flere entrepriser henhører  

 under de enkelte entrepriser.
   

 	  

 Oplysninger om krav  

 til byggepladsforanstaltninger, der er nødvendige for arbejdets udførelse i  

 perioden 1. november  31. marts, uanset om disse udføres i eller uden  

 for  

 perioden.
 For så vidt angår begreberne vejrligs- og årstidsbestemte  

 vinterforanstaltninger henvises til bemærkningerne i bekendtgørelsens § 1.
 For at undgå ukonditionsmæssige tilbud anbefales det, som nævnt  

 i kapitel 1, afsnit 6 om betaling, at bygherren i sit udbudsmateriale angiver  

 ansvarsfordelingen og betingelserne omkring betaling for brugen af både  

 vejrligs- og årstidsbestemte foranstaltninger.
Visse byggepladsydelser kan med fordel færdiggøres inden 1. november.  

 Bygherren har derfor pligt til i sit udbudsmateriale at oplyse om krav til  

 byggepladsforanstaltninger, der er nødvendige for arbejdets udførelse i  

 perioden 1. november  31. marts, uanset hvornår  

 byggepladsforanstaltningerne  

 udføres.
Bygherren planlægger og fastsætter, hvad der skal ske, og  

 entreprenøren detailplanlægger og udfører.
 Som eksempel på krav til byggepladsforanstaltninger, jf. § 3,  

 stk. 1, nr. 3, kan nævnes:
 1) Afvanding af byggepladsens arbejdsområde.
 2) Forsyningsledninger, der er nødvendige for arbejdets  

 udførelse.
 3) Tilstrækkelige, effektivt befæstede og afvandede  

 færdselsarealer og oplagspladser.
 4) Belysning af byggepladsen og dennes trafikarealer.
 5) En eventuel inddækning.
Arbejdstilsynets regler Bygherren har, til trods for bestemmelserne i  

 vinterbekendtgørelsen, fortsat ansvaret for at sikre, at byggeriet lever op  

 til  

 Arbejdstilsynets bestemmelser om sikkerhed og sundhed på byggepladsen, jf.  

 bl.a.
Arbejdstilsynets bekendtgørelse om bygherrens pligter samt  

 bekendtgørelse  

 om indretning af byggepladser og lignende arbejdssteder.
Det er ifølge Arbejdstilsynets regler bygherrens ansvar, at  

 foranstaltningerne er beskrevet inden byggepladsens opstart.
Det betyder, at  

 bygherren skal sikre, at entreprenørens tilbud indeholder et tilstrækkeligt  

 niveau af årstidsbestemte foranstaltninger  samt ved brug af § 4  

 (forsøgsordningen) et tilstrækkeligt niveau af vejrligsbestemte  

 foranstaltninger.
Eksempler på årstidsbestemte foranstaltninger, der også er  

 omfattet af Arbejdstilsynets regler, er orienteringsbelysning, færdsels- og  

 interimsveje, afledning af overfladevand m.v.
Planlægningsgrundlag Bygherrens angivelser af vejrligsbestemte foranstaltninger skal  

 give entreprenøren et tilbuds- og planlægningsgrundlag.
Det er ikke meningen,  

 at de tekniske foranstaltninger skal være normeret i detaljer, eller at  

 bygherren skal give forskrifter om arbejdets udførelse.
Entreprenøren har  

 metodefrihed  

 i det omfang, der ikke findes nærmere tekniske regler for udførelsen af de  

 pågældende vinterforanstaltninger.
Planlægningsmøde Når entrepriseaftalen er indgået, bør bygherren indkalde til et  

 koordinerende vinterplanlægningsmøde, så vidt muligt i god tid forud for  

 perioden 1. november  31. marts.
Entreprenørens ansvar Da det er entreprenøren, der ifølge § 2, stk. 2, har pligten til  

 at holde arbejdet i gang i perioden 1. november - 31. marts, er det som  

 udgangspunkt også entreprenøren, der har ansvaret for svigt i  

 vinterforanstaltningerne.  

 Dette gælder, med mindre entreprenøren kan påvise, at bygherrens grundlag  

 ikke  

 er i orden.
Entreprenøren har pligt til at orientere bygherren, hvis  

 entreprenøren finder, at arbejdsgrundlaget for planlægning af de  

 vejrligsbestemte foranstaltninger ikke er i orden, jf.
AB 92 § 15.
Bygherrens supplerende angivelser Bygherren skal om nødvendigt supplere sine angivelser undervejs.  

 Årsagen hertil kan være, at bygherrens angivelser har været utilstrækkelige,  

 eller at et unormalt vintervejr giver behov for yderligere angivelser.
Om  

 betalingen herfor se kapitel 1, afsnit 6.
Totalentreprenøren overtager bygherrens pligt Hvis byggeriet udføres i totalentreprise, er det  

 totalentreprenøren, der har pligten til at angive de nødvendige  

 vejrligsbestemte foranstaltninger, fordelingen af disse og til at supplere  

 angivelserne om nødvendigt, jf. § 3, stk. 3.
 I tilfælde, hvor en del af projekteringen udføres af bygherren  

 og en del af totalentreprenøren, og i tilfælde hvor der i udbudsmaterialet  

 fastlægges rammer for totalentreprenørens projektering, kan det kræve nærmere  

 overvejelse at placere ansvaret for overholdelse af § 3.
 Ansvar og pligter bør være aftalt som en del af  

 totalentrepriseaftalen.
Som udgangspunkt må det antages, at pligten påhviler den af  

 parterne, der fastlægger den del af projektet, som er vejrligsbetinget.
Det  

 er  

 væsentligt, at parterne søger at afklare spørgsmålet, inden  

 totalentreprenørens  

 projektering påbegyndes.
 Bygherren har, på trods af bestemmelserne i  

 vinterbekendtgørelsen, fortsat ansvaret for at sikre, at byggeriet lever op  

 til  

 Arbejdstilsynets bestemmelser om sikkerhed og sundhed på byggepladsen, se  

 bemærkningerne herom ovenfor.
 § 4. I perioden  

 1.  

 januar 2007  

 til  

 31.  

 marts 2010  

 kan bygherren  

 uanset § 3 indhente tilbud på entreprenørens samlede arbejde inklusive  

 vinterforanstaltninger ved arbejder over følgende grænser:
1) 3 mio. kr. ekskl. moms  

 ved den enkelte stor- eller fagentreprise 2) 20 mio. kr. ekskl.  

 moms ved hovedentrepriser Stk. 2. Entreprenørens tilbud skal da indeholde alt arbejde  

 inklusive vinterforanstaltninger med henblik på, at entreprenørens pligt, jf.  

 §  

 2, kan efterleves.
 Stk. 3. Til brug for eventuelle underentreprenørers prissætning,  

 detailplanlægning og udførelse af arbejdet skal entreprenøren angive de i §  

 3,  

 stk. 1 og 2, nævnte oplysninger, med mindre den enkelte underentreprise  

 overstiger 3 mio. kr. ekskl. moms.
 Som en forsøgsordning åbnes der op for, at bygherren ved den  

 enkelte stor- og fagentreprise på 3 mio. kr. ekskl. moms og derover samt ved  

 hovedentrepriser på 20 mio. kr. ekskl. moms og derover kan udbyde det samlede  

 arbejde inkl. vinterforanstaltninger.
 Entreprenørens tilbud skal da indeholde alt arbejde med  

 vinterforanstaltninger, herunder de vejrligsbestemte foranstaltninger, som  

 bygherren ellers ifølge § 3 ville have ansvaret for at planlægge arten og  

 omfanget af.
I kraft af at entreprenøren  

 overtager bygherrens ansvar som beskrevet i § 3, skal entreprenøren overfor  

 eventuelle underentreprenører angive hvilke  

 vinter  

 foranstaltninger, der forventes brugt  

 under udførelse af arbejdet, som underentreprenøren skal levere.
For mere  

 herom, se vejledningstekst om  

 bygherrens ansvar i bemærkninger til § 3 ovenfor.
Overstiger underentreprisen  

 3  

 mio. kr. ekskl. moms kan entreprenøren dog vælge at gøre brug af § 4 overfor  

 underentreprenøren, således at underentreprenøren pålægges at sikre et  

 tilstrækkeligt  

 niveau af vinterforanstaltninger  

 for de (del-) opgaver, der er indeholdt  

 i entreprisen.
Bygherren og dennes rådgiver bør ved brug af forsøgsordningen i  

 forbindelse med stor- og fagentrepriser være særlig opmærksom på, at der  

 forsat  

 er behov for at sikre, at planlægningen af  og arbejdet med   

 vinterforanstaltninger koordineres.
Dette kan bl.a. sikres ved i  

 udbudsmaterialet at udbyde arbejdet med vinterforanstaltninger, der er fælles  

 for flere entrepriser, til en fagentreprenør.
Tilsvarende kan den  

 koordinerende  

 rolle i forbindelse med planlægningen og udførelsen af vinterforanstaltninger  

 udbydes som en særskilt entreprise.
Dermed er der en ansvarlig koordinerende  

 part i byggesagen.
Brugen af forsøgsordningen evalueres løbende af Erhvervs- og Byggestyrelsen.  

 Hvis bygherren ønsker at gennemføre opgaver under forsøgsordningen, opfordrer  

 Erhvervs- og Byggestyrelsen bygherren til at deltage i evalueringen af  

 forsøgsordningen.
Deltager bygherren i evalueringen, bør bygherren i sit  

 udbudsmateriale angive, at projektet evalueres.  Deltagelse i  

 evalueringen  

 medfører, at bygherren fra entreprenøren får brug for oplysninger om de  

 forhold, der evalueres.
Bygherren bør derfor ved deltagelse i evalueringen i  

 sit udbudsmateriale skrive, hvilke oplysninger, nøgletal og registreringer  

 som  

 entreprenøren skal bidrage med til evalueringen.
Udbudsmaterialet bør  

 endvidere  

 indeholde en beskrivelse af, hvordan evalueringen foretages.
Det kan i  

 udbudsmaterialet angives, at bygherren ved aflevering af byggeriet vil  

 overdrage  

 entreprenøren en kopi af evalueringsmaterialet - herunder bygherrens  

 konklusioner.
Information om evalueringen og indholdet af denne fås ved  

 kontakt til Erhvervs- og Byggestyrelsen på tlf.  

 35  

 46 60 00  

 eller  

  

 ebst@ebst.dk Bygherren har på trods af bestemmelserne i vinterbekendtgørelsen  

 fortsat ansvaret for at sikre, at byggeriet lever op til Arbejdstilsynets  

 bestemmelser om sikkerhed og sundhed på byggepladsen, se bemærkningerne til §  

 3  

 herom.
 § 5. Pligten til at videreføre  

 arbejdet efter § 2 kan fraviges, hvis arbejdet trods indsats af  

 vinterforanstaltninger af sædvanlig type i normalt omfang ikke kan holdes i  

 gang.
Standsning af arbejdet Denne bestemmelse (benævnt »ulempegrænsen«) er udtryk for, at  

 det ikke er samfundsmæssigt rimeligt at holde byggeri i gang, hvis  

 ressourceforbruget på vinterforanstaltninger kommer ud over en vis grænse.
Grænsen i § 5 er ikke fast angivet, men vurderes fra sag til  

 sag.
Der kan blive tale om, at arbejdet kan fortsættes i begrænset omfang,  

 dvs.  

 med reduceret indsats.
I så fald gælder § 5 kun i det omfang, arbejdet ikke  

 kan  

 holdes i gang.
 Det er som udgangspunkt entreprenøren, der har adgang til at  

 bruge § 5.  

 Men også bygherren kan bruge  

 § 5 i den forstand, at denne kan afvise at betale for yderligere  

 vinterforanstaltninger, når ulempegrænsen er nået.
 Entreprenør eller bygherre kan komme ud for, at en retlig  

 prøvelse af ansvaret efter bekendtgørelsen eller betalingsspørgsmålet falder  

 anderledes ud end deres vurdering af § 5. Dette risikomoment kan parterne  

 inddrage i deres overvejelser om standsningen af arbejdet.
Arbejde ud over ulempegrænsen Bygherre og entreprenør kan aftale, at byggeri skal holdes i  

 gang i videre omfang end efter bekendtgørelsen, f.eks. i tilfælde hvor  

 bygherren ser sin interesse i at afholde vinterbyggeudgifter, der går ud over  

 de i § 5 nævnte sædvanlige foranstaltninger i normalt omfang.
Tidsfristforlængelser Efter AB § 24 kan vejrliget i visse tilfælde berettige  

 entreprenøren til forlængelse af tidsfrister for arbejdet.
Bygherren har en  

 tilsvarende ret efter AB § 26. Efter bekendtgørelsens § 5 kan arbejdet i  

 visse  

 tilfælde enten standses eller videreføres med reduceret indsats.
Vinterbekendtgørelsen § 5 og AB §§ 24 og 26 dækker ikke  

 hinanden.
Efter AB skal vejrliget have været »usædvanligt« for, at der kan  

 være  

 grundlag for fristforlængelse.
Efter bekendtgørelsen er der tale om, at  

 arbejdet kan standses eller kun videreføres med reduceret indsats, hvis en  

 videreførelse kræver foranstaltninger ud over, hvad der er normalt i art og  

 omfang.
 Grænsen ifølge § 5 er således ikke direkte fastsat i  

 bekendtgørelsen og må derfor i tvivlstilfælde afgøres efter en konkret  

 vurdering.
 § 6. Det påhviler  

 kommunalbestyrelsen at påse, at bygge- og anlægsarbejder udføres i  

 overensstemmelse  

 med bekendtgørelsens bestemmelser.
Kommunalbestyrelsens kontrol Efter § 6 fører kommunalbestyrelsen kontrol med, at byggeriet  

 gennemføres som fastsat i bekendtgørelsen.
 Den kommunale kontrol med anlægsarbejder vil ikke være nødvendig  

 i det omfang, andre offentlige myndigheder eller virksomheder forestår  

 kontrolarbejdet.
 Kommunen skal udsende et informationsblad om  

 vinterbyggeordningen til bygherrerne med opfordring til at videregive bladet  

 til entreprenøren/entreprenørerne.
Der kan klages til kommunen ved tilsidesættelse af pligten til  

 at holde arbejdet i gang.
Kommunen fører stikprøvevis kontrol med  

 vinterbekendtgørelsens overholdelse.
 Klager kan komme fra bygherrer, entreprenører og  

 bygningsarbejdere eller disses organisationer.
 Kommunen skal reagere, hvis det - ved stikprøvekontrol eller ved  

 klager - konstateres, at pligten til at holde arbejdet i gang er tilsidesat.
Kommunen skal hos bygherren få oplyst, hvilke(n) entreprenør(er)  

 der konkret har pligten til at holde byggeriet i gang.
Bygherren har efter  

 bekendtgørelsen pligt til at fordele vinterbyggeopgaverne på entreprenørerne,  

 jf. vinterbekendtgørelsen § 3.
 § 7.  

 Med bøde straffes entreprenøren, der  

 overtræder § 2. Med bøde straffes bygherren, der overtræder § 3, stk. 1 og  

 stk.  

 2. I totalentreprise straffes totalentreprenøren med bøde for overtrædelse af  

 §  

 3, stk. 1 og stk. 2.
 Stk. 2.  

  

 Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.
 Straffebestemmelsen i § 7 er i hovedtræk en videreførelse af  

 straffebestemmelsen i bekendtgørelse nr. 78 af 5. september 1995.
Overtrædelse af entreprenørens pligt, jf. § 2, straffes med  

 bøde.
Tilsvarende straffes overtrædelse af bygherrens pligter, jf. § 3, stk.  

 1  

 og 2.
 Gennemføres byggeriet i totalentreprise, påhviler pligten til at  

 efterleve § 3, stk. 1 og 2, totalentreprenøren, jf. § 3, stk. 3. I disse  

 tilfælde gælder straffeansvaret derfor for totalentreprenøren.
 Hvis overtrædelserne begås af selskaber eller andre juridiske  

 personer, kan disse juridiske personer pålægges bødeansvaret, jf. § 7, stk.  

 2.
 § 8. Bekendtgørelsen  

 træder i kraft  

 den 1. januar 2007  

 og gælder for bygge- og anlægsarbejder,  

 der udbydes denne dato eller senere.
Stk. 2.  

  

 Bekendtgørelse nr. 381 af  

 25. maj 2005  

 om byggeri i vinterperioden ophæves.
Bekendtgørelsen  

 finder dog anvendelse på bygge- og anlægsarbejder, der er udbudt inden  

 den  

 1. januar 2007.
Kapitel 3 Generelt om vejrligsbestemte foranstaltninger Til bilag 1 til bekendtgørelsen kan knyttes følgende vejledende  

 bemærkninger:
 Den generelle byggepladsindretning er en del af bygherrens  

 (totalentreprenørens) planlægning, som skal indgå i udbudsmaterialet.
 Den udvidede byggepladsindretning til vinterbyggeri skal også  

 planlægges og fremgå af udbudsmaterialet, således at det fremgår, hvilke  

 foranstaltninger entreprenøren skal medregne i sit tilbud.
Efter afsluttende acceptforhandlinger forhandles  

 byggepladsindretningen endeligt på plads ved samarbejde om arbejdsplanen  

 mellem  

 bygherre og de udvalgte entreprenører.
Dette bør ske, inden arbejdet på  

 byggepladsen påbegyndes. (AB 92, § 9).
 Metoder og ønsket prisgivning med enhedspriser for særlige  

 tiltag ved vinterbyggepladsens indretning og for vinterforanstaltninger, bør  

 fremgå af en særlig vintertilbudsliste.
 Ansvaret for den endelige planlægning, tilrettelægning og  

 udførelse påhviler entreprenøren i henhold til nærværende bekendtgørelses §  

 2,  

 stk. 2.
 I det følgende er de vejrligsbestemte foranstaltninger  

 beskrevet, som bygherren har ansvaret for at forholde sig til ved  

 udarbejdelse  

 af udbudsmaterialet, jf. bekendtgørelsens § 3.
1. Byggepladsforanstaltninger Snerydning, grusning og afisning Udendørs færdselsarealer, materialeoplagspladser og  

 arbejdssteder på terræn og stilladser skal ryddes for sne, afises og gruses,  

 så  

 byggepladsaktiviteter kan foregå uhindret uanset vejrlig.
 Et beredskab af snerydningsmateriel til rydning af  

 byggepladsveje og materialeoplagspladser bør aftales i forbindelse med  

 planlægningen.
 Det bør være angivet i udbudsmaterialet, hvilke områder af  

 byggepladsen og stilladser den enkelte entreprenør i givet fald skal rydde  

 for  

 sne og gruse mod glatføre.
 Det bør i forbindelse med planlægningen være aftalt, om sne skal  

 deponeres eller bortkøres - og i så fald hvor og hvortil.
 Fremmøde tidlig morgen for snerydning samt beredskab af  

 materialer til grusning og materiel til snerydning skal være aftalt, så  

 snerydningen og grusningen på aftalte områder er udført ved normal  

 arbejdstids  

 påbegyndelse.
Beskyttelse af materialer mod frost Nogle materialer tåler ikke frost eller fugt og må derfor  

 planlægges oplagret i egnede rum.
 Arbejdsplaner bør angive, hvor tidligt en entreprenør kan  

 oplagre materialer, som nødvendigvis må oplagres udendørs på  

 vinterbyggepladsen.
2. Foranstaltninger  

 ved jord- og kloakarbejde Foranstaltninger mod  

 frostulemper Der bør planlægges en effektiv afvanding af nedbør og  

 overfladevand.
 Af hensyn til jordens forringede bæreevne kan det som regel være  

 nødvendigt med udlægning af køreplader eller lignende.
Frostulemper kan afværges ved isolerende tildækning af  

 arbejdsområdet.
Udgifterne til tildækning skal vurderes i relation til de  

 meromkostninger,  

 der er forbundet med opgravning og bortskaffelse af frossen jord.
Fjernelse af nedbør fra  

 terræn og udgravninger ved lave temperaturer eller høj luftfugtighed  



  

 Nedbør og overfladevand skal straks fjernes, således at opblødning undgås.  

 Bemærk at der refereres til nedbør, der falder direkte i udgravninger og  

 altså  

 ikke tilstrømmende vand fra tilstødende arealer.
Vandsamlinger på fremtidige  

 arbejdsarealer i terræn skal ligeledes fjernes.
Det vil derfor være  

 nødvendigt  

 til stadighed at have adgang til pumper.  


  

 Forskellige jordarter har ikke samme følsomhed over for lave temperaturer og  

 høj luftfugtighed, men nedbør og overfladevand skal fjernes i et omfang, så  

 det  

 ikke hindrer materialernes anvendelse eller skaber hindringer for arbejdets  

 udførelse.
Frostsikring af jord,  

 hvor frysning kan medføre skader på udførte konstruktioner Konstruktioner (konstruktionsdele), der under udførelse i  

 perioden hviler direkte på frostfarlig jord, skal beskyttes mod den  

 ødelæggelse, der kan forekomme ved frysning og frostudvidelse af jorden.  

 Beskyttelsen sker ved en varmeisolering af jorden udført i et sådant omfang,  

 at  

 der effektivt sikres mod frostnedtrængning.
 Beskyttelsen kan eventuelt alene bestå i, at en tilbagefyldning  

 fremskyndes.
Sikring af  

 tilfyldningsjord mod frost Opgravet jord, der skal benyttes som tilbagefyld, skal i  

 perioden beskyttes mod frost, således at jordens anvendelighed bevares.
Beskyttelsen sker ved at opbygge jorddepotet med tilstrækkeligt fald  

 på alle overflader.
Disse skal udføres afglattede og delvis komprimerede.  

 Toppen bør endvidere helst tildækkes med presenning eller plastfolie.
Skal  

 jorden genanvendes i perioden, kan det endvidere komme på tale at foretage en  

 frostsikring.
Udskiftning af uegnet  

 tilbagefyldsjord Risikoen, for at jorden er uegnet pga. forhøjet vandindhold  

 eller frost, er særlig høj om vinteren.
Ved et meget højt vandindhold i  

 tilbagefyldsjord kan det være nødvendigt at foretage en totaludskiftning med  

 et  

 egnet materiale - ofte fyldgrus.
Ligeledes vil det være nødvendigt at udskifte frosne  

 jordklumper, idet sådanne ved en indbygning på et senere tidspunkt vil give  

 anledning til ukontrollable sætninger.
Frosne jordklumper indeholder altid  

 relativt store mængder vand, hvilket medfører, at sådan jord selv efter  

 optøning i de fleste tilfælde vil være ubrugelig som indbygningsjord.
Jordforbedring eller udskiftning er forbundet med store  

 omkostninger.
Det bør derfor overvejes hvilke komprimeringskrav, der bør  

 stilles.
I de tilfælde, hvor sætninger for en periode kan accepteres, vil det  

 ofte være økonomisk fordelagtigt at bekoste retablering af sætningerne frem  

 for  

 at foretage fornødne foranstaltninger for at undgå sætninger.
Opbrydning af frostskorpe Hvor jordisolering eller optøning ikke er udført, vil der i  

 frostperioder hurtigt dannes frostskorpe, som det vil være nødvendigt at  

 opbryde.
Selv om opbrydningen kan ske med det anvendte gravemateriel,  

 medfører  

 frostskorpen nedsat gravekapacitet samt øget slitage på materiellet.  

 Opbrydningen vil derfor medføre en ekstra indsats.
Forbedring og udskiftning  

 af vinterødelagt bund Såfremt der direkte på en råjordsoverflade, der på grund af et  

 for højt vandindhold og ringe bærebæreevne, skal udføres konstruktioner såsom  

 veje, gulve og fundamenter, skal der foretages en forbedring eller  

 udskiftning  

 af den vinterødelagte bund.
Foranstaltningernes karakter afhænger af den  

 aktuelle jordart, vandindholdet, arealets størrelse og placering m.v.
3. Foranstaltninger ved betonarbejde Foranstaltninger mod sne og is på forme, armering og  

 tilslagsmaterialer Med udsigt til snefald og/eller isslag bør igangværende form- og  

 armeringsarbejde tildækkes for at undgå senere tidskrævende og bekostelig  

 snerydning eller afisning.
Tilslagsmaterialer i åbent depot skal tildækkes for at undgå en  

 uønsket forøgelse af materialernes fugtindhold ved nedbør.
I frostperioder  

 kan  

 en isolerende tildækning, evt. suppleret med en opvarmning, være  

 hensigtsmæssig  

 med henblik på at undgå sammenfrysning af materialerne.
Sammenfrosne  

 materialer  

 må ikke anvendes.
Foranstaltninger mod  

 frostødelæggelse af hærdnende beton Det skal sikres, at betonen/mørtlen gennem hærdning har opnået  

 tilstrækkelig styrke, inden den udsættes for frost.
Da hastigheden, hvormed  

 hærdeprocessen forløber, er temperaturafhængig og aftagende med faldende  

 temperatur, indebærer ovennævnte krav, at betonen under blanding, transport  

 og  

 efter udstøbning skal sikres mod for hurtig afkøling.
 Omfanget af de nødvendige foranstaltninger afhænger af  

 afkølingsforholdene bestemt af lufttemperaturen, vindpåvirkningen,  

 konstruktionens dimensioner og hærdeforanstaltninger samt betonens  

 sammensætning og udstøbningstemperatur.
 SBi-anvisning nr. 125, Vinterstøbning af beton, giver vejledning  

 i planlægning og kontrol af betonstøbning under vinterforhold.
 Inden støbearbejdet igangsættes, bør følgende forhold fastlægges  

 under hensyn til tekniske krav, tidsplaner og økonomi.
 Relevante foranstaltninger ved betonarbejder kan være en eller  

 flere af følgende:
- beton-/cementkvalitet - udstøbningstemperatur - formtype - hærdeforanstaltninger - afformningstidspunkt - efterbehandling - klimaforudsætninger - isoleringsforanstaltninger - hærdetemperatur - modenhedsudvikling - varm beton - presenning-afdækning - temperaturfølere - varmetråde i støbeskel - luftopvarmning - ændret betonproportionering Der skal være særlig fokus på sammenstøbning af betonelementer  

 under vinterforhold.
Volumenet af betonmørtelen, der udstøbes, er lille i  

 forhold til arealet af de begrænsende elementer, der støder op til fugen.  

 Varmeafgivelsen  

 fra den udstøbte beton vil derfor være meget stor med risiko for hurtig  

 afkøling og frostskader i den hærdnende beton.
 Relevante foranstaltninger ved sammenstøbning af betonelementer kan  

 være en eller flere af følgende:
- varm betonmørtel - opvarmning af råhus eller dele heraf inden og under  

 afhærdningen - opvarmning af fugen ved anvendelse af varmetråde - isolering af begrænsende elementer - kuldebeton: betonmørtel tilsat et for betonen uskadeligt  

 frysepunktsænkende tilsætningsmiddel 4.


  

 Foranstaltninger  

 ved opmuring I vinterhalvåret er det nødvendigt at sikre materialer mod fugt  

 og frost.
Det er endvidere nødvendigt at sikre det udførte murværk, så det  

 afbinder og hærdner tilstrækkelig hurtigt.
 En forudsætning for kalkens afhærdning er, at vandindholdet  

 efter opsugning hurtigt er nede under ca. 7 vægtprocent.
 Foranstaltninger til sikring af mørtel mod lave  

 temperaturer.
Vådmørtel til opmuring skal leveres og holdes frostfri.
Ved  

 leveringen skal mørtlen indeholde mindst muligt vand for ved tilberedningen  

 at  

 kunne tilsættes mest muligt varmt vand.
Tørmørtel og murcementmørtel skal  

 holdes tør indtil tilberedningen.
Indendørs oplagring af alle mørtelprodukter  

 i  

 frostfri lokaler er at foretrække, da man derved opnår en høj varmegrad i  

 produkterne.
 Ved opmuringsarbejde i frostvejr eller i perioder med udsigt til  

 frostvejr bør stærkt cementholdige muremørtler tilsættes varmt vand ved  

 tilberedningen og opbevares således, at muremørtelens temperatur i  

 henmuringsøjeblikket er mindst 9o  

 C.
 Ved anvendelse af cementfattige muremørtler i frostvejr eller i  

 perioder med udsigt til frostvejr kan der anvendes ethanol (denatureret  

 sprit),  

 som er generelt godkendt i DS 414. Tilsætningen må ikke overskride det  

 tilladte, da mørtelen i så fald ødelægges.
 De godkendte produkters frysepunktssænkende virkning er  

 forholdsvis lille, idet de kun har effekt ved mørteltemperatur ned til ca.  

 3o  

 C.
 For at undgå for hurtig luftafkøling eller frostpåvirkning af  

 muremørtelen, bør den tilføres brugsstedet i små portioner i takt med  

 anvendelsen.
 Under selve opførelsen af murværk kan det være nødvendigt at  

 tilføre varme indtil mørtelen er tilstrækkelig afbundet, og murværket er  

 frostsikkert.
 Tildækning og/eller beskyttelse af nyudført murværk mod  

 frost.
 Ved endnu ikke hærdet murværk kan der ved indtrængende frost  

 være risiko for frostsprængning af murværket, og der bør i frostvejr - eller  

 ved udsigt hertil - udføres en tildækning af de udførte mureflader med et  

 tætsluttende, varmeisolerende materiale og/eller tilføres varme.
5. Foranstaltninger  

 ved tagdækning Foranstaltninger mod  

 nedbør De fleste gener og skader på bygninger under opførelse om  

 vinteren forårsages af nedbør i form af enten regn eller sne på vandrette  

 ubeskyttede flader.
Tagområderne er en vigtig del af klimaskærmen, og der bør  

 planlægges omhyggeligt for at undgå fugtskader i den underliggende  

 konstruktion.
Såfremt der ikke er taget de nødvendige forholdsregler, kan  

 indtrængende fugt, der ikke kan diffundere væk, forårsage alvorlige skader på  

 bygværket i form af skimmelsvamp og lignende.
For tagdækning, der udføres i perioden, skal der umiddelbart  

 efter, at underlag for tagdækningen er etableret, udføres en grundig  

 afdækning  

 af tagfladerne enten i form af f. eks. et lag pap på vandrette tagflader,  

 total  

 inddækning eller inddækning med plast eller presenninger.
Endvidere skal der  

 udføres midlertidig afvanding af tagfladen til kloak, således at nedbør  

 hurtigt  

 fjernes.
Tørring af taget ved lave  

 temperaturer Tørring af taget udføres, hvis den naturlige tørring af taget er  

 nedsat så meget, f.eks. på grund af lave temperaturer, at dette forhindrer  

 arbejdets udførelse eller medfører risiko for mangler ved arbejdet.
Normalt er der store udgifter forbundet med tørring af tagflader  

 før udførelse af tagpaparbejder.
Der bør nøje planlægges omfanget af en  

 dagsproduktion, således at der kun tørres på mindre område ad gangen.
Især på  

 flade tage har det god effekt så tidligt som muligt at udlægge et lag  

 vandafvisende  

 pap.
Selve udtørringen udføres normalt med flammekaster.
Varmekanon kan  

 benyttes, hvis overdækning er udført.
Foranstaltninger mod sne,  

 rim, is og vand Ved tagdækningsarbejder om vinteren skal vand, is og sne fjernes,  

 således at tagfladen ikke belastes unødigt af nedbør.
Det anbefales, at der  

 er  

 nødvendigt materiel i form af overdækning, vandsuger, flammekaster, pumpe og  

 lignende til disposition, mens tagarbejdet pågår.
Idet der kan være store  

 omkostninger forbundet med dette, anbefales det, at man ved planlægning af  

 tagarbejder i perioden undersøger mulighed for evt. totalinddækning.
 - Eksempler på vinterforanstaltninger:
- Vandstøvsuger - Flammekastere (ved isdannelser) - Dykpumpe, der suger fra bund.
- Totalinddækning af tagfladen - Overdækning - Udtørringsmateriel - Snerydningsmateriel 6. Foranstaltninger  

 ved indendørs arbejder Ved fugt- og temperaturfølsomme indvendige arbejder er det  

 nødvendigt, at bygningen er tæt, opvarmet og tør.
 Der kan med fordel projekteres og planlægges, at facader og tag  

 er udført, før de indvendige arbejder opstartes.
Snerydning på ikke  

 færdiggjorte etageadskillelser og tagdæk Sne bør fjernes hurtigst muligt med henblik på at undgå fugt- og  

 vandskader.
Opvarmning og ventilation Som konsekvens af de lave temperaturer om vinteren opstår der et  

 øget behov for opvarmning og ventilation.
Opvarmning bør planlægges udført,  

 så  

 lufttemperaturen på de enkelte arbejdssteder er afpasset til  

 arbejdsopgaverne.
 Hvor varme kan etableres fra et permanent opvarmningssystem,  

 f.eks. et eksisterende centralvarmesystem eller fjernvarme, bør det  

 planlægges  

 anvendt.
 Er der behov for midlertidig opvarmning, kan det etableres med  

 varmekanoner og vinterbrændstof fra en centralt placeret brændstoftank.
 Temperaturen i bygningen og dennes konstruktioner skal være  

 således, at den er inden for de krav de enkelte delarbejder kræver.
 Eksempler på delarbejder, der kræver bestemte temperaturer og  

 ventilation til udtørring:
- Gipsvægge og installationer, > 5-  

 10°C - Flisearbejder, >  

 15°C - Malerarbejder >  

 10°C - Gulvarbejder generelt, >  

 18°C - Lægning af trægulve i henhold til leverandørens anvisninger  

 til temperatur og luftfugtighed.
