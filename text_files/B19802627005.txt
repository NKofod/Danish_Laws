Marts 1980 Generaldirektoratet for Post- og Telegrafvæsenet INDLEDNING Nærværende tekniske bestemmelser indeholder de minimumskrav, fast afstemte  

 modtagere for overvågning af den radiotelefoniske nød- og sikkerhedsfrekvens  

 2182 kHz skal opfylde for at kunne godkendes af Post- og Telegrafvæsenet til  

 brug om bord i danske skibe.
 Bestemmelserne er baseret pÅ CEPT (Conference of European Postal and  

 Telecommunications Administrations) rekommandation T/R 12, annex III  

 vedrørende målemetoder og specifikationer for maritime radioanlæg.
INDHOLDSFORTEGNELSE side Bilag 1.
1. OPLYSNINGER VEDRØRENDE AFPRØVNING, GODKENDELSE OG  

 GEBYR 1.1 Anmodning om afprøvning Ønskes et anlæg afprøvet med henblik på godkendelse, rettes af en dansk  

 fabrikant eller en dansk repræsentant skriftlig henvendelse herom til Anmodning om afprøvning skal indeholde oplysninger om anlæggets fabrikat  

 og typebetegnelse samt de tekniske specifikationer, der er nødvendige for  

 afprøvningen, blandt andet:
 Anmodningen bør endvidere forsynes med oplysning om, hvem der er teknisk  

 sagbehandler hos rekvirenten.
 Anmodningen om afprøvningen skal være ledsaget af en komplet teknisk  

 beskrivelse af anlægget, indeholdende blandt andet diagrammer og styklister.
Endvidere skal der medsendes en målerapport omfattende alle de målinger,  

 der er beskrevet i nærværende bestemmelser.
Har fabrikanten ved sine målinger  

 set sig nødsaget til at anvende målemetoder eller målebetingelser, der ikke  

 er helt identiske med de heri anførte, skal målerapporten indeholde de  

 fornødne oplysninger herom.
Post- og Telegrafvæsenet afgør herefter, om en  

 sådan målerapport kan godtages.
 Målerapporter og beskrivelser, der indleveres i forbindelse med afprøvning  

 af anlæg, er Post- og Telegrafvæsenets ejendom.
1.2 Indlevering af anlæg til afprøvning Anlæg, der ønskes afprøvet, indleveres til Al transport af anlæg til og fra denne adresse påhviler rekvirenten.
 Post- og Telegrafvæsenet kan forlange, at rekvirenten opstiller,  

 tilslutter og klargør anlægget til afprøvning.
1.3 Valg af anlæg til afprøvning Fabrikanten skal normalt stille et eksemplar taget fra produktionen til  

 rådighed for afprøvningen.
Hvis typegodkendelsen gives på grundlag af  

 målinger på en prototype, skal de tilsvarende produktionseksemplarer i enhver  

 relevant henseende være identiske med det afprøvede eksemplar.
1.4 Godkendelse Godkendelse kan efter Post- og Telegrafvæsenets afgørelse i hvert enkelt  

 tilfælde gives enten som en typegodkendelse eller som en godkendelse af  

 enkelteksemplar.
 Alle anlæg af godkendt type skal opfylde nærværende bestemmelser, og en  

 typegodkendelse forudsætter, at samtlige fremstillede anlæg af typen - både  

 med hensyn til strømskemaer, komponenter og montering - er identiske med det  

 afprøvede.
Anlæg, der ikke i radiomæssig og andre væsentlige henseender er identiske,  

 må ikke bære samme typebetegnelse.
Foretages der ændringer, må der gives ny  

 typebetegnelse, hvilket vil medføre krav om ny afprøvning, hvis ændringerne  

 har relation til de gældende bestemmelser.
 Post- og Telegrafvæsenet forbeholder sig ret til ved skøn at afgøre, om  

 anlæg er identiske i henhold til ovenstående, og om ny afprøvning er  

 nødvendig.
Det er en forudsætning for opretholdelse af en typegodkendelse, at Post-  

 og Telegrafvæsenet med henblik på kontrolmålinger på et hvilket som helst  

 tidspunkt uhindret kan udvælge eksemplarer af vedkommende anlægstype fra  

 lager hos fabrikant eller importør, eventuelt forhandler.
Hvis det herved  

 eller på anden måde konstateres, at anlæggene ikke opfylder de gældende  

 bestemmelser, eller hvis godkendelsens vilkår iøvrigt tilsidesættes, kan  

 godkendelsen annulleres, både for anlæg der er taget i brug, og for ikke  

 ibrugtagne anlæg.
 Givne godkendelser kan annulleres.
 Godkendelsen omfatter kun forhold, der angår de af Post- og  

 Telegrafvæsenet fastsatte bestemmelser og tager ikke sigte på generelt at  

 omfatte andre myndigheders eventuelle krav til anlæggene og deres  

 installation.
1.5 Gebyr for afprøvning For afprøvning med henblik på godkendelse som type eller enkelteksemplar  

 opkræves et gebyr på 5000 kr, excl. merværdiafgift.
Post- og Telegrafvæsenet kan efter eget skøn fastsætte et lavere gebyr  

 hvis - en anlægstype eller et enkelteksemplar ikke godkendes efter første  

 afprøvning, og det efter Post- og Telegrafvæsenets skøn ikke er nødvendigt at  

 foretage en komplet, fornyet afprøvning - anlægstypen eller enkelteksemplaret adskiller sig så lidt fra en  

 allerede godkendt type, at en komplet, fornyet afprøvning efter Post- og  

 Telegrafvæsenets skøn ikke er nødvendig - miljøprøver kan udelades som følge af, at rekvirenten fremlægger  

 fyldestgørende dokumentation for, at anlægget har gennemgået de pågældende  

 prøver med tilfredsstillende resultat på en af Post- og Telegrafvæsenet  

 anerkendt prøvningsanstalt.
2. GENERELLE KRAV TIL ANLÆGGET 2.1 Konstruktion 2.1.1 Vagtmodtageranlægget skal omfatte Herudover kan anlægget indeholde filterenhed og faciliteter for automatisk  

 tilkobling af højttaleren direkte til modtagerudgangen (udkobling af  

 signalspærre-enhed og/eller eventuel filterenhed) i de radiotelefoniske  

 tavshedsperioder.
 Ved signalspærre-enhed forstås her et arrangement indskudt mellem  

 modtagerudgang og højttaler som bevirker, at højttaleren kun tilføres signal  

 fra modtagerudgangen, når nærmere definerede alarmsignaler ( jfr. pkt. 6.1.1)  

 er modtaget.
 Ved filterenhed forstås her en anordning som bevirker, at kun signaler med  

 frekvenser omkring 1300 Hz og 2200 Hz i modtagerens udgangssignal føres  

 videre til højttaleren.
 Af brugsmæssige hensyn bør anlægget være udformet således, at når  

 signalspærre-enheden eller det eventuelle arrangement for automatisk  

 indkobling i de radiotelefoniske tavshedsperioder bevirker modtagerens  

 udgangssignal ført videre til højttaleren, tilføres højttaleren i første  

 øjeblik et noget lavere signalniveau end svarende til volumenkontrollens  

 indstilling, hvorefter signalniveauet automatisk gradvist - i løbet af i  

 størrelsesordenen 1 a 2 sekunder forøges til det ved volumenkontrollens  

 indstilling bestemte niveau.
 2.1.2 Anlægget skal både i mekanisk og elektrisk henseende være udført i  

 overensstemmelse med god ingeniørmæssig praksis og skal være egnet til brug  

 om bord i skibe.
 2.1.3 Funktionen af alle måleinstrumenter, kontrollamper,  

 tilslutningsklemmer, betjeningsgreb samt betjeningsgrebenes positioner skal  

 være tydeligt angivet på anlægget.
 Endvidere skal være angivet hvilke (n) forsyningsspænding(er) anlægget er  

 indrettet for.
Anlægget skal være tydeligt mærket med fabrikat, typebetegnelse og  

 løbenummer.
Dette gælder også eksemplarer, der indleveres til afprøvning.  

 Mærkningen skal være placeret på anlæggets forplade.
 Mærkningen skal være mekanisk solid og holdbar og kan f.eks. udføres ved  

 gravering, prægning eller ved anvendelse af metalskilt.
2.1.4 Alle dele af anlægget, som kræver tilsyn eller justering, skal være  

 let tilgængelige.
Anlæggets enkelte dele skal være lette at identificere.
2.2 Betjeningsgreb Alle betjeningsgreb skal være af en sådan størrelse, at de er lette at  

 betjene.
 Hvis der på anlægget forefindes lamper for indikation, belysning m.m, skal  

 anlægget være forsynet med et betjeningsgreb, hvormed lyset i alle sådanne  

 lamper kan neddæmpes fuldstændigt.
 Herudover må kun følgende betjeningsgreb forefindes på anlægget:
- En afbryder for forsyningsspændingen.
Ved opmærkning eller på anden måde  

 skal der være en let synlig indikation af, hvornår anlægget er i drift.
 - En volumenkontrol for regulering af udgangseffekten (jfr. pkt. 4.1.4.1).
 - Betjeningsgreb for betjening af signalspærre-enheden (jfr. pkt. 6.1).
 - Betjeningsgreb for betjening af filterenhed ( jfr. pkt. 5.1) hvis en  

 sådan forefindes.
 - Betjeningsgreb for faciliteter for automatisk indkobling af højttaleren  

 under de radiotelefoniske tavshedsperioder, hvis sådanne faciliteter  

 forefindes.
 2.3 Overspænding, sikkerhedskrav m.v.
 2.3.1 Anlægget skal være beskyttet mod virkningerne af overspændinger,  

 transienter og utilsigtet polvending af forsyningsspændingen.
2.3.2 På anlæggets kabinet skal der være tilslutningsmulighed for en  

 jordledning.
Ingen af anlæggets strømforsyningsterminaler må være forbundet  

 til jordklemmen.
2.3.3 Alle dele og forbindelsesledninger, hvor spændinger på mere end 50  

 volt forekommer, skal være beskyttet mod utilsigtet berøring og skal  

 automatisk frakobles spændingsforsyningen, når beskyttelsen fjernes.
I stedet  

 kan anlægget være konstrueret på en sådan måde, at adgang til sådanne  

 spændingsførende dele kun kan opnås ved brug af værktøj, f. eks. skruetrækker  

 eller skruenøgle.
Der skal i sidstnævnte tilfælde anbringes iøjenfaldende  

 advarselsskilte såvel inden i anlægget som på afskærmningen.
2.4 Opvarmningstid Senest 1 minut efter at være tilsluttet forsyningsspænding skal anlægget  

 være fuldt driftsklar, hvorved forstås, at samtlige krav i disse  

 specifikationer skal være opfyldt.
3. AFPRØVNINGSBETINGELSER 3.1 Normale og særlige afprøvningsbetingelser Godkendelsesmålingerne foretages under normale afprøvningsbetingelser  

 samt, i de tilfælde hvor det er nævnt, også under særlige  

 afprøvningsbetingelser.
 Afprøvningsbetingelserne og fremgangsmåden ved afprøvningen er nærmere  

 beskrevet i det følgende (pkt. 3.2 til 3.4).
3.2 Spændingsforsyning Under godkendelsesmålingerne forsynes anlægget fra en udvendig  

 spændingskilde, der kan levere forsyningsspændinger som beskrevet i pkt.  

 3.3.2 og 3.4.3. Spændingsforsyningens indre impedans holdes så lav, at dens  

 indflydelse på målingerne er uden betydning, Under afprøvningen holdes forsyningsspændingen inden for +/- 3% af  

 spændingen ved målingens begyndelse.
3.3 Normale afprøvningsbetingelser 3.3.1 Normal temperatur og fugtighed Afprøvning under normale afprøvningsbetingelser foretages i et almindeligt  

 laboratorium uden særlig kontrol af temperatur og fugtighed d.v.s, ved  

 temperaturer mellem +15 grader C og +35 grader C og relative fugtigheder  

 mellem 20% og 75%.
3.3.2 Forsyningsspænding ved afprøvning under normale betingelser 3.3.2.1 Forsyning fra nettet Ved afprøvninger under normale betingelser tilføres anlæg, der er beregnet  

 for tilslutning til det almindelige forsyningsnet, en forsyningsspænding lig  

 nettets nominelle spænding med frekvensen 50 Hz (+/- 1 Hz).
3.3.2.2 Forsyning fra akkumulatorbatteri Hvor anlægget er beregnet til brug i forbindelse med akkumulatorbatteri,  

 anvendes under afprøvningen en forsyningsspænding lig batteriets nominelle  

 spænding (6 volt, 12 volt etc.).
3.3.2.3. Andre former for spændingsforsyning For anlæg, der benytter andre typer spændingsforsyninger end ovennævnte,  

 opgives afprøvningsspændingen af fabrikanten.
3.4 Særlige afprøvningsbetingelser 3.4.1 Temperaturer ved afprøvning under særlige betingelser Ved afprøvning under særlige betingelser udføres målingerne i  

 overensstemmelse med den fremgangsmåde, der er beskrevet i pkt. 3.4.2.
 Målingerne udføres ved 0 grader C og +40 grader C.
3.4.2 Fremgangsmåde ved afprøvning ved særlige temperaturer Når afprøvningen ved normal temperatur (pkt. 3.3.1) er afsluttet,  

 anbringes anlægget i et klimakammer, hvori temperaturen kan fastholdes på en  

 konstant værdi (+/- 3 grader C). Målingerne påbegyndes først, når anlægget er  

 i termisk ligevægt.
Ligevægtstilstanden opnås ved at udsætte anlægget for den  

 temperatur, der skal måles ved, i en periode hvis varighed fastsættes efter  

 Post- og Telegrafvæsenets skøn, dog mindst 1 time.
Anlægget holdes afbrudt i  

 denne periode.
 Fugtigheden i kammeret holdes så lav, at kondensation ikke finder sted.
3.4.3 Forsyingsspænding ved afprøvning under særlige betingelser 3.4.3.1 Forsyning fra nettet Forsyningsspændingerne for anlæg, der er beregnet for tilslutning til det  

 normale forsyningsnet, vil ved afprøvninger under særlige betingelser være  

 forsyningsnettets nominelle spænding +10%, henholdsvis -10%, med frekvensen  

 50 Hz (+/- 1 Hz).
3.4.3.2 Forsyning fra akkumulatorbatteri Hvor anlægget er beregnet til brug i forbindelse med akkumulatorbatteri,  

 måles der ved forsyningsspændinger på henholdsvis 1,3 og 0,9 gange batteriets  

 nominelle spænding (6 volt, 12 volt etc.).
3.4.3.3 Andre former for spændingsforsyning For anlæg, der benytter andre typer spændingsforsyninger end ovennævnte,  

 opgives spændingsgrænserne af fabrikanten.
3.5 Miljøprøver 3.5.1 Generelt Før miljøprøverne påbegyndes, afprøves anlægget med hensyn til de øvrige  

 krav i nærværende tekniske bestemmelser.
 Ved typegodkendelsesmålingerne kan miljøprøver udelades i det omfang, hvor  

 rekvirenten fremlægger dokumentation for, at anlægget har været underkastet  

 de pågældende prøver med tilfredsstillende resultat på en af Post- og  

 Telegrafvæsenet anerkendt prøvningsanstalt.
 Hvor der i det følgende er anvendt udtrykket funktionsprøve, menes en  

 simpel afprøvning af operationel og elektrisk art - herunder kontrol af  

 anlæggets følsomhed ( jfr. pkt. 4.3) - med det formål at konstatere, om  

 anlægget er funktionsdygtigt.
 Da elektriske funktionsprøver udføres ved forsyningsspænding som anført i  

 pkt. 3.3.2.
3.5.2 Vibration Anlægget med eventuelle stødabsorberende anordninger fastspændes på  

 vibrationsbordet i normal brugsstilling.
 3.5.2.1 Først udsættes anlægget i 15 minutter for vertikale vibrationer i  

 frekvensområdet 1 Hz til 12,5 Hz med en spids til spids amplitude på 3,2 mm  

 og med en frekvensændring som beskrevet i pkt. 3.5.2.4.
 3.5.2.2 Herefter udsættes anlægget i 15 minutter for vertikale vibrationer  

 i frekvensområdet 12,5 Hz til 25 Hz med en spids til spids amplitude på 0,76  

 mm og med en frekvensændring som beskrevet i pkt. 3.5.2.4.
 3.5.2.3 Endelig udsættes anlægget i 15 minutter for vertikale vibrationer  

 i frekvensområdet 25 Hz til 50 Hz med en spids til spids amplitude på 0,2 mm  

 og med en frekvensændring som beskrevet i pkt. 3.5.2.4.
 3.5.2.4 Ændringshastigheden af vibrationsfrekvensen må ikke være større  

 end 1 oktav pr minut.
 3.5.2.5 Ovenstående vibrationsprøve gentages herefter i to på hinanden  

 vinkelrette retninger i det horisontale plan.
I den udstrækning det er muligt, holdes anlægget under observation ved  

 afprøvningen.
Hvis dele af anlægget vibrerer unormalt meget, undersøges disse  

 nøjere.
 Anlægget holdes i drift under alle vibrationsprøverne, og enkle  

 funktionsprøver gennemføres for at kontrollere, at anlægget er  

 funktionsdygtigt under disse omstændigheder.
 Når vibrationsprøverne er afsluttet, undersøges anlægget for mekaniske  

 defekter.
3.5.3 Tør varme 3.5.3.1 Anlægget anbringes i et klimakammer, hvorefter temperaturen hæves  

 til +55 grader C (+/- 3 grader C) og opretholdes i et sådant tidsrum, at  

 anlægget, der er afbrudt, opnår termisk ligevægt.
 3.5.3.2 Derpå sættes anlægget i drift, og temperaturen i kammeret  

 fastholdes på +55 grader C (+/- 3 grader C). Efter 2 timers forløb foretages  

 ved samme temperatur funktionsprøver med det formål at kontrollere, at  

 anlægget er funktionsdygtigt.
 3.5.3.3 Efter afslutningen af funktionsprøven udsættes anlægget for normal  

 temperatur i mindst 3 timer, før yderligere prøver gennemføres.
3.5.4 Fugtig varme 3.5.4.1 Anlægget anbringes i et klimakammer, hvorefter temperaturen i  

 løbet af 3 +/- 1/2 time hæves jævnt fra stuetemperatur til +40 grader C (+/-  

 3 grader C). Samtidig øges den relative fugtighed til 93% (+/- 2%).
 3.5.4.2 Herefter fastholdes temperatur og fugtighed i mindst 10 timer,  

 hvorpå anlægget sættes i drift og underkastes en funktionsprøve af mindst en  

 halv times varighed for at kontrollere, at anlægget er funktionsdygtigt.
3.5.4.3 Idet anlægget forbliver i klimakammeret, bringes temperaturen heri  

 derpå i løbet af mindst 1 time ned til normal temperatur.
Anlægget udsættes  

 herefter for normal temperatur og fugtighed i et sådant tidsrum - mindst 3  

 timer - at al synlig fugtighed er forsvundet.
3.5.5 Lav temperatur 3.5.5.1 Anlægget anbringes i et klimakammer, hvorefter temperaturen sænkes  

 til -25 grader C (+/- 3 grader C). Denne temperatur fastholdes i en periode  

 på mindst 10 timer.
 3.5.5.2 Derefter hæves temperaturen til -10 grader C (+/- 3 grader C) og  

 fastholdes her i mindst 2 timer. 1 de sidste 30 minutter af denne periode  

 gennemføres funktionsprøver for at kontrollere, at anlægget er  

 funktionsdygtigt.
3.6 Praktiske prøver Anlægget skal med tilfredsstillende resultat kunne gennemgå praktiske  

 prøver, som har til hensigt at belyse anlæggets elektriske funktionsduelighed  

 under i praksis forekommende modtageforhold om bord i skibe.
4. MODTAGER 4.1 Generelt 4.1.1 Udstrålingsklasser og frekvens Modtageren skal være fast afstemt til 2182 kHz og skal på denne frekvens  

 kunne modtage A2, A2H, A3 og A3H signaler.
Detekteringen af de modtagne  

 signaler skal ske under anvendelse af den modtagne bærebølge.
4.1.2 Udgangseffekt Modtagerens nominelle udgangseffekt opgives af fabrikanten og skal være  

 mindst 500 mW.
 Væsentlig højere udgangseffekt kan være nødvendig for anlæg, der  

 installeres i støjfulde omgivelser.
4.1.3 Automatisk volumenkontrol Modtageren skal være forsynet med en velfungerende automatisk  

 volumenkontrol, som blandt andet bør være indrettet således, at også når  

 ingen signaler modtages, holdes støjniveauet på modtagerudgangen på et  

 rimeligt niveau.
4.1.4 Regulering af lavfrekvensforstærkning 4.1.4.1 Modtageren skal være forsynet med et betjeningsgreb, hvormed  

 udgangseffekten manuelt kan reguleres fra maksimalt niveau til et lavt, men  

 hørbart niveau.
4.1.4.2 Dette lave niveau skal kunne reguleres ved hjælp af en  

 forindstillingsmulighed, der ikke er umiddelbart tilgængelig for brugeren af  

 anlægget.
Når den manuelle volumenkontrol er indstillet til minimum  

 udgangseffekt, skal reguleringsområdet for forindstillingskontrollen være  

 mindst 12 dB.
 4.1.4.3 For en hvilken som helst kombination af indstilling af den  

 manuelle volumenkontrol og forindstillingskontrollen skal modtagerens  

 udgangseffekt være mindst 1 mW ved et indgangsniveau svarende til den målte  

 følsomhed for modtageren (pkt. 4.3).
4.1.5 Beskyttelsesforanstaltninger 4.1.5.1 Der skal være truffet foranstaltninger til beskyttelse af  

 modtageren og undertrykkelse af det akustiske signal fra anlægget i  

 situationer, hvor der foretages udsendelser på 2182 kHz med skibets egen  

 radiotelefonisender.
4.1.5.2 Modtageren skal kunne tåle, at der gennem netværket omtalt under  

 pkt. 4.2.2 i 15 minutter tilføres antenneindgangen en umoduleret  

 højfrekvensspænding på 30 volt EMK med en vilkårlig frekvens inden for  

 området 100 kHz - 28 MHz.
Når signalet derefter fjernes, skal modtageren uden  

 videre igen fungere normalt.
 4.1.5.3 Modtageren skal være beskyttet mod virkninger af sådanne statiske  

 overspændinger, som må påregnes at kunne forekomme på antenneindgangen.
4.2 Målebetingelser 4.2.1 Kunstantenne Ved godkendelsesmålingerne benyttes en kunstantenne bestående af en rent  

 ohmsk modstand på 10 ohm i serie med en kondensator på 250 pF.
 Modtageren skal dog være indrettet således, at den kan fungere på alle  

 almindeligt forekommende skibsantenner.
4.2.2 Tilførsel af prøvesignaler til modtagerens indgang Ved godkendelsesmålingerne tilføres modtageren prøvesignaler gennem et  

 tilpasningsnetværk, der er indrettet således, at impedansen mod modtageren er  

 lig kunstantennens impedans, uanset antallet af samtidigt tilførte signaler.
 Prøvesignalers niveau udtrykkes ved den elektromotoriske kraft, der er på  

 det sted, hvor modtageren tilsluttes netværket.
4.2.3 Måling af udgangseffekt Modtagerens udgangseffekt måles over en ohmsk modstand lig den numeriske  

 værdi af højttalerens impedans.
 Ved nogle af godkendelsesmålingerne benyttes som reference en standard  

 udgangseffekt på 50 mW, målt ved et lavfrekvenssignal på 1000 Hz.
4.3 Følsomhed 4.3.1 Definition Modtagerens følsomhed defineres som det mindste niveau for et 30%  

 moduleret indgangssignal, der på modtagerens udgang vil frembringe enten et  

 signal-støjforhold på 10 dB og en udgangseffekt på mindst 500 mW eller en  

 udgangseffekt på 500 mW og et signal-støjforhold på mindst 10 dB.
4.3.2 Målemetode Et A2 signal med nominel bærebølgefrekvens 2182 kHz og moduleret 30% af en  

 1000 Hz tone tilføres modtagerindgangen.
Signalets niveau indstilles, indtil  

 der på modtagerudgangen opnås enten et signal- støjforhold på 10 dB og en  

 udgangseffekt på mindst 500 mW eller en udgangseffekt på 500 mW og et  

 signal-støjforhold på mindst 10 dB.
 Indgangssignalets niveau er da modtagerens følsomhed.
 Målingerne udføres både ved normale afprøvningsbetingelser og ved særlige  

 afprøvningsbetingelser (pkt. 3.4.1 og 3.4.3 anvendt samtidigt).
4.3.3 Krav Modtagerens følsomhed skal være bedre end 20 dB/l micro V.
4.4 Lavfrekvenskarakteristik 4.4.1 Definition Modtagerens lavfrekvenskarakteristik er variationen i signalniveauet på  

 modtagerudgangen som funktion af indgangssignalets modulationsfrekvens ved  

 konstant modulationsgrad.
4.4.2 Målemetode Et A2 signal med nominel bærebølgefrekvens 2182 kHz, 30% moduleret af en  

 1000 Hz tone og med et niveau på 60 dB/ 1 micro V tilføres modtagerens  

 indgang, hvorefter modtageren indstilles til at afgive standard  

 udgangseffekt.
Idet modulationsgraden fastholdes, varieres  

 modulationsfrekvensen, og sammenhørende værdier af denne og modtagerens  

 udgangsspænding måles.
4.4.3 Krav Modtagerens lavfrekvenskarakteristik skal være således, at  

 udgangsspændingen højst varierer 6 dB inden for frekvensområdet 350 Hz - 2700  

 Hz.
Ved 6 kHz skal udgangsspændingen være dæmpet mindst 20 dB i forhold til  

 sin maksimalværdi inden for området 350 Hz - 2700 Hz.
4.5 Nabosignalselektivitet 4.5.1 Definition Nabosignalselektiviteten er forholdet mellem indgangsspændingerne for  

 henholdsvis et uønsket signal på en nærliggende frekvens og det ønskede  

 signal, når det uønskede signal bevirker en reduktion af signal-støjforholdet  

 på modtagerudgangen fra 20 dB til 14 dB.
4.5.2 Målemetode Med den automatiske volumenkontrol i funktion tilføres modtageren et  

 ønsket signal med frekvensen 2182 kHz, moduleret 30% af en 1000 Hz tone.  

 Signalets niveau indstilles, indtil signal-støjforholdet på modtagerudgangen  

 er 20 dB, hvorefter udgangseffekten reguleres til standard udgangseffekt.
Herefter tilføres modtageren samtidigt et uønsket signal, moduleret 30% af  

 en 400 Hz tone.
Det uønskede signals niveau indstilles således, at  

 signal-støjforholdet på modtagerudgangen bliver 14 dB.
4.5.3 Krav Idet f er bærebølgefrekvensen af det uønskede signal, skal modtagerens  

 nabosignalselektivitet være bedre end eller lig følgende værdier:
4.6 Blokering 4.6.1 Definition Modtagerens blokeringsspænding er den indgangsspænding af et uønsket  

 signal, der fremkalder enten en ændring på 3 dB af det ønskede signals  

 LF-udgangseffekt eller en reduktion af signal-støjforholdet på  

 modtagerudgangen på 6 dB.
4.6.2 Målemetode Med den automatiske volumenkontrol i funktion tilføres modtageren et  

 ønsket signal med bærebølgefrekvens 2182 kHz, moduleret 30% af en 1000 Hz  

 tone og med et niveau på 60 dB/l micro V.
Modtageren justeres til standard udgangseffekt, hvorefter yderligere et  

 uønsket, umoduleret signal tilføres modtagerindgangen.
Indgangsniveauet af  

 dette signal, der har en frekvensafstand fra det ønskede signal på - 20 kHz  

 eller + 20 kHz, indstilles således, at det forårsager:
 Det uønskede signals spænding på modtagerindgangen, når een af de ovenfor  

 nævnte tilstande indtræder, er modtagerens blokeringsspænding.
4.6.3 Krav Modtagerens blokeringsspænding skal være mindst 100 dB /l micro V.
4.7 Krydsmodulation 4.7.1 Definition Modtagerens krydsmodulationsspænding er den indgangsspænding af et  

 uønsket, moduleret signal, som fremkalder modulationskomponenter af en given  

 størrelse i modtagerens udgangssignal.
4.7.2 Målemetode Med den automatiske volumenkontrol i funktion tilføres modtageren et  

 ønsket signal med bærebølgefrekvens 2182 kHz, moduleret 30% af en 1000 Hz  

 tone og med et niveau på 60 dB/l micro V.
Modtageren justeres til at afgive  

 standard udgangseffekt, hvorefter modulationen fjernes fra det ønskede  

 signal.
Herefter tilføres yderligere et uønsket signal med en frekvensafstand fra  

 det ønskede signal på +/- 20 kHz og moduleret 30% af en 400 Hz tone.
Niveauet  

 af det uønskede signal indstilles, indtil den samlede udgangseffekt  

 hidrørende fra krydsmodulationsprodukter er 30 dB under standard  

 udgangseffekt.
 Indgangsniveauet af det uønskede signal, når ovennævnte betingelse er  

 opfyldt, er modtagerens krydsmodulationsspænding.
4.7.3 Krav Modtagerens krydsmodulationsspænding skal være mindst 90 dB/l micro V.
4.8 Intermodulation 4.8.1 Definition Modtagerens intermodulationsspænding er den indgangsspænding af to lige  

 store uønskede signaler, der fremkalder modulation af en given størrelse på  

 modtagerudgangen.
4.8.2 Målemetode Med den automatiske volumenkontrol i funktion tilføres modtageren et  

 ønsket signal med bærebølgefrekvens 2182 kHz, moduleret 30% af en 1000 Hz  

 tone og med et niveau på 30 dB/l micro V.
Modtageren justeres til at afgive  

 standard udgangseffekt, og derefter fjernes det ønskede signal.
Idet modtagerindstillingen opretholdes uændret, tilføres modtageren  

 herefter to uønskede signaler samtidigt, begge med en frekvensafstand på  

 mindst 30 kHz fra 2182 kHz.
Det uønskede signal hvis frekvens er nærmest 2182  

 kHz, er umoduleret; det andet signal er moduleret 30% af en 1000 Hz tone.  

 Niveauet af de to uønskede signaler, der holdes lige store, justeres indtil  

 modtageren afgiver standard udgangseffekt.
Hvis modtageren, der er indleveret til afprøvning, er konstrueret som en  

 ret-modtager, udføres målinger under anvendelse af sådanne frekvenser f1 og  

 f2 for de to uønskede signaler, at Hvis modtageren, der er indleveret til afprøvning, er konstrueret som en  

 superheterodyn-modtager, udføres ovennævnte målinger samt yderligere målinger  

 under anvendelse af sådanne frekvenser f1 og f2 for de uønskede signaler, at fsp samtidig med, at de hver især er tæt ved men ikke lig med frekvensen  

 1/2 x fsp, f,eks.
 Ved målingerne sikres det, at modtagerens udgangseffekt kun ændrer sig  

 uvæsentligt, når de uønskede signaler påtrykkes modtageren enkeltvist med et  

 niveau af samme størrelsesorden som modtagerens intermodulationsspænding.
 Niveauet af de to uønskede signaler, der bevirker at modtageren afgiver  

 standard udgangseffekt, er modtagerens intermodulations spænding.
4.8.3 Krav Modtagerens intermodulationsspænding skal være mindst 80 dB/ 1 microV.
4.9 Dæmpning af uønskede signaler (spurious responses) 4.9.1 Definit i on Ved modtagerens dæmpning af et uønsket signal forstås forholdet mellem  

 modtagerens følsomhed for et uønsket signal og følsomheden for et ønsket  

 signal.
4.9.2 Målemetode Et A2 signal med nominel bærebølgefrekvens 2182 kHz og moduleret 30% af en  

 1000 Hz tone tilføres modtageren, og modtagerens følsomhed bestemmes som  

 anført under pkt. 4. 3.
Idet modtagerindstilling og modulationsgrad fastholdes, varieres  

 indgangssignalets frekvens mellem 100 kHz og 1000 MHz.
Når der registreres et  

 signal på modtagerudgangen, efterjusteres frekvensen af indgangssignalet  

 således, at størst mulig udgangseffekt opnås.
Indgangsniveauet indstilles  

 herefter således, at signal-støjforholdet på modtagerudgangen bliver 10 dB,  

 Forholdet mellem niveauerne af hvert enkelt af de uønskede signaler på  

 modtagerindgangen og indgangsniveauet af det ønskede signal på 2182 kHz, der  

 ligeledes vil frembringe et signal-støjforhold på 10 dB på modtagerudgangen,  

 kan herefter bestemmes.
4.9.3 Krav Modtagerens dæmpning af uønskede signaler skal være mindst 60 dB.
4.10 Ulineær forvrængning 4.10.1 Definition Den ulineære forvrængning i modtagerens udgangssignal er defineret som  

 forholdet mellem effektivværdien af spændingen af samtlige oversvingninger og  

 effektivværdien af den totale signalspænding på modtagerens udgang.
4.10.2 Målemetode Modtagerindgangen tilføres et A2 signal med bærebølgefrekvens 2182 kHz,  

 moduleret 30% af en 1000 Hz tone og med et niveau på først 40 dB/l micro V og  

 derefter 80 dB/l micro V.
Ved hver måling indstilles modtagerens  

 volumenkontrol således, at modtageren afgiver nominel udgangseffekt.
For  

 hvert indgangsniveau øges modulationsgraden under målingerne fra 30% til 80%.
4.10.3 Krav Ved en modulationsgrad på 30% må den ulineære forvrængning ikke overstige  

 10%. Ved en modulationsgrad på 80% må den ulineære forvrængning ikke  

 overstige 15%.
4.11. Uønsket udstråling over antenneklemmerne 4.11.1 Definition Uønsket udstråling er alle internt genererede signaler - uanset frekvens -  

 der optræder på modtagerens antennetilslutning.
4.11.2 Målemetode Modtagerindgangen belastes med kunstantennen specificeret i pkt. 4.2.1, og  

 den uønskede udstrålings enkelte komponenter måles over den ohmske del af  

 kunstantennen.
4.11.3 For hver udstrålet komponent må effekten målt over kunstantennens  

 ohmske del ikke overstige 1 nW, 4.12 Automatisk forstærkningskontrol 4.12.1 Målemetode Modtageren tilføres et A2 signal med bærebølgefrekvens 2182 kHz og  

 moduleret 30% af en 1000 Hz tone.
Indgangsniveauet indstilles således, at  

 signal-støjforholdet på modtagerudgangen er 10 dB.
4.12.1.1 Afprøvning ved svage signaler Modtagerens manuelle volumenkontrol indstilles således, at modtageren  

 afgiver standard udgangseffekt.
Herefter øges indgangsniveauet 20 dB, og  

 signal-støjforholdet på udgangen måles.
4.12.1.2 Afprøvning ved kraftige signaler Modtagerens manuelle volumenkontrol justeres således, at den afgivne  

 effekt er 10 dB under standard udgangseffekt.
Herefter øges indgangsniveauet  

 med 70 dB, og ændringen af udgangseffekten måles.
4.12.2 Krav Under betingelserne specificeret i pkt. 4.12.1.1 skal signal-  

 støjforholdet stige til mindst 25 dB.
 Under betingelserne specificeret i pkt. 4.12.1.2 må udgangseffekten højst  

 stige 10 dB.
5. FILTERENHED 5.1 Generelt Anlægget kan være forsynet med en filterenhed som bevirker, at dets  

 lavfrekvenskarakteristik udviser selektivitet for alarmfrekvenserne 1300 Hz  

 og 2200 Hz ( jfr. pkt. 2.1.1). Når filterenheden er i funktion, skal  

 anlæggets lavfrekvenskarakteristik opfylde kravene angivet i pkt. 5.3.
 På anlægget skal der ved opmærkning eller på anden måde være en tydelig  

 indikation af, hvornår filterenheden er i funktion, og der skal forefindes  

 mulighed for, at filterenheden hurtigt og simpelt kan udkobles manuelt,  

 således at anlægget opnår normal lavfrekvenskarakteristik som beskrevet under  

 pkt. 4.4.3.
5.2 Måling af lavfrekvenskarakteristik Med filterenheden udkoblet tilføres modtageren et A2 signal med nominel  

 bærebølgefrekvens 2182 kHz, moduleret 30% af en tone på 1000 Hz og med et  

 niveau på 60 dB/l micro V.
Modtageren indstilles til at afgive standard  

 udgangseffekt.
Derefter indkobles filterenheden, og modulationsfrekvensen varieres, idet  

 modulationsgraden samtidigt holdes konstant.
Sammenhørende værdier af  

 modulationsfrekvens og udgangseffekt registreres.
Målingerne udføres både ved  

 normale afprøvningsbetingelser og ved særlige afprøvningsbetingelser (pkt.  

 3.4.1 og 3.4.3 anvendt samtidigt).
5.3 Krav til lavfrekvenskarakteristik Ved de to frekvenser inden for gennemgangsområderne for henholdsvis 1300  

 Hz og 2200 Hz, hvor maksimal udgangseffekt registreres, må udgangseffekten  

 ikke afvige mere end 6 dB fra standard udgangseffekt og må indbyrdes højst  

 afvige 3 dB.
 Anlæggets lavfrekvenskarakteristik skal være inden for grænserne angivet i  

 bilag 1.
6. SIGNALSPÆRRE-ENHED 6.1 Generelt 6.1.1 Signalspærre-enheden skal fungere således, at den befinder sig i  

 spærretilstand - d.v.s. bevirker at der ikke føres signaler til højttaleren -  

 indtil modtagning af et af nedenstående signaler bringer den til  

 gennemgangstilstand, hvorved modtagerens udgangssignal automatisk og uden  

 andre lavfrekvensmæssige begrænsninger end de i pkt. 4.1.4 og 4.4.3 nævnte  

 føres til højttaleren; Herudover kan signalspærre-enheden være udført således, at den også  

 reagerer på 6.1.2 Signalspærre-enheden skal være konstrueret således, at der opnås høj  

 sikkerhed for, at den dels reagerer på ovennævnte signaler a) og b),  

 eventuelt c), dels ikke reagerer på andre end disse (jfr. pkt. 6.3.1).
 6.1.3 Når modtagelse af et af ovennævnte signaler har bragt  

 signalspærre-enheden i gennemgangstilstand, skal anlægget forblive i denne  

 tilstand, indtil det omstilles manuelt.
 6.1.4 Anlægget skal være forsynet med betjeningsgreb for hurtig og simpel  

 manuel ind- og udkobling af signalspærre-enheden.
 Der skal endvidere forefindes betjeningsgreb således, at  

 signalspærre-enheden manuelt kan tilbagestilles fra gennemgangstilstand til  

 spærretilstand.
 6.1.5 Der skal være mulighed for rutinemæssig afprøvning af  

 signalspærre-enheden ved tilførsel af to-tone alarmsignalet, eventuelt fra en  

 udvendig generator.
6.2 Aktivering af signalspærre-enheden 6.2.1 Målemetode Med signalspærre-enheden udkoblet tilføres modtagerindgangen et A2 signal  

 med nominel bærebølgefrekvens 2182 kHz, moduleret 30% af en 1000 Hz tone og  

 med et niveau svarende til den målte følsomhed for modtageren (pkt. 4.3).  

 Modtagerens volumenkontrol indstilles således, at standard udgangseffekt  

 opnås.
Signalspærre-enheden indkobles, og følgende prøver udføres; 6.2.1.1 Aktivering ved det radiotelefoniske alarmsignal Der tilføres modtagerindgangen et A2 signal med nominel bærebølgefrekvens  

 2182 kHz, moduleret 70% af det radiotelefoniske alarmsignal og med et niveau  

 lavere end det der er nødvendigt for at aktivere signalspærre-enheden.
Udgangseffekten måles, medens indgangssignalets niveau forøges, indtil  

 udgangseffekten er steget til et niveau ikke lavere end -6 dB i forhold til  

 standard udgangseffekt.
Det tilhørende indgangsniveau registreres.
 Prøven gentages for alle kombinationer af nedenstående tolerancer for det  

 radiotelefoniske alarmsignal:
 - Frekvens; 1300 Hz +/- 20 Hz, 2200 Hz +/- 35 Hz.
 - Varighed af hver tone; 250 ms +/- 50 ms.
 - Pause mellem tonerne; 0 til 50 ms.
6.2.1.2 Aktivering ved signalet for vitale navigationsvarsler Prøven udføres som beskrevet under pkt. 6.2.1.1, blot er det tilførte  

 bærebølgesignal her moduleret 70% af signalet for vitale navigationsvarsler.
 Prøven gentages for alle kombinationer af de nedenfor anførte grænser:
 - Modulationsfrekvens; 2200 Hz +/- 35 Hz.
 - Varighed af bærebølge og modulation: 250 ms +/- 50 ms.
 - Varighed af pause for bærebølge og modulation: 250 ms +/- 50 ms.
6.2.1.3 Aktivering ved 1300 Hz signal fra nødradiopejleanlæg Hvis signalspærre-enheden er indrettet således, at den også kan reagere  

 for det nøglede 1300 Hz signal fra et nødradiopejleanlæg, foretages ligeledes  

 en prøve for denne signaltype.
Prøven udføres som beskrevet under pkt.  

 6.2.1.1, blot består det tilførte prøvesignal her af et A2 signal med nominel  

 bærebølgefrekvens 2182 kHz, 30% moduleret af en 1300 Hz tone og nøglet  

 således, at tegn og mellemrum hver har en nominel varighed af 1 sek.
 Prøven gentages for alle kombinationer af de nedenfor anførte grænser:
 - Modulationsfrekvens; 1300 Hz +/- 20 Hz.
 - Varighed af bærebølge og modulation: 1,0 sek - 1,2 sek.
 - Varighed af pause for bærebølge og modulation: 1,0 sek - 1,2 sek.
6.2.2 Krav Ved påtrykning af indgangsniveauer større end eller lig niveauet svarende  

 til den målte følsomhed for modtageren skal signalspærre- enheden bringes fra  

 spærretilstand til gennemgangstilstand i løbet af et tidsrum, der er  

 tilstrækkeligt langt til at sikre mod reaktion overfor uønskede signaler, dog  

 maksimalt 6 sek.
6.3 Beskyttelse mod reaktion over for uønskede signaler 6.3.1 Signalspærre-enheden skal være konstrueret således, at der er høj  

 sikkerhed for, at den ikke reagerer på uønskede signaler, d.v.s. andre  

 signaler end signalerne a), b) og eventuelt c) nævnt under pkt. 6.1.1.
 Som uønskede signaler betragtes også signaler, der indeholder visse  

 karakteristika (f.eks. en 2200 Hz tone), men ikke samtlige karakteristika  

 (f.eks. har varigheder uden for de gældende tolerancer) for de ønskede  

 signaler.
 For undersøgelse af signalspærre-enhedens immunitet over for uønskede  

 signaler udføres - foruden praktiske prøver som nævnt i pkt. 3.6 - under  

 godkendelsesmålingerne prøver med visse udvalgte, uønskede signaler således  

 som beskrevet i det følgende.
6.3.2 Målemetode Med signalspærre-enheden udkoblet indreguleres modtageren som beskrevet i  

 pkt. 6.2.1. Derefter indkobles signalspærre-enheden, og nedenstående prøver  

 udføres.
6.3.2.1 Tonekodesignaler for selektiv kalden på 2170,5 kHz Modtageren påtrykkes i mindst 10 sekunder et A2 prøvesignal med nominel  

 bærebølgefrekvens 2170,5 kHz, et niveau 70 dB over niveauet svarende til den  

 målte følsomhed for modtageren, og 70% moduleret af skiftevis 1275 Hz og 2110  

 Hz, hver tone af 100 ms varighed.
Udgangseffekten måles.
 Prøven gentages med et modulationssignal bestående af skiftevis 1358 Hz og  

 2110 Hz.
6.3.2.2 Talemoduleret signal Modtageren påtrykkes i 5 minutter et talemoduleret signal med nominel  

 bærebølgefrekvens 2182 kHz og et niveau 70 dB over niveauet svarende til den  

 målte følsomhed for modtageren.
Udgangseffekten måles.
6.3.3 Krav Udgangseffekten skal være mindst 30 dB under standard udgangseffekt.
6.4 Åbning under de radiotelefoniske tavshedsperioder Anlægget kan være forsynet med faciliteter for automatisk tilkobling af  

 modtagerudgangen til højttaleren i de radiotelefoniske tavshedsperioder (  

 jfr. pkt. 2.1.1). Styringen heraf kan ske via et internt eller eksternt  

 urværk eller via anden egnet styringsmekanisme og skal bevirke, at  

 modtagerens udgangssignal - uden anden lavfrekvensmæssig begrænsning end den  

 under pkt. 4.4.3 nævnte - tilføres højttaleren i de tidsrum,  

 tavshedsperioderne varer.
Ved hjælp af et betjeningsgreb skal det dog til  

 enhver tid være muligt at sætte denne facilitet ud af funktion.
