Skriftlig fremsættelse (14. marts 2007) Undervisningsministeren  

  

 (Bertel Haarder):
 Herved tillader jeg mig for Folketinget at fremsætte:
Forslag til lov om  

 ændring af lov om friskoler og private grundskoler m.v. (Dagtilbud i frie  

 grundskoler) (Lovforslag nr.
L 189).
Lovforslaget er en opfølgning på lovforslag nr.
L 170 forslag  

 til lov om dag-, fritids- og klubtilbud m.v. til børn og unge  

 (dagtilbudsloven),  

 som ministeren for familie- og forbrugeranliggender fremsatte i Folketinget  

 den  

 28. februar 2007.
 Efter lovforslaget får frie grundskoler mulighed for at  

 varetage opgaven som privatinstitution efter bestemmelserne herom i  

 dagtilbudsloven.
 Lovforslaget indebærer en fælles ledelse af en fri grundskole  

 og et dagtilbud, idet skolens bestyrelse skal have den overordnede ledelse af  

 pasningsordningen.
 Skolen skal udfærdige et særskilt budget og føre et særskilt  

 regnskab for pasningsordningen.
 Idet jeg henviser til lovforslaget med bemærkninger, tillader  

 jeg mig at anbefale lovforslaget til hurtig og velvillig behandling i det  

 høje  

 Ting.
