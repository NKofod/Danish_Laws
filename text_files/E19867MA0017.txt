 Mn.849 suppleres med følgende:
 Der var rejst spørgsmål om, hvorvidt sportsfiskerforeningerne skal svare  

 moms af deres salg af dagkort (fiskekort) til ikke-medlemmer.
 Indtægterne fra dette salg anvendes til indkøb og udsætning af fiskeyngel.  

 Udsætningen skal sikre, at der i de danske vandløb fortsat er en rimelig  

 fiskebestand.
 Foreningerne har til formål at varetage medlemmernes interesse i  

 opbygningen af fiskebestanden og bevare adgangen til denne.
 Medlemmer af en sportsfiskerforening har ret til fiskeri i de af  

 foreningen lejede fiskevande mod betaling af sædvanligt kontingent.  

 Ikke-medlemmer kan ved køb af fiskekort (dag-, week-end-, uge- eller årskort)  

 opnå samme rettigheder som medlemmer med hensyn til benyttelse af foreningens  

 fiskevande.
 Ministeriet for skatter og afgifter har tiltrådt, at  

 sportsfiskerforeninger indtil videre fritages for momsregistrering for salg  

 af fiskekort, idet ministeriet ikke fandt, at der er tale om egentlig  

 erhvervsmæssig virksomhed.
