 Aftenskolelærerens A-kasse fortolkede på baggrund af en  

 vejledende udtalelse af 27. januar 1997 fra Direktoratet for  

 Arbejdsløshedsforsikringen reglerne, så der skulle betales  

 dagpengegodtgørelse efter afslutningen af hvert enkelt hold, idet der  

 var tale om flere ansættelsesforhold, mens timeantallet - om  

 beskæftigelseskravet var opfyldt - skulle opgøres samlet.  

 Oplysningsforbundet fandt ikke denne fortolkning indlysende.
 Det gjorde nævnet heller ikke, idet nævnet traf  

 afgørelse om, at der alene skulle belægges med G-dage efter  

 ophøret med undervisning på det sidst sluttende hold.  

 Nævnet fandt hverken overvejelserne om ét eller flere  

 ansættelsesforhold eller betragtningerne om arbejdsgivers  

 nedsættelse af arbejdstiden i den vejledende udtalelse relevante, idet  

 nævnet bemærkede, at det er ophøret af arbejdsgivers  

 forpligtelse til at beskæftige medlemmet, der udløser pligt til  

 at betale dagpengegodtgørelse.
 Da nævnet lagde til grund, at aftenskolelæreren havde  

 sikkerhed for yderligere arbejde for oplysningsforbundet indtil afslutningen  

 af undervisningen på det sidst sluttende hold, kunne der kun  

 belægges med G-dage herefter.
Kun dagpengegodtgørelse til  

 aftenskolelærer efter ophøret med undervisning på det  

 sidst sluttede hold XXX har ved brev af 30. maj 2002 bedt Arbejdsmarkedets Ankenævn om  

 at træffe afgørelse i tvivlsspørgsmålet om,  

 hvorvidt XXX er forpligtet til at betale dagpengegodtgørelse for 1. og  

 2. ledighedsdag hver gang, undervisningen afsluttes på et af de 11  

 hold, hvor undervisningen blev forestået af XXX, cpr. nr.  

 yyyyyy-yyyy.
 Sagen blev behandlet på møde den 15 august 2002.
Nævnet traf følgende A F G Ø R E L S E Ankenævnet finder, at XXX er forpligtet til at betale XXX  

 dagpengegodtgørelse for 1. og 2. ledighedsdag for dagene efter  

 ophøret med undervisning på det sidst sluttende hold.
 Nævnet har lagt til grund, at omfanget og tidspunktet for  

 undervisningen af alle 11 hold, XXX har haft ansvaret for, har været  

 fastlagt på forhånd og at der har været et opsigelsesvarsel  

 i ansættelsesforholdet.
Ankenævnet finder derfor, at XXX har haft sikkerhed for yderligere  

 arbejde for den samme arbejdsgiver indtil afslutningen af undervisningen  

 på det sidst sluttende hold.
Nævnet finder hverken overvejelserne  

 om ét eller flere ansættelsesforhold eller betragtningerne om  

 arbejdsgivers nedsættelse af arbejdstid i Direktoratet for  

 Arbejdsløshedsforsikringens  vejledende udtalelse af 27. januar 1997  

 relevante for den her behandlede problemstilling.
I den forbindelse  

 bemærker nævnet, at det er ophøret af arbejdsgivers  

 forpligtelse til at beskæftige medlemmet, der udløser pligt til  

 at betale dagpengegodtgørelse.
 Afgørelsen er truffet med hjemmel i § 84 i  

 arbejdsløshedsforsikringsloven, jf. lovbekendtgørelse nr. 603  

 af 25. juni 2001 om arbejdsløshedsforsikring m.v. og § 10 i  

 Direktoratet for Arbejdsløshedsforsikringens bekendtgørelse nr.  

 669 af 11. juli 2000 om dagpengegodtgørelse for 1. og 2. ledighedsdag.
På ankenævnets vegne Anders Levy  

 fuldmægtig De kan læse om afgørelsens faktiske og retlige grundlag  

 på de følgende sider.
 Kopi til:
- XXX - XXX 1. Sagsforløb XXX rettede ved brev af 30. maj 2002 henvendelse til Arbejdsmarkedets  

 Ankenævn i henhold til bekendtgørelsen om  

 dagpengegodtgørelse for 1. og 2. ledighedsdag § 10, stk. 1 om  

 afklaring af tvivlsspørgsmål.
Baggrunden for XXX's henvendelse var, at arbejdsløshedskassen XXX  

 på vegne af et medlem havde anmodet XXX om at betale  

 dagpengegodtgørelse i forbindelse med afslutningen af hvert enkelt af  

 de 11 hold, medlemmet var ansat som underviser af.
Henvendelsen fra XXX af  

 30. maj 2002 var vedlagt kopi af et internt cirkulære, som XXX  

 støttede deres fortolkning af reglerne på, og det anføres  

 af XXX, at oplysningsforbundet ikke af reglerne på området  

 entydigt har kunnet udlede, om XXX's fortolkning er korrekt.
I forbindelse med returnering af det af sekretariatet fremsendte  

 spørgeskema vedrørende ansættelsen bemærker XXX i  

 brev af 3. juli 2002 desuden, at det forekommer selvmodsigende, at hvert  

 enkelt undervisningshold gøres til ét ansættelsesforhold  

samtidig med, at det er nødvendigt at lægge alle hold  

 sammen for at opfylde beskæftigelseskravet.
Endelig gør XXX  

 opmærksom på, at det for en skole som deres kan komme til at  

 dreje sig om mange penge, hvis XXX's fortolkning tiltrædes af  

 nævnet.
 Også fra medlemmet modtog sekretariatet et udfyldt  

 spørgeskema, hvorpå det udover oplysning om ansættelsen  

 anføres, at medlemmet blot ønsker sagen afsluttet, så det  

 medlemmet tilkommende beløb for G-dage kan udbetales.
I et brev til nævnet af 8. juli 2002, vedlagt det udfyldte  

 spørgeskema om ansættelsesforholdet, oplyser XXX, at kassen har  

 indhentet en vejledende udtalelse fra Arbejdsdirektoratet om  

 problemstillingen, og har på baggrund heraf ikke haft grundlag for at  

 træffe en anden afgørelse i sagen.
Udtalelsen, som XXX's  

 fortolkning af reglerne er baseret på, var vedlagt i kopi sammen med  

 kopi af ansættelsesaftaler vedrørende de 11 undervisningshold  

 samt frigørelsesattest.
I den af XXX vedlagte vejledende udtalelse fra Direktoratet for  

 Arbejdsløshedsforsikringen (DfA), som er dateret 27. januar 1997,  

 redegøres generelt for problemstillingen omkring fast nedsat tid i  

 forhold til variabel beskæftigelse, og i forlængelse heraf  

 anføres om fritidsundervisning, at det er DfA's opfattelse, "at der  

 skal belægges med G-dage ved hvert kontraktudløb, medmindre der  

 med sikkerhed kan tales om ét ansættelsesforhold.
Hvorvidt der  

 er tale om et eller flere ansættelsesforhold er formentlig et  

 arbejdsretligt spørgsmål, som direktoratet ikke har kompetence  

 til at besvare".
Endvidere hedder det i den vejledende udtalelse, at det endelig skal  

 bemærkes, at "ifølge vejledningen til (bekendtgørelsens)  

 § 1, stk. 1, skal et medlem have dagpengegodtgørelse, hvis medlemmets  

 arbejdstid nedsættes på arbejdsgivers foranledning, da  

 ændringen i ansættelsesvilkårene betragtes som en  

 afskedigelse efterfulgt af en ny ansættelse.
Det er direktoratets  

 opfattelse, at det samme må gælde, hvis arbejdstiden  

 nedsættes som følge af, at en kontrakt udløber, selvom  

 denne kontrakt er en del af ét ansættelsesforhold" De af DfA fremsatte synspunkter er gengivet som begrundelse for den af XXX  

 anlagte fortolkning af reglerne.
Samtidig anføres i brevet af 8. juli  

 2002, at A-kassen finder, at en fortolkning af reglerne som i DfA's udtalelse  

 belaster arbejdsgivere som XXX urimeligt hårdt, og at A-kassen gerne  

 ser nævnet knæsætte en ændret praksis, der er i bedre  

 overensstemmelse med virkeligheden på arbejdsmarkedet, på  

 området.
 De faktuelle oplysninger, der fremgår af de udfyldte  

 spørgeskemaer, stemmer overens, og det fremgår endvidere af de  

 fremsendte dagpengekort, at medlemmet sædvanligvis i alt har arbejdet  

 17 undervisningstimer om ugen for XXX, hvilket ganget med omregningsfaktoren  

 1,6 giver godt 27 timer på dagpengekortene om ugen alt i alt.
2.  Regler Lovbekendtgørelse nr. 603 af 25. juni 2001 om  

 arbejdsløshedsforsikring m.v.
Bidrag fra arbejdsgivere § 84. Til et medlem betaler arbejdsgiveren ved  

 afskedigelse, hjemsendelse, ophør af opgave- og tidsbestemt akkord og  

 lignende dagpengegodtgørelse for 1. og 2. ledighedsdag.  

 Dagpengegodtgørelsen udgør pr. dag et beløb svarende til  

 7,4/37 af det højeste dagpengebeløb for en uge, jf. § 47, stk.  

 1, afrundet til nærmeste hele kronebeløb.
Ved ledighed på  

 4 timer eller derunder betaler arbejdsgiveren en dagpengegodtgørelse  

 svarende til halvdelen af det i 2. punktum omhandlede beløb.
Ved  

 ledighed på over 4 timer betaler arbejdsgiveren fuld  

 dagpengegodtgørelse.
 Stk. 2. Arbejdsgiverens forpligtelse indtræder kun, når  

 medlemmet inden for de sidste 4 uger har været beskæftiget hos  

 arbejdsgiveren svarende til fuld overenskomstmæssig arbejdstid i 2  

 uger.
Stk. 3. Arbejdsgiverens forpligtelse til at udbetale  

 dagpengegodtgørelse bortfalder, 1)    hvis det godtgøres, at beskæftigelse påbegyndes  

 den efterfølgende arbejdsdag, eller der modtages sygedagpenge eller  

 afholdes ferie i tilslutning til arbejdsophøret, 2)    hvis afskedigelsen væsentligst kan tilregnes medlemmet, 3)    hvis arbejdsophøret skyldes strejke eller lockout på  

 virksomheden, eller hvis arbejdsophøret er nødvendiggjort af  

 strejke eller lockout på anden virksomhed, eller 4)    hvis medlemmet har været i beskæftigelse, hvortil der  

 ydes offentligt tilskud til lønnen i henhold til lov om en aktiv  

 arbejdsmarkedspolitik.
 Stk. 4. Arbejdsgiverens forpligtelse til at udbetale  

 dagpengegodtgørelse til samme person kan højst indtræde  

 16 gange i løbet af et kalenderår.
 Stk. 5. Dagpengegodtgørelsen udbetales snarest muligt, dog  

 senest ved virksomhedens 2. lønudbetaling efter medlemmets  

 arbejdsophør, hjemsendelse m.v., eller efter medlemmets afgivelse af  

 en erklæring på tro og love om kravet i stk. 3, nr. 1.  

 Arbejdsgiveren kan senest 14 dage efter medlemmets afskedigelse, hjemsendelse  

 m.v., anmode medlemmet om at afgive en erklæring efter 1. pkt.  

 Medlemmets ret til dagpengegodtgørelse bortfalder, hvis  

 erklæringen på tro og love ikke er afgivet til arbejdsgiveren  

 senest 14 dage efter arbejdsgiverens anmodning.
Stk. 6. Hvis dagpengegodtgørelsen ikke betales rettidigt,  

 jf. stk. 5, har arbejdsløshedskassen efter anmodning fra medlemmet  

 pligt til at hjælpe med at få beløbet udbetalt hos  

 arbejdsgiveren, hvis kassen finder, at medlemmet utvivlsomt har krav på  

 dagpengegodtgørelsen.
Arbejdsløshedskassen sender med henblik  

 herpå en skriftlig begrundet anmodning til arbejdsgiveren om betaling  

 af dagpengegodtgørelse inden 14 dage.
Udbetaler arbejdsgiveren ikke  

 dagpengegodtgørelsen inden udløbet af den anførte frist,  

 og finder kassen fortsat, at kravet er berettiget, lægger kassen  

 godtgørelsen ud til medlemmet. § 86 finder tilsvarende anvendelse  

 på udlagt godtgørelse efter 3. pkt.
 Stk. 7. Samtidig med udbetaling efter stk. 6, 3. pkt., fremsender  

 arbejdsløshedskassen sagen med en begrundet indstilling til  

 Arbejdsmarkedets Ankenævn, der træffer afgørelse i sagen,  

 jf. stk. 8. Finder ankenævnet, at medlemmet er berettiget til  

 dagpengegodtgørelse, skal arbejdsgiveren indbetale godtgørelsen  

 til Direktoratet for Arbejdsløshedsforsikringen inden for en  

 nærmere angivet frist, som fastsættes af ankenævnet.
 ...
Stk. 9. Krav mod arbejdsgiveren om betaling af  

 dagpengegodtgørelse, jf. stk. 7, kan med tillæg af omkostninger  

 inddrives af Finansstyrelsen, hvis kravet ikke betales inden for den  

 fastsatte frist.
Finansstyrelsen kan inddrive det skyldige beløb ved  

 udpantning, når kravet er fastslået af Arbejdsmarkedets  

 Ankenævn.
 Stk. 10. Finansstyrelsen kan indhente oplysninger hos  

 skattemyndigheder og andre myndigheder om arbejdsgiveren, som er  

 nødvendige for at varetage inddrivelsen af det skyldige beløb  

 efter stk. 7.
Stk. 11. Direktøren for Arbejdsløshedsforsikringen  

 fastsætter efter forhandling med Landsarbejdsrådet regler om  

 anvendelse af bestemmelserne i stk. 1-7 og kan herunder fastsætte  

 regler om, at dagpengegodtgørelsen kan bortfalde i særlige  

 tilfælde ud over de i stk. 3 nævnte.
Arbejdsministeren  

 fastsætter regler om betaling af gebyr for Arbejdsmarkedets  

 Ankenævns og Direktoratet for Arbejdsløshedsforsikringens  

 behandling af sager efter stk. 7 og 8.' .
Direktoratet for Arbejdsløshedsforsikringens  

 bekendtgørelse nr. 669 af 11. juli 2000 om dagpengegodtgørelse  

 for 1. og 2. ledighedsdag § 1. En arbejdsgiver skal betale et medlem af en a-kasse  

 dagpengegodtgørelse for 1. og 2. ledighedsdag, hvis medlemmet 1) bliver ledigt som følge af afskedigelse, hjemsendelse,  

 ophør af opgave- og tidsbestemt akkord og lignende, 2) har været ansat som lønmodtager, og 3) har indtjent en løn i ansættelsen.
 Stk. 2. Ved "G-dage" forstås i denne bekendtgørelse 1.  

 og 2. ledighedsdag. Én "G-dag" er én ledighedsdag.
Stk. 3. En arbejdsgiver skal betale for G-dage, hvis medlemmet  

 inden for de sidste 4 uger i alt har været beskæftiget hos  

 arbejdsgiveren i et omfang, der svarer til fuld overenskomstmæssig  

 arbejdstid i 2 uger.
Hvis et medlems arbejdstid ikke kan anses som  

 kontrollabel, beregnes arbejdstiden i ugen efter reglerne herom i  

 bekendtgørelse om supplerende dagpenge.
 Stk. 4. Den periode, som beskæftigelsen skal ligge i, jf.  

 stk. 3, forlænges bagud, hvis der i perioden er fravær f.eks.  

 på grund af sygdom, ferie, overenskomstmæssige fridage,  

 søgnehelligdage, konflikt eller deltagelse i kursus som led i  

 ansættelsen.
Stk. 5. En arbejdsgiver skal højst betale for en G-dag 16  

 gange til det samme medlem i et kalenderår.
Heri medregnes betalinger  

 for de gange, hvor arbejdsgiveren kun skal betale for en halv G-dag.
Stk. 6. Betaling for en G-dag er A-indkomst.
Der skal ikke beregnes  

 feriegodtgørelse, trækkes arbejdsmarkedsbidrag, ATP eller  

 beløb til Den Særlige Pensionsopsparing af betalingen for en  

 G-dag.
 § 2. Et medlems G-dage er de 2 første ordinære  

 arbejdsdage, efter at medlemmet er fratrådt, hvis medlemmet har  

 været i fuld beskæftigelse på dagen for fratrædelsen.  

 Hvis medlemmet ikke har været i fuld beskæftigelse på denne  

 dag og ikke har haft fuld overenskomstmæssig arbejdstid i kalenderugen,  

 er dagen for fratrædelsen 1. ledighedsdag.
 .......
Afgørelse af tvivlsspørgsmål § 10. Et medlem og en arbejdsgiver har ret til at få  

 Arbejdsmarkedets Ankenævn til at træffe afgørelse i  

 tvivlsspørgsmål om betaling af G-dage.
Stk. 2. Arbejdsmarkedets Ankenævn orienterer sagens parter og  

 medlemmets a-kasse om, at sagen vil blive behandlet.
Herefter vil a-kassen  

 ikke kunne lægge betalingen ud for G-dage efter § 11, jf. dog § 11,  

 stk. 4.
 ......
