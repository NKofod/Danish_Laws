Nr LSF 101 Forslag til Lov om ændring af lov om visse forbrugeraftaler og lov om  

 forsikringsaftaler (Fortrydelsesret ved bestillingskøb og i  

 forsikringsaftaler) Fremsat af justitsministeren (Engell) den 18. november 1992 Vedtaget ved tredjebehandling den 29. april 1993 Lov nr. 262 af 06/05/1993 § 1 I lov om visse forbrugeraftaler (dørsalg m.v., postordresalg og løbende  

 tjenesteydelser), jf. lovbekendtgørelse nr. 886 af 23. december 1987,  

 foretages følgende ændringer:
 1. I § 5 indsættes efter stk. 3 som nyt stykke:
»Stk. 4. Stk. 3, nr. 1, gælder ikke for køb af varer, der  

 skal fremstilles eller tilpasses efter forbrugerens individuelle behov.« Stk. 4 bliver herefter stk. 5.
 2. § 6, stk. 2, 1. pkt., affattes således:
»Ved køb af varer og ved de aftaler, der er nævnt i § 5, stk. 2,  

 regnes fristen dog først fra den dag, hvor forbrugeren har fået det købte  

 eller den første levering i hænde.« 3. I § 6 indsættes efter stk. 4 som nyt stykke:
» Stk. 5. Ved køb af varer, som er nævnt i § 5, stk. 4, kan  

 det skriftligt aftales, at fremstillingen eller tilpasningen af varen skal  

 påbegyndes på et nærmere angivet tidspunkt inden ugedagen efter det møde, der  

 er nævnt i § 5, stk. 1, og at fortrydelsesretten i givet fald skal bruges,  

 inden fremstillingen eller tilpasningen efter aftalen skal påbegyndes.
Vil  

 forbrugeren bruge fortrydelsesretten, skal underretning herom være kommet  

 frem til den erhvervsdrivende inden det i 1. pkt. nævnte tidspunkt.« Stk. 5 bliver herefter stk. 6.
 4. § 7, stk. 1, 2. pkt., affattes således:
»I de tilfælde, der er nævnt i § 6, stk. 2, skal oplysningen dog  

 gives ved overgivelsen af varen eller ved den første levering til  

 forbrugeren.« 5. § 10, stk. 1, 2. pkt., affattes således:
»Reglerne om fjernsalg finder tilsvarende anvendelse ved bestilling  

 af varer eller tegning af abonnement foretaget under eller i forbindelse med  

 den erhvervsdrivendes telefoniske henvendelse til forbrugeren uden dennes  

 forudgående anmodning.« 6. § 12 a, 1. pkt., affattes således:
»Vil forbrugeren efter tegning af abonnement, jf. § 10, stk. 1, 2.  

 pkt., bruge fortrydelsesretten, skal han underrette den erhvervsdrivende  

 herom senest ugedagen efter, at han har fået abonnementsaftalen eller den  

 første levering i hænde.« 7. § 13, stk. 2, affattes således:
» Stk. 2. Ved tegning af abonnement, jf. § 10, stk. 1, 2.  

 pkt., skal sælgeren senest 3 dage efter den telefoniske bestilling til  

 køberen fremsende en skriftlig bekræftelse af aftalen og tydelig oplysning om  

 fortrydelsesretten.« 8. Efter § 13 og før kapitel 5 indsættes som nyt kapitel:
»Kapitel 4 a Fortrydelsesret ved forsikringsaftaler § 13 a.
En forbruger kan træde tilbage fra en forsikringsaftale i  

 overensstemmelse med reglerne i dette kapitel (fortrydelsesret).  

 Fortrydelsesretten gælder, uanset om forsikringstiden er begyndt eller ej.
 Stk. 2. Stk. 1 gælder ikke for forsikring, som dækker en særlig  

 opstået risiko, der kun strækker sig over et begrænset tidsrum, når  

 forsikringsaftalen indgås for en aftalt periode af højst 1 måned  

 (korttidsforsikring), medmindre forsikringen er en del af en anden type  

 forsikring.
§ 13 b.
Forsikringsselskabet skal senest ved udlevering af  

 forsikringsbetingelserne give forbrugeren tydelig skriftlig oplysning om  

 fortrydelsesretten efter loven.
 Stk. 2. Giver forsikringsselskabet ikke oplysning i  

 overensstemmelse med stk. 1, er aftalen ikke bindende for forbrugeren.
 Stk. 3. Justitsministeren kan fastsætte bestemmelser om  

 oplysningens form og indhold.
§ 13 c.
Vil forbrugeren efter tegning af forsikring bruge sin  

 fortrydelsesret, skal han underrette forsikringsselskabet herom senest 14  

 dage efter, at han har fået forsikringsbetingelserne i hænde.
 Stk. 2. Fristen regnes dog fra det tidspunkt, hvor forbrugeren har  

 modtaget underretning om, at forsikringsaftalen er indgået, hvis han har fået  

 forsikringsbetingelserne i hænde før dette tidspunkt.
 Stk. 3. § 6, stk. 3 og 4, og § 9 finder tilsvarende anvendelse.
§ 13 d.
Bortset fra bestemmelsen i § 13 c, stk. 3, gælder lovens  

 kapitler 3 og 4 ikke for forsikringsaftaler.« 9. I § 17 ændres »kapitel 3 og 4« til:  

 »kapitel 3, 4 eller 4 a«.
§ 2 I lov om forsikringsaftaler, jf. lovbekendtgørelse nr. 726 af 24. oktober  

 1986, som ændret ved lov nr. 826 af 18. december 1991, foretages følgende  

 ændringer:
 1. Efter § 97 indsættes:
» § 97 a.
Forsikringstageren har ret til at træde tilbage fra  

 aftalen senest 14 dage efter, at han har fået forsikringsbetingelserne i  

 hænde.
 Stk. 2. Fristen regnes dog fra det tidspunkt, hvor  

 forsikringstageren har modtaget underretning om, at forsikringsaftalen er  

 indgået, hvis han har fået forsikringsbetingelserne i hænde før dette  

 tidspunkt.
 Stk. 3. Udløber fristen i stk. 1 på en helligdag, en lørdag eller  

 på grundlovsdagen, den 5. juni, udskydes fristens udløb til den følgende  

 hverdag.
Stk. 4. Stk. 1 gælder ikke for 1) livsforsikring, der dækker en risiko, der kun strækker sig over en  

 aftalt periode af højst 1 måned (korttidsforsikring), medmindre forsikringen  

 er en del af en anden type forsikring, og 2) livsforsikring, der tegnes som gruppeforsikring eller anden kollektiv  

 forsikring, hvor forsikringsaftalen indgås mellem selskabet og en  

 repræsentant for forsikringstageren.
 Stk. 5. Træder forsikringstageren tilbage fra forsikringsaftalen i  

 medfør af stk. 1, frigøres han for alle forpligtelser i henhold til aftalen.
Stk. 6. Bestemmelserne i stk. 1-3 og 5 kan ikke fraviges til skade  

 for forsikringstageren.« 2. Efter § 119 indsættes:
»§ 119 a.
Bestemmelsen i § 97 a om forsikringstagerens ret  

 til at træde tilbage fra aftaler om livsforsikring gælder tilsvarende for  

 ulykkesforsikring og sygeforsikring, der tegnes i tilknytning til  

 livsforsikring.« § 3 Loven træder i kraft den 1. juli 1993 og finder anvendelse på aftaler  

 indgået efter dette tidspunkt.
§ 4 Loven gælder ikke for Færøerne og Grønland, men kan ved kongelig anordning  

 sættes i kraft for disse landsdele med de afvigelser, som de særlige færøske  

 eller grønlandske forhold tilsiger.
Oprindeligt fremsat forslag § 1 I lov om visse forbrugeraftaler, jf. lovbekendtgørelse nr. 886 af 23.  

 december 1987, foretages følgende ændringer:
 1. I § 5 indsættes efter stk. 3 som nyt stykke:
»Stk. 4. Stk. 3, nr. 1, gælder ikke for køb af varer, der  

 skal fremstilles eller tilpasses efter forbrugerens individuelle behov.
For  

 sådanne køb gælder bestemmelsen i stk. 3, nr. 3.« Stk. 4 bliver herefter stk. 5.
 2. § 6, stk. 2, 1. pkt., affattes således:
»Ved køb af varer og ved de aftaler, der er nævnt i § 5, stk. 2,  

 regnes fristen dog først fra den dag, hvor forbrugeren har fået det købte  

 eller den første levering i hænde.« 3. § 7, stk. 1, 2. pkt., affattes således:
»I de tilfælde, der er nævnt i § 6, stk. 2, skal oplysningen dog  

 gives ved overgivelsen af varen eller ved den første levering til  

 forbrugeren.« 4. § 10, stk. 1, 2. pkt., affattes således:
»Reglerne om fjernsalg finder tilsvarende anvendelse ved bestilling  

 af varer eller tegning af abonnement foretaget under eller i forbindelse med  

 den erhvervsdrivendes telefoniske henvendelse til forbrugeren uden dennes  

 forudgående anmodning.« 5. § 12 a, 1. pkt., affattes således:
»Vil forbrugeren efter tegning af abonnement, jf. § 10, stk. 1, 2.  

 pkt, bruge fortrydelsesretten, skal han underrette den erhvervsdrivende herom  

 senest ugedagen efter, at han har fået abonnementsaftalen eller den første  

 levering i hænde.« 6. § 13, stk. 2, affattes således:
»Ved tegning af abonnement, jf. § 10, stk. 1, 2. pkt., skal sælgeren  

 senest 3 dage efter den telefoniske bestilling til køberen fremsende en  

 skriftlig bekræftelse af aftalen og tydelig oplysning om  

 fortrydelsesretten.« 7. Efter § 13 og før kapitel 5 indsættes som nyt kapitel:
»Kapitel 4 a Fortrydelsesret ved forsikringsaftaler § 13 a.
En forbruger kan træde tilbage fra en forsikringsaftale i  

 overensstemmelse med reglerne i dette kapitel (fortrydelsesret).  

 Fortrydelsesretten gælder, uanset om forsikringstiden er begyndt eller ej.
 Stk. 2. Stk. 1 gælder ikke for forsikring, som dækker en særlig  

 opstået risiko, der kun strækker sig over et begrænset tidsrum, når  

 forsikringsaftalen indgås for en aftalt periode af højst 1 måned  

 (korttidsforsikring), medmindre forsikringen er en del af en anden type  

 forsikring.
§ 13 b.
Forsikringsselskabet skal senest ved udlevering af  

 forsikringsbetingelserne give forbrugeren tydelig skriftlig oplysning om  

 fortrydelsesretten efter loven.
 Stk. 2. Giver forsikringsselskabet ikke oplysning i  

 overensstemmelse med stk. 1, er aftalen ikke bindende for forbrugeren.
 Stk. 3. Justitsministeren kan fastsætte bestemmelser om  

 oplysningens form og indhold.
§ 13 c.
Vil forbrugeren efter tegning af forsikring bruge sin  

 fortrydelsesret, skal han underrette forsikringsselskabet herom senest 14  

 dage efter, at han har fået forsikringsbetingelserne i hænde.
 Stk. 2. Fristen regnes dog fra det tidspunkt, hvor forbrugeren har  

 modtaget underretning om, at forsikringsaftalen er indgået, hvis han har fået  

 forsikringsbetingelserne i hænde før dette tidspunkt.
 Stk. 3. § 6, stk. 3-4, og § 9 finder tilsvarende anvendelse.
§ 13 d.
Bortset fra bestemmelsen i § 13 c, stk. 3, gælder lovens  

 kapitler 3 og 4 ikke for forsikringsaftaler.« 8. I § 17 ændres »kapitel 3 og 4« til  

 »kapitel 3, 4 eller 4 a.« § 2 I lov om forsikringsaftaler, jf. lovbekendtgørelse nr. 726 af 24. oktober  

 1986, som ændret ved lov nr. 826 af 18. december 1991, foretages følgende  

 ændringer:
 1. Efter § 97 indsættes:
§ 97 a.
Forsikringstageren har ret til at træde tilbage fra  

 aftalen senest 14 dage efter, at han har fået forsikringsbetingelserne i  

 hænde.
 Stk. 2. Fristen regnes dog fra det tidspunkt, hvor  

 forsikringstageren har modtaget underretning om, at forsikringsaftalen er  

 indgået, hvis han har fået forsikringsbetingelserne i hænde før dette  

 tidspunkt.
 Stk. 3. Udløber fristen i stk. 1 på en helligdag, en lørdag eller  

 på grundlovsdagen den 5. juni, udskydes fristens udløb til den følgende  

 hverdag.
Stk. 4. Stk. 1 gælder ikke for 1) livsforsikring, der dækker en risiko, der kun strækker sig over en  

 aftalt periode af højst 1 måned (korttidsforsikring), medmindre forsikringen  

 er en del af en anden type forsikring, og 2) livsforsikring, der tegnes som gruppeforsikring eller anden kollektiv  

 forsikring, hvor forsikringsaftalen indgås mellem selskabet og en  

 repræsentant for forsikringstageren.
 Stk. 5. Træder forsikringstageren tilbage fra forsikringsaftalen i  

 medfør af stk. 1, frigøres han for alle forpligtelser i henhold til aftalen.
Stk. 6. Bestemmelserne i stk. 1-3 og 5 kan ikke fraviges til skade  

 for forsikringstageren.' 2. Efter § 119 indsættes:
»§ 119 a.
Bestemmelsen i § 97 a om forsikringstagerens ret  

 til at træde tilbage fra aftaler om livsforsikring gælder tilsvarende for  

 ulykkesforsikring og sygeforsikring, der tegnes i tilknytning til  

 livsforsikring.« § 3 Loven træder i kraft den 1. april 1993 og finder anvendelse på aftaler  

 indgået efter dette tidspunkt.
§ 4 Loven gælder ikke for Færøerne og Grønland, men kan ved kongelig anordning  

 sættes i kraft for disse landsdele med de afvigelser, som de særlige færøske  

 eller grønlandske forhold tilsiger.
Bemærkninger til lovforslaget Almindelige bemærkninger 1. Indledning Lovforslaget går ud på at ændre reglerne om fortrydelsesret med hensyn til  

 to forskellige typer af aftaler.
 For det første indebærer forslaget en ændring af reglerne om  

 fortrydelsesret med hensyn til forbrugeraftaler om køb af varer, der skal  

 fremstilles eller tilpasses efter forbrugerens individuelle behov  

 (bestillingskøb). Fortrydelsesretten på dette område foreslås begrænset.
For det andet går lovforslaget ud på at udvide reglerne om fortrydelsesret  

 vedrørende forsikringer, der tegnes af forbrugere, således at der gennemføres  

 en almindelig fortrydelsesret for forbrugerforsikring.
I tilknytning hertil  

 gennemføres der en almindelig fortrydelsesret ved tegning af livsforsikring,  

 hvad enten livsforsikringen tegnes ved en forbrugeraftale eller ej.
2. Bestillingskøb 2.1. Gældende ret Ved lov nr. 139 af 29. marts 1978 om visse forbrugeraftaler (også kaldet  

 dørsalgsloven) blev der gennemført lovgivning om forbrugerbeskyttelse i visse  

 forbrugeraftaler.
Med vedtagelsen af loven blev der indført lovregler om  

 fortrydelsesret for forbrugeraftaler indgået uden for fast forretningssted  

 (herunder ved dørsalg) og ved postordresalg.
 Efter vedtagelsen i december 1985 af EF-direktiv (nr. 85/577/EØF) om  

 forbrugerbeskyttelse i forbindelse med aftaler indgået uden for fast  

 forretningssted blev loven ændret ved lov nr. 862 af 23. december 1987.
 I henhold til det nævnte EF-direktiv skal der være fortrydelsesret for  

 visse forbrugeraftaler, herunder aftaler indgået i forbindelse med den  

 erhvervsdrivendes besøg hos forbrugeren eller hos en anden forbruger eller på  

 forbrugerens arbejdsplads, hvis besøget ikke sker efter udtrykkelig anmodning  

 fra forbrugeren.
 Efter direktivet kan der i national ret fastsættes bestemmelser, som er  

 mere gunstige for forbrugeren end direktivets regler.
Efter lovændringen i 1987 er enkeltstående tjenesteydelser omfattet  

 af loven.
Forbrugeren har således bl.a. fortrydelsesret med hensyn til  

 aftaler, der er indgået under et møde uden for den erhvervsdrivendes faste  

 forretningssted, medmindre forbrugeren forudgående (f.eks. telefonisk) har  

 anmodet den erhvervsdrivende om mødet.
 Ved køb af varer, herunder individuelt fremstillede varer, er reglerne  

 imidlertid mere gunstige for forbrugeren, idet fortrydelsesretten gælder,  

 medmindre forbrugeren under eller i tilslutning til en personlig  

 henvendelse på den erhvervsdrivendes forretningssted har anmodet den  

 erhvervsdrivende om mødet.
Hvis forbrugeren derimod telefonisk har rettet henvendelse til den  

 erhvervsdrivende og for eksempel anmodet ham om at komme og demonstrere et  

 TV-apparat, og der på bopælen bliver indgået en salgsaftale herom, har  

 forbrugeren mulighed for at fortryde aftalen.
Det samme er tilfældet, såfremt  

 forbrugeren telefonisk har rettet henvendelse til en erhvervsdrivende og  

 anmodet denne om at komme med henblik på at indgå købeaftale om og tage mål  

 til gardiner, væg-til-væg-tæpper eller lignende.
Forbrugeren har  

 fortrydelsesret, også selv om den erhvervsdrivende er gået i gang med at  

 fremstille eller tilpasse varen eller har leveret den.
Fortrydelsesretten  

 gælder i 7 dage fra den dag, hvor købeaftalen blev indgået.
 Hvis den erhvervsdrivende ikke har givet forbrugeren skriftlig oplysning  

 om fortrydelsesretten, er forbrugeren slet ikke bundet af aftalen og kan  

 således også på et senere tidspunkt træde tilbage fra aftalen - som  

 udgangspunkt også, selv om varen er leveret.
2.2. Lovforslaget Butikshandelens Fællesråd og Det Danske Handelskammer m.fl. har i  

 henvendelser til Justitsministeriet anført, at det er urimeligt, at  

 forbrugeren skal have fortrydelsesret i de tilfælde, hvor mødet er kommet i  

 stand og bestillingen afgivet på forbrugerens eget initiativ.
Der er i den  

 forbindelse henvist til, at den erhvervsdrivende kan have lagt et stort  

 arbejde i fremstillingen eller tilpasningen af varen, og at varen ofte er  

 tilvirket til et særligt formål og efter bestemte mål, således at den ikke  

 uden videre kan sælges til anden side.
Forbrugerstyrelsen har i sin Årbog  

 1989, s. 9-11, givet udtryk for lignende synspunkter.
 Justitsministeriet kan tilslutte sig den rejste kritik og finder, at den  

 vidtgående fortrydelsesret for forbrugere i bestillingskøb bør begrænses.
 Som nævnt ovenfor under pkt. 2.1. er der for så vidt angår aftaler om  

 enkeltstående tjenesteydelser ikke fortrydelsesret, hvis den  

 erhvervsdrivendes besøg sker efter forudgående anmodning fra forbrugeren.  

 Dette gælder, uanset om anmodningen er fremsat telefonisk eller i forbindelse  

 med en personlig henvendelse til den erhvervsdrivende.
 På denne baggrund foreslås det, at køb af særligt fremstillede eller  

 tilpassede varer skal være omfattet af de regler, som gælder for  

 enkeltstående tjenesteydelser.
3. Fortrydelsesret vedrørende forbrugerforsikring Lovforslaget går endvidere ud på at ændre reglerne om fortrydelsesret  

 vedrørende forsikringer, der tegnes af forbrugere, således at der gennemføres  

 en almindelig fortrydelsesret for forbrugerforsikring og en almindelig  

 fortrydelsesret ved tegning af livsforsikring.
 Forslaget må i den forbindelse anses som en vigtig styrkelse af  

 retsstillingen for forbrugeren, der får en lovfæstet almindelig ret til at  

 træde tilbage fra en forsikringsaftale inden for en frist af 14 dage.
 Hertil kommer, at forsikringsbranchen i en henvendelse til  

 Justitsministeriet har anført, at de gældende regler om fortrydelsesret ved  

 forsikringsaftaler bør forenkles, for eksempel således, at der - med visse  

 undtagelser - gennemføres en almindelig regel om fortrydelsesret for  

 forsikringer, der er tegnet ved forbrugeraftaler.
 Forslaget er endelig for en dels vedkommende en opfyldelse af bestemmelsen  

 i artikel 15 i EF's andet livsforsikringsdirektiv, jf. herom nedenfor i pkt.  

 3.2.3.
3.1. Gældende ret Forsikringsaftaleloven indeholder ikke regler om fortrydelsesret for  

 forsikringstagere ved tegning af forsikring, hverken i almindelighed eller  

 med hensyn til særlige typer af forsikring.
 Lov om visse forbrugeraftaler giver heller ikke en generel fortrydelsesret  

 for forbrugere, der tegner forsikringsaftaler.
 Efter denne lov er der kun fortrydelsesret for forbrugeren, hvis aftalen  

 er indgået uden for fast forretningssted (lovens kapitel 3, herunder dørsalg)  

 eller aftalen er indgået ved fjernsalg (lovens kapitel 4, herunder  

 postordresalg). Vil en forsikringstager benytte sin fortrydelsesret, skal han  

 meddele dette til forsikringsselskabet inden for en frist på 7 dage, efter at  

 han har fået forsikringsbetingelserne i hænde.
Et forsikringsselskab har pligt til skriftligt at underrette kunden om  

 fortrydelsesretten i forbindelse med indgåelse af forsikringsaftaler, der er  

 omfattet af loven.
Dette sker i praksis ved anvendelse af særlige formularer.  

 Disse formularers tekst er fastlagt i bekendtgørelse nr. 887 af 23. december  

 1987 vedrørende oplysning om fortrydelsesret i henhold til lov om visse  

 forbrugeraftaler.
Valget af formular afhænger af, hvilket af lovens kapitler  

 aftalen falder ind under.
3.2. Lovforslaget 3.2.1. Almindelig fortrydelsesret i forbrugerforsikring De foreslåede regler indeholder en almindelig fortrydelsesret vedrørende  

 forsikring, der indgås ved forbrugeraftaler.
 Fortrydelsesretten skal ikke længere kun gælde forsikringer, der tegnes  

 uden for forsikringsselskabets faste forretningssted eller ved fjernsalg.  

 Fortrydelsesretten skal gælde for alle forbrugerforsikringer, som ikke af  

 særlige grunde er undtaget fra loven.
Gennemførelse af en almindelig fortrydelsesret i forbrugerforsikring skal  

 ikke alene anses som en forbedring af forbrugerens retsstilling.
En  

 fastlæggelse af ensartede regler for de forskellige typer af  

 forsikringsaftaler, som indgås af forbrugere, vil også være en administrativ  

 lettelse for forsikringsselskaberne.
I selskaberne vil man nu ikke længere  

 ved indgåelsen af hver enkelt forsikringsaftale skulle foretage det -  

 undertiden ganske vanskelige - skøn over, om en aktuel aftale vil falde ind  

 under reglerne om henholdsvis aftaler indgået uden for fast forretningssted  

 eller fjernsalg.
 Ved udarbejdelsen af forslaget om indførelse af en almindelig  

 fortrydelsesret for forbrugerforsikring har Justitsministeriet efter  

 anmodning fra Assurandør-Societetet overvejet, om for eksempel lovpligtig  

 motoransvarsforsikring eller bygningsbrandforsikring burde undtages fra den  

 almindelige fortrydelsesret.
Aftaler om lovpligtig motoransvarsforsikring og bygningsbrandforsikring  

 kan imidlertid allerede i dag være undergivet fortrydelsesret.
Hvis sådanne  

 aftaler indgås uden for forsikringsselskabets faste forretningssted eller som  

 fjernsalg, er der allerede efter den gældende retstilstand fortrydelsesret.
Justitsministeriet finder det rigtigst, at omfanget af forbrugerens ret  

 til at fortryde forsikringsaftaler ikke indskrænkes på dette område.
Skulle  

 man bibeholde fortrydelsesretten vedrørende motoransvarsforsikring og  

 bygningsbrandforsikring, der er indgået uden for fast forretningssted eller  

 ved fjernsalg, samtidig med at øvrige indgåede aftaler om  

 motoransvarsforsikring og bygningsbrandforsikring skulle undtages fra  

 fortrydelsesretten, ville der opstå en unødigt kompliceret retsstilling, ikke  

 bare for forbrugerne, men også for forsikringsselskaberne.
 På denne baggrund indeholder forslaget en almindelig regel om  

 fortrydelsesret for forbrugerforsikring, der også omfatter de to nævnte typer  

 af forsikring.
Den almindelige ret for en forbruger til at træde tilbage fra en  

 forsikringsaftale foreslås gennemført ved indsættelse af et nyt kapitel 4 a i  

 loven.
Kapitlets regler skal gælde for alle forsikringer, der tegnes ved  

 forbrugeraftaler.
I konsekvens heraf bestemmes det i forslaget, at reglerne i  

 lovens kapitler 3 og 4 herefter ikke længere skal gælde for  

 forsikringsaftaler.
3.2.2. Fastsættelse af en fortrydelsesfrist på 14 dage Justitsministeriet har overvejet, om den frist på 7 dage, der i dag gælder  

 på de særlige områder, hvor der er fortrydelsesret efter loven, bør  

 forlænges.
For indførelse af en almindelig 14 dages-frist taler den omstændighed, at  

 der for visse aftaler inden for livsforsikringsområdet vil være en  

 forpligtelse til i dansk ret at gennemføre en frist på mindst 14 dage for  

 forbrugeren til at blive frigjort fra aftalen.
Som omtalt nedenfor fastsætter  

 et EF-direktiv en forpligtelse for medlemsstaterne til at gennemføre en sådan  

 frist for visse individuelle livsforsikringer, der er tegnet i henhold til  

 reglerne om forsikringstjenesteydelser.
For ikke at komplicere retstilstanden med forskellige fortrydelsesfrister  

 for forskellige typer af forbrugerforsikringsaftaler finder  

 Justitsministeriet, at der generelt bør indføres en 14-dages fortrydelsesret  

 for sådanne aftaler.
Herved vil der i forhold til den gældende retstilstand  

 ske en styrkelse af forbrugerens retsstilling.
3.2.3. EF's andet livsforsikringsdirektiv Visse af de forsikringer, som lovforslaget gælder for, er omfattet af EF's  

 2. livsforsikringsdirektiv (direktiv 90/619/EØF, Rådets andet direktiv om  

 samordning af love og administrative bestemmelser vedrørende direkte  

 livsforsikringsvirksomhed, om fastsættelse af bestemmelser, der kan lette den  

 faktiske gennemførelse af den fri udveksling af tjenesteydelser, og om  

 ændring af direktiv 79/267/EØF).
Efter artikel 15 i dette direktiv skal en forsikringstager, der tegner en  

 individuel livsforsikring, have en frist på mellem 14 og 30 dage fra det  

 tidspunkt, hvor han har fået meddelelse om, at forsikringsaftalen er indgået,  

 til at opsige aftalen.
Reglen gælder kun i tilfælde, hvor  

 forsikringsselskabet fra et forretningssted, der er etableret i een  

 medlemsstat, påtager sig forsikringsforpligtelsen i en anden medlemsstat.  

 Medlemsstaterne kan i øvrigt undlade at anvende reglen på aftaler, der indgås  

 for seks måneder eller derunder.
 Den nævnte bestemmelse i 2. livsforsikringsdirektiv indeholder således en  

 forpligtelse til at gennemføre en frist på mindst 14 dage for  

 forsikringstageren til at blive frigjort for sine forpligtelser i henhold til  

 aftalen, men kun for de omtalte særlige typer af forsikring.
 Ved fastlæggelsen af de nærmere retsvirkninger af forbrugerens krav om at  

 blive frigjort fra aftalen bemærkes, at det ved indgåede forsikringsaftaler  

 vil kunne tænkes, at forsikringsselskabet har opfyldt nogle af sine  

 forpligtelser i henhold til aftalen, inden forbrugeren meddeler selskabet sit  

 ønske om at blive løst fra aftalen.
 At selskabet eventuelt har opfyldt en del af sine forpligtelser ved at  

 have stillet risikodækning til rådighed i perioden mellem aftaleindgåelsen og  

 forbrugerens anmodning om at blive løst fra aftalen, skal efter forslaget  

 ikke afskære forbrugeren fra at fortryde forsikringsaftalen, ligesom  

 selskabet ikke skal kunne kræve vederlag for den allerede opfyldte del af  

 forsikringsaftalen.
 Denne fastlæggelse af fortrydelsesretten som en ret til ikke blot at  

 opsige aftalen efter sædvanlige regler herom, men til at annullere aftalen,  

 svarer til regler om fortrydelse, der er indført ved gennemførelsen af  

 dørsalgsloven i den oprindelige skikkelse og ved vedtagelsen af lovændringen  

 i 1987 på grundlag af det i pkt. 2.1. omtalte EF-direktiv om  

 forbrugerbeskyttelse i forbindelse med aftaler indgået uden for fast  

 forretningssted.
 Reglerne i 2. livsforsikringsdirektiv om forsikringstagerens ret til at  

 blive løst fra sine forpligtelser fra forsikringsaftalen gælder som nævnt kun  

 for forsikring, der tilbydes som tjenesteydelser over landegrænserne.
Ved fastlæggelsen af området for, hvilke forsikringer der i dansk ret skal  

 være omfattet af en fortrydelsesret, er det skønnet rimeligt - navnlig for at  

 opnå et styrket retsstilling for forbrugerne - at gennemføre samme mulighed  

 for fortrydelse, uanset om forsikringsaftalen er indgået på tværs af  

 landegrænserne eller ej.
De foreslåede regler om fortrydelse af forsikring,  

 der er indgået som forbrugeraftale, skal derfor ikke kun gælde for  

 forsikringsaftaler indgået på tværs af landegrænser, men også for  

 forsikringsaftaler, der indgås mellem en forbruger i Danmark og et  

 forsikringsselskab, der er etableret her i landet.
 Artikel 15 i 2. livsforsikringsdirektiv er ikke begrænset til  

 livsforsikring, der indgås ved forbrugeraftaler, men omfatter også  

 livsforsikring, der ikke måtte være indgået ved forbrugeraftale.
Som udgangspunkt må det kunne antages, at langt de fleste  

 livsforsikringsaftaler skal anses som forbrugeraftaler.
Imidlertid kan det  

 ikke udelukkes, at visse aftaler om livsforsikring mv. ikke kan anses som  

 forbrugeraftaler.
 Med henblik på opfyldelsen af artikel 15 i 2. livsforsikringsdirektiv  

 foreslås det derfor, at der som supplement til reglerne om fortrydelsesret i  

 lov om visse forbrugeraftaler indføres regler i forsikringsaftaleloven om en  

 generel fortrydelsesret for dels livsforsikring, dels ulykkes- og  

 sygeforsikring, der tegnes i tilknytning til livsforsikring.
 Regler til opfyldelse af det omtalte direktiv skal gennemføres i dansk ret  

 senest den 20. november 1992, og de ændrede bestemmelser skal herefter træde  

 i kraft senest den 20. maj 1993.
4. Økonomiske og administrative konsekvenser Lovforslaget skønnes ikke at få økonomiske eller administrative  

 konsekvenser af væsentlig betydning for det offentlige.
 5. Hørte myndigheder m.v.
 Et udkast til lovforslaget har været til høring hos Advokatrådet,  

 Assurandør-Societetet, Butikshandelens Fællesråd, Dansk Industri, Den danske  

 Dommerforening, Det Danske Handelskammer, Finanstilsynet,  

 Forbrugerombudsmanden, Forbrugerklagenævnet, Forbrugerrådet, Foreningen af  

 dommerfuldmægtige i Danmark, Håndværksrådet, Industriministeriet,  

 Pensionskasserådet og præsidenterne for Østre og for Vestre Landsret, for Sø-  

 og Handelsretten, for Københavns byret og for retterne i Århus, Odense,  

 Aalborg og Roskilde.
Benærkninger til lovforslagets enkelte bestemmelser Til § 1 Til nr. 1 Om begrundelsen for den foreslåede ændring henvises til de almindelige  

 bemærkninger pkt. 2.
 Det foreslås, at der i § 5 indsættes et nyt stk. 4, hvorefter køb af  

 varer, der skal fremstilles eller tilpasses efter forbrugerens individuelle  

 behov, ikke skal være omfattet af bestemmelsen i stk. 3, nr. 1. I stedet skal  

 reglerne om fortrydelsesret ved aftaler om enkeltstående tjenesteydelser  

 finde tilsvarende anvendelse på sådanne køb.
Til nr. 2-6 Den ændrede affattelse er for alle disse bestemmelsers vedkommende en  

 konsekvens af ændringen i nr.7, hvorefter der ved indsættelse af et nyt  

 kapitel 4 a i loven gennemføres almindelige regler om fortrydelsesret for  

 forsikringsaftaler.
Herefter skal reglerne i lovens kapitler 3 og 4 ikke  

 længere gælde for forsikring, og henvisninger til forsikringsaftaler i de  

 enkelte bestemmelser i kapitel 3-4 udgår derfor.
Til nr. 7 Bestemmelsen betyder, at der i loven indføres et nyt kapitel om  

 fortrydelsesret for forbrugerforsikring.
 Bestemmelsen i § 13 a indeholder i stk. 1 den almindelige  

 regel om fortrydelsesret i forbrugeraftaler om forsikring.
Fortrydelsesretten gælder, uanset hvilke omstændigheder aftalen er indgået  

 under, herunder uanset om forbrugeren selv tager initiativet til tegning af  

 forsikringen, eller initiativet kommer fra selskabet i form af f.eks. en  

 opringning til forbrugeren.
Der henvises i øvrigt til de almindelige  

 bemærkninger, pkt. 3.
 Bedømmelsen af, om en forsikringsaftale skal anses som en forbrugeraftale,  

 vil fortsat skulle foretages efter den gældende regel i lovens § 1, stk. 2.  

 Efter denne bestemmelse er en forbrugeraftale en aftale, som en  

 erhvervsdrivende indgår i sit erhverv, når den erhvervsdrivendes ydelse  

 hovedsagelig er bestemt til ikke-erhvervsmæssig anvendelse for den anden part  

 (forbrugeren), og den erhvervsdrivende vidste eller burde vide dette.
For eksempel vil denne definition af en forbrugeraftale betyde, at de  

 såkaldte gruppeforsikringer eller andre kollektive forsikringsaftaler som  

 udgangspunkt ikke vil være omfattet af lovens regler.
Disse forsikringer er  

 bl.a. kendetegnet ved, at forsikringsaftalen ikke indgås mellem forbruger og  

 selskab, at forsikringstageren ikke er identisk med sikrede, og at der kun  

 udstedes een police og betales een samlet præmie.
Selskabet har normalt ikke  

 kendskab til identiteten af de sikrede.
En række af disse forsikringer vil i  

 praksis være led i kollektive (i praksis obligatoriske) aftaler på  

 arbejdsmarkedet, herunder forsikrings- og pensionsaftaler etableret på  

 grundlag af overenskomst eller ansættelsesforhold, men der kan også være tale  

 om frivillige ordninger.
I stk. 1, 2. pkt., er det fastsat, at fortrydelsesretten gælder, uanset om  

 forsikringstiden er begyndt eller ej.
I forsikringsforhold vil det for  

 eksempel kunne tænkes, at forsikringsselskabet har påbegyndt opfyldelsen af  

 sine forpligtelser (i form af løbende at garantere risikodækning) inden  

 fortrydelsesfristens udløb.
Efter forslaget vil dette ikke kunne afskære  

 forbrugeren fra at udnytte fortrydelsesretten, ligesom selskabet ikke skal  

 kunne kræve vederlag for den allerede opfyldte del af forsikringsaftalen.  

 Dette svarer til den gældende retstilstand på de områder, hvor der i dag  

 gælder fortrydelsesret.
 I stk. 2 er det angivet, hvilke forsikringsaftaler der ikke er  

 omfattet af den generelle fortrydelsesret.
 På baggrund af de hensyn, der ligger til grund for en fortrydelsesret for  

 forbrugeraftaler om forsikring, jf. det, der er anført under pkt. 3 i de  

 almindelige bemærkninger, bør en sådan ret have karakter af en almindelig  

 regel, hvorfra der kun gøres undtagelse, hvis særlige hensyn tilsiger det.  

 Dette synspunkt er der lagt særlig vægt på ved udformningen af bestemmelsen i  

 stk. 2.
 Det bemærkes, at forsikringer omfattet af stk. 2 fortsat vil være omfattet  

 af de almindelige regler om opsigelse i bl.a. forsikringsaftaleloven,  

 herunder opsigelse fra forsikringstagerens side.
I bestemmelsen fastsættes det, at der ikke skal gælde fortrydelsesret for  

 såkaldte korttidsforsikringer, der angår en risiko, som er aktuel i et  

 begrænset tidsrum på indtil en måned.
Der er tale om forsikringer, der tegnes  

 med bestemt afgrænsede formål for øje, f.eks. rejseulykkesforsikring og  

 rejsegodsforsikring.
Assurandør-Societetet har i denne forbindelse oplyst  

 over for Justitsministeriet, at de mest typiske korttidsforsikringer er  

 rejsegodsforsikringer, og at sådanne forsikringer i dag ikke i praksis tegnes  

 som særskilte forsikringer ved dørsalg.
En del af formålet med en række af sådanne forsikringer vil ikke sjældent  

 være opfyldt, før lovens frist for udnyttelse af fortrydelsesretten er  

 udløbet.
I det omfang forsikringsaftalen er opfyldt før udløbet af  

 fortrydelsesretten, ville der derfor være mulighed for, at forbrugeren kunne  

 spekulere i fortrydelse af sådanne forsikringer.
 Muligheden for en vis spekulation i fortrydelse af korttidsforsikringer  

 ville tilsvarende være til stede ved tegning af forsikringer, der angår en  

 risiko, der strækker sig over en periode på mere end 14 dage, men som på den  

 anden side ikke har en lang forsikringstid.
For eksempel kan det tænkes, at en forbruger tegner en rejsegodsforsikring  

 til brug for en ferierejse, der varer i tre uger, og at han får udleveret  

 forsikringsbetingelserne på afrejsedagen.
Hvis der ikke er indtruffet skader  

 under de første 13 dage af ferien, ville en fortrydelsesret for forbrugeren  

 føre til, at han efter de 13 dage kunne fortryde med den virkning, at han  

 havde opnået 2/3 af forsikringsselskabets ydelse og samtidig skulle have sin  

 fulde præmiebetaling tilbage.
På denne baggrund foreslås korttidsforsikringer, der angår en risiko, der  

 strækker sig over et tidsrum på op til en måned, undtaget fra  

 fortrydelsesretten.
Dette skal dog ikke gælde for korttidsforsikring, der  

 indgår som en del af en anden forsikring.
Indgår en rejsegodsforsikring  

 således som en del af en tegnet familieforsikring, skal der være  

 fortrydelsesret for forsikringen som helhed.
§ 13 b, stk.1, fastlægger forsikringsselskabets pligt til at give  

 skriftlig oplysning om fortrydelsesretten.
Ved den foreslåede regel slås det  

 fast, at selskabet skal oplyse forbrugeren om fortrydelsesretten senest ved  

 udlevering af forsikringsbetingelserne.
Ved forsikringsbetingelserne forstås  

 selskabets almindelige vilkår for den pågældende forsikringstype og  

 eventuelle særlige vilkår, der er aftalt for den konkrete forsikring.
Stk. 2 i bestemmelsen angiver retsvirkningen af, at  

 oplysningspligten tilsidesættes.
I så fald er aftalen ikke bindende for  

 forbrugeren.
Denne regel svarer til de gældende regler i lovens § 7, stk. 2, og § 13,  

 stk. 3, om virkningen af manglende oplysning om fortrydelsesret ved  

 henholdsvis aftaler indgået uden for fast forretningssted og fjernsalg.  

 Ugyldigheden i medfør af det foreslåede stk. 2 indebærer således, at  

 forbrugeren kan kræve sig frigjort fra aftalen, uden at retten dertil er  

 begrænset af en bestemt tidsfrist.
Heri ligger imidlertid ikke, at  

 forbrugeren altid vil kunne fremsætte krav om aftalens ophævelse på et  

 hvilket som helst senere tidspunkt.
Bestemmelsen må forstås i  

 overensstemmelse med almindelige regler om aftalers ugyldighed, hvorefter  

 forbrugeren ved sin handlemåde efter omstændighederne vil kunne fortabe sin  

 ret til at gøre ugyldigheden gældende.
 I stk. 3 gives der hjemmel til, at der ved bekendtgørelse kan  

 fastsættes nærmere regler om formen og indholdet af de oplysninger, der skal  

 gives i medfør af § 13 b.
Det forudsættes, at der i forbindelse med lovens ikrafttræden skal ske  

 ændring af bekendtgørelse nr. 887 af 23. december 1987 vedrørende oplysning  

 om fortrydelsesret i henhold til lov om visse forbrugeraftaler.
Således bør  

 forsikringsaftaler ikke længere være omfattet af bekendtgørelsens §§ 2 og 6  

 og de dertil knyttede bilag 1 og 5. I bekendtgørelsen tænkes i stedet indsat  

 en særlig regel om fortrydelsesretten for forsikringer, og et bilag 6 om  

 indholdet af oplysningerne til forsikringstageren om fortrydelsesretten bør  

 udarbejdes i tilknytning dertil.
I § 13 c er der fastsat regler om den frist, som forbrugeren skal  

 gøre sin fortrydelsesret gældende indenfor.
Om fastsættelse af fristen på 14  

 dage henvises til de almindelige bemærkninger, pkt. 3.2.2.
I stk. 1 bestemmes, at forbrugeren har fortrydelsesret i 14 dage  

 efter modtagelsen af forsikringsbetingelserne.
Har forbrugeren f.eks.  

 modtaget forsikringsbetingelserne den 1. i en måned, har han frist til at  

 træde tilbage fra aftalen til og med den 15. i måneden.
 For så vidt angår de situationer, hvor forbrugeren modtager  

 forsikringsbetingelserne før underretningen om, at aftalen er indgået,  

 bestemmes det i stk. 2, at fortrydelsesfristen i så fald først løber fra det  

 tidspunkt, hvor forbrugeren modtager underretning om, at aftalen er indgået.
 § 13 d bestemmer, at lovens kapitler 3 og 4 - bortset fra de  

 bestemmelser, der er angivet i § 13 c, stk. 3 - ikke skal gælde for  

 forsikringsaftaler, jf. herved de almindelige bemærkninger, pkt. 3.1.
Til nr. 8 Det bestemmes heri, at reglerne i lovens § 17 om udløb af  

 fortrydelsesfrist på en helligdag m.v. også skal gælde for  

 forsikringsaftaler.
Til § 2 Med henblik på gennemførelse i dansk ret af artikel 15 i EF's 2.  

 livsforsikringsdirektiv foreslås det, at der som supplement til  

 fortrydelsesretten for forbrugerforsikring, der er indeholdt i forslagets §  

 1, indføres regler i forsikringsaftaleloven om en generel fortrydelsesret for  

 forsikringstagere ved indgåelse af aftaler om dels livsforsikring, dels  

 ulykkes- og sygeforsikring i tilknytning til livsforsikring.
 Forsikringstageren ret til at kræve sig løst fra aftalen er udformet som  

 en egentlig fortrydelsesret, og ikke blot som en ret til at opsige aftalen  

 med virkning for fremtiden, jf. herved ovenfor i pkt. 3.2.3. i de almindelige  

 bemærkninger.
Som nævnt i pkt. 3 ovenfor betyder forslaget til et nyt kapitel 4 a i lov  

 om visse forbrugeraftaler, at der indføres en almindelig fortrydelsesret for  

 forbrugerforsikring, herunder for livforsikringsaftaler, der må anses for  

 forbrugeraftaler.
Indførelsen af en almindelig fortrydelsesret for  

 livsforsikringsaftaler m.v. i forsikringsaftaleloven får derfor kun særskilt  

 betydninge for de livsforsikringsaftaler m.v., der ikke er forbrugeraftaler.
Til nr. 1 Det foreslås i stk. 1, at der i forsikringsaftaleloven indsættes en  

 bestemmelse om, at en forsikringstager ved tegning af livsforsikring får en  

 almindelig ret til at træde tilbage fra forsikringsaftalen inden for en frist  

 af 14 dage.
Reglerne i dette stykke og i stk. 2 om fristens længde og  

 begyndelsestidspunkt svarer til de foreslåede bestemmelser om  

 fortrydelsesfrist i § 13 c i lov om visse forbrugeraftaler.
Reglen i stk.  

 3 om udskydelse af fristen, hvis den udløber på en helligdag, svarer til  

 reglen om udskydelse af fristen i § 17 i lov om visse forbrugeraftaler.
I stk. 4 i den foreslåede bestemmelse er det angivet, hvilke  

 forsikringsaftaler der skal være undtaget fra den generelle fortrydelsesret  

 for livsforsikringer.
Der er tale om dels forsikringer, der indgås for en  

 kortere periode af højst en måneds varighed (korttidsforsikring), dels de  

 såkaldte gruppeforsikringer eller andre kollektive forsikringer.
 Den foreslåede bestemmelse om, hvilke forsikringer der skal være undtaget  

 fra fortrydelsesret, er i overensstemmelse med artikel 15 i 2.  

 livsforsikringsdirektiv.
Stk. 5 bestemmer, at forsikringstageren, der benytter sig af sin  

 ret til at blive løst fra aftalen, frigøres fra alle forpligtelser i henhold  

 til aftalen.
Forsikringstageren får således ikke blot en ret til at opsige  

 aftalen, men en ret til at annullere aftalen, svarende til de foreslåede  

 regler om fortrydelsesret i lov om visse forbrugeraftaler.
Der henvises herom  

 til de almindelige bemærkninger, pkt. 3.2.3.
 I stk. 6 fastsættes det, at reglerne om fortrydelsesret ikke kan  

 fraviges til skade for forsikringstageren.
Til nr. 2 Det fastsættes i denne regel, at den generelle fortrydelsesret for  

 forsikringstagere, der tegner livsforsikring, skal gælde tilsvarende for  

 ulykkesforsikring og sygeforsikring, der tegnes i tilknytning til  

 livsforsikring.
Bestemmelsens henvisning til § 97 a gælder alle dele af § 97  

 a, således også denne regels stk. 4 om, at korttidsforsikring og  

 gruppeforsikring er undtaget fra fortrydelsesretten.
Til § 3 Bestemmelsen fastsætter ikrafttrædelsestidspunktet for loven.
Det  

 foreslås, at loven træder i kraft den 1. april 1993.
Endvidere bestemmes det, at loven finder anvendelse, når aftalen er  

 indgået efter lovens ikrafttræden.
Er den endelige afslutning af aftalen sket  

 efter lovens ikrafttræden, vil aftalen være omfattet af loven, uanset om  

 forsikringstagerens tilbud om aftaleindgåelse forelå før eller efter lovens  

 ikrafttræden.
Til § 4 Det fastsættes heri, at loven ved kongelig anordning kan sættes i kraft  

 for Færøerne og Grønland.
Efter 2. behandling den 27. april 1993 § 1 I lov om visse forbrugeraftaler (dørsalg m.v., postordresalg og løbende  

 tjenesteydelser), jf. lovbekendtgørelse nr. 886 af 23. december 1987,  

 foretages følgende ændringer:
 1. I § 5 indsættes efter stk. 3 som nyt stykke:
»Stk. 4. Stk. 3, nr. 1, gælder ikke for køb af varer, der  

 skal fremstilles eller tilpasses efter forbrugerens individuelle behov.« Stk. 4 bliver herefter stk. 5.
 2. § 6, stk. 2, 1. pkt., affattes således:
»Ved køb af varer og ved de aftaler, der er nævnt i § 5, stk. 2,  

 regnes fristen dog først fra den dag, hvor forbrugeren har fået det købte  

 eller den første levering i hænde.« 3. I § 6 indsættes efter stk. 4 som nyt stykke:
» Stk. 5. Ved køb af varer, som er nævnt i § 5, stk. 4, kan  

 det skriftligt aftales, at fremstillingen eller tilpasningen af varen skal  

 påbegyndes på et nærmere angivet tidspunkt inden ugedagen efter det møde, der  

 er nævnt i § 5, stk. 1, og at fortrydelsesretten i givet fald skal bruges,  

 inden fremstillingen eller tilpasningen efter aftalen skal påbegyndes.
Vil  

 forbrugeren bruge fortrydelsesretten, skal underretning herom være kommet  

 frem til den erhvervsdrivende inden det i 1. pkt. nævnte tidspunkt.« Stk. 5 bliver herefter stk. 6.
 4. § 7, stk. 1, 2. pkt., affattes således:
»I de tilfælde, der er nævnt i § 6, stk. 2, skal oplysningen dog  

 gives ved overgivelsen af varen eller ved den første levering til  

 forbrugeren.« 5. § 10, stk. 1, 2. pkt., affattes således:
»Reglerne om fjernsalg finder tilsvarende anvendelse ved bestilling  

 af varer eller tegning af abonnement foretaget under eller i forbindelse med  

 den erhvervsdrivendes telefoniske henvendelse til forbrugeren uden dennes  

 forudgående anmodning.« 6. § 12 a, 1. pkt., affattes således:
»Vil forbrugeren efter tegning af abonnement, jf. § 10, stk. 1, 2.  

 pkt., bruge fortrydelsesretten, skal han underrette den erhvervsdrivende  

 herom senest ugedagen efter, at han har fået abonnementsaftalen eller den  

 første levering i hænde.« 7. § 13, stk. 2, affattes således:
» Stk. 2. Ved tegning af abonnement, jf. § 10, stk. 1, 2.  

 pkt., skal sælgeren senest 3 dage efter den telefoniske bestilling til  

 køberen fremsende en skriftlig bekræftelse af aftalen og tydelig oplysning om  

 fortrydelsesretten.« 8. Efter § 13 og før kapitel 5 indsættes som nyt kapitel:
»Kapitel 4 a Fortrydelsesret ved forsikringsaftaler § 13 a.
En forbruger kan træde tilbage fra en forsikringsaftale i  

 overensstemmelse med reglerne i dette kapitel (fortrydelsesret).  

 Fortrydelsesretten gælder, uanset om forsikringstiden er begyndt eller ej.
 Stk. 2. Stk. 1 gælder ikke for forsikring, som dækker en særlig  

 opstået risiko, der kun strækker sig over et begrænset tidsrum, når  

 forsikringsaftalen indgås for en aftalt periode af højst 1 måned  

 (korttidsforsikring), medmindre forsikringen er en del af en anden type  

 forsikring.
§ 13 b.
Forsikringsselskabet skal senest ved udlevering af  

 forsikringsbetingelserne give forbrugeren tydelig skriftlig oplysning om  

 fortrydelsesretten efter loven.
 Stk. 2. Giver forsikringsselskabet ikke oplysning i  

 overensstemmelse med stk. 1, er aftalen ikke bindende for forbrugeren.
 Stk. 3. Justitsministeren kan fastsætte bestemmelser om  

 oplysningens form og indhold.
§ 13 c.
Vil forbrugeren efter tegning af forsikring bruge sin  

 fortrydelsesret, skal han underrette forsikringsselskabet herom senest 14  

 dage efter, at han har fået forsikringsbetingelserne i hænde.
 Stk. 2. Fristen regnes dog fra det tidspunkt, hvor forbrugeren har  

 modtaget underretning om, at forsikringsaftalen er indgået, hvis han har fået  

 forsikringsbetingelserne i hænde før dette tidspunkt.
 Stk. 3. § 6, stk. 3 og 4, og § 9 finder tilsvarende anvendelse.
§ 13 d.
Bortset fra bestemmelsen i § 13 c, stk. 3, gælder lovens  

 kapitler 3 og 4 ikke for forsikringsaftaler.« 9. I § 17 ændres »kapitel 3 og 4« til:  

 »kapitel 3, 4 eller 4 a«.
§ 2 I lov om forsikringsaftaler, jf. lovbekendtgørelse nr. 726 af 24. oktober  

 1986, som ændret ved lov nr. 826 af 18. december 1991, foretages følgende  

 ændringer:
 1. Efter § 97 indsættes:
» § 97 a.
Forsikringstageren har ret til at træde tilbage fra  

 aftalen senest 14 dage efter, at han har fået forsikringsbetingelserne i  

 hænde.
 Stk. 2. Fristen regnes dog fra det tidspunkt, hvor  

 forsikringstageren har modtaget underretning om, at forsikringsaftalen er  

 indgået, hvis han har fået forsikringsbetingelserne i hænde før dette  

 tidspunkt.
 Stk. 3. Udløber fristen i stk. 1 på en helligdag, en lørdag eller  

 på grundlovsdagen, den 5. juni, udskydes fristens udløb til den følgende  

 hverdag.
Stk. 4. Stk. 1 gælder ikke for 1) livsforsikring, der dækker en risiko, der kun strækker sig over en  

 aftalt periode af højst 1 måned (korttidsforsikring), medmindre forsikringen  

 er en del af en anden type forsikring, og 2) livsforsikring, der tegnes som gruppeforsikring eller anden kollektiv  

 forsikring, hvor forsikringsaftalen indgås mellem selskabet og en  

 repræsentant for forsikringstageren.
 Stk. 5. Træder forsikringstageren tilbage fra forsikringsaftalen i  

 medfør af stk. 1, frigøres han for alle forpligtelser i henhold til aftalen.
Stk. 6. Bestemmelserne i stk. 1-3 og 5 kan ikke fraviges til skade  

 for forsikringstageren.« 2. Efter § 119 indsættes:
»§ 119 a.
Bestemmelsen i § 97 a om forsikringstagerens ret  

 til at træde tilbage fra aftaler om livsforsikring gælder tilsvarende for  

 ulykkesforsikring og sygeforsikring, der tegnes i tilknytning til  

 livsforsikring.« § 3 Loven træder i kraft den 1. juli 1993 og finder anvendelse på aftaler  

 indgået efter dette tidspunkt.
§ 4 Loven gælder ikke for Færøerne og Grønland, men kan ved kongelig anordning  

 sættes i kraft for disse landsdele med de afvigelser, som de særlige færøske  

 eller grønlandske forhold tilsiger.
