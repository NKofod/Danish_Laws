INDLEDNING 1. Ved lov nr. 620 af 8. december 1982 er som ny § 138  

 b i lov nr. 333 af 19. juni 1974 om social bistand, jfr. lovbekendtgørelse  

 nr. 333 af 27. juni 1980 med senere ændringer, indføjet en bestemmelse,  

 hvorefter socialministeren efter indstilling fra kommunalbestyrelsen eller  

 amtsrådet kan tillade, at der for en forsøgsperiode oprettes andre  

 SOCIALPÆDAGOGISKE TILBUD FOR BØRN og ANDRE INSTITUTIONSFORMER FOR BØRN OG  

 VOKSNE end dem, der er omtalt i bistandslovens afsnit VI og VII.
I  

 forbindelse med en sådan tilladelse kan socialministeren godkende  

 betalingsordninger og ordninger vedrørende udgiftsfordeling, selv om  

 ordningerne fraviger reglerne herom.
Forældrebetalingen kan dog ikke ved  

 sådanne ordninger fastsættes højere end den sædvanlige forældrebetaling for  

 tilsvarende pædagogiske tilbud for samme aldersgruppe i kommunen.
 Bestemmelsen har virkning fra 1. januar 1983.
FORSØGSVIRKSOMHED INDEN FOR DET SOCIALE OMRÅDE 2. De ændrede levevilkår for befolkningen og de  

 begrænsede offentlige ressourcer gør det nødvendigt, at der iværksættes  

 forsøg og eksperimenter med udviklingen af nye metoder til at forebygge,  

 afbøde eller opfylde sociale behov.
Forsøgsordninger kan sigte mod at  

 tilvejebringe mere fleksible løsninger, og de kan opstå ud fra lokale ønsker  

 om øget selvforvaltning, brugerindflydelse og ansvar for egen situation, der  

 kan medvirke til at fremme den gensidige sociale ansvarlighed i et  

 lokalområde.
 Som et led i arbejdet med at finde frem til nye løsninger, er det vigtigt,  

 at forsøgsvirksomheden inden for hele det sociale område styrkes.
For at understøtte forsøgsvirksomheden og omstillingen i kommunerne har  

 socialministeriet udsendt cirkulære af 24. november 1982 om  

 kommunalbestyrelsernes beslutningsgrundlag inden for  

 dagforanstaltningsområdet.
Cirkulæret har til formål at belyse kommunernes  

 store handlefrihed på området, samt ved eksempler at vise begrænsninger på  

 området uden for den sociale lovgivning med henblik på den forestående  

 omstillingsvirksomhed inden for den offentlige sektor, der i særlig grad  

 søges fremmet i disse år.
I tilknytning til dette cirkulære har  

 socialstyrelsen i december 1982 udsendt en vejledning om fornyelse af  

 indsatsen for småbørn og småbørnsfamilier, så kommunerne heri kan hente  

 inspiration til iværksættelse af alternative foranstaltninger, som er mindre  

 ressourcekrævende end de traditionelt forekommende.
Vejledningen skal navnlig  

 anvendes i planlægningsrunden 1983, som vedrører planerne 1984-88. Der  

 henvises i denne forbindelse til socialministeriets vejledning af 30. juni  

 1983 om stop for nyetablering af daginstitutioner for børn og af plejehjem  

 for ældre samt begrænsning af ressourceforbruget i øvrigt.
I 1983 påregnes  

 udsendt en vejledning på ældreområdet om omlægning og fornyelse af indsatsen  

 for ældre.
Vejledningen skal navnlig anvendes i planlægningsrunden 1984, som  

 vedrører planerne 1985-89.
Forsøgsvirksomhed finder allerede sted inden for store dele af det sociale  

 område.
Den forsøgsvirksomhed, som sker inden for rammerne af de almindelige  

 bestemmelser i bistandsloven, kræver ikke godkendelse af socialministeren  

 efter bistandslovens § 138 b, og kan finde sted som hidtil.
FORSØGSVIRKSOMHED EFTER BISTANDSLOVENS § 138 B 3. For yderligere at understøtte  

 omstillingsvirksomheden inden for bistandslovens dag- og  

 døgnforanstaltningsområde er der i bistandslovens § 138 b tilvejebragt  

 hjemmel til, at socialministeren kan godkende, at der etableres  

 forsøgsordninger, hvorefter der oprettes andre socialpædagogiske tilbud for  

 børn og andre institutionsformer for børn og voksne end dem, der er omtalt i  

 afsnit VI og VII i bistandsloven.
Det er HENSIGTEN MED FORSØGSBESTEMMELSEN at understøtte mulighederne for  

 det lokale initiativ på området, således at der som alternativ til de  

 eksisterende pasnings- og institutionsformer etableres mere smidige og  

 utraditionelle former - der kan gå på tværs af de hidtidige pasnings- og  

 institutionsordninger.
Der er herved skabt mulighed for, at også  

 privatpersoner og private organisationer i højere grad kan bidrage til  

 løsningen af de sociale opgaver og således medvirke til at give forældre og  

 brugere en langt større mulighed for at vælge lige netop den løsning, der  

 tilgodeser den enkeltes behov bedst muligt.
 4. Der er adgang til at søge etableret forsøg for de  

 foranstaltninger, der er omtalt i bistandslovens afsnit VI og VII,  

 mellemformer heraf eller alternativer hertil, d.v.s. inden for følgende  

 områder:
 Den formidlede dagpleje for børn.
 Daginstitutioner for børn.
 Særlige daginstitutioner for børn og unge med vidtgående fysiske eller  

 psykiske handicap.
 Familiepleje for børn.
 Døgninstitutioner for børn og unge.
 Rådgivningscentre for børn og unge.
 Daginstitutioner for voksne (daghjem og dagcentre).
 Plejehjem og beskyttede boliger.
 Revalideringsinstitutioner.
 Svangre- og mødrehjem.
 Forsorgshjem.
 Institutioner for personer med vidtgående fysiske eller psykiske handicap  

 - herunder særlige plejehjem.
Ved godkendelse af forsøg efter bistandslovens § 138 b er der kun adgang  

 til at godkende ændringer inden for de nævnte områder i bistandsloven.
Der er  

 dog samtidig adgang til at godkende forsøg, selv om der sker en fravigelse af  

 bistandslovens regler om betalingsordninger og udgiftsfordeling.
Specielt for  

 så vidt angår daginstitutionsområdet vil betalingsordningerne dog begrænses  

 af, at forældrebetalingen ikke kan fastsættes højere end den sædvanlige  

 forældrebetaling for tilsvarende pædagogiske tilbud for samme aldersgrupper i  

 kommunen.
 5. Som eksempler og modeller for forsøgsordninger  

 inden for DAGFORANSTALTNINGSOMRÅDET FOR BØRN kan nævnes følgende:
 - privatarrangeret pasning ved fremmed hjælp for eget og andre børn i eget  

 hjem.
Eksemplet rummer, at en enkeltperson ansætter en person (en slags  

 dagplejer), der i hjemmet skal passe familiens eget barn/børn.
Det offentlige  

 tilskud gives, fordi familien tillige vil påtage sig at passe andre børn, som  

 man finder frem til via venner, beboerområde, pladsanvisning, annoncering  

 eller lignende.
En dispensation fra dagplejebestemmelserne kræves, fordi  

 bistandslovens §§ 63-64 ifølge fortolkning kun omfatter det tilfælde, at  

 dagplejen foregår i dagplejerens eget hjem.
Der er derfor tale om en  

 udvidelse af det hidtidige dagplejebegreb.
 - 2 eller flere (eventuelt forældre) passer i eget hjem flere end 5 børn.
De 2 voksne kan være en dagplejer, der ansætter en hjælper, 2 dagplejere,  

 forældre, der slår sig sammen, pædagoger eller lignende.
Herved får de 2  

 voksne mulighed for at passe flere end 5 børn.
Dette eksempel kræver  

 ligeledes dispensation fra dagplejereglerne, der alene omhandler EN  

 dagplejer.
 Initiativet må ske på privat basis.
 - en gruppe forældre passer på skift egen gruppes børn (eventuelt også  

 flere) i et af hjemmene eller på skift i hjemmene.
Her tænkes på den situation at en gruppe forældre, der har deltidsarbejde,  

 skiftende arbejdstider eller lignende finder sammen.
De har tid til overs til  

 at passe hinandens børn og får et tilskud til denne opgave fra kommunen.
 - en eller flere passer i lejede eller kommunale lokaler andre, eventuelt  

 egne børn.
Både kommuner og forældregrupper kan tage initiativ til at etablere en  

 børnegruppe.
Til en gruppe på 8-10 børn kan eventuelt ansættes 2, heraf måske  

 en med pædagogisk uddannelse.
Åbningstiden kan afpasses efter forældrenes behov.
Velegnet kan være en  

 nedlagt mindre institution, undervisningslolaler, samlingssal på  

 ældreinstitution, menighedssal etc.
Fordelene ved denne ordning er, at de  

 positive sider fra institution og dagpleje samordnes - små hjemlige forhold  

 og flere kontaktmuligheder - samtidig med, at udgifterne er væsentlig mindre.
 - en eksisterende legestue gøres selvstyrende.
 Der tænkes på, at en eksisterende ordning i højere grad styres af  

 forældreråd/bestyrelse ved, at kommunen ikke anviser efter gældende budget-  

 og regnskabssystem, men at institutionen drives med støtte af et kommunalt  

 tilskud (puljebeløb).
Eksemplet vil nok være en mulighed ved de såkaldte legesteder, hvor  

 børnene møder i få timer nogle dage om ugen, og udgiftsniveauet derfor er  

 relativt lavt; eksemplet kan imidlertid også anvendes ved andre  

 institutionsformer.
Forældrene får herved ansvar for institutionens økonomi.
 - forældregrupper former løsninger inden for rammerne af et givet budget.
Her tænkes på den situation, at kommunen afsætter et bestemt puljebeløb  

 til pasning af børn inden for et afgrænset område.
Brugerne må derefter  

 tilpasse deres ønsker med hensyn til bl.a. form, åbningstid og serviceniveau  

 efter rammen.
Forbrug ud over rammen skal betales af forældrene.
Modellen er  

 især anvendelig ved planlægning af tilbud, men kan også anvendes ved  

 tilpasning af såvel et områdes institutioner som den enkelte institution.
 Tilsynet med dagforanstaltningerne påhviler kommunen, der skal påse, at  

 forholdene i pågældende hjem/sted i socialpædagogisk, sikkerhedsmæssig og  

 sundhedsmæssig henseende er forsvarlige.
6. Inden for DØGNINSTITUTIONSOMRÅDET, som i  

 bistandsloven er henlagt til amtskommunernes ansvar, er der efter de gældende  

 bestemmelser mulighed for at etablere et varieret udbud af  

 institutionspladser enten gennem oprettelse af amtskommunale institutioner  

 eller ved, at amtskommunerne indgår overenskomst med private selvejende  

 institutioner.
De enkelte institutionstyper er ifølge loven imidlertid  

 beregnet til en bestemt personkreds, f. eks. børn og unge, mødre med småbørn  

 o.s.v.
Med forsøgsbestemmelsen bliver det muligt at etablere institutioner, hvori  

 kan optages forskellige aldersgrupper, f. eks. fædre og/eller mødre med deres  

 større børn.
Amtskommunerne får endvidere mulighed for at etablere  

 forsøgsordninger, hvor, man indgår i samarbejde med private om løsning af  

 institutionsopgaver, uden indgåelse af en egentlig overenskomst.
7. Inden for ÆLDREOMRÅDET giver de gældende  

 bestemmelser i bistandsloven vide muligheder for at gennemføre forsøg med  

 ændrede måder at tilrettelægge arbejdet på.
I vidt omfang vil man kunne  

 kombinere anvendelse af ressourcer, der er til rådighed for ældre i eget hjem  

 og på institutioner.
Det er tillige muligt at yde støtte til grupper af  

 pensionister, der selv ønsker at sætte aktiviteter igang.
 Inden for bistandslovens område er det derfor især ydelses- og  

 betalingsreglerne, der kan give anledning til forsøg efter bistandslovens §  

 138 b.
 Som eksempler og modeller for forsøgsordninger inden for ældreområdet, der  

 nødvendiggør fravigelse af gældende regler i bistandsloven, kan nævnes  

 følgende:
 - indførelse af andre betalingssystemer i f.eks. plejehjem, jfr.  

 forslagene i ældrekommissionens 3. og afsluttende delrapport »Sammenhæng  

 i ældrepolitikken«.
Der tænkes her på ordninger, hvor pensionen, der efter gældende regler går  

 til betaling for plejehjemsopholdet, helt eller delvis udbetales som en  

 samlet sum til beboernes egen rådighed til dækning af nærmere angivne  

 udgifter, f.eks. kost, rengøring, befordring, deltagelse i  

 dagcenteraktiviteter etc.
Herved opnås mulighed for en vis opblødning af  

 institutionsgrænserne, således at plejehjemmet i højere grad kommer til at  

 fungere som beskyttet bolig eller kollektivbolig.
Det vil sige, at bistanden  

 udmåles i forhold til den enkelte beboers behov og ikke ud fra det samlede  

 tilbud, plejehjemmet yder.
- udvidet anvendelse af midlertidige plejehjemsophold.
Ud over de allerede  

 kendte former f.eks. aflastning af familie under dennes eller pensionistens  

 egen sygdom - kan tænkes midlertidige plejehjemsophold, hvor plejehjemmets  

 særlige behandlings/træningsfaciliteter udnyttes med henblik på  

 vedligeholdelses- og genoptræning samt vurdering af bistandsbehov.
I den  

 forbindelse kan tænkes særlige betalingsordninger for midlertidige ophold,  

 jfr. foran.
 - institutioner for børn, unge og ældre.
 Der tænkes her på kommunale og amtskommunale dagforanstaltninger for flere  

 alderskategorier, f.eks. ungdomsklubber, klubber for personer med vidtgående  

 fysiske eller psykiske handicap og dagcentre for ældre, hvor alle kan vælge  

 sig ind på aktiviteter, uafhængigt af alder, og hvor der administrativt sker  

 en fordeling af udgifterne under hensyn til en rimelig fordeling af  

 benyttelsen, evt. kombineret med forsøg med fælles betalingsordninger.
- Grupper af ældre (eller pårørende) former en løsning, der  

 tilfredsstiller gruppens behov inden for rammerne af et givet budget, f.eks.  

 ved at etablere en form for dagcentervirksomhed.
Kommunen støtter aktiviteten  

 ved at tildele gruppen et pengebeløb (puljebeløb). Hvad gruppen evt.  

 forbruger ud over puljen må betales af brugerne.
Generelt kan nævnes forsøg, hvori indgår omstilling, ændret anvendelse af  

 de givne ressourcer, ændret opfyldelse af eksisterende behov samt forsøg,  

 hvor sociale behov opfyldes under mere private former.
Brugere og pårørende  

 kan deltage aktivt ikke alene i selve forsøgets udførelse, men også i den  

 planlæggende fase.
GODKENDELSE AF BETALINGSORDNINGER OG ORDNINGER VEDRØRENDE ÆNDRET  

 UDGIFTSFORDELING 8. Efter bistandslovens § 138 b, stk. 2, er der i  

 forbindelse med tilladelse til at etablere forsøg efter bistandslovens § 138  

 b, stk. 1, adgang til at godkende betalingsordninger og ordninger vedrørende  

 udgiftsfordeling selv om ordningerne fraviger reglerne herom.
 Ansøgninger om forsøg, der medfører merudgifter for staten, skal  

 forelægges bevillingsmyndighederne på sædvanlig vis.
 Om mulighederne for at opnå støtte fra socialstyrelsens forsøgsudvalg og  

 for at få andel i den på finansloven opførte reserve til omstilling inden for  

 den offentlige sektor henvises til vejledningens pkt. 13 og 14.
Når der i forsøgsordningerne indgår foranstaltninger, hvor de offentlige  

 udgifter fordeles efter forskellige regler (f.eks. foranstaltninger med  

 kommunal/statslig, med kommunal/amtskommunal, med alene kommunal eller med  

 alene amtskommunal finansiering), skal det på forhånd fastlægges, hvordan  

 udgifterne til foranstaltninger under forsøget fordeles.
Dette kan f.eks. ske  

 ved at fastlægge den vægt, hvormed de forskellige foranstaltninger og de  

 dertil hørende finansieringsregler indgår i det samlede forsøg og dermed i  

 den samlede udgiftsfordeling.
Udgiftsfordelingen mellem modtagere af den sociale ydelse og  

 kommune/amtskommune/stat skal godkendes for hvert enkelt forsøg, hvor de  

 almindelige bestemmelser fraviges.
Særligt ved forsøg inden for  

 dagforanstaltningsområdet gælder, at forældrebetalingen ikke kan fastsættes  

 højere end den sædvanlige betaling for tilsvarende pædagogiske tilbud for  

 samme aldersgruppe i kommunen.
ANSØGNINGSPROCEDURE 9. Kommuner/amtskommuner, der ønsker at gennemføre  

 forsøg efter bistandslovens § 138 b, skal indsende ansøgning herom til  

 socialstyrelsen.
Institutioner, organisationer, private og andre kan tillige  

 tage initiativ til gennemførelse af forsøg.
Ansøgninger om forsøg fra  

 institutioner, organisationer, private og andre skal indsendes gennem  

 kommunen/amtskommunen og videresendes til socialstyrelsen såfremt  

 kommunalbestyrelsen/amtsrådet kan anbefale forsøgets gennemførelse.  

 Kommunen/amtskommunen er ansvarlig for forsøgets afvikling, også hvor  

 forsøgets praktiske gennemførelse er overdraget til institutioner,  

 organisationer, private og andre.
Flere kommunalbestyrelser og/eller amtsråd  

 kan søge i fællesskab.
Alle relevante parter bør informeres og inddrages i  

 forsøgsvirksomheden fra det tidligst mulige tidspunkt og til afslutningen af  

 forsøget.
 Ansøgninger stiles til socialministeriet og sendes til socialstyrelsen.  

 Ansøgninger bør indeholde oplysninger om:
 - Forsøgets titel og kontaktperson.
 - Forsøgets formål, baggrund, problemstilling, indhold, metoder og omfang.
 - Tidsplan.
 - Ledelsesforhold.
- Hvilke regler i bistandslovens afsnit VI og VII der ønskes fraveget,  

 herunder betalingsregler og udgiftsfordeling.
Ved forsøg med pædagogiske  

 tilbud til børn oplyses om forældrebetaling, jfr. § 138 b, stk. 2, 2. pkt.
 - Forsøgets budget og finansiering.
 - Forsøgets økonomiske konsekvenser.
 - Hvordan borgerne/brugerne tænkes informeret om forsøget.
 - Tilsyn med forsøget, herunder ændrede krav til forvaltningen med hensyn  

 til rådgivning og tilsyn.
 - Forsøgets evaluering.
 Administrative problemer i forbindelse med afvikling af forsøg, af f.eks.  

 konterings- og refusionsmæssig karakter, vil blive søgt afhjulpet fra  

 centralt hold i videst muligt omfang.
En tilladelse fra socialministeriet til at etablere forsøgsordning vil  

 indeholde en præcisering af de fravigelser fra reglerne, der kan godkendes og  

 øvrige betingelser for forsøgets godkendelse, herunder krav om en vis  

 registrering af personer, der omfattes af en forsøgsordning.
Amtskommune,  

 berørte kommuner, amtsankenævn, den sociale ankestyrelse, den kommunale  

 revision og socialstyrelsen får samtidig kopi af tilladelsen.
VURDERING AF FORSØG 10. Gennem de årlige revisioner/ajourføringer af  

 social- og sundhedsplanlægningen efter den sociale styrelseslovs § 11 vil den  

 enkelte kommune kunne beskrive og vurdere de enkelte forsøgsordninger.  

 Kommunalbestyrelsen får derved mulighed for at vurdere forsøgsordninger i  

 sammenhæng med øvrige ordninger på området og sammenholde resultater med mere  

 langsigtede politiske målsætninger.
På grundlag heraf vil de centrale myndigheder kunne følge forsøgsordninger  

 på dagforanstaltnings- og institutionsområdet ved gennemgang af de årlige  

 social- og sundhedsplaner.
Registrering af forsøgsordninger i  

 planlægningssystemet er ligeledes en nødvendig forudsætning for at kunne  

 vurdere, hvorvidt den enkelte kommune for eksempel opfylder sin forpligtelse  

 til at etablere pasningsmuligheder m.v. for børn.
 De centrale myndigheder vil ved de årlige tilbagemeldinger i  

 planlægningssystemet kunne informere kommunalbestyrelser og amtsråd om de  

 forskellige lokale forsøgsordninger og tilskynde til et mere hensigtsmæssigt  

 og effektivt ressourceforbrug på området.
 Med henblik på at give regeringen og folketinget et fyldestgørende  

 grundlag for en eventuel varig ændring af afsnit VI og VII vil de kommuner,  

 der får tilladelse til at etablere forsøgsordninger, blive anmodet om ved  

 forsøgets afslutning, eller når der foreligger tilstrækkeligt materiale  

 hertil, at give oplysning om forsøgets administrative, økonomiske,  

 personalemæssige, juridiske og socialpolitiske virkninger samt om borgernes  

 reaktion på forsøgsordningerne, således at disse oplysninger kan danne  

 grundlag for en central vurdering.
I særlige tilfælde kan der endvidere være behov for en mere dybtgående  

 vurdering af forsøg og alternativer til de eksisterende foranstaltninger -  

 også i løbet af forsøgsperioden.
Der kan i forbindelse med godkendelse blive  

 stillet krav om en evaluering foretaget af en uvildig forskningsinstitution  

 som f.eks. socialforskningsinstituttet eller Amtskommunernes og Kommunernes  

 Forskningsinstitut.
I ekstraordinære tilfælde, hvor et forsøg f.eks. vil  

 kunne få mere vidtrækkende konsekvenser for den sociale lovgivning, vil der  

 eventuelt kunne ydes bistand fra de centrale myndigheder til vurdering af et  

 forsøg, ligesom socialforskningsinstituttet f.eks. vil kunne inddrages i  

 evaluering af sådanne forsøg.
KLAGEBEHANDLING 11. Ifølge bistandslovens § 15 kan det sociale udvalgs  

 afgørelser om optagelse i institutioner eller anbringelse i dag- og døgnpleje  

 og om betalingen herfor indbringes for amtsankenævnet (i Københavns og  

 Frederiksberg kommuner for den sociale ankestyrelse).
 Ved bedømmelse af sager fra de kommuner/amtskommuner, der har fået  

 tilladelse til at etablere forsøgsordninger, må ankeorganet lade  

 forsøgsordningerne indgå med de retningslinjer, som kommunen/amtskommunen har  

 fået tilladelse til at etablere forsøgene efter.
FINANSIERING AF FORSØG 12. Udgifter til drift af en foranstaltning, som  

 indgår i et forsøg, afholdes efter samme regler, som gælder for finansiering  

 af den pågældende foranstaltning, jfr. dog pkt. 7 om godkendelse af  

 betalingsordninger.
Administrative udgifter ved forsøgsvirksomhed, d.v.s.  

 udgifter ved tilrettelæggelse, afvikling, beskrivelse, vurdering m.v. af  

 forsøg, afholdes som alt overvejende hovedregel af  

 kommunalbestyrelsen/amtsrådet (evt. initiativtager til forsøget).
 13. Socialstyrelsen kan gennem sit forsøgsudvalg i  

 begrænset omfang give støtte til forsøgsvirksomhed ved anvendelse af den  

 tilskudsbevilling til forsøgsvirksomhed, som er optaget på finansloven.
 Bevillingen anvendes til at støtte forsøgs- og udviklingsarbejde m.v. i  

 den sociale sektor, eventuelt i sammenhæng med tilgrænsende områder, f.eks.  

 sundheds-, undervisnings- eller arbejdsmarkedssektorerne.
 Forsøgsudvalget kan i begrænset omfang yde økonomisk og konsultativ støtte  

 til tilrettelæggelse, beskrivelse og vurdering af forsøgsvirksomhed, herunder  

 vejlede om andre støttemuligheder og relevante forskningsinstitutioner m.v.  

 Ansøgningsskema til forsøgsudvalget kan rekvireres i socialstyrelsen.
 14. På finansloven er der for hvert af årene 1983,  

 1984 og 1985 afsat en RESERVE TIL OMSTILLING INDEN FOR DEN OFFENTLIGE SEKTOR.
 Omstillingsreserven har til hovedformål at fremme det offentliges  

 omstillingsevne ved finansiering af midlertidige merudgifter som følge af, at  

 der er en tidsmæssig forskydning mellem merudgifter ved påbegyndelse af  

 nye/ændrede aktiviteter og besparelser ved den modsvarende  

 aftrapning/afvikling af hidtidige aktiviteter.
Omstillingsreserven kan anvendes til forsøg, som har til formål at afprøve  

 nye og billigere eller mere effektive metoder til at løse opgaverne på.
Det  

 som adskiller omstillingen fra traditionel forsøgsvirksomhed er, at der i  

 forsøget skal indgå en nedtrapning/afvikling af hidtidige aktiviteter.
Ansøgning om midler fra omstillingsreserven stiles til finansministeriet  

 men indsendes til socialministeriet.
Såfremt ansøgningen om omstillingsmidler  

 vedrører forsøg efter bistandslovens § 138 b, kan ansøgningen indsendes  

 gennem socialstyrelsen.
Socialministeriet vurderer efter indstilling fra socialstyrelsen om  

 forslaget kan støttes og ansøger i givet fald om midler fra  

 omstillingsreserven.
Om de nærmere bestemmelser for ansøgning om andel i  

 omstillingsreserven henvises til finansministeriets cirkulæreskrivelse af 15.  

 marts 1982.
