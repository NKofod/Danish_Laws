 I henhold til § 7, stk. 4, § 11, stk. 2, og § 15, stk. 3, i  

 sømandsskatteloven, jfr. lovbekendtgørelse nr. 393 af 23. juli 1969,  

 bestemmes:
 § 1.  Ved overførsel af personfradrag efter reglerne  

 nedenfor i §§ 3-5 anvendes altid det personfradrag, der for det pågældende  

 indkomstår fastsættes i lov om udskrivning af indkomst- og formueskatten til  

 staten.
 Overførsel af uudnyttede person- og hustrufradrag.
 § 2.  For indkomstår, hvor personfradrag efter  

 sømandsskattelovens § 15, stk. 2, ikke fuldt ud kan udnyttes i indtægten i  

 land, overføres det overskydende beløb som et særligt fradrag til indtægten  

 om bord efter reglerne i sømandsskattelovens § 5, stk. 3, 3.-6. pkt.
 § 3.  For indkomstår, hvor den gifte mand er  

 sømandsbeskattet, og hustruen ikke er ansat særskilt til indkomstskat eller  

 sømandsbeskattet, overføres hendes personfradrag til mandens indtægt om bord.  

 Fradraget udgør så stor en del af det årlige fradrag, som svarer til antallet  

 af dage med tjeneste om bord.
Stk. 2.  Har sømanden ikke i hele indkomståret gjort  

 tjeneste om bord, overføres hustruens personfradrag til mandens indtægt i  

 land.
Fradraget udgør så stor en del af det årlige personfradrag, som svarer  

 til antallet af dage uden tjeneste om bord.
I det omfang fradraget ikke  

 udnyttes i mandens indtægt i land, overføres det til indtægten om bord.
 § 4.  For indkomstår, hvor den gifte mand er  

 sømandsbeskattet, og hustruen er ansat særskilt til indkomstskat, men ikke  

 sømandsbeskattet, overføres den del af hendes personfradrag, der ikke kan  

 udnyttes i hendes indtægt, til mandens indtægt efter reglerne i § 3.
 § 5.  For indkomstår, hvor den gifte kvinde er  

 sømandsbeskattet, men manden ikke er sømandsbeskattet, overføres den del af  

 hans personfradrag, der ikke kan udnyttes i hans indtægt, til hustruens  

 indtægt efter reglerne i § 3.
 § 6.  For indkomstår, hvor den gifte mand er  

 sømandsbeskattet, og hustruen er ansat særskilt til indkomstskat, men ikke  

 sømandsbeskattet, overføres den del af hustrufradraget, der ikke kan udnyttes  

 i hendes indtægt efter indrømmelse af personfradrag, til mandens indtægt  

 efter samme regler, som ifølge § 3 gælder for overførsel af personfradraget.
 § 7.  Fradrag, der i medfør af §§ 3-6 overføres til  

 indtægten om bord, medregnes som et særligt fradrag, jfr. sømandsskattelovens  

 § 5, stk. 3. Fradraget indrømmes ved opgørelsen af den månedlige indtægt med  

 0,1 af det overførte beløb.
 Skatteberegningen af indtægt i land.
 § 8.  Sømandens skattepligtige indkomst opgøres efter  

 sømandsskattelovens § 14, stk. 1 og 2. Ved denne opgørelse reduceres  

 indtægten om bord med de i medfør af sømandsskattelovens § 7, stk. 1,  

 indrømmede personfradrag, samt de til indtægten om bord overførte fradrag  

 efter §§ 2-6. Indtægten i land reduceres med de hertil overførte fradrag  

 efter §§ 3-6.
Stk. 2.  Ved anvendelse af de udskrivningsregler, der  

 gælder for det pågældende indkomstår, beregnes indkomstskatten til staten,  

 folkepensionsbidraget, indkomstskatten til kommunen og den kirkelige afgift,  

 af den i henhold til stk. 1 opgjorte skattepligtige indkomst.
Ved  

 skatteberegningen indrømmes personfradrag efter reglerne i § 37, stk. 1, §  

 37, stk. 2, 2. pkt., § 37B i kildeskatteloven og §§ 5 og 9, stk. 1, i  

 kommuneskatteloven.
Fradragene udgør dog kun så stor en del af de årlige  

 fradrag, som svarer til antallet af dage uden tjeneste om bord.
 Stk. 3.  Skatterne af sømandens indtægt i land udgør så  

 stor en del af de således beregnede skattebeløb, som svarer til forholdet  

 mellem indtægten i land, jfr. stk. 1, 3. pkt., og den samlede skattepligtige  

 indkomst, opgjort efter stk. 1.
 Foreløbig afregning af tilbageholdt sømandsskat.
§ 9.  Såfremt rederiet ikke har videresendt den i  

 sømandsskattelovens § 11, stk. 1, omtalte opgørelse over de beregnede  

 sømandsskattebeløb senest 2 måneder efter udløbet af vedkommende  

 lønningsmåned, skal det foretage en foreløbig afregning af den tilbageholdte  

 sømandsskat til sømandsskattekontoret.
Beløbet, der indbetales, fastsættes i  

 forhold til det skattebeløb, der normalt afregnes fra skibet, eller til et  

 beløb, der svarer til den i forrige lønningsmåned om bord indeholdte  

 sømandsskat.
Er der ikke tidligere afregnet sømandsskat fra skibet,  

 fastsættes den foreløbige afregning til et efter de foreliggende oplysninger  

 om indtægten om bord anslået beløb.
 Stk. 2.  Beløb, der foreløbig afregnes i henhold til  

 stk. 1, skal indsættes på sømandsskattekontorets postgirokonto senest 10 dage  

 efter udløbet af den i stk. 1 nævnte frist på 2 måneder efter udløbet af  

 vedkommende lønningsmåned.
 § 10.  Bekendtgørelsen træder i kraft den 1. januar  

 1970.
 Finansministeriet, den 19. december  

 1969.
 Poul Møller.
