Bekendtgørelse om straffebestemmelser for overtrædelse af forordning om definition, beskrivelse, præsentation, mærkning og beskyttelse af geografiske betegnelser for aromatiserede vinprodukter I medfør af § 60, stk. 3, i lov om fødevarer, jf. lovbekendtgørelse nr. 467 af 15. maj 2014, fastsættes efter bemyndigelse i henhold til § 7, stk. 1, nr. 3, i bekendtgørelse nr. 511 af 23. april 2015 om Fødevarestyrelsens opgaver og beføjelser:
 § 1. Denne bekendtgørelse vedrører Europa-Parlamentets og Rådets forordning (EU) nr. 251/2014 af 26. februar 2014 om definition, beskrivelse, præsentation, mærkning og beskyttelse af geografiske betegnelser for aromatiserede vinprodukter og om ophævelse af Rådets forordning (EØF) nr. 1601/91.
 Stk. 2. Medmindre højere straf er forskyldt efter den øvrige lovgivning, straffes med bøde den fødevarevirksomhed, der overtræder:
 1) Artikel 4, stk. 1.
 2) Artikel 5, stk. 1-3 og stk. 5.
 3) Artikel 6.
 4) Artikel 7.
 5) Artikel 8.
 6) Artikel 17, stk. 3.
 7) Artikel 20, stk. 1.
 Stk. 3. Medmindre højere straf er forskyldt efter den øvrige lovgivning, straffes følgende handlinger, jf. art. 20, stk. 2 i Europa-Parlamentets og Rådets forordning (EU) nr. 251/2014 af 26. februar 2014 om definition, beskrivelse, præsentation, mærkning og beskyttelse af geografiske betegnelser for aromatiserede vinprodukter og om ophævelse af Rådets forordning (EØF) nr. 1601/91, med bøde:
 1) Enhver direkte eller indirekte kommerciel anvendelse af en beskyttet betegnelse:
a) for lignende produkter, som ikke er i overensstemmelse med den beskyttede betegnelses produktspecifikation, eller b) for så vidt en sådan anvendelse udnytter en geografisk betegnelses omdømme.
 2) Enhver uretmæssig anvendelse, efterligning eller antydning, selv om produktets eller tjenesteydelsens virkelige oprindelse er angivet, eller den beskyttede betegnelse er oversat, transskriberet eller translittereret eller ledsaget af udtryk såsom »art«, »type«, »måde«, »som fremstillet i«, »efterligning«, »smag«, »som« eller tilsvarende.
 4) Enhver anden form for falsk eller vildledende angivelse af produktets herkomst, oprindelse, art eller væsentlige egenskaber på den indre eller ydre emballage og i reklamer for eller dokumenter vedrørende det pågældende vinavlsprodukt samt anvendelse af emballager, der kan give et fejlagtigt indtryk af produktets oprindelse.
 5) Enhver anden form for praksis, der kan vildlede forbrugerne med hensyn til produktets virkelige oprindelse.
Stk. 4. Straffen kan stige til fængsel i indtil 2 år, hvis den ved handlingen eller undladelsen skete overtrædelse er begået med forsæt eller grov uagtsomhed, og der ved overtrædelsen er 1) forvoldt skade på sundheden eller fremkaldt fare herfor, eller 2) opnået eller tilsigtet opnået en økonomisk fordel for den pågældende selv eller andre.
 Stk. 4. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
 § 2. Bekendtgørelsen træder i kraft den 14. juli 2015.
