Landsskatteretskendelse af 20. december 2002 vedr.  

 Godtgørelse af råstofafgift  eksport af teglsten A A/Ss klage skyldes, at Told- og Skatteregionen har  

 tilbagekaldt selskabets bevilling til godtgørelse af råstofafgift for  

 teglvarer, der er eksporteret til udlandet, idet regionen har fundet, at de  

 omhandlede færdigvarer med et indhold af råstoffer ikke er omfattet af  

 godtgørelsesbestemmelsen i lov om afgift af affald og råstoffer § 7.
Det er oplyst, at selskabet producerer teglsten, der bl.a.  

 bliver eksporteret til udlandet, særligt til Tyskland og Sverige.
På det  

 tyske  

 marked konkurreres dels med tyske, hollandske samt øvrige danske producenter,  

 mens man på det svenske marked konkurrerer med svenske samt øvrige danske  

 producenter.
Teglstenene bliver produceret ved anvendelse af opgravet,  

 forarbejdet ler, der tilsættes sand og vand, og som herefter formes til enten  

 mur- eller tagsten.
Efter formgivningen tørres stenene og bliver brændt,  

 hvorefter produktet er klar til forsendelse.
Det er endvidere oplyst, at selskabet, der er registreret efter  

 lov om afgift af affald og råstoffer § 4, har haft bevilling til godtgørelse  

 af  

 råstofafgiften for den mængde råstoffer, der er medgået til fremstilling af  

 teglstenene.
Der er fremlagt kopi af de seneste bevillinger, gældende for  

 perioden 1. januar 1990 og frem til udgangen af december måned 1994, samt for  

 perioden 1. januar 1995 og indtil den 31. december 1999. Sidstnævnte  

 bevilling  

 bortfaldt dog ved udgangen af marts 1998 i forbindelse med en  

 virksomhedsændring og ny bevilling for perioden 1. april 1998 og frem til  

 udgangen af marts måned 2003 blev herefter udstedt.
 Ved brev af 29. september 2000 til selskabet varslede den  

 stedlige told- og skatteregion, at bevillingen ville blive tilbagekaldt med  

 virkning fra 1. april 2001.
 Ved den påklagede afgørelse af 26. januar 2001 har Told- og  

 Skatteregionen tilbagekaldt den senest udstedte bevilling til klageren med  

 virkning fra 1. april 2001, idet regionen efter en gennemgang af  

 bevillingsgrundlaget har fundet, at selskabets eksport af færdigvarer med et  

 indhold af råstoffer ikke er omfattet af godtgørelsesbestemmelsen i lov om  

 afgift af affald og råstoffer § 7, hvorefter der kan ske godtgørelse af den  

 betalte afgift ved erhvervsmæssig levering til udlandet af råstoffer, som har  

 været underkastet en bearbejdning på land.
 Regionen har som begrundelse for sin afgørelse anført, at  

 afgiftsgodtgørelse efter disse regler forudsætter, at de udførte råstoffer  

 alene har været underkastet en bearbejdning i et omfang, som medfører, at de  

 efter bearbejdningen fortsat fremtræder som råstoffer, der er afgiftspligtige  

 efter  

 loven, og som er omfattet af lovens bilag 1 og 2.
Regionen har anført, at godtgørelsesreglerne i den tidligere lov  

 fra 1989 § 7, stk. 2, dels omfattede råstoffer, der har været underkastet en  

 bearbejdning, dels varer som nævnt i lovens § 2, stk. 1, dvs. varer som ved  

 indførsel ville være omfattet af dækningsafgiften.
Varer, som var underkastet  

 en videre forarbejdning, og dermed ikke fremtrådte som råstoffer, var således  

 i  

 lovens § 7, stk. 2, 2. led, særskilt anført som godtgørelsesberettigede.  

 Efter  

 bestemmelsens ordlyd omfattede godtgørelsesordningen således varer, der efter  

 sin karakter ville være omfattet af dækningsafgiftspligten, såfremt de var  

 blevet indført her til landet, uanset om de rent faktisk var indført her til  

 landet eller fremstillet her i landet.
De nærmere regler om godtgørelse af  

 afgift for varer, der var omfattet af reglerne om dækningsafgift, var optaget  

 i  

 Miljøministeriets bekendtgørelse nr. 876 af 20 december 1989, § 5 (senere  

 bekendtgørelse nr. 512 af 16 juni 1992). Godtgørelsesreglerne omfattede varer  

 af den omhandlede karakter, som enten var fremstillet her i landet, eller som  

 var indført fra udlandet.
Den nævnte bekendtgørelse bortfaldt imidlertid i  

 forbindelse med lovændringen i 1992, der trådte i kraft 1. januar 1993, hvor  

 ligeledes  

 reglerne om dækningsafgiften blev ophævet.
Det er således regionens opfattelse, at der med bekendtgørelsens  

 bortfald og den samtidige ændring af lovens § 7, ikke længere er lovmæssig  

 dækning for at yde afgiftsgodtgørelse ved udførsel af færdigvarer med indhold  

 af afgiftspligtige råstoffer, og har i denne forbindelse henvist til, at  

 ordlyden i bemærkningerne til § 7 i lovforslag (L 70) omhandler bortfald af  

 bestemmelsen om godtgørelse af råstofafgift ved udførsel af  

 dækningsafgiftspligtige varer, og således ikke af varer, hvoraf der var  

 betalt  

 dækningsafgift.
Bestemmelsen i lovens § 7, omfatter således efter  

 lovændringen  

 i 1992 alene råstoffer, der også efter en forarbejdning fremtræder som  

 råstoffer i forbindelse med udførsel her fra landet.
For så vidt angår det konkurrencemæssige element som omtalt i  

 lovforslaget (L 100) har regionen anført, at dette alene ses at relatere sig  

 til den erhvervsmæssige udførsel af råstoffer, som har været underkastet en  

 bearbejdning, og altså ikke til udførsel af varer, som var omfattet af  

 dagældende lovs § 2, stk. 1. Det er således regionens opfattelse, at på  

 baggrund af lovens forarbejder knytter bemærkningerne sig til  

 konkurrencesituationen hos de danske råstofindvindere og ikke hos danske  

 producenter af færdigvarer.
Dette støttes også af, at godtgørelsesreglerne  

 efter lovens § 7, i bemærkningerne til lovforslag (L 70) kædes sammen med  

 bestemmelserne i lovens § 5, stk. 3, som omhandler de registrerede  

 råstof-indvinderes mulighed for at holde eksporterede råstoffer, der har  

 været  

 underkastet en bearbejdning på land, uden for den afgiftspligtige mængde.  

 Reglerne om afgiftsgodtgørelse i lovens § 7, er således indsat i loven med  

 henblik på at give de ikke-registrerede virksomheder samme afgiftsmæssige  

 betingelser, som er gældende for registrerede virksomheder, ved udførsel af  

 bearbejdede råstoffer til udlandet.
 For så vidt angår klagerens bemærkninger om lovens §§ 5 og 7,  

 har regionen anført, at klagerens synspunkter herom synes at bero på en  

 misforståelse af anvendelsen af de omhandlede bestemmelser, idet lovens § 5,  

 stk. 3,  

    

  

 giver registrerede virksomheder  

 mulighed for i den afgiftspligtige mængde at fradrage mængden af  

 afgiftspligtige råstoffer, som er leveret til udlandet efter at have været  

 underkastet en bearbejdning på land, medens afgiftsgodtgørelsen efter § 7,  

 tager sigte på, at ikke registrerede virksomheder, som har betalt afgift ved  

 tilførsel af råstoffer til virksomheden, kan få godtgjort denne afgift ved  

 udførsel af råstofferne til udlandet.
Regionen har endelig oplyst, at regionens afgørelse bygger på en  

 ny vurdering af lovgrundlaget for regionens bevillingsudstedelse, som  

 skyldes,  

 at reglerne hidtil har været  

    

  

 praktiseret  

 forskelligt blandt told- og skatteregionerne.
Afgørelsen er samtidig i  

 overensstemmelse med Told- og Skattestyrelsens punktafgiftsvejledning, der er  

 udtryk for gældende praksis på området.
Regionen har endelig bemærket, at der  

 har været givet et rimeligt varsel for den ændrede praksis.
 Klageren har nedlagt påstand om, at klageren fortsat er  

 berettiget til godtgørelse af råstofafgiften af den mængde afgiftspligtige  

 råstof, som er medgået til fremstilling af teglsten, der er blevet  

 eksporteret  

 til udlandet.
Klageren har til støtte for påstanden anført, at selvom der  

 skete en ændring af lov om afgift af affald og råstoffer i 1992, er der ikke  

 sket nogen ændring i godtgørelsesadgangen efter lovens § 7, for råstof  

 anvendt  

 i indenlands fremstillede produkter, der bliver eksporteret.
Klageren har  

 herved henvist til, at regionen ved fortolkningen af lovens § 7, fejlagtigt  

 har  

 lagt til grund, at der kun gives afgiftsgodtgørelse ved eksport af råstoffer  

 behandlet på land, der har været under simpel eller enkel forarbejdning, mens  

 der ikke længere kan gives godtgørelse, når råstofferne har været behandlet  

 under videregående forarbejdning.
Den nævnte bestemmelse giver imidlertid  

 dårlig mening, hvis man skal lægge regionens fortolkning til grund, idet  

 afgiften aldrig bliver betalt ved eksport af indenlandsk udvundne råstoffer,  

 da  

 registrerede virksomheder ikke betaler afgift ved indvinding eller import jf.  

 §  

 4, stk. 2, jf. § 4, og heller ikke betaler ved eksport, jf. § 5, stk. 3. Der  

 er med andre ord ikke nogen betalt afgift at godtgøre.
 Den situation, hvor bestemmelsens ordlyd rent faktisk giver  

 ordret mening, er ved eksport af indenlandsk fremstillede varer, indeholdende  

 afgiftspligtige råstoffer, da afgiften netop skal betales, når råstofferne  

 importeres eller udtages fra virksomhedens eget indvundne lager til  

 fremstilling og herefter godtgøres den betalte afgift, jf. § 7, når varen  

 senere eksporteres.
Det centrale i sagen er således fortolkning af ordet  

 "bearbejdning", herunder hvilken grad af bearbejdning  

 bestemmelserne  

 finder anvendelse på såvel i § 5, stk. 3, som i § 7. Til dette har klageren  

 anført, at ordet bearbejdning omfatter både simpel som  

 videregående  

 bearbejdning.
Det er ingen tilfældighed, at § 5, stk. 1, omtaler "simpel  

 bearbejdning", § 5, stk. 2, "videregående processer", mens §  

 5,  

 stk. 3, og § 7, alene taler om "bearbejdning på land". Efter  

 klagerens opfattelse er formuleringerne fuldt ud tilsigtede.
At ordet  

 "simpel" ikke anvendes i tilknytning til ordet  

 "bearbejdning" i lovens § 5, stk. 3, og § 7, skal netop sikre, at  

 råstofafgiften ikke virker konkurrenceforvridende.
Således skal der ikke  

 betales afgift ved eksport af forarbejdet ler i form af mursten, uanset om  

 der  

 tages udgangspunkt i godtgørelsesbestemmelsen i § 7, eller i  

 fradragsbestemmelsen i § 5, stk. 3. Samtidig fremgår det i udkast til Rapport  

 om revision af affalds- og råstofafgiften, som Skatteministeriet og Miljø- og  

 Energiministeriet har udarbejdet, at ministerierne finder behov for at  

 tilføje  

 ordet "simpel" foran bearbejdning i de to bestemmelser § 5, stk. 3,  

 og § 7. Havde dette allerede været udtryk for den gældende retstilstand,  

 ville  

 en sådan ændring ikke være nødvendig at foreslå indføjet.
Klageren har  

 herudover anført, at uanset hvilken forståelse af anvendelsesområdet for § 5,  

 og § 7, og disse bestemmelsers indbyrdes sammenhæng, man måtte lægge til  

 grund,  

 følger det af en formålsfortolkning af loven tillige med bemærkningerne om de  

 økonomiske konsekvenser af denne, at den ved lovændringen pr. 1. januar 1993  

 ophævede godtgørelse udelukkende relaterede sig til ophævelsen af betalingen  

 ved indførsel af varer og ikke til eksport af indenlandsk fremstillede varer.
 Klageren har videre anført, at for så vidt angår retstilstanden  

 før lov nr. 1071 af 23. december 1992, er der enighed om, at loven indeholdt  

 mulighed for godtgørelse ved eksport af varer, både ved indførsel af varer,  

 der  

 indeholdt råstoffer, hvor der skulle betales dækningsafgift, som blev  

 godtgjort, når varerne blev eksporteret igen, jf. den tidligere  

 bekendtgørelse  

 om afgift af råstoffer nr. 512 af 16. juni 1992, § 4, stk. 1, og § 5, stk. 4,  

 samt  

 ved udførsel af varer fremstillet i Danmark, hvor afgiften blev godtgjort af  

 den mængde afgiftspligtige råstoffer, som var medgået til fremstillingen, jf.  

 den tidligere bekendtgørelse om afgift af råstoffer nr. 512 af 16. juni 1992,  

 § 5, stk. 1. Afgiften blev betalt ved udtagningen fra lageret til  

 fremstilling  

 af varen.
Der er imidlertid ikke enighed om, hvorvidt eksporten af varer  

 fremstillet i Danmark, hvor afgiften blev godtgjort af den mængde  

 afgiftspligtige råstoffer, som var medgået til fremstillingen skete med  

 hjemmel  

 i første eller andet led af § 7, stk. 2, efter lov nr. 838/1989. Af  

 bemærkningerne til lov nr. 838 af 19. december 1989, ved lovforslag nr. 100  

 fremsat den 7. december 1989, fremgår det, at "Ved erhvervsmæssig  

 udførsel af råstoffer, som har været underkastet en bearbejdning, godtgøres  

 afgiften for at undgå konkurrenceforvridning overfor udenlandske  

 producenter." Ved lovændringen i 1992, lov nr. 1071 af 23. december 1992, ved  

 lovforslag nr. 70 fremsat den 28. oktober 1992, fremgår det af  

 bemærkningerne,  

 at Efter lovens § 7, stk. 2, i den gældende lov godtgøres den  

 betalte afgift ved erhvervsmæssig udførsel af råstoffer, som har været  

 underkastet en bearbejdning, og af varer, hvoraf der er betalt  

 dækningsafgift.
Det foreslås, svarende til lovens 5, stk. 3, jf. bemærkningerne  

 til lovforslagets § 1, nr. 5, at det kommer til at fremgå af bestemmelsen, at  

 der kun gives godtgørelse for den betalte råstofafgift ved levering til  

 udlandet af råstoffer, som har været underkastet bearbejdning på land.
Dette  

 er  

 i overensstemmelse med forarbejderne til den gældende lovs § 7, stk. 2. Beskrivelse af godtgørelsen efter § 7, stk. 2, er således også  

 her opdelt i 2 typer, nemlig udførsel af råstoffer, som har været underkastet  

 en bearbejdning på land, og udførsel af varer, hvoraf der er betalt  

 dækningsafgift.
Dækningsafgiften blev efter lovens § 2, alene betalt ved  

 indførsel af varer, der indeholdt afgiftspligtige råstoffer.
 Det fremgår yderligere af bemærkningerne til § 1, nr. 8 i L 70, at:
"Som følge af at dækningsafgiften foreslås ophævet, jf.  

 bemærkningerne til lovforslagets § 1, nr. 2, udgår bestemmelsen om  

 godtgørelse  

 af råstofafgift ved udførsel af dækningsafgiftspligtige varer." Jf. bemærkningerne til § 1, nr. 2, fremgår det igen at:
"Som nævnt i de almindelige bemærkninger foreslås det at  

 ophæve dækningsafgiften for varer, der indeholder råstoffer.
Bestemmelsen  

 herom findes i den gældende lovs § 2, stk. 1, hvorefter der betales  

 dækningsafgift af indførte varer, der ikke i sig selv er afgiftspligtige  

 efter  

 § 1, men som indeholder et eller flere afgiftspligtige råstoffer.
Med hjemmel  

 i  

 lovens § 2, stk. 2, er der i bekendtgørelsen om afgift af råstoffer i bilag 2  

 foretaget en afgrænsning af det afgiftspligtige vareområde.
Baggrunden for at ophæve dækningsafgiften er for det første, at  

 det blev anført i bemærkningerne til lovens § 2 i lovforslaget fra 1989 om  

 afgift af affald og råstoffer, at dækningsafgiften ville blive ophævet i  

 forbindelse med gennemførelsen af EF's indre marked.
Samtidig skulle  

 afgiftspligtens omfang revurderes.
 Desuden har Told- og Skattestyrelsen oplyst, at dækningsafgiften  

 af varer, der indeholder råstoffer, fra 1. august 1991 til 1. august 1992 kun  

 indbragte 1,2 mio. kr. af råstofafgiftens samlede provenu på 139,4 mio. kr. i  

 den samme periode.
Dækningsafgiften blev betalt af 346 virksomheder, og der havde i  

 den pågældende periode været 7.300 ekspeditioner.
Administrationen heraf både  

 hos de statslige told- og skattemyndigheder og hos virksomhederne må medføre  

 et  

 ressourceforbrug, som ikke står i et rimeligt forhold til det beskedne  

 provenu, også set i forhold til det samlede provenu på 139,4 mio. kr., der er  

 opnået i perioden. Det fremgår af de nævnte bemærkninger, at den ophævede  

 godtgørelse alene relaterede sig eksklusivt til ophævelsen af betalingen ved  

 indførsel af varer og ikke til eksport af indenlandsk fremstillede varer.
 Yderligere dokumentation herfor kan findes i de økonomiske  

 bemærkninger til forslaget (L 70). Heraf fremgår det at:
"I lovforslaget foreslås, at dækningsafgiften ved  

 erhvervsmæssig indførsel af varer, der indeholder afgiftspligtige råstoffer,  

 ophæves.
Dette skønnes at medføre et mindre provenu på ca. 1 mio. kr. årligt.
I alt vil de foreslåede ændringer vedrørende råstofafgiften  

 umiddelbart medføre et skønnet mindre provenu på ca. 1 mio. kr. årligt, men  

 efter udløbet af de meddelte godtgørelsesbevillinger senest i 1997, jf.  

 bemærkningerne til § 3, stk. 2, skønnes mindre provenuet opvejet af  

 merindtægten ved, at hjemlen til at godtgøre afgiften af råstoffer, der  

 anvendes til særlige (miljømæssige) formål, bortfalder.
Beløbet ligger inden  

 for den usikkerhedsmargen, hvormed råstofafgiften kan budgetteres.
Lovforslaget vurderes herudover ikke at have nævneværdige  

 administrative og økonomiske konsekvenser. Disse beløb svarer nøje til de beskrevne beløb ovenfor under  

 lovforslagets bemærkninger til § 1, nr. 2. Klageren har i denne forbindelse  

 anført, at hvis man imidlertid opgør omfanget af godtgørelsen ved eksport af  

 videre forarbejdede varer, dvs. varer som er et resultat af videregående  

 processer,  

 der bortset fra vand kræver tilført andre materialer, opvarmning, brænding  

 o.l., jf.
Skatteministeriets punktafgiftsvejledning punkt G.4., og som  

 indeholder afgiftspligtige råstoffer, vil afgiften beløbe sig til et  

 merprovenu  

 i omegnen af 10 mio. kr. årligt fordelt på cement, jordbrugskalk, tegl- og  

 mursten, kattegrus og isoleringssten, som alle kræver tilførsel af andre  

 materialer, opvarmning og brænding.
Disse falder dermed alle klart indenfor  

 området af videregående processer, som defineret i Skatteministeriets  

 punktafgiftsvejledning punkt G.4.
 Umiddelbart ville lovændringen således give et merprovenu i omegnen  

 af 10 mio. kr. på bekostning af konkurrenceevnen på de udenlandske markeder,  

 hvilket forhold synes interessant i lyset af bemærkningerne jf. lov nr. 838  

 af  

 19. december 1989, lovforslag nr. 100 fremsat den 7. december 1989 om, at  

 afgiften skulle godtgøres for at undgå konkurrenceforvridning.
Klageren har endvidere henvist til, at Skatteministeriet den 2.  

 juli 2001 har besvaret et spørgsmål stillet af Kristian Jensen, Venstre.
Med  

 ministeriets besvarelse fremsendes et notat dateret den 9. oktober 1992,  

 udarbejdet af Skov- og Naturstyrelsen, idet lovforslaget om ændring af  

 råstofafgiften blev fremsat af den daværende miljøminister.
 Notatet beskriver, hvorledes styrelsen har beregnet de  

 økonomiske konsekvenser af lovændringen i 1992. De antagelser, der lægges til  

 grund for disse beregninger, belyser således, hvorledes lovændringen skal  

 fortolkes.
 Som det fremgår af beregningsnotatet, lægger Skov- og  

 Naturstyrelsen vægt på to forhold ved beregningen af det samlede provenu,  

 nemlig fjernelsen af dækningsafgiften, jf. lovens hidtidige § 2, som udløser  

 et provenutab på 1,2 mio. kr., og fjernelsen af afgiftsgodtgørelsen ved  

 særlige  

 formål, jf. lovens hidtidige § 7, stk. 1, som vurderes at give et merprovenu  

 på  

 ca. 2 mio. kr.
Såfremt regionen skulle have ret i dens udlægning af lovændringen  

 i 1992, skulle Skov- og Naturstyrelsen have glemt at inddrage et merprovenu,  

 der kan opgøres til ca. 10 mio. kr., nemlig alle økonomiske konsekvenser af  

 lovændringen relateret til § 7, stk. 2, i den tidligere lov.
Endvidere  

 forekommer det højest usandsynligt, at styrelsen på den ene side inddrager  

 beløb på 72.861 kr. i dens beregningsforudsætninger og samtidig ikke med et  

 eneste ord nævner konsekvenser, der relaterer sig til den beløbsmæssigt langt  

 mere betydelige godtgørelse af afgiften/afgiftsfritagelse ved eksport.  

 Såfremt  

 dette konkurrenceforvridende tiltag havde været intentionen bag lovændringen,  

 skulle Folketinget have været informeret herom, ligesom Dansk Industri ville  

 have haft lejlighed til at kommentere en lovændring med sådanne konsekvenser.  

 Hvis det samtidig havde været Skatteministeriets hensigt at ophæve  

 godtgørelsen  

 ikke alene i import-reeksport-situationen, men også i relation til eksport af  

 indenlandsk fremstillede varer, som indeholder afgiftspligtige råstoffer,  

 burde dette have fremgået enten af lovteksten eller bemærkninger.
I det  

 mindste burde eksport af indenlandsk fremstillede varer have været nævnt,  

 ligesom det betydelige merprovenu burde have været angivet i stedet for alene  

 at angive det marginale mindre provenu på import-reeksport situationen.
 Klageren har herudover anført, at Skatteministeriet i januar  

 2001 i samarbejde med Miljø- og Energiministeriet har udsendt et udkast til  

 rapport om Revision af affalds- og råstofafgiften, hvori den nedsatte  

 arbejdsgruppe side 88-90 foreslår reglerne vedrørende netop det her  

 omhandlede  

 spørgsmål præciseret gennem indføjelse af ordet "simpel" før  

 "bearbejdning på land,.." i § 7. Det er imidlertid klagerens  

 opfattelse, at dette ikke blot er en præcisering, men en materiel ændring af  

 den gældende retstilstand.
Til regionens bemærkning om, at det omhandlede område  

 praktiseres forskelligt i de enkelte regioner, har klageren anført, at dette  

 ikke hidtil har været tilfældet.
Told og Skatteregion X er alene om at basere  

 sin praksis på Skatteministeriets punktafgiftsvejledning fra 2000. Klagerens  

 repræsentant har i denne forbindelse oplyst, at ved en rundringning til  

 samtlige andre teglværker her i landet, har man fået oplyst, at man her får  

 godtgjort råstofafgiften af de omhandlede teglprodukter.
Da denne lovstridige  

 praksis  

 således ikke følges af andre told- og skatteregioner, udsættes klageren for  

 urimelige ulige konkurrencevilkår.
Samtidig vil regionens afgørelse, hvis den  

 bliver fastholdt, bevirke, at det vil være umuligt for klageren at opretholde  

 sin eksport, idet ingen af klagerens udenlandske eller danske konkurrenter  

 betaler råstofafgift, hvilket næppe har været hensigten med EFs indre  

 marked.
Klageren har herudover anført, at det forekommer underligt, at  

 regionens fortolkning af lovteksten først dukker op 8 år efter lovens  

 vedtagelse.
Klageren må herved have fået en berettiget forventning om, at  

 stadigvæk kunne få godtgjort råstofafgiften.
Til den af Landsskatterettens kontor fremsendte ikke  

 offentliggjorte kendelse af 21. december 2000, LSR 2-6-1631-0021, har  

 klagerens  

 repræsentant bemærket, at der i denne sag var tale om, at klageren havde  

 bevilling efter den tidligere gældende § 7, stk. 1, ligesom klagerens primære  

 anbringende, var myndighedernes tilbagekaldelse af en begunstigende og  

 tidsbegrænset forvaltningsakt.
Repræsentanten har således anført, at  

 situationen i den fremsendte kendelse, hvor klageren ikke fik tildelt  

 bevilling  

 efter lovens § 7, stk. 2, men derimod efter den særlige ministerbemyndigelse  

 i  

 § 7, stk. 1, ikke er parallel med situationen i nærværende sag.
Ud fra dette  

 udgangspunkt har repræsentanten hæftet sig ved 2 afgørende forhold:
For det første, har det været nødvendigt at tage ministerens  

 særlige bemyndigelse i anvendelse.
På denne baggrund konkluderer  

 repræsentanten, at der må have været forhold, der har betydet, at der ikke  

 kunne gives bevilling til afgiftsgodtgørelse ved eksport efter lov nr. 383 af  

 19. december 1989 § 7, stk. 2. Myndighederne har således før lovændringen i  

 1992 vurderet, at klagerens situation ikke kunne betegnes som  

 erhvervsmæssig  

 udførsel af råstoffer, som har været underkastet en bearbejdning ,  

 hvilket der  

 må have været en grund til.
Denne kunne muligvis findes i de bagvedliggende  

 oplysninger om bevillingens grundlag mv.
Med afskaffelsen af lovens § 7, stk.  

 1, synes det således plausibelt, at grundlaget for bevilling bortfaldt, idet  

 den tidligere bevilling alternativt skulle have været givet efter lovens § 7,  

 stk. 2.
For det andet fremgår det af det fremlagte beregningsnotat i den  

 nuværende sag, at der er beregnet et merprovenu på ca. 1 mio. kr. ved  

 fjernelse  

 af den særlige ministerbemyndigelse.
På denne baggrund synes det godtgjort,  

 at  

 lovgiver havde påregnet et merprovenu ved fjernelsen af den tidligere § 7,  

 stk.  

 1, og således ikke påregnet, at de særlige bevillinger blot kunne gives efter  

 §  

 7, i den nuværende formulering.
Repræsentanten har således fremhævet, at der i notatet ikke  

 påregnes et merprovenu fra fjernelsen af fritagelsen eller godtgørelsen ved  

 eksport af bearbejdede råstoffer, så som ler  et forhold der knytter  

 sig til §  

 7, stk. 2, i den tidligere lov set i forhold til § 7, i den nuværende lov.  

 Såfremt man lagde regionens fortolkning af § 7, til grund ville der skulle  

 påregnes et merprovenu på 5-10 mio. kr. bl.a. ved eksport af ler bearbejdet  

 til  

 mursten.
Det har imidlertid aldrig været intentionen at forhindre indenlandsk  

 værdiskabelse ved at fjerne adgangen til afgiftsfritagelse/godtgørelse ved  

 eksport af forarbejdet ler.
Således er det repræsentantens konklusion, at den fremsendte  

 kendelse ikke kan tillægges præjudikatsværdi i forhold til nærværende sag,  

 allerede fordi der i den anden sag var tale om godtgørelse efter dagældende  

 lovs § 7, stk. 1, med de dertil hørende overvejelser, der må være lagt til  

 grund herfor.
Endvidere vedrører kendelsen ikke afgiftsgodtgørelse af ler  

 bearbejdet til mursten, som der er tale om i nærværende sag.
 Sluttelig har repræsentanten anført, at vurderingen af lovens §  

 7, må ske ud fra bestemmelsens formulering i sin helhed, og ikke kun isoleret  

 til udtrykket råstoffer, ligesom den tvivl, der i øvrigt er  

 omkring  

 bestemmelsen må komme klageren til gode.
 Landsskatteretten skal  

 udtale:
 Af den tidligere gældende bestemmelse i lov nr. 838 af 19.  

 december 1989 om afgift af affald og råstoffer, fremgik af § 2, følgende:
Afgift skal endvidere betales af den, der erhvervsmæssigt  

 indfører varer, der ikke i sig selv er afgiftspligtige efter § 1, men som  

 indeholder et eller flere afgiftspligtige råstoffer.
Afgiften betales som en  

 dækningsafgift.
Stk. 2. Miljøministeren fastsætter regler om dækningsafgiften,  

 herunder beregning af den afgiftspligtige mængde samt af det afgiftspligtige  

 vareområde. Det fremgik videre af den tidligere gældende bestemmelse i lov  

 nr. 838 af 19. december 1989 om afgift af affald og råstoffer, § 7, at:
 Miljøministeren kan, når forholdene taler herfor, bestemme, at  

 virksomheder godtgøres den betalte afgift af råstoffer, som indføres eller  

 leveres fra indvindingsvirksomheder, og som anvendes til særlige formål.
Stk. 2. Ved erhvervsmæssig udførsel af råstoffer, som har været  

 underkastet en bearbejdning, og af varer som nævnt i § 2, stk. 1, godtgøres  

 den  

 betalte afgift. Af bemærkninger til lov nr. 838 af 19. december 1989 § 7  

 (lovforslag nr.
L. 100, fremsat den 8. december 1989), fremgår der følgende:
"Ministeren bemyndiges til at godtgøre virksomheder  

 afgiften, når råstofferne anvendes til særlige formål.
I de gældende regler  

 er  

 nærmere angivet en række anvendelsesformål.
Under hensyn til, at den  

 foreslåede  

 afgift tjener et andet formål end det gældende gebyr, gives ministeren med  

 den  

 foreslåede regel mulighed for at foretage en vurdering af, om og i hvilket  

 omfang der kan være behov for, at afgiften kan godtgøres.
 Ved erhvervsmæssig udførsel af råstoffer, som har været  

 underkastet en bearbejdning, godtgøres afgiften for at undgå  

 konkurrenceforvridning overfor udenlandske producenter.
Kun hvor sømaterialer sejles direkte til udenlandske  

 destinationer vil der ikke ske afgiftsfritagelse. Bestemmelsen i lovens § 7, blev ændret ved § 1, nr. 8, i lov nr.  

 1071 af 23. december 1992 om ændring af lov om afgift af affald og råstoffer,  

 der trådte i kraft den 1. januar 1993, hvorved bestemmelsens stk. 1, blev  

 ophævet, og § 7, fik herefter følgende gældende ordlyd (lovbekendtgørelse nr.  

 570 af 3.8.1998 med senere ændringer):
Ved erhvervsmæssig levering til udlandet af råstoffer, som har  

 været underkastet en bearbejdning på land, godtgør de statslige told- og  

 skattemyndigheder den betalte afgift. Af bemærkningerne til lov nr. 1071 af 23. december 1992  

 (lovforslag nr.
L 70, fremsat den 28. oktober 1992), fremgår der følgende:
 Efter § 7, stk. 2, i den gældende lov godtgøres den betalte  

 afgift ved erhvervsmæssig udførsel af råstoffer, som har været underkastet en  

 bearbejdning, og af varer, hvoraf der er betalt dækningsafgift.
Det foreslås, svarende til § 5, stk. 3, jf. bemærkningerne til  

 lovforslagets § 1, nr. 5, at der kun gives godtgørelse for den betalte  

 råstofafgift ved levering til udlandet af råstoffer, som har været  

 underkastet  

 bearbejdning på land.
Dette er i overensstemmelse med forarbejderne til den  

 gældende lovs § 7, stk. 2.
 Hvis råstofferne tages op med grab eller suges op og sejles  

 direkte til en udenlandsk destination, vil råstofferne derimod være omfattet  

 af  

 afgiftspligten uanset materialernes art.
 Efter den gældende praksis er det kun, når havbundsmaterialer  

 til brug for anlægsarbejder og uden særlig bearbejdning sejles direkte til en  

 udenlandsk destination, at råstofafgiften ikke bliver godtgjort.
Som følge af, at dækningsafgiften foreslås ophævet, jf.  

 bemærkningerne til lovforslagets § 1, nr. 2, udgår bestemmelsen om  

 godtgørelse  

 af råstofafgift ved udførsel af dækningsafgiftspligtige varer. Landsskatteretten bemærker indledningsvis, at det er en  

 forudsætning for godtgørelse efter lovens § 7, at der er tale om et råstof  

 omfattet af lovens afgiftspligt, jf. §§ 1 og 2, samt tilhørende bilag 1 og 2.
 Landsskatteretten finder, at råstofferne ler og sand, som  

 opgraves i Danmark og anvendes af klageren til teglfremstilling, er  

 afgiftspligtige i henhold til råstofafgiftsloven § 1, jf. lovens bilag 1.
3 retsmedlemmer, herunder retsformanden finder, at  

 godtgørelsesreglen i lovbekendtgørelse nr. 570 af 3. august 1998 om afgift af  

 affald og råstoffer § 7, alene omfatter råstoffer, der undergår en simpel  

 bearbejdning, således, at der efter bearbejdningen stadig er tale om et  

 råstof,  

 der herefter erhvervsmæssigt bliver leveret til udlandet.
Disse retsmedlemmer  

 har herved henset til, at der ikke hverken i forarbejderne eller i selve  

 lovteksten ses at være klare holdepunkter for, at lovens § 7, således som den  

 har været formuleret siden 1. januar 1993, ligeledes skulle omfatte varer,  

 frembragt på grundlag af råstoffer, der har været anvendt i en videregående  

 proces.
Disse retsmedlemmer bemærker, at under hensyn til det oplyste om  

 processen ved klagerens teglfremstilling, kan de af klageren eksporterede  

 teglprodukter ikke anses for råstoffer, men derimod må anses som varer  

 fremstillet bl.a. på grundlag af råstoffer ved en videregående proces, og  

 således ikke blot ved en simpel bearbejdning.
Disse retsmedlemmer finder som  

 følge heraf, at klageren ikke har været berettiget til godtgørelse af  

 råstofafgiften efter lovens § 7, vedrørende denne eksport.
Disse retsmedlemmer finder endvidere ikke, at klageren som følge  

 af de meddelte bevillinger, der for så vidt angår de i sagen omhandlede  

 teglprodukter har hvilet på et uhjemlet grundlag, herved har fået en  

 retsbeskyttet berettiget forventning om fortsat at kunne opnå godtgørelse af  

 råstofafgiften efter lovens § 7, for teglsten, der bliver eksporteret til  

 udlandet.
Disse retsmedlemmer bemærker hertil, at regionen har varslet  

 praksisændringen ved brev af 26. september 2000, med virkning fra 1. april  

 2001, hvorfor der herved er givet klageren et rimeligt varsel til at kunne  

 indrette sig efter den ændrede praksis.
 Et retsmedlem finder, at klageren under hensyn til de af  

 klageren og dennes repræsentants anførte grunde, skal have medhold i den  

 nedlagte påstand.
 Der træffes afgørelse efter stemmeflertallet, hvorefter den  

 påklagede afgørelse vil være at stadfæste.
