 I medfør af § 6, stk. 2, i lov nr. 93 af 31. marts 1953 om dyrs anvendelse  

 ved biologisk forskning og sygdomsbekæmpelse bestemmes herved følgende:
§ 1 De i § 6, stk. 1, i lov nr. 93 af 31. marts 1953 om dyrs anvendelse ved  

 biologisk forskning og sygdomsbekæmpelse foreskrevne journaler skal fremtidig  

 føres i skematisk form i overensstemmelse med den af justitsministeriet herom  

 udfærdigede vejledning.
 Allerede autoriserede journaler kan benyttes, indtil de er udskrevne, men  

 ved fremtidige indføringer skal den i vejledningen foreskrevne skematiske  

 inddeling anvendes.
§ 2 Journalerne skal hvert år indsendes til justitsministeriets udvalg  

 vedrørende dyreforsøg.
De for forsøgene ansvarlige personer er pligtige til  

 efter udvalgets bestemmelse i forbindelse med indsendelsen at udarbejde en  

 oversigt over de foretagne forsøg på et dem af udvalget tilstillet skema.
§ 3 Overtrædelse af denne bekendtgørelse straffes efter § 8, stk. 1, i lov nr.  

 93 af 31. marts 1953 om dyrs anvendelse ved biologisk forskning og  

 sygdomsbekæmpelse med bøde eller hæfte, forsåvidt ikke højere straf er  

 forskyldt i medfør af andre bestemmelser.
 Justitsministeriet, den 31. marts 1954.
 Hans Hækkerup.
/H.
Schaumburg-Christensen.
