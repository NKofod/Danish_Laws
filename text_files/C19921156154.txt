Kriminalforsorgens anstalter og arresthusene Direktoratet skal herved efter drøftelse med Dansk Fængselsforbund meddele  

 følgende:
1. Alle fængselsbetjente/enhedsfunktionærer på prøve  

 vil indtil videre blive aflønnet i lønramme 5/6. Ved fastansættelsen placeres  

 enhedsfunktionærerne i lønramme 13/15 og i lønramme 17 under forudsætning af,  

 at de pågældende går ind i en stilling i det godkendte normativ.
I modsat  

 fald vil fastansættelse som hidtil ske i lønramme 6.
 Prøveansatte fængselsbetjente/enhedsfunktionærer kan heller ikke opnå  

 funktionsvederlag, hverken i lønramme 13/15 eller lønramme 17.
 For enhedsfunktionærer på prøve, der allerede er placeret i lønramme 17 i  

 henhold til tidligere praksis, sker ingen ændring.
 2. Vedrørende den lønmæssige indplacering af  

 enhedsfunktionærer i lønramme 13/15 gælder følgende:
 Personale, som er tjenestgørende på institutionen på tidspunktet for  

 iværksættelse af ny struktur og hvis stillinger ændres til enhedsfunktionærer  

 i lønramme 13/15, vil blive indplaceret i lønforløbet efter anciennitet fra  

 fastansættelsestidspunktet.
 Personale, som efter ansøgning bliver ansat efterfølgende som  

 enhedsfunktionær i lønramme 13/15 vil lønmæssigt blive indplaceret efter de  

 almindeligt gældende regler herom (dvs. første skalatrin i lønramme 13 eller  

 nærmeste højere skalatrin i forhold til hidtidig lønindplacering).
 Prøveansat personale placeres ved fastansættelsen på første skalatrin i  

 lønramme 13.
 3. For så vidt angår enhedsfunktionærer i lønramme 17  

 placeres disse i alle tilfælde i overensstemmelse med almindelige regler om  

 lønindplacering, (dvs. første skalatrin i lønramme 17 eller nærmeste højere  

 skalatrin i forhold til hidtidig lønindplacering).
 E.B.
