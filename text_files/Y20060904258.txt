Afslag på dispensation fra fristen for  

 indsendelse af dokumenter tilskattemyndighederne i forbindelse med skattefri  

 virksomhedsomdannelse Efter virksomhedsomdannelseslovens § 2, stk. 1, nr. 6, skal ejeren indsende  

 kopi af  omdannelsesdokumenterne til skattemyndighederne senest 1 måned  

 efter omdannelsen.
Hensynene bag indsendelsesfristen er at begrænse den  

 periode, hvor der kan spekuleres i, om indtægter og udgifter skal henhøres  

 til  

 ejeren personligt eller til et selskab.
Fristen skal også give  

 skattemyndighederne mulighed for at gribe ind hurtigt, hvis der er tale om  

 skatteunddragelse.
 Bestemmelsen om indsendelsesfristen er fulgt op med en adgang til at se  

 bort fra overskridelse af fristen på 1 måned.
Ved vurderingen af, om der kan dispenseres, skal der foretages en samlet  

 vurdering af omstændighederne ved fristoverskridelsen.
I den forbindelse skal  

 der foretages en afvejning mellem de hensyn, som ligger bag  

 indsendelsesfristen  

 og de økonomiske konsekvenser for ejeren af, at omdannelsen bliver  

 skattepligtig.
I forbindelse med vedtagelsen af dispensationsreglen blev det nævnt, at det  

 ikke var hensigten at vende tilbage til den hidtidige retstilstand, hvor  

 skattemyndighederne først modtog dokumenterne 1½ år efter omdannelsen.
I  

 forlængelse heraf nævnes, at der især skal lægges vægt på om overskridelsen  

 skyldes spekulation i indkomstudviklingen.
Hensynet til at  

 skattemyndighederne  

 hurtigt får oplysningerne om omdannelsen, må derfor antages at tage sigte på  

 spekulationsmuligheden.
 Når selskabet er registeret i Erhvervs- og Selskabsstyrelsen kan  

 beslutningen om overdragelse af virksomheden til selskabet ikke omgøres.  

 Registreringen hos Erhvervs- og Selskabsstyrelsen har derfor særlig betydning  

 for vurderingen af, om der kan spekuleres i, om indtægter og udgifter skal  

 henføres til ejeren personligt eller til selskabet.
 Af forarbejderne fremgår, at der bør lægges særlig vægt på om ejeren har  

 indsendt de selskabsretlige dokumenter til Erhvervs- og Selskabsstyrelsen  

 indenfor fristen på 1 måned i virksomhedsomdannelsesloven eller kort tid  

 efter,  

 men blot ikke har fået indsendt dokumenterne til skattemyndighederne.
 I sagen blev virksomheden omdannet den 4. juni 2003 med virkning pr. 1.  

 januar 2003. 1. juli 2003 blev de selskabsretlige dokumenter indsendt til  

 Erhvervs- og Selskabsstyrelsen, som modtog dokumenterne den 2. juli 2003.  

 Anmeldelsen til Erhvervs- og Selskabsstyrelsen førte til registering af det  

 nystiftede selskab pr. 4. juni 2003.
Som følge af en fejl hos rådgiveren blev dokumenterne først indsendt til  

 skattemyndighederne den 14. juli 2004. Dokumenterne blev altså indsendt 1 år  

 og  

 10 dage for sent.
Indholdet af dokumenterne har ikke givet myndighederne  

 anledning til at gribe ind.
Skatteministeriet har taget bekræftende til genmæle i sagen.
Afgørelsen  

 bygger på en konkret vurdering af alle forholdene i sagen.
Der er lagt særlig  

 vægt på at overskridelsen af fristen ikke skyldes spekulation.
Afgørelsen  

 viser, at en væsentlig overskridelse af fristen ikke i sig selv udelukker  

 dispensation.
