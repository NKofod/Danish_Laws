 I medfør af § 23 a i lov om lægemidler, jf. lovbekendtgørelse nr. 452 af  

 10. juni 1992, fastsættes:
 § 1.  Denne bekendtgørelse omfatter lægemidler, der  

 den 1. april 1992 lovligt blev forhandlet eller udleveret her i landet efter  

 bekendtgørelse nr. 616 af 15. december 1975 og som er optaget på bilagene til  

 nærværende bekendtgørelse, og som inden den 1. maj 1992 er ansøgt optaget i  

 Sundhedsstyrelsens specialitetsregister.
 § 2.  Lægemidler, der er optaget på bilag 1 og som er  

 omfattet af § 1, kan indtil den 31. december 1994 fortsat forhandles eller  

 udleveres her i landet fra Statens Seruminstitut uden at være optaget i  

 Sundhedsstyrelsens specialitetsregister, medmindre ansøgning om optagelse i  

 registret bliver afslået inden da.
 Stk. 2.  Lægemidler, der er optaget på bilag 2 og som er  

 omfattet af § 1, kan indtil den 1. april 1998 fortsat forhandles eller  

 udleveres her i landet fra Statens veterinære Serumlaboratorium uden at være  

 optaget i Sundhedsstyrelsens specialitetsregister, medmindre ansøgning om  

 optagelse i registret bliver afslået inden da.
 § 3.  Bekendtgørelsen træder i kraft den 1. januar  

 1994.
 Stk. 2.  Bekendtgørelse nr. 1137 af 15. december 1992  

 ophæves.
 Stk. 3.  Bekendtgørelsen bortfalder den 1. april 1998.
Sundhedsstyrelsen, den 16. december 1993 Mogens Bjørnbak-Hansen / Mette Aaboe Hansen Bilag 1 Fortegnelse over humane sera og vacciner m.v. der inden den 1. april 1992 blev forhandlet eller udleveret fra Statens Seruminstitut Bilag 2 Fortegnelse over veterinære sera og vacciner m.v., der inden den 1. april  

 1992 blev forhandlet eller udleveret fra Statens veterinære serumlaboratorium Aquavac, Triple-immersion mod vibrose, furunculose og rødmundsyge, AVL Aqua Health (* 1) Bekendtgørelsen indeholder bestemmelser, der gennemfører Rådets  

 direktiv 89/342/EØF, EF-Tidende 1989 L 142 s. 14.
