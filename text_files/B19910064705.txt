I medfør af § 2, stk. 3, og § 21, stk. 2, i lov nr. 382 af 13. juni 1990 om varmeforsyning fastsættes:
 § 1.  Priser og andre betingelser for leverancer af  

 varme fra boligblokkes, virksomheders og private eller offentlige  

 institutioners egne blokvarmecentraler, der ifølge varmeforsyningslovens § 2,  

 stk. 1, nr. 4, omfattes af reglerne om kollektive forsyningsanlæg, er  

 undtaget fra bestemmelserne i lovens kapitel 4, såfremt disse anlæg  

 udelukkende leverer varme til boligblokkens, virksomhedens eller  

 institutionens eget forbrug.
 § 2.  Blokvarmecentraler med en varmekapacitet på  

 mellem 0,25 MW og 1 MW, der ikke udelukkende leverer varme til boligblokkens,  

 virksomhedens eller institutionens eget forbrug, er undtaget fra  

 anmeldelsespligten i lovens § 21, stk. 1.
 § 3.  Bekendtgørelsen træder i kraft den 1. november  

 1991.
 Stk. 2.  Samtidig bortfalder bekendtgørelse nr. 195 af  

 21. april 1981 om undtagelse fra kapitel 6 i lov om varmeforsyning.
