 I bygningsreglement 1982 foretages følgende ændringer:
10.2.4, stk. 3 ændret affattelse:
Centralvarmekedler, der forsynes med oliebrændere eller  

 gasblæseluftbrændere, og hvis indfyrede effekt er mellem 60-120 kW, skal være  

 godkendt af boligministeriet.
Det samme gælder oliebrændere, der anvendes i  

 forbindelse med disse kedler.
Bestemmelsen gælder også ved udskiftninger i  

 bestående bebyggelse.
 Stk. 3-10 bliver herefter stk. 4-11.
 Ændringen træder i kraft den 15. december 1984.
 Boligministeriet, byggestyrelsen, den 27. september 1984.
Yderligere eksemplarer af dette tillæg kan købes hos Direktoratet for Statens Indkøb, Bredgade 20, 1260 København K.
Bemærkninger til tillæg 2 Ifølge EF-direktiv 78/170 EØF, som ændret den 10. december 1982  

 (82/885/EØF) om ydelsen i varmeproducerede anlæg, der anvendes til  

 rumopvarmning og produktion af varmt vand i nye eller allerede eksisterende  

 ikke-industrielle bygninger m.v., er Danmark forpligtet til at etablere en  

 kontrolordning med varmeproducerende anlæg enten på fabrikationsstadiet eller  

 ved installationen.
 For kedler og oliebrændere med en indfyret effekt under 60 kW er der  

 allerede etableret en godkendelsesordning i medfør af BR-82, kap. 10.2.2.,  

 stk. 3 og 4. For kedler med en indfyret effekt over 120 kW ændres  

 bekendtgørelse nr. 479 af 19. november 1980 om kontrolmåling, justering og  

 rensning af større oliefyringsanlæg mv., således at den eksisterende  

 varmekonsulentordning udvides til at omfatte en kontrol af anlæggets  

 energiøkonomi på installationsstadiet.
 For kedler med en indfyret effekt mellem 60-120 kW har byggestyrelsen  

 fundet, at direktivet mest hensigtsmæssigt kan opfyldes ved en udvidelse af  

 den eksisterende godkendelsesordning.
 Da direktivet kræver, at ydelsen i det varmeproducerende anlæg sikres ved  

 en kontrol, har direktivet nødvendiggjort, at godkendelsesordningen for  

 oliebrændere med en indfyret effekt mellem 60-120 kW genindføres.
 3. Kontor, j.nr. 722-26-78.
