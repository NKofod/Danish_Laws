Bekendtgørelse om undtagelse af udgifter til håndtering af økonomiske konsekvenser af COVID-19 hos mink fra delloftet for driftsudgifter I medfør af § 12 i budgetloven, lov nr. 547 af 18. juni 2012, fastsættes:
 § 1. Uanset § 9, stk. 2, i budgetloven omfatter det statslige delloft for drift ikke udgifter, der afholdes af eller overføres fra følgende konti på finansloven:
 1) § 08.21.10.14. Klagesager vedr. mink i Miljø- og Fødevareklagenævnet.
 2) § 23.21.01.12. Afværgeforanstaltninger vedrørende mink og covid-19.
 3) § 24.32.01.25. Udgifter vedr. håndtering af Covid-19 hos mink.
 4) § 24.32.14.20. Erstatninger mv. vedr. mink.
 5) § 28.51.16. Erstatningskommissioner.
 6) § 28.71.01.11. Nedrivning af minkerhvervets produktionsanlæg.
 § 2. Bekendtgørelsen træder i kraft den 31. december 2021.
 Stk. 2. Bekendtgørelsen har virkning fra finansåret 2022.
