 I medfør af § 78b, stk. 2, i lov om styrelsen af kommunernes skolevæsen og  

 af virksomhed efter lov om fritidsundervisning m. v., jfr. lovbekendtgørelse  

 nr. 24 af 20. januar 1978, som ændret ved lov nr. 528 af 28. december 1979  

 fastsættes hermed følgende bestemmelser:
Skolerådenes sammensætning § 1.  Ved hver amtskommunal skole og  

 undervisningsinstitution med specialundervisning for voksne, hvor eleverne er  

 indskrevet for et eller flere skoleår, oprettes et skoleråd, der består af:  

 1. Et medlem valgt af amtsrådet blandt dettes medlemmer. 2. 2 medlemmer valgt  

 af og blandt skolens eller undervisningsinstitutionens forældrekreds, jfr. §  

 2, stk. 1, nr. 2. 3. Skolens eller undervisningsinstitutionens leder. 4.  

 Lærerrådets formand samt yderligere et af lærerrådets medlemmer.
Valg af skoleråd § 2.  Valget af de i § 1 nævnte medlemmer foretages  

 således: 1. Det i § 1, nr. 1, nævnte medlem vælges efter reglerne i lov om  

 kommunernes styrelse på amtsrådets konstituerende møde eller snarest  

 derefter.
Valget gælder for amtsrådets valgperiode. 2. Amtsrådet udpeger på  

 sit konstituerende møde for hver skole eller undervisningsinstitution en  

 valgbestyrelse, der består af skolens eller undervisningsinstitutionens leder  

 og et amtsrådsmedlem med sidstnævnte som formand.
Valgbestyrelsen forestår  

 valg af de i § 1, nr. 2, nævnte medlemmer (forældrerepræsentanter).  

 Forældrerepræsentanterne vælges af og blandt de personer, der på valgets  

 tidspunkt har forældremyndigheden over elever, der er indskrevet i skolen  

 eller undervisningsinstitutionen, samt af og blandt de personer, der senest  

 har haft forældremyndigheden over indskrevne elever, der er fyldt 18 men  

 endnu ikke 21 år.
Der tillægges desuden personer valgret og valgbarhed som  

 forældre i overensstemmelse med reglerne i § 2, stk. 3, i bekendtgørelse nr.  

 551 af 14. december 1979 om skolenævn ved amtskommunale folkeskoler, ligesom  

 valget foretages efter reglerne i §§ 4-15 dog således, at valget finder sted  

 ved begyndelsen af et skoleår.
Valget skal være afsluttet senest 30.  

 september og gælder for 2 år. 3. Samtidig med lærerrådets valg af formand  

 vælges det i § 1, nr. 4, nævnte yderligere medlem.
Endvidere foretages valg  

 af stedfortræder for henholdsvis formanden og lærerrådsmedlemmet.
Valgene  

 gælder for et skoleår. 4. De i § 1, nr. 5, nævnte elevrepræsentanter vælges  

 af og blandt en valgforsamling, der består af alle skolens eller  

 undervisningsinstitutionens elever.
Samtidig med valg af medlemmer foretages  

 valg af stedfortrædere for disse.
Valgene, der forestås af skolens eller  

 undervisningsinstitutionens leder, foretages straks ved begyndelsen af et  

 skoleår og gælder for dette skoleår.
 Stk. 2.  Omkostningerne ved de i stk. 1, nævnte valg  

 påhviler amtskommunen.
 Stk. 3.  Såfremt en amtskommunal skole eller  

 undervisningsinstitution med specialundervisning for voksne oprettes i løbet  

 af amtsrådets valgperiode, vælges der snarest muligt et skoleråd ved skolen  

 eller undervisningsinstitutionen efter reglerne i stk. 1.
 § 3.  Når valg til skoleråd er afsluttet, træder  

 skolerådet sammen til valg af formand og fastsættelse af forretningsorden.  

 Indtil valg af formand har fundet sted, føres forsædet i skolerådet af det af  

 amtsrådet valgte medlem.
 Stk. 2.  Er et af de medlemmer, der er nævnt i § 1, nr.  

 1 og 2, forhindret i at deltage i det konstituerende møde i skolerådet, kan  

 de medlemmer, der er valgt på den pågældende kandidatliste eller af den  

 pågældende gruppe, kræve stedfortræderen indkaldt til at deltage i mødet.  

 Amtsrådet afgør i tvivlstilfælde, om betingelserne for stedfortræderens  

 indkaldelse er til stede.
 § 4.  Er der ved ledighed ingen stedfortræder for  

 forældrevalgte skolerådsmedlemmer, afholdes suppleringsvalg i  

 overensstemmelse med reglerne i § 19 i bekendtgørelse nr. 551 af 14. december  

 1979 om skolenævn ved amtskommunale folkeskoler.
 § 5.  Tvivlsspørgsmål vedrørende fremgangsmåden ved  

 afholdelse af valg afgøres af amtsrådet.
Stk. 2.  Klager over valget samt anmodninger om  

 fritagelse for valget efter reglerne i den kommunale valglovs § 27, stk. 2,  

 1. punktum, og stk. 3, må inden 8 dage efter valgets endelige opgørelse  

 indgives skriftligt til amtsrådet, der efter at have indhentet  

 valgbestyrelsens erklæring over sagen snarest muligt træffer afgørelse i  

 denne.
Amtsrådets afgørelse kan inden 4 uger, efter at den er meddelt rette  

 vedkommende, indbringes for undervisningsministeriet.
Skolerådets opgaver § 6.  Skolerådet formidler sammen med lærerrådet et  

 samarbejde mellem skole eller undervisningsinstitution og hjem og sørger for  

 et oplysningsarbejde blandt skolens eller undervisningsinstitutionens  

 forældre eller pårørende, der tager sigte på en forståelse af elevernes  

 situation i skolen eller undervisningsinstitutionen.
 Stk. 2.  Det medvirker ved løsningen af sociale opgaver,  

 der er knyttet til skolen eller undervisningsinstitutionen.
 Stk. 3.  Det godkender efter indstilling fra lærerrådet  

 principperne for arbejdets fordeling blandt lærerne.
 Stk. 4.  Det godkender efter indstilling fra lærerrådet  

 anskaffelse eller fornyelse af undervisningsmidler.
 Stk. 5.  Det kan efter indhentet erklæring fra  

 lærerrådet stille forslag til amtsrådet om tilvejebringelse og forbedring af  

 skolelokalerne samt om disses forsyning med materiel og inventar.
 Stk. 6.  Det medvirker ved behandlingen af byggesager i  

 overensstemmelse med de regler, der fastsættes i henhold til  

 skolestyrelseslovens § 36, stk. 5.
Stk. 7.  Det kan efter indhentet erklæring fra  

 lærerrådet fremsætte forslag til den del af amtskommunens budget, der  

 vedrører den pågældende skole eller undervisningsinstitution.
Efter anmodning  

 fra skolerådet skal amtsrådet lade dette træffe beslutning om anvendelsen af  

 dele af budgettet, der vedrører skolen eller undervisningsinstitutionen,  

 efter nærmere af amtsrådet fastsatte retningslinjer.
Skolerådet afgiver i  

 forbindelse med den årlige budgetbehandling indstilling om størrelsen af  

 bevillinger, der er omfattet af en sådan ordning.
 Stk. 8.  Det udfærdiger efter indhentet erklæring fra  

 lærerrådet ordensregler for skolen eller undervisningsinstitutionen.
 Stk. 9.  Sager vedrørende enkelte elever kan kun  

 behandles i skolerådet, hvis den pågældende elev er indforstået hermed.
Stk. 10.  Skolerådet kan afgive udtalelser og stille  

 forslag til amtsrådet om alle spørgsmål, der vedrører skolen eller  

 undervisningsinstitutionen.
Det skal afgive erklæring i alle sager vedrørende  

 skolen eller undervisningsinstitutionen, der forelægges det af amtsrådet.
Andre bestemmelser § 7.  Bestemmelserne i skolestyrelseslovens § 10, stk.  

 5, § 15, stk. 1, 5 og 6, § 16, § 17 og § 18, 1. punktum, finder tilsvarende  

 anvendelse på skoleråd ved skoler og undervisningsinstitutioner med  

 specialundervisning for voksne.
Afgørelser efter skolestyrelseslovens § 15,  

 stk. 1 og 6, træffes af amtsrådet.
 § 8.  Udgifterne ved skolerådenes virksomhed afholdes  

 af amtskommunen.
Frederiksberg og Københavns kommuner § 9.  Bestemmelserne i kapitel 1-4 finder tilsvarende  

 anvendelse på skoleråd ved skoler og undervisningsinstitutioner med  

 specialundervisning for voksne i Frederiksberg kommune, idet dog  

 kommunalbestyrelsen og kommunen træder i stedet for amtsrådet og  

 amtskommunen.
 Stk. 2.  Københavns borgerrepræsentation fastsætter  

 regler om skoleråd ved skoler og undervisningsinstitutioner med  

 specialundervisning for voksne i Københavns kommune.
 Ikrafttræden m. v.
 § 10.  Bekendtgørelsen træder i kraft den 1. august  

 1980.
 Stk. 2.  Efter indstilling fra amtsrådet - i  

 Frederiksberg kommune fra kommunalbestyrelsen - kan undervisningsministeriet  

 i særlige tilfælde fravige bestemmelserne i bekendtgørelsen.
Undervisningsministeriet, den 30. maj  

 1980 P.
M.
V.
