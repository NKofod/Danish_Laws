Bekendtgørelse  

 om ændring af bekendtgørelse om kontrolmåling, justering og rensning af  

 oliefyringsanlæg § 1 I bekendtgørelse nr. 785 af 21. august 2000 om  

 kontrolmåling, justering og rensning af oliefyringsanlæg foretages følgende  

 ændringer:
 1.  


  

 Indledningen  

  

 affattes således:
»I medfør af § 11, § 13,  

 a, stk. 4, § 14 og § 15, stk. 1, i lov nr. 485 af 12. juni 1996 om fremme af  

 energi- og vandbesparelser i bygninger, som ændret ved lov nr. 450 af 31. maj  

 2000 fastsættes:« 2.  

  

 Efter § 2  

 indsættes:
»Kapitel 1 a OR-udvalgets opgaver § 2 a.  

  

 Oliefyrservicebranchens  

 registreringsordning, jf. § 3, stk. 1, nr. 1, herefter betegnet OR-ordningen  

 administreres af et udvalg på 8 medlemmer, herefter betegnet OR-udvalget.  

 Udvalgets sammensætning fastlægges i OR-ordningens vedtægt.
OR-udvalget  

 serviceres af et sekretariat, herefter betegnet OR-sekretariatet, som  

 varetager  

 OR-ordningens praktiske arbejde.
 Stk. 2.  

  

 Energistyrelsen  

 godkender vedtægter og vedtægtsændringer for OR-ordningen.
 Stk. 3.  

  

 Energistyrelsen  

 godkender forretningsordenen for OR-ordningen.
 Stk. 4.  

  

 Energistyrelsen  

 godkender OR-ordningens budgetter og regnskaber vedrørende OR-udvalgets  

 tilsyns- og kontrolopgaver, jf. §§ 3 a-5 a.
§ 2 b.  

  

 OR-udvalget  

 bistår Energistyrelsen med at føre tilsyn med skorstensfejernes,  

 servicevirksomhedernes  

 og de interne servicemontørers kontrolmåling samt servicevirksomhedernes og  

 de  

 interne servicemontørers justering og rensning af oliekedler.
OR-udvalget  

 skal:
 1)  

 	  

 Føre tilsyn med, at  

 skorstensfejerne gennemgår de obligatoriske kurser, jf. § 11, stk. 3.
 2)  

 	  

 Føre tilsyn med, at  

 måleinstrumenter har gyldig kalibrering, jf. § 12.
 3)  

 	  

 Føre tilsyn med  

 servicemontørernes kontrolmåling, justering og rensning af oliefyringsanlæg,  

 som beskrevet i de i vedtægterne beskrevne retningslinjer for  

 kvalitetssikring.  

 Retningslinierne er optrykt som bilag til denne bekendtgørelse.
 4)  

 	  

 Indsamle data til  

 brug for statistik og stikprøve af de udførte kontrolmålinger.
 5)  

 	  

 Udstede  

 fyrtestmærkater, jf. § 4.
 § 2 c.  

  

 Ved  

 en skorstensfejers bestilling af fyrtestmærkater, § 3 a, stk. 1, nr. 5,  

 kontrollerer OR-sekretariatet, om skorstensfejeren har gennemført de  

 obligatoriske kurser eller deltaget i obligatoriske orienteringsmøder, jf. §  

 11, stk. 3, og om skorstensfejerens måleinstrument har gyldig kalibrering,  

 jf.  

 § 12, stk. 3.
Stk. 2.  

  

 OR-sekretariatet  

 afviser bestilling af fyrtestmærkater, såfremt skorstensfejeren ikke opfylder  

 de i stk. 1, nævnte betingelser.
OR- sekretariatet underretter  

 Energistyrelsen,  

 hvis en bestilling af fyrtestmærkater afvises.
 § 2 d.  

  

 Ved  

 en servicevirksomheds eller en intern servicemontørs bestilling af  

 fyrtestmærkater, jf. § 3 a, stk. 1, nr. 5, kontrollerer OR-sekretariatet, at  

 servicevirksomheden  

 eller den interne servicemontør opfylder de krav, der stilles for at være  

 registreret i OR-ordningen, som beskrevet i OR-ordningens vedtægter og om  

 servicevirksomhedens  

 eller den interne servicemontørs måleinstrumenter har gyldig kalibrering, jf.  

 §  

 12, stk. 3.
Stk. 2.  

  

 OR-sekretariatet  

 afviser bestilling af fyrtestmærkater, såfremt servicevirksomheden eller den  

 interne servicemontør ikke opfylder de i stk. 1 nævnte betingelser.  

 OR-sekretariatet  

 underretter Energistyrelsen, hvis en bestilling af fyrtestmærkater afvises.« 3.  


  

 § 12  

  

 affattes således:
 »  

 § 12.  

  

 Ved kontrolmålinger må  

 skorstensfejere, servicevirksomheder og interne servicemontører kun anvende  

 måleinstrumenter, der efter Energistyrelsens nærmere anvisning har været  

 underkastet kontrol og eventuel fornøden justering og kalibrering på et  

 laboratorium, der er akkrediteret til at udføre teknisk prøvning og  

 kalibrering  

 af Den Danske Akkrediterings og Metrologifond (DANAK) eller af et tilsvarende  

 akkrediteringsorgan, som er medunderskriver af den europæiske  

 samarbejdsorganisation  

 for akkrediteringsopgavers (EA) multilaterale aftale om gensidig  

 anerkendelse.
 Stk. 2.  

  

 Energistyrelsen  

 kan træffe bestemmelse om, at skorstensfejeren, servicevirksomheden eller den  

 interne servicemontør skal opbevare eller indsende dokumentation for kontrol  

 med og eventuel justering og kalibrering af de måleinstrumenter, der anvendes  

 ved  

 kontrolmålinger.
 Stk. 3.  

  

 Energistyrelsen  

 kan træffe nærmere bestemmelse om, hvilke typer af måleinstrumenter der må  

 anvendes ved kontrolmålinger.
Stk. 4.  

  

 OR-sekretariatet  

 underrettes af det akkrediterede laboratorium om justeringer og kalibreringer  

 på alle skorstensfejeres, servicevirksomheders og interne servicemontørers  

 måleinstrumenter.  

 Sekretariatet vedligeholder et register med kalibreringsdato for alle  

 måleinstrumenter.« 4.  

  

 Efter §  

 13 indsættes i  

  

 kapitel 4  

  

 :
 »§ 13 a.  

  

 Skorstensfejere og servicevirksomheder skal  

 betale OR-udvalgets omkostninger til dækning af udgifter til tilsyn og  

 kontrol  

 med kontrolmåling, justering og rensning af oliekedler efter §§ 3 a-5 a.
 Stk. 2.  

  

 Omkostninger,  

 som OR-udvalget afholder i forhold til servicevirksomheder og interne  

 servicemontører,  

 jf. stk. 1, fordeles beløbsmæssigt på de enkelte servicevirksomheder og  

 interne  

 servicemontører, således at der for hver servicevirksomhed og intern  

 servicemontør betales et registreringsbeløb på 1200 kr. og 7 kr. pr.  

 fyrtestmærkat.
 Stk. 3.  

  

 Omkostninger,  

 som OR-udvalget afholder i forhold til skorstensfejere, jf. stk. 1, fordeles  

 beløbsmæssigt på de enkelte skorstensfejere, således at der betales 6 kr. pr.  

 fyrtestmærkat.
Stk. 4.  

  

 OR-udvalget  

 opkræver registreringsbeløbet hos servicevirksomheder og interne  

 servicemontører  

 i forbindelse med registrering i OR-ordningen.
Beløb for fyrtestmærkat  

 opkræves  

 i forbindelse med udstedelse af mærkatet.
 Stk. 5.  

  

 Beløbene betales  

 senest 30 dage efter opkrævningens udsendelse.
 Stk. 6.  

  

 Betales opkrævet  

 beløb ikke rettidigt, skal der betales rente heraf i medfør af renteloven.
§ 13 b.  

  

 Efter  

 udløbet af et år udarbejder OR-udvalget en opgørelse over de beløb, som  

 skorstensfejere,  

 servicevirksomheder og interne servicemontører skal betale for det pågældende  

 år.
Gebyret reguleres i henhold til Statens Budgetvejledning, hvis  

 gebyrindtægterne overstiger OR-udvalgets langsigtede  

 gennemsnitsomkostninger.« 5.  

  

 Efter §  

 14 indsættes:
»  

 § 14 a.  

  

 Afgørelser truffet i  

 henhold til denne bekendtgørelse kan ikke påklages til anden administrativ  

 myndighed.« § 2 Bekendtgørelsen træder i kraft den 1. maj 2005.
