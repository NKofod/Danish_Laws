Bekendtgørelse  

 om klitfredning  

1) I medfør af § 8, stk. 6 og 7, § 27,  

 stk. 3, § 70, § 78, stk. 5, § 87, stk. 4, og  

 § 89, stk. 3, i lov om naturbeskyttelse, jf. lovbekendtgørelse nr.  

 884 af 18. august 2004, som senest ændret ved § 7 i lov nr. 1571 af 20.  

 december 2006,  

 fastsættes:
Kapitel 1 Klitfredning § 1.  

  

 Udover  

 de forbud, der er nævnt i § 8, stk. 1, i lov om naturbeskyttelse,  

 er  

 det på klitfredede arealer, jf. 8, stk. 2, i lov om naturbeskyttelse,  

 ikke tilladt at 1)  

 	  

 fjerne eller  

 beskadige træer, planter eller indretninger, der tjener til sandflugtens  

 dæmpning, 2)  

 	  

 køre med  

 motorkøretøjer, herunder knallerter, uden for lovligt anlagte veje, 3)  

 	  

 campere, opstille  

 telte, bænke eller faste indretninger, 4)  

 	  

 foretage  

 gravearbejde, 5)  

 	  

 afbrænde vegetation,  

 kvas eller lignende, og 6)  

 	  

 cykle, ride eller  

 færdes med heste uden for lovligt anlagte veje.
 Stk. 2.  

  

 Reglerne  

 i stk. 1 gælder ikke  

 landbrugsmæssig drift, herunder græsning, af arealer, der indtil den 1. juli  

 1992 lovligt har været anvendt landbrugsmæssigt, bortset fra tilplantning.
 Stk. 3.  

  

 Hvor  

 klitfredning er trådt i kraft efter 1. juli 1992, gælder den i stk. 2  

 nævnte undtagelse for arealer, der indtil datoen for klitfredning lovligt har  

 været anvendt landbrugsmæssigt, bortset fra tilplantning.
 Stk. 4.  

  

 Reglerne i  

 stk. 1, nr. 2, 5 og 6, gælder ikke på den ubevoksede strandbred.
§ 2.  

  

 Reglerne  

 i naturbeskyttelseslovens § 8, stk. 1, og bekendtgørelsens  

 § 1,  

 stk. 1, gælder ikke for 1)  

 	  

 diger, høfder,  

 bølgebrydere og andre anlæg, der udføres som led i en kystbeskyttelse af  

 flere  

 ejendomme langs kysten, og hvortil der på forhånd er meddelt tilladelse i  

 henhold til lov om kystbeskyttelse, og 2)  

 	  

 sådanne bade- og  

 bådebroer, der er omfattet af Transport- og Energiministeriets bekendtgørelse  

 om  

 bade- og bådebroer.
§ 3.  

  

 Ejeren  

 af et klitfredet areal kan forbyde offentlig færdsel uden for vej og sti på  

 den  

 del af grunden, der ligger nærmest ved beboelsesbygninger.
Arealets nærmere  

 udstrækning og afmærkning skal være godkendt af Miljøministeriets  

 miljøcenter.
 § 4.  

  

 Miljøministeriets  

 miljøcenter kan gøre undtagelse fra forbudene i § 1.
 § 5.  

  

 Afgørelser  

 truffet af Miljøministeriets miljøcenter efter §§ 3 og 4, kan påklages  

 til  

 Naturklagenævnet efter reglerne i naturbeskyttelseslovens kapitel 12.
Kapitel 2 Levestedsbeskyttelse § 6.  

  

 Administrationen af §§ 3 og 4, samt af naturbeskyttelseslovens  

 § 65,  

 stk. 1 og stk. 5, skal respektere artikel 6, 12, 13 og 16 i Rådets  

 direktiv 92/43/EØF af 21. maj 1992 med senere ændringer  

 (EF-habitatdirektivet),  

 som beskrevet i Miljøministeriets bekendtgørelse om udpegning og  

 administration  

 af internationale naturbeskyttelsesområder samt beskyttelse af visse arter.
Kapitel 3 Underretning om afgørelser § 7.  

  

 Miljøministeriets  

 miljøcenter  

 skal skriftligt meddele  

 afgørelser efter §§ 3 og 4, samt af naturbeskyttelseslovens § 65,  

 stk. 1 og stk. 5, til:
1)  

 	  

 adressaten for  

 afgørelsen, 2)  

 	  

 ejeren af den  

 ejendom, som afgørelsen vedrører, 3)  

 	  

 kommunalbestyrelsen  

 og 4)  

 	  

 offentlige  

 myndigheder, der må antages at have en interesse i sagen.
 Stk. 2.  

  

 De i  

 stk. 1 nævnte afgørelser skal endvidere meddeles skriftligt til følgende  

 foreninger og organisationer, såfremt de har anmodet herom:
1)  

 	  

 lokale foreninger og  

 organisationer, som har en væsentlig interesse i afgørelsen, 2)  

 	  

 landsdækkende  

 foreninger og organisationer, hvis hovedformål er beskyttelse af natur og  

 miljø, og 3)  

 	  

 landsdækkende  

 foreninger og organisationer, som efter deres formål varetager væsentlige  

 rekreative  

 interesser, når afgørelsen vedrører sådanne interesser.
 Stk. 3.  

  

 Underretning  

 efter stk. 1 og 2, skal indeholde oplysning om, at dispensationer ikke  

 må  

 udnyttes, før klagefristen er udløbet, og at rettidig klage har opsættende  

 virkning for den påklagede afgørelse, medmindre klagemyndigheden bestemmer  

 andet, jf. naturbeskyttelseslovens § 87, stk. 3.
 Stk. 4.  

  

 Miljøministeriets  

 miljøcenter giver den, som har fået en tilladelse, underretning om en  

 indgivet  

 klage og om klagens opsættende virkning.
Offentliggørelse af afgørelser om dispensation § 8.  

  

 Miljøministeriets  

 miljøcenter skal offentliggøre afgørelser truffet efter §§ 3 og 4, samt  

 efter  

 naturbeskyttelseslovens § 65, stk. 1 og stk. 5, hvis  

 afgørelserne anses for at være af større betydning eller af almindelig  

 offentlig interesse.
Endvidere offentliggøres andre sådanne afgørelser, når  

 disse ikke er af underordnet betydning, og når de må anses for at have  

 interesse for andre klageberettigede end de, som er underrettet efter  

 reglerne  

 i § 7.
 Stk. 2.  

  

 Offentliggørelse  

 sker ved bekendtgørelse i stedlige blade efter Miljøministeriets miljøcenters  

 nærmere bestemmelse.
 Stk. 3.  

  

 Bekendtgørelsen  

 efter stk. 2 skal indeholde oplysning om:
1)  

 	  

 hovedindholdet af  

 afgørelsen, 2)  

 	  

 hvilke ejendomme  

 eller dele af ejendomme, der er omfattet af afgørelsen, 3)  

 	  

 det eller de steder,  

 hvor afgørelsen er fremlagt, og 4)  

 	  

 klageadgangen.
 Stk. 4.  

  

 Miljøministeriets  

 miljøcenter skal offentliggøre klagemyndighedens afgørelse i en klagesag  

 efter  

 klagemyndighedens nærmere bestemmelse.
Kapitel 4 Ikrafttrædelse, straf mv.
 § 9.  

  

 Overtrædelse  

 af bekendtgørelsens § 1, stk. 1, samt tilsidesættelse af vilkår fastsat  

 i  

 en tilladelse efter §§ 3 og 4, straffes efter reglerne i § 89 i lov  

 om naturbeskyttelse med bøde.
 § 10.  

  

 Bekendtgørelsen  

 træder i kraft den 1. januar 2007.
 Stk. 2.  

  

 Bekendtgørelse  

 nr. 949 af 16. september 2004 om klitfredning ophæves.
Miljøministeriet, den 11. december  

 2006 Connie Hedegaard /Anne-Marie Rasmussen 1)  

 Bekendtgørelsen indeholder bestemmelser, der gennemfører dele af Rådets  

 direktiv 79/409/EØF af 2. april 1979 om beskyttelse af vilde fugle  

 (EF-fuglebeskyttelsesdirektivet) (EF-Tidende 1979 nr.
L 103, side 1), som  

 senest ændret ved Rådets forordning (EF) 807/2003 af 14. april 2003  

 (EU-Tidende  

 2003 nr.
L 122, side 36) og dele af Rådets direktiv 92/43/EØF af 21. maj 1992  

 om bevaring af naturtyper samt vilde dyr og planter (EF-habitatdirektivet)  

 (EF-Tidende 1992 nr.
L 206, side 7), som senest ændret ved  

 Europa-Parlamentets  

 og Rådets forordning (EF) 1882/2003 af 29. september 2003 (EU-Tidende 2003  

 nr.  

 L 284, side 1).
