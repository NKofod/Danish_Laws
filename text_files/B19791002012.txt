IKKE-AUTOMATISKE VÆGTE Dette direktiv supplerer ALMINDELIGE BESTEMMELSER FOR VÆGTE ved  

 godkendelse og justering i henhold til bestemmelserne i justerreglementet af  

 1. marts 1950 ved at sammenfatte en række almindelige bestemmelser gældende  

 for vægte med elektroniske indretninger.
 Direktivet indeholder også en række bestemmelser (markeret ved  

 indramning), som træder i kraft senere (se pkt. 14).
 Bestemmelserne er udarbejdet som et overensstemmende uddrag af TDIR nr.  

 24.11.1-01 (anført i bilag 1) og -02, idet det endelige mål er, at der kun  

 skal foreligge eet sæt bestemmelser for ikke-automatiske vægte med  

 elektronik.
INDHOLDSFORTEGNELSE 1. GENERELT 2. AFGRÆNSNINGER AF VEJESYSTEMETS LEGALE DEL 3. MÅLEPÅLIDELIGHED 4. PÅVIRKENDE OG FORSTYRRENDE FAKTORER 5. OPVARMNINGSPERIODE 6. VEJERESULTATER 7. NULSTILLING 8. TARA 9. TRYKNING OG ANDEN REGISTRERING 10. VEJECELLER 11. SPECIELLE VEJEINDRETNINGER 12. PÅSKRIFTER OG PLOMBERINGER 13. INSTALLATION 14. IKRAFTTRÆDEN BILAG 1 1. GENERELT Dette direktiv supplerer ALMINDELIGE BESTEMMELSER FOR VÆGTE med  

 fastsættelse af almindelige metrologiske og tekniske retningslinier for vægte  

 og supplerende udstyr, hvori elektroniske indretninger helt eller delvis  

 indgår eller tilsluttes.
 Formålet er at sikre, at disse elektroniske indretninger fungerer stabilt  

 og under ingen omstændigheder giver anledning til betydningsfulde fejl i  

 måleresultaterne.
 I dette direktiv forstås ved en elektronisk indretning en del af et  

 måleinstrumant (vægt eller vejesystem) eller af et supplerende udstyr,  

 indeholdende mindst en elektronisk komponent og udførende en selvstændig  

 målefunktion i instrumentet.
 Definitioner og termonologi, som er anvendt i dette direktiv uden nærmere  

 redegørelse, vil i almindelighed være angivet i tilknyttede tekniske  

 direktiver.
2. AFGRÆNSNINGER AF VEJESYSTEMETS LEGALE DEL 2.1. Justerpligtig del Den justerpligtige del af vejesystemet, herefter kaldet primærdelen, skal  

 normalt være afgrænset ved fastlæggelse af en eller flere primærangivelser  

 samt ved den fysiske udstrækning af de indeholdte hovedkomponenter.
2.1.1. Primærangivelser 2.1.1.1. Visning, som udgør den måleteknisk første og umiddelbart ved  

 måleforstærkerdelen synlige angivelse af massen samt i givet fald prisen.
 Ved vægte med tosidige visninger betragtes disse som sideordnede  

 angivelser.
 2.1.1.2. Trykt dokumentation, som er bestemt for de kontraherende parter,  

 overensstemmende med visningen og trykt samtidigt med denne.
2.1.2. Primærdelens fysiske udstrækning Denne må udgøre omkring 2 m, og alle afgivne primære måleresultater skal  

 kunne ses samtidigt.
 Herfra er undtaget underpartsinstallationer med vejeceller uden  

 måleforstærker.
2.2. Ikke-justerpligtig del De ikke-justerpligtige dele af vejesystemet benævnes sekundært udstyr.
2.3. Tilslutningsmulighed for sekundært udstyr Sekundært udstyr skal være galvanisk og fysisk adskilt fra primærdelen.  

 Den galvaniske adskillelse tilhører primærdelen og skal være placeret enten  

 internt i primærdelens hovedenhed (visningsenhed) eller eksternt ved fysisk  

 sammenbygning med denne.
 Ved intern placering skal det så vidt muligt tilstræbes, at de  

 elektroniske indretninger, som udgør den galvaniske adskillelse, monteres  

 eller anbringes på en sådan måde, at størst mulig separation fra de øvrige  

 primære elektroniske indretninger opnås.
 Strømforsyning til sekundært udstyr samt til den galvaniske adskillelses  

 sekundære side må ikke være anbragt i primærdelen.
 Elektroniske indretninger, som anvendes til processtyringsformål af  

 sekundær art, må ikke placeres i primærdelen.
3. MÅLEPÅLIDELIGHED 3.0. Målepålidelighed for et måleinstrument, der er forsynet med  

 elektroniske indretninger, er dets evne til at opfylde de tekniske og  

 metrologiske krav, som stilles til det.
3.1. Målepålidelighed Måleinstrumenter eler supplerende udstyr, som er forsynet med elektroniske  

 indretninger, skal have den målepålidelighed, som kræves til den anvendelse,  

 hvortil de er bestemt.
 Denne pålidelighed kan sikres ved en tilstrækkelig målebestandighed samt  

 måle- og funktionssikkerhed.
3.2. Målebestandighed Ændringer i måleinstrumentets præstationsdata, som følge af tidens og  

 omgivelsesmiljøets indflydelse på de anvendte komponenter, må i forløbet af  

 en prøvningsperiode ikke kunne antage en sådan størrelse, at  

 justertoleranceværdierne bliver overskredet.
 Der skal i rimelig grad være redegjort, eller givet dokumentation for, at  

 almindelig degradation i måleinstrumentets præstationsdata, udgående fra  

 almindeligt anerkendte komponent- og underleverandørers toleranceangivelser i  

 de anvendte underenheders specifikationer, ikke kan påvirke  

 systemnøjagtigheden uakceptabelt.
3.3. Måle- og funktionssikkerhed Måle- og funktionssikkerheden kan opnås ved en af følgende metoder:
- kontrolindretninger - hensigtsmæssig og langtidsholdbar konstruktion - kombination af de to ovennævnte metoder.
4. PÅVIRKENDE OG FORSTYRRENDE FAKTORER 4.0. Fejlfunktion og strømforsyningssvigt De elektroniske indretninger skal fungere stabilt og ikke give anledning  

 til betydningsfulde fejl i måleresultaterne.
 4.0.1. Ved fejl forstås svigt eller utilsigtet ændring i den elektroniske  

 indretnings måle- og funktionsdygtighed på grund af brud (fejl) i komponenter  

 eller deres forbindelser, eller af udefra kommende forstyrrelser.  

 Forstyrrelser af denne art, som kommer fra strømforsyningen, vil blive  

 benævnt strømforsyningssvigt.
 4.0.2. Ubetydelige fejl er fejl, som ikke giver anledning til  

 unøjagtigheder, eller fejl, som forårsager unøjagtigheder i måleresultatet,  

 der er mindre end de i JUSTERREGLEMENTET angivne.
 4.0.3. Betydningsfulde fejl er fejl, der ikke er omfattet af 4.0.2.
 4.1. Vægte, som er i normal drift kan forventes at blive anvendt i  

 nærheden af særlige elektriske- eller elektromagnetiske forstyrrelseskilder,  

 f.eks. motorkøretøjer eller elektrosvejseapparater, må ikke fejlfunktionere,  

 når de udsættes for disse forstyrrelser.
4.2. Strømforsyningssvigt 4.2.1. Strømforsyningssvigt skal altid udløse en tydelig markering af  

 hændelsen, enten ved helt at hindre en resultatangivelse eller ved, at  

 resultatangivelser og statusindikationer fremstår på en sådan måde, at der  

 ikke kan ske forveksling med et sandsynligt resultat.
 4.2.2. Vægte med netspændingsforsyning.
 4.2.2.1. Vægte, som anvender netspændingsforsyning, må ikke  

 fejlfunktionere, når de udsættes for påvirkende og forstyrrende faktorer som  

 angivet i TDIR nr. 24.11.1-01, pkt. 8 i bilag 2, samt følgende:
4.2.2.2. Netspændingsafbrydelser eller -reduktioner - tidsintervallet mellem to på hinanden følgende prøvninger skal være  

 mindst 10 s.
4.2.2.3. Transienter Transiente overspændinger med vilkårlig fase og henholdsvis positiv og  

 negativ polaritet skal tilføres systemet.
 Disse transienter skal afgives symmetrisk (seriesmode) og assymmetrisk  

 (common-mode) fra en generator med en impedans på 50 ohm.
 Amplitude, stigetid, varighed og repetitionsrekvens skal være følgende:
4.2.3. Vægte med batterispændingsforsyning 4.2.3.1. Vægte, som anvender batterispændingsforsyning, må ikke  

 fejlfunktionere, når de udsættes for påvirkende og forstyrrende faktorer, som  

 angivet i TDIR nr. 24.11.1-01, pkt. 8 i bilag 2.
 4.2.3.2. Disse vægte skal endvidere opfylde en af følgende to betingelser:
 - fejlfunktionering må ikke forekomme ved variationer i batterispændingen  

 fra minus 50 pct. til plus 30 pct. af den nominelle værdi.
 - der skal forefindes en spændingsovervågningsindretning, som skal kunne  

 umuliggøre vejning uden for det i ovennævnte TDIR fastlagte område.
 4.2.3.3. Når der anvendes batterispændingsforsyning, må der kun tilsluttes  

 primære dele hertil under vejningen.
4.2.4. Vægte med nødstrømsforsyning 4.2.4.1. Vægte, hvor anvendelsen af nødstrømsforsyning er påkrævet, skal  

 være således inderettet, at overgangen til denne ikke medfører  

 fejlfunktionering i vægtene.
4.2.4.2. Vægte, som anvendes til målinger, som ikke kan gentages, f.eks.  

 ved receptvejning, skal være indrettet med nødstrømningsforsyning, som skal  

 være i funktion ved afbrydelser i strømtilførslen og således, at  

 fejlfunktionering herfra normalt ikke kan forekomme.
Nødstrømsforsyningens  

 kapacitet skal muliggøre, at måleresultatet kan huskes i mindst 10 min. og  

 aflæses evt. ved hjælp af trykknap i mindst 15 s.
Dette skal kunne gentages  

 mindst hver fjerde time.
 Vejningen må, efter strømforsyningens tilbagevenden til normale forhold,  

 kun kunne fortsættes efter en manuel indgriben fra brugerens side.
4.3. Galvanisk adskillelse - sekundært udstyr Vægte, som tilsluttes sekundært udstyr, må ikke fejlfunktionere som følge  

 af udefra kommende tilslutningseffekter, idet primærdelen i sådanne tilfælde  

 skal være afsluttet med skillekredsløb, som bevirker en galvanisk adskillelse  

 mellem primærdelen og sekundært udstyr.
 De nævnte tilslutningseffekter kan bl.a. være følgende:
- fejltilslutninger med eller uden evt. efterfølgende skadevirkninger på  

 skillekredsløb - elektriske forstyrrelser som følge af induktive eller kapacitive  

 koblinger mellem primærdel og sekundært udstyr.
 Signaltransmission fra sekundært udstyr til primærdelen må ikke kunne  

 påvirke primærvisning, primærtrykning eller anden primær registrering.
5. OPVARMNINGSPERIODE 5.0. Opvarmningsperioden er det længste tidsinterval, der strækker sig fra  

 indkobling af forsyningsspændingen, med vægten i uopvarmet tilstand, og  

 indtil en sådan egentemperatur (termisk balance) er opnået, hvor  

 nulstillingsindikatoren inden for plus/minus 1/4 deling og vægtvisningen  

 inden for telerancevædierne er blevet stabile.
 Opvarmningsperiodens længde fastsættes i overensstemmelse med det  

 godkendte brugsmiljø for vægten.
 5.1. I opvarmningsperioden må der ikke kunne vises eller registreres  

 værdier, der kan opfattes og anvendes som sande måleresultater.
 5.2. Frakobling af forsyninsspændingen, i en periode længere end den tid  

 det tager for vægten at ændre nulstillingsindikatonen mere end plus/minus 1/4  

 deling og vægtvisningen udover toleranceværdierne, skal medføre en ny  

 opvarmningsperiode, medmindre særlige foranstaltninger er taget herimod.
 5.3. Alternativet til opfyldelse af de tekniske krav til  

 opvarmningsperioden kan indtil videre være, at der på et iøjnefaldende sted  

 ved påskrift bliver angivet den nødvendige opvarmningstid.
6. VEJERESULTATER 6.0. Alle udgangsdata, som anses for gyldige i retslig måleteknisk  

 forstand, kaldes primærangivelser.
 Primærangivelsen kan omfatte angivelsen af den målte størrelse i form af  

 en visning, trykning eller registrering samt evt. en funktion af denne  

 størrelse.
 6.1. Vægte, som kan lagre måleværdier henholdsvis værdier afledt eller  

 beregnet heraf, skal være forsynet med statusindikation for lagringen.
 6.2. Såfremt der vises negative vægtværdier skal disse være forsynet med  

 minustegn.
 6.3. Visning skal være umulig over maksimumslasten plus 9 delinger.
 Afgivelse af måleresultater via et evt. udgangsstik skal ligeledes  

 samtidig være umulig.
 6.4. Decimalinddelingsmærker skal være udført og placeret på en sådan  

 måde, at fejlaflæsning ikke kan ske.
6.5. Vægte, som indeholder summationsregistre for totaludregning pr. kunde  

 (vægt) , må under een ekspedition kun kunne indregne resultatet af hver  

 enkelt vejning een gang i forbindelse med totaludregningen.
Dette gælder for  

 såvel visning som for trykning.
Hvis der på visningsenheden i forbindelse med totaludregning kun finder  

 visning sted, skal visningsindretningen angive antallet af delresultater, som  

 indgår i det samlede resultat.
Sådanne delresultater må ikke kunne annulleres  

 eller ændres enkeltvis efter at have været indeholdt i summationsregistre.
 Det skal på vægten tydeligt fremgå, om en transaktion er udtryk for  

 enkeltposteringer, summation eller total.
 6.6. Primærvisninger må under normal vejning ikke kunne erstattes eller  

 sammenblandes med andre visninger ved hælp af omskiftningsindretninger.  

 Således er det ikke tilladt at anvende vægtvisningsindretninger til andre  

 formål end brutto-, netto eller taravisninger.
 6.7. Vægtvisningen skal være frit flydende.
 Det er dog tilladt at fastholde vejeresultatet momentant i et  

 registreringsøjeblik.
7. NULSTILLING 7.0. Nulstillingsindretninger, oversigt:
 7.0.1. Ikke-automatisk (manuel) nulstillingsindretning.
 Indretning til at opnå nulstillingsindikation og/eller -visning, som  

 kræver indgreb af operatør (f.eks. potentioneter).
 7.0.2. Halv-automatisk nulstillingsindretning.
 Indretning til at opnå nulstillingsindikation og/eller -visning ved manuel  

 operation af en elektronisk kontrol (f.eks. tryktaste).
 7.0.3. Automatisk nulstillingsindretning.
 Indretning til at opnå eller opretholde nulstillingsindikation og/eller  

 -visning uden indgreb fra en operatør.
 7.0.3.1. Nulstilling ved indkobling af spændingsforsyningen til vægten.
 7.0.3.2. Nulstilling ved fjernaktivering af en kontaktfunktion.
 7.0.3.3. Nulindtrækning, som stopper, når vægtangivelsen ikke er nul.
 7.0.3.4. Nulindtrækning, som kan fortsætte, selvom vægtangivelsen ikke er  

 nul.
 7.0.4. Automatisk nulkorrektionsindretning, som automatisk foretager  

 korrektion af måleresultatet for nulpunktsfejl.
 7.1. Der skal altid forefindes en nulstillingsindretning.
 7.2. Der skal normalt altid forefindes en indretning til  

 nulstillingskontrol.
 Denne indretning skal klart angive enhver afvigelse fra nul, som er større  

 end 1/4 deling.
 7.3. Nulstillingsindretninger skal være stabile og ufølsomme overfor  

 utilsigtede påvirkninger eller berøringer, f.eks. ved særlige  

 sikringsforanstaltninger.
 7.4. Rodetektor og nulstillingskredsløb skal være sammenføjede således, at  

 brugen af nulstillingsindretninger forhindres, når vægten ikke er faldet  

 tilstrækkeligt til ro.
7.5. Nulstillingsfunktion og -betjening må ikke kombineres med andre  

 betjeningsfunktioner.
Dog tillades eventuelle kontrolfunktioner kombineret  

 hermed.
 7.6. Vægte, som arbejder efter incrementalprincippet, skal være udført med  

 et referencenulpunkt på kodeskiven, såfremt forstyrrelser i  

 spændingsforsyningen kan medføre, at sådanne vægte kan fejlfunktionere.
 Efter strømforsyningssvigt skal en sådan vægt ikke kunne angive  

 vejeresultatet, før referencenulpunktet er fikseret.
 7.7. Det samlede virkeområde fra flere nulstillingsindretninger må ikke  

 overstige 4 pct. af vægtens kapacitet.
 7.8. Vægte med halv-automatisk eller automatisk nulstillingsindretning må  

 efter et strømforsyningssvigt, og under samtidig belastning af vejeladdet,  

 ikke kunne vise, trykke eller registrere vægtværdier, før en fuldstændig  

 aflastning har fundet sted.
 7.9. Vægte med automatiske nulstillingsindretninger.
 7.9.1. Vægten skal normalt også være forsynet med ikke-automatisk eller  

 halv-automatisk nulstillingsindretning.
 7.9.2. Vægten skal ikke kunne indlede eller fortsætte en automatisk  

 nulindtrækning under tilstedeværelse af en taraeffekt.
 7.9.3. Den regulerende størrelse, d.v.s. den trinvise ændring af  

 måleværdien, må højst udgøre 1/4 deling ved automatisk nulindtrækning.
 7.9.4. Automatisk nulindtrækning, som kan fortsætte, selvom vægtangivelsen  

 ikke er nul, skal kunne frakobles under prøvning.
 Frakoblingsindretningen skal være indrettet for værktøjsbetjening.
 7.9.5. Nulstillingsområdet for en automatisk nulstillingsindretning, som  

 ovenstående, må ikke overstige vægtens mindste lovlige vejeområde (min.).
 7.9.6. Automatisk nulstillingsindretning udført med nulindtrækning skal  

 have en til formålet afpasset tidskonstant, d.v.s. antal delingsændringer pr.  

 tidsenhed.
 7.10. Automatiske nulstillingsindretniner, bortset fra indretninger, som  

 opnår nulstillingsindikation og/eller -visning ved indkobling af  

 spændingsforsyningen, samt automatiske nulkoblingsindretninger skal have  

 særlig godkendelse.
8. TARA 8.0. Tara-indretninger, oversigt:
 8.0.1. Ikke-automatisk taraindretning, som kan indstilles af operatøren.
Denne kan f.eks. være udført som - drejeknap med potentiometer: Ugraderet størrelse - cifferomskifter: Graderet størrelse - digitaltaste: Graderet størrelse i repeteer- og opsummeerbare faste  

 spring - numerisk tastatur: Graderet størrelse - trykknap: Graderet størrelse med fast værdi.
 8.0.2. Halv-automatisk taraindretning, som ikke kan indstilles af  

 operatøren.
 Trykknap som aftarerer belastning på vejelad ved nulstilling af  

 visningsindretning: Ugraderet størrelse.
 8.0.3. Automatisk taraindretning, som gennemfører tareringen uden manuel  

 indgriben.
 8.1. Taraindretningen inklusive evt. supplerende indretninger skal til  

 enhver tid. også efter strømforsyningssvigt, have klar og entydig  

 overensstemmelse med arten af det viste vejeresultat.
 8.2. Vægte med taraindretning skal være forsynet med statusangivelse  

 (lampe, separat visningsindretning eller lign.), som angiver effekt og/eller  

 tilstedeværelse af en taraværdi, når denne vedrører en igangværende vejning.
 8.3. Tarafunktioner (effekt og betjeningsindretning) skal markeres klart  

 og tydeligt ved påskriften: TARA eller T.
 8.4. Vægte med taraindretning skal, under indflydelse af en taraeffekt,  

 angive negative værdier, såvidt muligt ved minustegn, hvis belastningen på  

 vejeladdet bliver mindre end den lagrede taraværdi.
 8.5. Vægte, som er forsynet med taraindretning, skal tillige have en  

 separat nulstillingsindretning.
 Undtagelse herfra kan være vægte til særligt formål.
 8.6. Taraeffekter skal kunne ophæves efter hver vejning, men kun efter  

 fjernelse af bruttobelastningen fra vejeladdet og uden at gøre brug af  

 afbrydelse i strømforsyningen.
 8.7. Strømforsyningssvigt skal medføre, at taraindhold samt  

 statusangivelse herfor bliver slettet, medmindre særlige foranstaltninger er  

 taget herimod, f.eks. anvendelse af ikke-flygtig hukommelse,  

 nødstrømsforsyning eller lign.
 Hvis vægten, efter en utilsigtet afbrydelse i spændingsforsyningen eller  

 efter et strømforsyningssvigt, uden en manuel indgriben kan fortsætte  

 vejningen, må dette ikke samtidig kunne medføre en utilsigtet eller fejlagtig  

 tarering.
8.8. Ikke-automatisk ugradeet taraindretning er tilladt, alene eller  

 sammen med andre typer af taraindretninger.
Der må dog højst forekomme een  

 ikke-automatisk ugraderet taraindretning på samme vægt.
Taraindretningen skal  

 være udført således, at taraværdien, efter påbegyndt nettovejning, kan  

 angives i visningsindretningen evt. som negativ værdi efter vejningen.
 8.9. Ikke-automatisk taraindretning udført med cifferomskiftere skal enten  

 indeholde fejlsikkerhed med tilhørende fejlindikation eller være suppleret  

 med en separat visningsindretning.
 8.10. Ikke-automatisk taraindretning udført med digital taste eller  

 numerisk tastatur skal være indrettet således, at det kun er muligt at  

 indstille eller ændre taraværdier, når vejeladdet er ubelastet, medmindre,  

 der forefindes en separat visningsindretning for taraværdier.
 Hvis der ikke eksisterer en sådan visningsindretning, skal den anvendte  

 taraværdi være angivet som negativ værdi efter vejningen.
 8.11. Ikke-automatisk graderet taraindretning (trykknap) skal have  

 taraværdien angivet i masseenheder på et synligt sted enten ved  

 betjeningsindretningerne, i eller ved resultatangivelsen eller ved et  

 supplerende skilt.
 8.12. Halv-automatisk taraindretning skal være udført således, at  

 taraværdien, efter påbegyndt nettovejning, kan angives i visningsindretningen  

 evt. som negativ værdi efter vejningen.
8.13. Flere taraindretninger er tilladt, men disse må ikke kunne anvendes  

 samtidigt, og det skal fremgå entydigt, hvilken taraindretning, der er i  

 brug.
Se dog pkt. 8.8.
 Undtaget herfra er vægte til særligt formål, f.eks. receptvejning.
8.14. Ekstern tara er kun tilladt som sekundært udstyr, og kommunikation  

 af taraværdier må ikke kunne forekomme herfra til primærdel.
Ved ekstern tara  

 forstås en indretning til indstilling af taraværdier, der ikke er monteret i  

 den primære vejeenhed, men tilsluttet hertil med kabelforbindelse eller lign.  

 Dette omfatter ikke de i pkt. 8.15. omtalte indretninger.
 8.15. Eksterne til- og frakoblingsindretninger for ind/ud styring af  

 ikke-automatisk eller halvautomatisk taraindretning i primærdel er kun  

 tilladt, såfremt:
- de ikke forringer støjimmuniteten i primærdelen - de er placeret således i forhold til primærdelen, at det primære  

 vejeresultat uhindret kan aflæses fra betjeningsstedet - de er separat anbragt, d.v.s. fysisk adskilt, uden sammenblanding med  

 sekundært udstyr.
 8.16. Halv-automatisk og automatisk taraindretning må kun kunne adtiveres,  

 når vægten er i ro.
 8.17. Automatisk taraindretning skal have særlig godkendelse.
9. TRYKNING OG ANDEN REGISTRERING 9.0. Ved registrering forstås en lagring af data på et ikke-flygtigt  

 medium f.eks. papir, magnetbånd, magnetplade, fotografisk film m.m.
 Registreringsindretninger til lagring af data på papir i klar skrift vil i  

 det følgende blive benævnt trykværker, uderforstået primære trykværker.
 9.1. Trykning af måleresultater og heraf afledede skal være klare og  

 utvetydige.
 9.2. Fejlbetjening af trykværk må ikke kunne udløse fejlagtige resultater,  

 som kan forekomme at være troværdige.
 9.3. Trykning må ikke finde sted, før vægten er faldet tilstrækkeligt til  

 ro.
 9.4. Trykning og visning skal altid være i indbyrdes overensstemmelse  

 inden for toleranceværdierne.
 9.5. Vejeresultater, som er direkte resultat af en igangværende vejning,  

 skal trykkes med tilsvarende enhedstegn.
 9.6. Trykning af angivelser afledt af vejeresultater skal være markeret  

 med en klar angivelse af relationen f.eks. kr./kg og kr.
 9.8. Negative vægtværdier skal ved trykning være forsynet med minustegn  

 og/eller afvigende farve.
10 VEJECELLER (Strain Gauge type) 10.1. Vejeceller skal være af almindeligt anerkendte og gennemprøvede  

 fabrikater og typer.
 10.2. Vejeceller skal dimensioneres således, at vejecellekapaciteten  

 eller, ved sammensætning af flere vejeceller, summen heraf svarer til mindst  

 100 pct. af vægtkapaciteten plus forbelastning, dog for brovægte 150 pct., og  

 normalt 300 pct.
 10.3. Vejeceller skal kunne modstå belastninger til mindst 150 pct. af den  

 nominelle vejecellekapacitet uden at påvirke kalibreringerne permanent.
 10.4. Ved parallelkobling af vejeceller skal den tilhørende strømforsyning  

 være dimensioneret til den nødvendige effektafgivelse.
11. SPECIELLE VEJEINDRETNINGER 11.1. Vægte med flere vejelad Omskiftningsindretninger, som anvendes til omskiftning mellem, eller  

 sammenkobling af, flere vejelad til een visningsenhed, er tilladt såfremt:
- der ikke kan trykkes eller registreres under omskiftningen - det, såvel af primær visning som primær trykning og registrering ad  

 automatisk vej, tydeligt fremgår hvilket vejelad, der er i brug.
- der forefindes separate kalibreringskredsløb, herunder  

 nulstillingsindretninger, for hvert vejelad således, at en ændring i et af  

 kredsløbene ikke kan påvirke kalibreringen af de andre - hvert af kalibreringskredsløbene, herunder forbindelseskabler, som kan  

 indvirke på kalibreringerne, bliver mærket hensigtsmæssigt til identifikation  

 af hvilket vejelad, kredsløbet kontrolleret - der ikke kan ske en uhensigtsmæssig sammenblanding af måleresultater,  

 herunder taraeffekter og taraværdier fra de enkelte vejelad.
 11.2. Vægte med elektronisk måleområdeskift skal have særlig godkendelse.
11.3. Kombineret mekanisk/elektronisk visning Vægte, som består af et vejelad med et mekanisk viserhoved (kontinuerlig  

 visning) og herudover er suppleret med tilkobling til en elektronisk  

 visningsenhed (diskontinuerlig visning) er tilladt efter følgende alternative  

 muligheder:
- den mekaniske visning er eneste primærvisning og skal mærkes som sådan  

 ved tydelig påskrift - begge visninger er primære, men de må ikke kunne vise måleresultater  

 samtidig - den elektroniske visning er primær, og det mekaniske viserhoved skal  

 være afblændet.
 11.4. Vægte med prisudregning.
 11.4.1. Betjeningsfunktioner, som anvendes i forbindelse med  

 prisudregning, skal være klare og eentydige.
11.4.2. Prisindstillingsindretninger, som ikke er sammenbygget med den  

 primære visningsenhed, kan henregnes under primærdelen.
Der må dog ikke ske  

 nogen sammenblanding med sekundært udstyr.
11.4.3. Visning af enhedspris og udregnet pris skal normalt være slettet,  

 enten - når en vare bliver fjernet fra vejebladet, eller - før en ny vare bliver vejet og dens pris udregnet.
 Det er dog tilladt at kunne fastholde en indtastet enhedspris, såfremt  

 dette bliver indikeret særskilt og tydeligt.
 11.4.4. Prisudregning skal altid være i overensstemmelse med tilhørende  

 vejeresultat og enhedspris.
 Prisvisning og vægtvisning skal fremstå sammenhørende.
12. PÅSKRIFTER OG PLOMBERINGER 12.1. Vægte med maksimumlast over 30 kg.
 Underparter, som ikke er mekanisk fast forbundet med den primære vejeenhed  

 og som befinder sig mere end ca. to meter fra denne, skal være udrustet med  

 et skilt, som giver tilstrækkelige oplysninger om den pågældende underpart.  

 Skiltet skal anbringes på et let tilgængeligt sted og sikres med 18 mm  

 plombe, som stemples med justernummer samt justermærke med årstal.  

 Skiltepåskriften kan f.eks. være følgende:
 Systembetegnelse, kapacitet, underpart type, omsætningsforhold,  

 forbelastning, vejecellefabrikat og -type, vejecellekapacitet og antal,  

 samleboksantal.
 12.2. Udgangsstik i primærdelen.
 12.2.1. Udgangsstik til supplerende udstyr skal, under tilstedeværelse af  

 galvanisk adskillelse anbragt i primærdelen, være markeret ved påskrift på  

 skilt, som kan plomberes og stemples med justermærke.
 Påskriften på et sådant skilt kan være: Galvanisk adskilt.
 12.2.2. Udgangsstik uden tilhørende galvanisk adskillelse kan kun anvendes  

 til primære dele, og kun såfremt bestemmelserne herfor er overholdt.
12.4. Visningsenhed Analogdele og øvrige indretninger, som kan have indflydelse på  

 vægtkalibreringen, skal altid være sikkerhedsplomberede.
Vægte, som  

 indeholder mikroprocessorkomponenter med programmerbare komponenter af PROM  

 typen eller lign., skal være sikkerhedsplomberede imod ombytning af disse.
 så vidt muligt skal vægte være forberedt for totalplombering.
12.5. Galvanisk adskillelse Galvanisk adskillelse, som er placeret eksternt i forhold til primærdelens  

 hovedenhed, skal være plomberet som nævnt under pkt. 12.3.
 12.6. Vejeceller og samlebokse.
 Disse skal altid være sikkerhedsplomberede.
 12.7. Justerpåskrifter.
 Justerpåskrifter skal altid være sikkerhedsplomberede, enten ved  

 plombering af skalaplader, som indeholder justerpåskrifter, eller ved  

 plombering af et synligt anbragt, særligt skilt, hvorpå justerpåskrifterne,  

 overensstemmende med skalapladernes justerpåskrifter, er anført.
13. INSTALLATION 13.1. Vejeladdets overskuelighed Vejeladdet skal normalt altid kunne overses fra det sted, hvor de primære  

 angivelser foreligger.
13.2. Jording Måleinstrumenter med fabrikantspecifikationer, som foreskriver en effektiv  

 elektronikjordforbindelse for at kunne funktionere pålideligt, skal være  

 installeret med tilstrækkelig sikkerhed i overensstemmelse med forskrifterne.
 Dette gælder ligeledes for måleinstrumenter, hvor prøvninger har vist  

 nødvendigheden af en effektiv elektronikjordforbindelse.
13.3. Brovægte Der skal være rimelig adgangsmulighed (via en lem eller lign.) og frihøjde  

 til alle væsentlige dele især vejeceller, samlebokse, kabler, knive, lejer  

 m.m.
13.4. Vejeceller og samlebokse Vejecelleinstallationer skal være udført hensigtsmæssigt og bl.a. således,  

 at virkninger af termoelektromotoriske kræfter og kabelmodstande samt  

 ændringer i disse kompenseres i tilstrækkeligt omfang.
 Installationer i fugtigt miljø forudsætter en vandtæt udførelse.
13.5. Vægte i udendørs miljø Vægte som anvendes i udendørs miljø eller under miljøforhold, som ikke er  

 i overensstemmelse med det i typegodkendelsen fastlagte, skal være omfattet  

 af en særlig godkendelse.
 Herfra er undtaget brovægtslad, idet disse normalt er beregnet til  

 udendørs opstilling.
14. IKRAFTTRÆDEN Dette tekniske direktiv træder i kraft den 1. januar 1980.
 De indrammede bestemmelser træder i kraft den 1. januar 1981.
E.
Roepstorff Holtveg BILAG 1 15. Bestemmelserne i dette bilag svarer i uddrag til  

 TDIR nr. 24.11.1-01 bilag 2 med angivelse af de tilsvarende punkter i  

 parantes.
15.1. Nulstilling 15.1.1. Nulstilling (10.7.2) Nulstillingsområdet må højst omfatte 4 pct. af vægtens maksimumslast.
15.1.2. Nulstillingsindretningens betjening (10.7.4) Hvis en vægt indeholder en nulstillingsindretning og en taraindretning,  

 skal nulstillingsindretningens betjening være adskilt fra taraindretningens.
15.1.3. Automatisk nulstillings- og korrektionsindretning (10.7.6) En automatisk nulstillings- eller korrektionsindretning må ikke virke,  

 såfremt:
- den additive taraindretning eller indretningen til forskydning af det  

 automatiske område ikke er nulstillet, - vægten ikke er i stabil ligevægtsstilling.
15.1.4. Nulstillingsindretning til vægte, som anvendes under køberens  

 tilstedeværelse (11.5.2.2.1.) Ikke-automatiske og halvautomatiske nulstillingsindretninger til vægte med  

 en maksimumslast indtil 30 kg skal betjenes med værktøj, og betjeningen skal  

 være klart synlig fra begge sider af vægten.
 Værktøjet må ikke kunne efterlades i betjeningsstillingen.
15.2. Tara 15.2.1. Arbejdsområde (10.8.1.4) Taraindretninger må ikke kunne anvendes uden for området fra nul til den  

 angivne taramaksimumslast.
15.2.2. Konstatering af betjening (10.8.1.5) Taraindretningers betjening skal være klart synlig.
15.2.3. Konstatering af det resterende vejeområde ved vægte med subtraktiv  

 taraindretning (10.8.2.1) Såfremt det resterende vejeområde ved benyttelse af subtraktiv tara ikke  

 kan konstateres, skal en indretning forhindre benyttelse af vægten ud over  

 maksimumslasten eller angive, at denne last er nået.
15.2.4. Taraindretning til vægte, som anvendes under køberens  

 tilstedeværelse og hvis maksimumslast ligger inden for 30 kg (11.5.2.2.3) 15.2.4.1. Ved vægte med to vejelad er taraindretninger ikke tilladt.
 Ved vægte med eet vejelad er taraindretninger tilladt, når følgende kan  

 iagttages af publikum:
- om taraindretningen er i funktion ved enten en angivelse af taraværdien  

 eller tilsynekomst af bogstavet »T« (begge dele på såvel køber- som  

 sælgerside) - om taraindretningen forstilles.
15.2.4.2. Ikke-automatiske taraindretninger (11.5.2.2.3.1) Disse indretningers virkning må ikke overstige een opdelingsværdi for  

 vægten, dersom en taraindretning med diskontinuerlig betjening findes på en  

 vægt med diskontinuerlig visning.
15.2.4.3. Halvautomatiske taraindretninger (11.5.2.2.3.2) Disse indretninger er tilladt, såfremt:
- de kun kan aktiveres, når vægten er i stabil ligevægt - de ikke muliggør reduktion af taraværdien, når de er i funktion - deres virkning kun kan annulleres, når vejeladdet er ubelastet.
 Disse indretninger skal endvidere opfylde en af følgende to betingelser:
1. taraværdien angives på begge sider af vægten under  

 hele vejningen 2. når taraindretningen er aktiveret, skal fjernelsen  

 af enhver belastning fra vejeladdet have en af følgende tre virkninger:
- vægten viser nul, og taraindretningens virkning annulleres - taraværdien fremkommer i vægtens indikatorindretning med fortegn  

 »minus« - vægten giver ingen visning, før taraindretningens virkning er  

 annulleret.
15.2.4.4. Automatiske taraindretninger (11.5.2.2.3.3) Disse indretninger er ikke tilladt.
