 I medfør af § 4, stk. 2, i merværdiafgiftsloven, jf. lovbekendtgørelse nr.  

 629 af 20. oktober 1988, fastsættes:
§ 1.  Dentallaboratorier, tandlæger og praktiserende  

 tandteknikere er fritaget for at betale afgift af afsætningen af aftagelige  

 og faste tanderstatninger, som de selv har fremstillet.
Det samme gælder  

 deres fremstilling og afsætning af individuelle apparaturer til ortodontiske,  

 kæbeortopædiske og kæbekirurgiske behandlinger.
 § 2.  Forsikringsselskaber er fritaget for at betale  

 afgift af afsætning af varer, som overtages fra forsikringstagere i  

 forbindelse med udbetaling af erstatning.
 Stk. 2.  Finansieringsselskaber, banker og sparekasser  

 er fritaget for at betale afgift af afsætning af varer, som er overtaget på  

 grund af misligholdelse af kontrakter, som finansieringsselskaberne m. fl.  

 har finansieret, eller hvor de står som ufyldestgjort panthaver.
 Stk. 3.  Det er en betingelse for afgiftsfritagelse  

 efter stk. 1 og 2, at afsætningen udelukkende sker til momsregistrerede  

 virksomheder.
 § 3.  Bytteringe for frimærker er fritaget for at  

 betale afgift, hvis omsætningen af frimærker udelukkende sker ved bytte uden  

 adgang til betaling med penge eller andet.
 § 4.  Foreninger er fritaget for at betale afgift af  

 udgivelsen af foreningsblade, fagblade o. lign., når de ikke indeholder  

 annoncer og afsættes til en pris, der ikke overstiger omkostningerne ved  

 fremstillingen.
 § 5.  Biblioteker, museer m. fl. er fritaget for at  

 betale afgift af deres afsætning af kataloger, fotokopier m. v., såfremt  

 salgsprisen ikke overstiger omkostningerne ved fremstillingen.
 § 6.  Banker og sparekasser m. fl. er fritaget for at  

 betale afgift af deres afsætning af sparebøsser, regnskabsbøger o. lign.,  

 såfremt salgsprisen ikke overstiger indkøbsprisen.
 § 7.  Marketenderier og kantiner m. fl. er fritaget  

 for at betale afgift af deres afsætning af mad- og drikkevarer, såfremt denne  

 omsætning ikke overstiger 30.000 kr. årlig.
 § 8.  Efter anmodning hos toldvæsenet kan blinde, der  

 afsætter varer eller afgiftspligtige ydelser, fritages for at betale afgift,  

 såfremt omsætningen ikke overstiger 110.000 kr. årlig.
§ 9.  Virksomheder, der er fritaget for at betale  

 afgift, skal ikke registreres hos toldvæsenet.
Sådanne virksomheder må ikke  

 på fakturaer, afregningsbilag m. v. anføre afgiftsbeløb eller anden angivelse  

 af, at fakturabeløbet indbefatter afgift.
 § 10.  Bekendtgørelsen træder i kraft dagen efter  

 offentliggørelsen i Lovtidende.
 Stk. 2.  Samtidig ophæves bekendtgørelse nr. 307 af 26.  

 maj 1978 om fritagelse for at svare afgift i henhold til  

 merværdiafgiftsloven.
