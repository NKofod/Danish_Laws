Udregning af erstatning kan ske på baggrund af den pris, som den  

 endelige køber har givet for sædekornet, eller på baggrund af d e n i vedlagte bilag fastsatte beregningspris.
Dokumentation for udbetalt  

 erstatning for mangler i sædekorn produceret i sæsonen 1988/89 skal indsendes  

 til Statsfrøkontrollen inden den 31. december 1989.
Ifølge Statsfrøkontrollens Erstatningsregler for Sædekorn, 1986, skal der  

 udbetales erstatning for partier, der ikke har svaret til de gældende  

 kvalitetsnormer.  BEREGNINGSGRUNDLAG Til beregning af erstatning, jfr. erstatningsreglernes pkt. 7, indgår  

 prisen i øre pr. kg.
Det vil ikke i alle tilfælde være muligt at benytte den  

 pris, som den endelige køber har givet for sædekornet.
Derfor har  

 Kontraktudvalget for Sædekorn anbefalet, at beregning af erstatning for  

 erstatningspligtige partier produceret i sæsonen 1988/89 kan ske på grundlag  

 af de i bilag 1 fastsatte priser.
Priserne er fastsat med hensyntagen til  

 sort og kategori.
Oversigten er udarbejdet af DAKOFO og godkendt af  

 Frøkontrolkommissionens Kontaktudvalg for Sædekorn.
Producenten af et sædekornsparti med erstatningspligtige mangler skal  

 betale erstatning på basis af den i bilaget fastsatte pris eller af  

 salgsprisen til den endelige køber.
Dette gælder, uanset at partiet er solgt  

 til en lavere engrospris.
Hvis der er udbetalt erstatning på basis af den  

 fastsatte pris, og en køber senere fremkommer med dokumentation for, at  

 sædekornet er købt til en højere pris, skal producenten udbetale erstatning  

 af differencen.  INDSENDELSE AF DOKUMENTATION FOR UDBETALT ERSTATNING.
 Dokumentation for udbetalt erstatning for partier med erstatningspligtige  

 mangler produceret i sæsonen 1988/89 skal være Statsfrøkontrollen i hænde  

 senest den 31. december 1989.
Vi vedlægger et eksemplar af skema til brug for indberetning af udbetalt  

 erstatning til endelige købere.
Yderligere eksemplarer kan eventuelt  

 rekvireres fra Statsfrøkontrollen, eller Deres firma kan selv kopiere det  

 nødvendige antal.
Det skal understreges, at producentfirmaet er ansvarlig for, at skemaet  

 bliver udfyldt for hvert enkelt erstatningspligtigt parti og indsendt til  

 Statsfrøkontrollen.
Dette gælder også for partier, der er solgt gennem  

 mellemhandler.
