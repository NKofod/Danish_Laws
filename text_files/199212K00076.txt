Nr LSF 76 Forslag til Lov om ændring af lov om folkeskolen, af lov om gymnasiet m.v.  

 og af lov om kursus til højere forberedelseseksamen og om studieforberedende  

 enkeltfagsundervisning for voksne m.v. (Frit skolevalg) den 29. oktober 1992 § 1 I lov om folkeskolen, jf. lovbekendtgørelse nr. 669 af 29. juli 1992,  

 foretages følgende ændringer:
 1. § 3, stk. 4 , affattes således:
»Stk. 4. Til børn, der er optaget i skolen eller har nået den  

 alder, hvor de tidligst ville kunne optages i børnehaveklasse, kan der  

 tilbydes optagelse i en skolefritidsordning.
Kommunalbestyrelsen kan  

 fastsætte retningslinier for optagelse i skolefritidsordninger.«.
 2. § 25, stk. 6, , affattes således:
 »Stk. 6. Elever, som undervises i en anden skole end  

 distriktsskolen, har ikke krav på befordring mellem skole og hjem eller  

 mellem skole og daginstitution mv. efter bestemmelserne i stk. 1.«.
 3. § 36 affattes således:
 »§ 36. Et barn kan efter forældrenes anmodning, jf. § 46,  

 indskrives i en skole fra begyndelsen af det kalenderår, hvor det fylder 5  

 år.
Stk. 2. Kommunalbestyrelsen fastlægger kommunens skoledistrikter.  

 Forældrene har krav på, at deres barn optages i skolen i det distrikt, hvor  

 barnet bor eller opholder sig.
Stk. 3. Forældrene har endvidere krav  

 på, at barnet optages i en anden af kommunens skoler eller i en skole i en  

 anden kommune, hvis den pågældende skole erklærer sig villig til at optage  

 barnet.
Det samme gælder, hvis forældrene fremsætter ønske om skoleskift  

 under skoleforløbet.
 Stk. 4. Kommunalbestyrelsen fastlægger retningslinier for  

 optagelse af børnene i tilfælde af, at ikke alle ønsker om optagelse i en  

 bestemt skole kan imødekommes.
 Stk. 5. Kommunalbestyrelsen kan bestemme, at anmodning om  

 optagelse skal indgives inden en vis frist.
 Stk. 6. Undervisnings- og forskningsministeren kan fastsætte  

 regler om bopælskommunens betaling til skolekommunen for børn, der er optaget  

 i en skole uden for bopælskommunen.«.
 4. I § 42 indsættes efter stk. 2 som nyt stykke:
 »Stk. 3. For børn, der er optaget i en skolefritidsordning i  

 en anden kommune end bopælskommunen, kan undervisnings- og  

 forskningsministeren fastsætte regler om størrelsen af bopælskommunens  

 betaling til skolekommunen.«.
 Stk. 3 bliver herefter stk. 4.
§ 2 I lov om gymnasiet m.v., jf. lovbekendtgørelse nr. 443 af 2. juni 1992,  

 foretages følgende ændringer:
 1. § 5, stk. 3, affattes således:
»Stk. 3. Ansøgere optages på den skole, de ønsker, hvis der  

 er plads.
Hvis der er flere ansøgere, end der er pladser, afgør rektor,  

 hvilke ansøgere der optages.
Ansøgere, der ikke kan optages, henvises til  

 deres anden og eventuelt til deres tredie ønske.
Rektor for den skole, som  

 ansøgeren har søgt som første ønske, skal i samarbejde med ansøgeren og  

 rektorer for andre gymnasieskoler sikre, at ansøgere, der på grund af  

 pladsmangel ikke kan optages i henhold til deres ønsker, optages på en  

 gymnasieskole.«.
 2. § 8, stk. 1, nr. 6, affattes således:
 »6) det mindste antal elever, skolen er forpligtet til at optage  

 efter ansøgning.«.
 3. I § 10, stk. 3, 1. pkt., affattes således:
 »Bestyrelsen fastlægger efter indstilling fra rektor og på grundlag  

 af skolens bygningsmæssige kapacitet det maksimale antal elever på skolen og  

 i de enkelte klasser; endvidere fastlægger bestyrelsen efter indstilling fra  

 rektor skolens fagudbud, jf. dog § 8, stk. 2, samt ferieplan.«.
 4. I § 19, stk. 1, 2. pkt., affattes således:
 »Tilskuddet udgør det gennemsnitlige tilskud pr. elev til private  

 gymnasieskoler, jf. § 18 a, stk. 3.«.
 5. I § 19, stk. 2, indsættes som 2. pkt.:
 »Undervisnings- og forskningsministeren kan fastsætte nærmere regler  

 om ordningen og kan herunder fravige lovens § 18 o.«.
 6. § 27 b, stk. 2, ophæves, og i stedet indsættes:
 »Stk. 2. Amtskommunen kan kræve betaling, jf. stk. 1, fra en anden  

 amtskommune for undervisning af elever, der er hjemmehørende i amtskommunen,  

 men som ved beregning af kommunal udligning og generelle tilskud til kommuner  

 og amtskommuner indgår i folketallet i den anden amtskommune.«.
§ 3 I lov om kursus til højere forberedelseseksamen og om studieforberedende  

 enkeltfagsundervisning for voksne m.v., jf. lovbekendtgørelse nr. 442 af 2.  

 juni 1992, foretages følgende ændringer:
 1. § 14 affattes således:
» § 14. Ansøgere optages på det kursus, de ønsker, hvis der er  

 plads.
Hvis der er flere ansøgere, end der er pladser, afgør rektor, hvilke  

 ansøgere der optages.
Ansøgere, der ikke kan optages, henvises til deres  

 andet og eventuelt til deres tredie ønske.
Rektor for det kursus, som  

 ansøgeren har søgt som første ønske, skal i samarbejde med ansøgeren og  

 rektorer for andre kurser sikre, at ansøgere, der på grund af pladsmangel  

 ikke kan optages i henhold til deres ønsker, optages på et kursus.«.
 2. § 19, stk. 1, nr. 6, affattes således:
 »6) det mindste antal elever, skolen er forpligtet til at optage  

 efter ansøgning.«.
 3. I § 20, stk. 4, 1. pkt., affattes således:
 »Bestyrelsen fastlægger efter indstilling fra rektor og på grundlag  

 af kursets bygningsmæssige kapacitet det maksimale antal kursister på kurset  

 og i de enkelte klasser; endvidere fastlægger bestyrelsen efter indstilling  

 fra rektor kursets fagudbud, jf. dog § 19, stk. 2, samt ferieplan.«.
 4. § 28, stk. 1, affattes således:
 »Undervisnings- og forskningsministeren kan fastsætte regler om  

 betaling amtskommunerne imellem i de tilfælde, hvor en kursist optages på et  

 kursus i en anden amtskommune end hjemamtskommunen.«.
 5. § 36 a ophæves.
§ 4 Loven træder i kraft dagen efter bekendtgørelsen i Lovtidende og har  

 virkning fra og med optagelsen til skoleåret 1993/94.
Bemærkninger til lovforslaget Almindelige bemærkninger Som led i bestræbelserne på at sikre en modernisering og forbedring af  

 den offentlige sektor sigtes der mod mere brugerindflydelse, mindre  

 bureaukrati og detailstyring.
Indførelsen af en ret for borgerne til friere  

 valg af offentlige serviceydelser er en følge af disse bestræbelser.  

 Lovforslaget er en del af regeringens samlede lovpakke om sikring af  

 borgernes friere valg af offentlige serviceydelser.
Vedrørende folkeskolen Ved ændringen af folkeskoleloven i 1990 blev der skabt mulighed for, at  

 kommunerne kunne indføre et frit valg mellem alle skoler i kommunen.
Samtidig  

 blev det i bemærkningerne til lovforslaget understreget, at regeringen  

 forventede, at kommunerne udviste den størst mulige fleksibilitet i tilfælde,  

 hvor en elev ønskedes optaget i en skole i en anden kommune end  

 bopælskommunen.
 Med lovforslaget går man et skridt videre i sikringen af, at ønskerne om  

 optagelse i en bestemt skole og skolefritidsordning kan opfyldes.
Lovforslaget indebærer, at forældrene har krav på, at deres barn optages i  

 en anden skole end distriktsskolen, hvad enten denne ligger i bopælskommunen  

 eller i en anden kommune, blot den ønskede skole erklærer sig villig til at  

 optage barnet.
På tilsvarende måde medfører lovforslaget ret til at vælge en  

 anden skolefritidsordning.
Lovforslaget lægger op til, at kommunerne indgår en aftale om  

 bopælskommunens betaling til skolekommunen for børn, der er optaget i skoler  

 og skolefritidsordninger uden for bopælskommunen.
Hvis en sådan aftale ikke  

 indgås, rummer forslaget en bemyndigelse til undervisnings- og  

 forskningsministeren om at fastsætte regler i disse tilfælde, herunder om  

 størrelsen af betalingen kommunerne imellem.
Borgernes ret til at vælge mellem offentlige serviceydelser har sammenhæng  

 med pligt til egenbetaling eller medfinansiering under en eller anden form.  

 Valg af en anden skole end distriktsskolen betyder således, at forældrene  

 fraskriver sig retten til transport mellem skole og hjem eller  

 daginstitution.
Valg af en skolefritidsordning i en anden kommune end  

 bopælskommunen vil kunne betyde større forældrebetaling end  

 forældrebetalingen fra kommunens egne borgere.
Vedrørende gymnasieskolen og hf Med de nye gymnasie- og hf-love i 1990 blev det frie skolevalg på  

 gymnasie- og hf-området slået fast i lovgivningen.
Med dette lovforslag går  

 man et skridt videre i sikringen af, at ønskerne om optagelse på en bestemt  

 uddannelsesinstitution opfyldes.
Lovforslaget indebærer, at de fordelingsudvalg som efter de gældende  

 regler skal fordele alle ansøgerne til henholdsvis gymnasiet og hf inden for  

 en amtskommune, hvis der blot på en enkelt gymnasieskole eller hf-kursus ikke  

 er plads til alle ansøgere, kan afskaffes.
Efter forslaget vil det være  

 rektor på den enkelte gymnasieskole eller kursus, der afgør, hvilke ansøgere  

 der optages på skolen eller kurset, hvis der er flere ansøgere end skolen  

 eller kurset kan rumme.
Samtidig får ansøgerne mulighed for at angive tre  

 prioriterede ønsker om skole/kursus, og ansøgere skal optages på den højst  

 prioriterede institution, hvor der er plads.
Hvis en ansøger kommer i den  

 situation, at der ikke er plads på nogen af de tre uddannelsesinstitutioner,  

 har rektor for den først prioriterede skole eller kursus ansvar for at finde  

 en plads til ansøgeren.
Der er imidlertid intet i vejen for, at man lokalt  

 opretholder et samarbejde skolerne imellem i en art fordelingsudvalg.
Samtidig sikres den frie optagelse på gymnasieskolerne og hf-kurserne ved,  

 at det er institutionernes egne bestyrelser, der fastsætter kapaciteten på  

 skolen/kurset, dvs det er bestyrelsen, der ud fra de bygningsmæssige forhold  

 afgør, hvor mange elever der er plads til.
Efter de gældende regler er det  

 amtskommunen, der fastsætter skolernes og kursernes kapacitet.
 Der er eksempler på, at en amtskommune nedsætter skolernes kapacitet uden  

 bygningsmæssige begrundelser, hvilket kan føre til, at elever tvinges væk fra  

 skoler, de gerne vil gå på, og til skoler, som amtskommunen af regionale  

 grunde vil bevare.
Der er endvidere set, at en amtskommune ikke har ønsket at tillade en  

 overkapacitet med een klasse udover den overkapacitet, skolen i forvejen  

 havde, skønt der fysisk var plads på skolen.
Dette indebar, at mere end en  

 klasses elever måtte flyttes til en anden by.
Sådanne unødvendige flytninger  

 af elever vil med forslaget kunne hindres.
Endelig stilles der forslag om, at bestemmelsen om den mellemamtskommunale  

 betaling for undervisning af elever, der optages på en gymnasieskole eller et  

 hf-kursus i en anden amtskommune, gøres ens i de to love, således at der blot  

 er en hjemmel for ministeren til at fastsætte regler, herunder betalingens  

 størrelse.
Der er imidlertid ingen aktuelle planer om at fastsætte sådanne  

 regler, da amtskommunerne og de to hovedstadskommuner har indgået en aftale  

 om betalingen, som alle parter er tilfredse med.
Lovforslagets administrative konsekvenser Lovforslaget indebærer en administrativ forenkling for så vidt angår  

 gymnasieskolen og hf, idet det efter forslaget er den enkelte skoles eller  

 kursus' rektor selv, der afgør, hvilke elever der optages på skolen/kurset,  

 og fordelingsudvalgene kan nedlægges.
Lovforslagets økonomiske konsekvenser Lovforslaget har ingen økonomiske konsekvenser.
Vedrørende folkeskolen Kommunerne vil ved hjælp af taxameterbevillinger dels kunne sikre, at  

 merudgifterne pr. elev ved den ene skole ikke overstiger besparelserne ved  

 den anden, dels sikre at kapaciteten afpasses efter borgernes ønsker.
Derved  

 får de mindst søgte skoler en tilskyndelse til at forbedre deres forhold.  

 Ingen kommune er forpligtet til at oprette nye klasser som følge af  

 elevtilgang fra andre kommuner.
De kommunale organisationer er ikke enige i,  

 at lovforslaget ingen økonomiske konsekvenser har.
Vedrørende gymnasieskolen og hf Efter gældende regler skal elever optages på den ansøgte skole eller det  

 ansøgte kursus, hvis der er plads, og amtskommunen kan fastsætte skolens  

 henholdsvis kursets mindste størrelse samt - ud fra de bygningsmæssige  

 forhold - skolens/kursets kapacitet.
Amtskommunen bevarer efter forslaget  

 retten til at fastsætte skolens/kursets minimale størrelse, og det forhold,  

 at det efter forslaget er bestyrelsen, der - ud fra de bygningsmæssige  

 forhold - fastsætter kapaciteten, vil ikke medføre ændringer i  

 beslutningsgrundlaget for kapacitetsfastsættelsen.
Kun i de tilfælde, hvor amtskommunen i strid med intentionen i de gældende  

 regler ændrer på kapaciteten og dermed fx tvinger elever fra meget søgte  

 skoler eller kurser til optagelse på mindre søgte skoler eller kurser, kan  

 man efter forslaget komme ud for merudgifter.
Men da det efter gældende  

 regler ikke har været hensigten, at amtskommunen skulle kunne fastsætte  

 kapaciteten vilkårligt, medfører denne præcisering ikke merudgifter for  

 amtskommunen.
 Hvis forslaget skulle medføre, at mindre skoler får færre og større skoler  

 flere elever, vil den besparelse på enhedsudgiften, der opnås ved at en stor  

 skole bliver større, opveje merudgiften ved at en lille skole bliver mindre.
 De enkelte amtskommuner (bortset fra Bornholms Amtskommune) har i dag en  

 blanding af store og små skoler, hvor enhedsomkostningerne er forskellige -  

 og forslaget vil ikke i sig selv ændre på dette forhold.
Samtidig synliggør forslaget det forhold, at hvis en amtskommune vil  

 opretholde mange små gymnasier, så vil det medføre merudgifter, idet der er  

 større enhedsomkostninger på små skoler end på store.
Noget tilsvarende er i  

 mindre omfang gældende for hf-kurserne.
Bemærkninger til de enkelte bestemmelser Til § 1 Til nr. 1 ad § 3, stk. 4.
Forslaget til ændring af stk. 4, skal ses i sammenhæng med forslaget til  

 ændring af § 36, hvorefter der indføres frit skolevalg både inden for  

 kommunens grænser og på tværs af kommunegrænser blot betinget af, at den  

 ønskede skole erklærer sig villig til at optage barnet.
Hvis et barn i medfør  

 af § 36 er optaget i en anden skole end distriktsskolen, kan barnet på lige  

 fod med skolens øvrige elever optages i en skolefritidsordning.
Hvis ikke  

 alle ønsker om optagelse i en skolefritidsordning kan imødekommes, kan  

 kommunalbestyrelsen fastsætte retningslinier for optagelse af børnene.
Om  

 betaling for skolefritidsordning i en anden kommune end bopælskommunen  

 henvises til nr. 4 (§ 42, stk. 3,) med bemærkninger.
Til nr. 2 ad § 25, stk. 6.
Forslaget om ændring af stk. 6 betyder, at forældre, der vælger en anden  

 skole end distriktsskolen, samtidig fraskriver sig retten til befordring i  

 henhold til stk. 1 mellem skole og hjem eller skole og den daginstitution,  

 som barnet er anbragt i uden for skoletiden.
Dette gælder, selv om afstanden  

 mellem skole og henholdsvis hjem eller daginstitution overstiger de afstande,  

 der er fastsat i stk. 1, nr. 1, og selv om skolevejen må betragtes som  

 trafikfarlig.
Ved at vælge en anden skole end distriktsskolen påtager  

 forældrene sig ansvaret for selv at sørge for transport af barnet mellem  

 skole og hjem eller daginstitution.
Til nr. 3 ad § 36.
 Bestemmelsen i stk. 1 er en uændret videreførelse af den gældende lovs §  

 36, stk. 1. Stk. 2 er en uændret videreførelse af den gældende lovs § 36,  

 stk. 3, 1. sætning og stk. 2, 1. punktum.
Ved at fjerne bestemmelsen i den gældende lovs § 36, stk. 3, om at  

 kommunalbestyrelsen træffer beslutning om, hvor mange klasser der kan  

 oprettes ved de enkelte skoler, sker der ikke nogen indskrænkning i  

 kommunalbestyrelsens kompetence.
Kommunalbestyrelsen kan fortsat træffe  

 beslutning herom i henhold til § 39 a.
Som noget nyt er der i stk. 3 foreslået en bestemmelse om, at forældrene  

 har krav på at vælge en anden skole end distriktsskolen både inden for  

 kommunen og på tværs af kommunegrænser.
Dette forældrekrav er alene betinget  

 af, at den pågældende skole erklærer sig villig til at optage barnet.  

 Afgørende for om en skole erklærer sig villig til at optage barnet vil først  

 og fremmest være, om der er plads på den ønskede skole, men også andre hensyn  

 kan gøre sig gældende.
Den ønskede skole må imidlertid ikke anlægge ulovlige  

 kriterier ved afgørelsen af, om man vil optage barnet.
Den tidligere  

 begrænsning, om at frit skolevalg var betinget af at kunne ske inden for de  

 af kommunalbestyrelsen fastsatte overordnede økonomiske retningslinier, er  

 hermed fjernet.
Forældrenes ret til frit valg af folkeskole er et led i den  

 liberalisering, der har fundet sted i forbindelse med en udvidelse af  

 mulighederne for borgernes frie valg af offentlige ydelser.
Børn fra  

 skoledistriktet vil altid have et krav på at blive optaget, jf. stk. 2. Ingen  

 kommune er forpligtet til at oprette nye klasser som følge af ønsker om  

 optagelse af børn uden for skoledistriktet, men kommunerne kan ved at anvende  

 taxameterbevillinger (et fast beløb pr. elev) sørge for, at kapaciteten på  

 skolerne tilpasses efter borgernes ønsker, og derved give de mindst søgte  

 skoler en tilskyndelse til at forbedre deres forhold.
 Der er ikke med forslaget forudsat nogen egenbetaling fra forældrene.  

 Derimod skal bopælskommunen ikke sørge for befordring i henhold til § 25,  

 stk. 1, til børn, der søger til en anden folkeskole end distriktsskolen.
Hvis ikke alle ønsker om skolevalg kan efterkommes, må kommunalbestyrelsen  

 fastsætte retningslinier for fordelingen af børnene.
Denne ret og pligt for  

 kommunalbestyrelsen foreslås nu fastslået i selve loven som stk. 4.  

 Kommunalbestyrelsens retningslinier kan både vedrøre optagelse i forbindelse  

 med skolestarten og skoleskift senere i skoleforløbet.
Kommunalbestyrelsen  

 kan alene fastsætte fordelingsregler for optagelsen af andre børn i en skole  

 end de børn, der bor eller opholder sig i skoledistriktet.
Forældrene har  

 altid ret til at få barnet optaget i distriktsskolen, jf. stk. 2.  

 Kommunalbestyrelsens retningslinier skal fremgå af bilag til vedtægt for  

 styrelse af kommunens skolevæsen, jf. § 39 b, stk. 3.
 Bestemmelsen i stk. 5 er uændret i forhold til den gældende lovs § 36,  

 stk. 5.
Forslaget i stk. 6 indebærer, at bopælskommunen får pligt til at betale,  

 hvis der er forældre, der ønsker deres barn optaget i en anden kommunes  

 skole.
Det forudsættes, at kommunerne indgår en aftale, der fastlægger  

 størrelsen af det beløb, der skal betales kommunerne imellem ved skolegang  

 uden for bopælskommunen.
Hvis en sådan aftale ikke indgås, vil undervisnings-  

 og forskningsministeren fastsætte regler om størrelsen af betalingen,  

 herunder om hvornår en elev skal være optaget i en anden kommunes skole, for  

 at bopælskommunens betalingsforpligtelse udløses.
Størrelsen af den  

 mellemkommunale betaling fastsættes ud fra tilsvarende kriterier, som gælder  

 for bidraget til private skoler.
Til nr. 4 ad § 42, stk. 3.
Det foreslåede stk. 3 er en følge af forslaget til ændring af § 3, stk. 4,  

 og af § 36. Det forudsættes, at kommunerne indgår en aftale om størrelsen af  

 det beløb, der skal betales kommunerne imellem, hvis et barn går i en  

 skolefritidsordning i en anden kommune end bopælskommunen.
Hvis en sådan  

 aftale ikke indgås, fastsættes regler om størrelsen af betalingen kommunerne  

 imellem for børn i skolefritidsordninger af undervisnings- og  

 forskningsministeren.
Hvis forældrene vælger en skolefritidsordning i en  

 anden kommune end bopælskommunen, kan det medføre en større forældrebetaling  

 end forældrebetalingen fra kommunens egne borgere.
Til § 2 Til nr. 1.
 Ad § 5, stk. 3.
 Der henvises til de almindelige bemærkninger.
 Til nr. 2 og 3.
 Ad § 8, stk. 1, nr. 6 og § 10, stk. 3.
Kompetencen til kapacitetsfastsættelsen flyttes fra amtskommunen til  

 bestyrelsen, dog således at amtskommunen bevarer kompetencen til at fastsætte  

 skolens mindste størrelse, ligesom amtskommunen fortsat vil kunne disponere  

 over lokalerne til andre formål.
Bestemmelsen giver således bestyrelsen  

 mulighed for at beslutte at ændre kapaciteten og således eventuelt skaffe  

 plads til flere ansøgere.
Det forudsættes, at amtskommunens bevillinger  

 følger antallet af elever.
 Til nr. 4 og 5.
 Ad § 19, stk. 1 og stk. 2.
 Disse forslag er dels en teknisk ændring af en henvisning fra en ophævet  

 lov til en bestemmelse i gymnasieloven, dels genindførelse af en hjemmel, som  

 ved en fejl er faldet ud ved den seneste ændring af gymnasieloven.
 Til nr. 6.
 Ad § 27 b, stk. 2.
Forslaget indebærer, at den særlige regel om mellemamtskommunal betaling  

 for studenterkursister ophæves, idet den er dækket af hjemlen i § 27 b, stk.  

 1, jf. de almindelige bemærkninger.
Den nye bestemmelse, som allerede er  

 optaget i hf-loven, giver amtskommuner mulighed for at opkræve betaling for  

 elever, der af en anden amtskommune er anbragt i den pågældende amtskommune,  

 fx som led i institutionsophold eller lignende.
Til § 3 Der er tale om bestemmelser i hf-loven svarende til de i § 2 foreslåede  

 bestemmelser i gymnasieloven.
Der henvises derfor til bemærkningerne til § 2.
 Til nr. 4 og 5.
 Ad § 28, stk. 1 og § 36 a.
Der er tale om en parallelisering til reglerne i gymnasieloven.
Der  

 henvises til de almindelige bemærkninger.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om folkeskolen, jf. lovbekendtgørelse nr. 669 af 29. juli 1992,  

 foretages følgende ændringer:
 1. § 3, stk. 4, affattes således:
»Stk. 4. Til børn, der er optaget i skolen eller har nået den  

 alder, hvor de tidligst ville kunne optages i børnehaveklasse, kan der  

 tilbydes optagelse i en skolefritidsordning.
Kommunalbestyrelsen kan  

 fastsætte retningslinier for optagelse i skolefritidsordninger.«.
§ 3. - - - Stk. 4. Folkeskolen kan endvidere tilbyde børn optagelse i en  

 skolefritidsordning, hvis børnene er optaget i skolen eller har nået den  

 alder, hvor de tidligst ville kunne optages i børnehaveklasse.
 2. § 25, stk. 6, , affattes således:
 »Stk. 6. Elever, som undervises i en anden skole end  

 distriktsskolen, har ikke krav på befordring mellem skole og hjem eller  

 mellem skole og daginstitution mv. efter bestemmelserne i stk. 1.«.
§ 25. - - - Stk. 6. Bestemmelserne i stk. 1, omfatter ikke elever, som  

 undervises i en anden skole end distriktsskolen.
 3. § 36 affattes således:
 »§ 36. Et barn kan efter forældrenes anmodning, jf. § 46,  

 indskrives i en skole fra begyndelsen af det kalenderår, hvor det fylder 5  

 år.
Stk. 2. Kommunalbestyrelsen fastlægger kommunens skoledistrikter.  

 Forældrene har krav på, at deres barn optages i skolen i det distrikt, hvor  

 barnet bor eller opholder sig.
Stk. 3. Forældrene har endvidere krav  

 på, at barnet optages i en anden af kommunens skoler eller i en skole i en  

 anden kommune, hvis den pågældende skole erklærer sig villig til at optage  

 barnet.
Det samme gælder, hvis forældrene fremsætter ønske om skoleskift  

 under skoleforløbet.
 Stk. 4. Kommunalbestyrelsen fastlægger retningslinier for  

 optagelse af børnene i tilfælde af, at ikke alle ønsker om optagelse i en  

 bestemt skole kan imødekommes.
 Stk. 5. Kommunalbestyrelsen kan bestemme, at anmodning om  

 optagelse skal indgives inden en vis frist.
 Stk. 6. Undervisnings- og forskningsministeren kan fastsætte  

 regler om bopælskommunens betaling til skolekommunen for børn, der er optaget  

 i en skole uden for bopælskommunen.«.
 § 36. Et barn kan efter forældrenes anmodning, jf. § 46, inskrives  

 i en skole fra begyndelsen af det kalenderår, hvor det fylder 5 år.
 Stk. 2. Forældrene har krav på, at deres barn optages i skolen i  

 det distrikt, hvor barnet bor eller opholder sig, jf. stk. 3. Forældrene har  

 endvidere krav på, at barnet optages i en skole uden for distriktet, hvis den  

 pågældende skole erklærer sig villig til at optage barnet, og hvis det kan  

 ske inden for de overordnede økonomiske retningslinier, der er lagt af  

 kommunalbestyrelsen. det samme gælder, hvis forældrene fremsætter ønske om  

 skoleskift under skoleforløbet.
Stk. 3. Kommunalbestyrelsen fastlægger kommunens skoledistrikter  

 og kan træffe beslutning om, hvor mange klasser der kan oprettes ved de  

 enkelte skoler.
Børn optages i skolen i det distrikt, hvor de bor eller  

 opholder sig.
Kommunalbestyrelsen kan dog beslutte, at forældrene frit skal  

 kunne vælge mellem flere eller blandt alle kommunens skoler.
Stk. 4. Hvis kommunalbestyrelsen har besluttet, at forældrene frit  

 skal kunne vælge mellem flere eller blandt alle kommunens skoler, og det ikke  

 er muligt at opfylde alle ønsker om optagelse på en bestemt skole, skal  

 nærmestboende børn optages først.
Kommunalbestyrelsen fastlægger eventuelle  

 andre nærmere retningslinier for fordelingen af børnene.
 Stk. 5. Kommunalbestyrelsen kan bestemme, at anmodning om  

 optagelse skal indgives inden en vis frist.
 4. I § 42 indsættes efter stk. 2 som nyt stykke:
 »Stk. 3. For børn, der er optaget i en skolefritidsordning i  

 en anden kommune end bopælskommunen, kan undervisnings- og  

 forskningsministeren fastsætte regler om størrelsen af bopælskommunens  

 betaling til skolekommunen.«.
 Stk. 3 bliver herefter stk. 4.
 § 42. Kommunen kan kræve betaling af forældrene for elever, som  

 deltager i undervisning i fritiden efter § 3, stk. 3.
Stk. 2. Kommunen opkræver betaling af forældre til børn, der er  

 optaget i skolefritidsordning, jf. § 3, stk. 4. der ydes søskendemoderation  

 på mindst 33 1/3 pct. af forældrebetalingen for børn i skolefritidsordninger  

 til familier med mere end eet barn i skolefritidsordninger, daginstitutioner  

 m.v.
Den samlede betaling for søskende kan dog ikke sættes lavere end taksten  

 før rabat for den dyreste dagtilbudsplads plus 200 kr. pr. efterfølgende  

 barn.
 Stk. 3. Betaling efter stk. 2 kan inddrives efter reglerne for  

 inddrivelse af personlige skatter.
§ 2 I lov om gymnasiet m.v., jf. lovbekendtgørelse nr. 443 af 2. juni 1992,  

 foretages følgende ændringer:
 1. § 5, stk. 3, affattes således:
»Stk. 3. Ansøgere optages på den skole, de ønsker, hvis der  

 er plads.
Hvis der er flere ansøgere, end der er pladser, afgør rektor,  

 hvilke ansøgere der optages.
Ansøgere, der ikke kan optages, henvises til  

 deres anden og eventuelt til deres tredie ønske.
Rektor for den skole, som  

 ansøgeren har søgt som første ønske, skal i samarbejde med ansøgeren og  

 rektorer for andre gymnasieskoler sikre, at ansøgere, der på grund af  

 pladsmangel ikke kan optages i henhold til deres ønsker, optages på en  

 gymnasieskole.«.
§ 5. - - - Stk. 3. Ansøgere optages på den skole, de ønsker, såfremt der er  

 plads.
Undervisnings- og forskningsministeren kan fastsætte regler om  

 fordelingen af elever mellem skoler.
 2. § 8, stk. 1, nr. 6, affattes således:
 »6) det mindste antal elever, skolen er forpligtet til at optage  

 efter ansøgning.«.
§ 8. Amtsrådet træffer beslutning om 6) skolens maksimale antal klasser samt det mindste antal elever, skolen  

 er forpligtet til at optage efter anøgning.
 3. I § 10, stk. 3, 1. pkt., affattes således:
 »Bestyrelsen fastlægger efter indstilling fra rektor og på grundlag  

 af skolens bygningsmæssige kapacitet det maksimale antal elever på skolen og  

 i de enkelte klasser; endvidere fastlægger bestyrelsen efter indstilling fra  

 rektor skolens fagudbud, jf. dog § 8, stk. 2, samt ferieplan.«.
§ 10. - - - Stk. 3. Bestyrelsen fastlægger efter indstilling fra rektor det  

 maksimale elevtal i klasserne, jf. § 8, stk. 1, nr. 6, og skolens fagudbud,  

 jf. dog § 8, stk. 2, samt ferieplan.
Bestyrelsen skal herudover formidle  

 samarbejde mellem skole og hjem, medvirke ved løsningen af sociale opgaver i  

 tilknytning til skolen, fastsætte skolens ordensregler, medvirke ved  

 byggesager og kan stille forslag til amtsrådet om bygningernes forbedring mv.
 4. I § 19, stk. 1, 2. pkt., affattes således:
 »Tilskuddet udgør det gennemsnitlige tilskud pr. elev til private  

 gymnasieskoler, jf. § 18 a, stk. 3.«.
 5. I § 19, stk. 2, indsættes som 2. pkt.:
 »Undervisnings- og forskningsministeren kan fastsætte nærmere regler  

 om ordningen og kan herunder fravige lovens § 18 o.«.
§ 19. Undervisnings- og forskningsministeren kan fastsætte regler  

 om, at en elev kan få tilskud til undervisning i udlandet, der sigter mod en  

 tilsvarende international eksamen, som er adgangsgivende til videregående  

 uddannelser i Danmark.
Tilskuddet udgør det gennemsnitlige rammetilskud pr.  

 elev til private gymnasieskoler, jf. lov om statsstøtte til visse private  

 skoler.
 Stk. 2. Amtskommunerne betaler bidrag til staten for de i stk. 1  

 nævnte elever efter bestemmelserne i § 18 p.
 6. § 27 b, stk. 2, ophæves, og i stedet indsættes:
 »Stk. 2. Amtskommunen kan kræve betaling, jf. stk. 1, fra en anden  

 amtskommune for undervisning af elever, der er hjemmehørende i amtskommunen,  

 men som ved beregning af kommunal udligning og generelle tilskud til kommuner  

 og amtskommuner indgår i folketallet i den anden amtskommune.«.
§ 27 b.
Undervisnings- og forskningsministeren kan fastsætte  

 regler om betaling amtskommunerne imellem i de tilfælde, hvor en elev optages  

 på en gymnasieskole i en anden amtskommune end hjemamtskommunen.
Stk. 2. På grundlag af elevtalsoplysninger pr. 5. september kan  

 Københavns og Frederiksberg Kommuner opkræve betaling for kursister ved  

 kommunens studenterkursus fra hjemamtskommunen.
Betalingen svarer til den  

 gennemsnitlige årlige udgift pr. kursist tildriften af det pågældende kursus.
§ 3 I lov om kursus til højere forberedelseseksamen og om studieforberedende  

 enkeltfagsundervisning for voksne m.v., jf. lovbekendtgørelse nr. 442 af 2.  

 juni 1992, foretages følgende ændringer:
 1. § 14 affattes således:
» § 14. Ansøgere optages på det kursus, de ønsker, hvis der er  

 plads.
Hvis der er flere ansøgere, end der er pladser, afgør rektor, hvilke  

 ansøgere der optages.
Ansøgere, der ikke kan optages, henvises til deres  

 andet og eventuelt til deres tredie ønske.
Rektor for det kursus, som  

 ansøgeren har søgt som første ønske, skal i samarbejde med ansøgeren og  

 rektorer for andre kurser sikre, at ansøgere, der på grund af pladsmangel  

 ikke kan optages i henhold til deres ønsker, optages på et kursus.«.
§ 14. Ansøgere optages på den institution, de ønsker, såfremt der  

 er plads.
Undervisnings- og forskningsministeren kan fastsætte regler om  

 fordelingen af kursister mellem kurserne 2. § 19, stk. 1, nr. 6, affattes således:
 »6) det mindste antal elever, skolen er forpligtet til at optage  

 efter ansøgning.«.
 § 19. Amtsrådet træffer beslutning om:
 6) kursets maksimale antal klasser samt det mindste antal kursister,  

 kurset er forpligtet til at optage efter ansøgning.
 3. I § 20, stk. 4, 1. pkt., affattes således:
 »Bestyrelsen fastlægger efter indstilling fra rektor og på grundlag  

 af kursets bygningsmæssige kapacitet det maksimale antal kursister på kurset  

 og i de enkelte klasser; endvidere fastlægger bestyrelsen efter indstilling  

 fra rektor kursets fagudbud, jf. dog § 19, stk. 2, samt ferieplan.«.
§ 20. - - - Stk. 4. Bestyrelsen fastsætter efter indstilling fra rektor det  

 maksimale antal kursister i klasserne, jf. § 19, stk. 1, nr. 6, og kursets  

 fagudbud, jf. dog § 19, stk. 2, samt ferieplan.
Bestyrelsen skal herudover  

 medvirke ved løsningen af sociale opgaver i tilknytning til kursus, fastsætte  

 kursets ordensregler og medvirke ved byggesager og kan stille forslag til  

 amtsrådet om bygningernes forbedring m.v.
 4. § 28, stk. 1, affattes således:
 »Undervisnings- og forskningsministeren kan fastsætte regler om  

 betaling amtskommunerne imellem i de tilfælde, hvor en kursist optages på et  

 kursus i en anden amtskommune end hjemamtskommunen.«.
 § 28. Den amtskommune, der på en amtskommunal institution optager  

 en ansøger med hjemsted uden for amtskommunen, kan kræve godtgørelse for de  

 hermed forbundne udgifter fra den amtskommune, hvor den pågældende er  

 hjemmehørende.
 5. § 36 a ophæves.
§ 36 a.
Undervisnings- og forskningsministeren kan fastsætte  

 regler om betaling amtskommunerne imellem i de tilfælde, hvor en kursist  

 optages på et kursus i en anden amtskommune end hjemamtskommunen.
§ 4 Loven træder i kraft dagen efter bekendtgørelsen i Lovtidende og har  

 virkning fra og med optagelsen til skoleåret 1993/94.
