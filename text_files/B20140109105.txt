 Bekendtgørelse om ændring af bekendtgørelse om dækningsomfanget for ejerskifteforsikringer i henhold til lov om forbrugerbeskyttelse ved erhvervelse af fast ejendom m.v.
§ 1 I bekendtgørelse nr. 13 af 12. januar 2012 om dækningsomfanget for ejerskifteforsikringer i henhold til lov om forbrugerbeskyttelse ved erhvervelse af fast ejendom m.v. foretages følgende ændringer:
 1. I bilag 1, nr. 7, indsættes efter »ikrafttræden«: », jf. dog nr. 8«.
 2. I bilag 1 indsættes efter nr. 7 som nyt nummer:
»8) Det samlede erstatningsbeløb, som kan udbetales, skal mindst kunne udgøre den offentligt fastsatte ejendomsværdi ved forsikringens ikrafttræden fratrukket den offentligt fastsatte grundværdi ved forsikringens ikrafttræden.« Nr. 8-11 bliver herefter nr. 9-12.
§ 2 Bekendtgørelsen træder i kraft den 1. januar 2015 og har virkning for oplysninger om tilbud på ejerskifteforsikring, som sælgeren afgiver efter ikrafttrædelsen.
