Vejledning om rådighed for personer der ansøger om eller  

  

 modtager kontanthjælp eller starthjælp alene på grund af  

  

 ledighed I bekendtgørelse nr. 731 af 20. august 2003 er der fastsat  

 regler om rådighed for personer, der ansøger om eller modtager kontanthjælp  

 eller starthjælp, jf. § 11 i lov om aktiv socialpolitik, alene på grund  

 af  

 ledighed.
 I denne vejledning beskrives reglerne i bekendtgørelsen,  

 endvidere uddybes nogle af reglerne med nærmere retningslinier.
 Reglerne er i bekendtgørelsen udformet sådan, at de så vidt  

 muligt er identiske med udformningen af reglerne om rådighed for forsikrede  

 ledige i lov om arbejdsløshedsforsikring m.v. og regler udstedt i medfør  

 heraf.
 Baggrunden for bekendtgørelsen er nærmere beskrevet i  

 bemærkningerne til lovforslag L 191.
Kapitel 1 Område og begreber Til § 1 Bekendtgørelsen omfatter kun personer, der ansøger  

 om  

 eller modtager hjælp efter § 11 i lov om aktiv socialpolitik og er  

 arbejdsmarkedsparate, dvs. ansøger om eller modtager hjælp alene på grund af  

 ledighed.
 Det er kommunen, der vurderer, om en person er  

 arbejdsmarkedsparat.
 Retningslinier for bl.a. visitation er tidligere blevet  

 beskrevet i Socialministeriets vejledning nr. 49 af 24. april 2001 om ændrede  

 rådigheds- og sanktionsregler m.v. for kontanthjælpsmodtagere.
 Hovedreglen er, at en person, der får brug for hjælp til  

 forsørgelse alene på grund af ledighed (hvor ledigheden er den sociale  

 begivenhed), anses som arbejdsmarkedsparat.
 Hvis en person vurderes at være arbejdsmarkedsparat, skal  

 personen stå til rådighed efter bekendtgørelsen.
Til § 2 Bekendtgørelsen omfatter  på grund af den  

 gensidige  

 forsørgelsespligt mellem ægtefæller  også en ansøgers ægtefælle,  

 medmindre  

 ægtefællen ikke skal stå til rådighed for arbejdsmarkedet.
Det vil sige, at  

 manglende rådighed for en kontanthjælpsmodtager fortsat vil indebære, at også  

 ægtefællen mister sin hjælp eller omfattes af en sanktion.
En person, der er indsat i fængsel eller arresthus, skal  

 ikke stå til rådighed for arbejdsmarkedet.
Hvis den indsattes ægtefælle er  

 berettiget til hjælp efter kapitel 4 i lov om aktiv socialpolitik, beregnes  

 hjælpen til den pågældende som til en enlig.
 Se Socialministeriets bekendtgørelse nr. 559 af 21. juni  

 2000 om kontanthjælp til personer, der er varetægtsfængslet eller indsat til  

 afsoning af straf i fængsel eller arresthus.
Kapitel 2 Generelle rådighedsbetingelser Det er en grundlæggende betingelse for at få hjælp  

 til  

 forsørgelse efter § 11 i lov om aktiv socialpolitik, at en ansøger og  

 dennes ægtefælle står til rådighed for arbejdsmarkedet.
Kapitel 2 i bekendtgørelsen regulerer, hvilke generelle  

 betingelser, der skal være opfyldt for, at en person kan anses for at stå til  

 rådighed for arbejdsmarkedet.
Kommunen skal sikre sig, at betingelserne er  

 opfyldt.
At stå til rådighed for arbejdsmarkedet er dog blot én af  

 flere betingelser, der skal være opfyldt, for at en person og dennes  

 ægtefælle  

 kan få hjælp til forsørgelse efter lov om aktiv socialpolitik.
Kommunen skal  

 derfor også sikre sig, at de øvrige betingelser for at udbetale hjælp er  

 tilstede,  

 fx betingelserne om ophold i Danmark, om ikke at deltage i uddannelse og om  

 ikke at kunne dække sit forsørgelsesbehov gennem andre ydelser, formue eller  

 indtægter mv.
Til § 5 En person tilmeldes AF i overensstemmelse med reglerne herom  

 i bekendtgørelse om en aktiv beskæftigelsesindsats, dvs. enten ved personligt  

 fremmøde på AF eller digitalt via internettet.
Ved tilmeldingen modtager personen et fremmødekort med en  

 kontaktdato.
Fremmødekortet fremsendes elektronisk ved personens online  

 tilmelding.
Fremmødekortet er personens dokumentation for tilmeldingen.
Hovedreglen er, at en person, der skal være tilmeldt AF, kun  

 kan få hjælp, så længe personen er tilmeldt.
Kommunen kan dog dispensere for  

 en  

 periode med manglende tilmelding til AF, hvis betingelserne for at give en  

 dispensation er opfyldt, fx hvis den manglende tilmelding eller fejlagtige  

 afmelding beror på forhold hos kommunen eller AF, og personen ikke har kunnet  

 hindre eller afhjælpe den manglende tilmelding eller fejlagtige afmelding.  

 Kommunen skal høre AF, hvis der er sandsynlighed for, at den manglende  

 tilmelding beror på AF.
 Der kan ikke dispenseres, hvis den manglende tilmelding  

 beror på den pågældende selv.
Tilmeldingen er én af flere betingelser for at få hjælp.  

 Kommunen skal derfor sikre sig, at de øvrige betingelser for at udbetale  

 hjælp  

 er opfyldt forud for, at der træffes afgørelse om, hvorvidt der gives en  

 dispensation.
Er de øvrige betingelser for at yde hjælp ikke opfyldt, skal  

 kommunen træffe afgørelse herom efter lov om retssikkerhed og administration  

 på  

 det sociale område.
Kommunen skal ikke også vurdere spørgsmålet om  

 dispensation  

 for den manglende tilmelding til AF.
Kommunen kan efter § 5, stk. 3, beslutte, at der  

 kan dispenseres for en persons manglende tilmelding til AF, hvis den  

 manglende  

 tilmelding beror på forhold hos andre end kommunen eller AF.
Der vil som  

 regel  

 være tale om, at en manglende tilmelding eller en fejlagtig afmelding er sket  

 på grund af forhold hos 3. mand eller ekstraordinære upåregnelige forhold.
 Der kan ikke dispenseres, hvis den manglende tilmelding  

 beror på den pågældende selv.
Til § 6 Betingelsen om, at en person senest 1 måned efter  

 tilmeldingen skal lægge sit CV ind i Job- og CV-banken, fremgår af § 13  

 a  

 i lov om aktiv socialpolitik.
Det er en del af rådighedsforpligtelsen, at CVet indlægges  

 i CV-banken inden for fristen.
Ved manglende overholdelse af forpligtelsen  

 vil  

 personen ifalde en sanktion efter § 38 a i lov om aktiv socialpolitik.  

 Personen skal ajourføre oplysningerne i CVet, hvis personen har haft  

 beskæftigelse eller deltaget i tilbud eller uddannelse mv., som øger  

 mulighederne for at få beskæftigelse.
Job- og CV-banken findes på hjemmesiden: www.jobnet.dk Betingelserne om, at oplysningerne i CVet skal være  

 fyldestgørende og korrekte og tilgængelige, fremgår af bekendtgørelse om en  

 aktiv beskæftigelsesindsats.
Efter indlæggelse eller ajourføring mv. af  

 CVet  

 skal personen sikre sig, at CVet ikke er mangelfuldt, og at  

 oplysningerne i  

 CVet er korrekte.
Se også vejledningen til § 25 om ajourføring af  

 CVet.
I Job- og CV-banken er indbygget en funktion, der medfører,  

 at en persons CV bliver inaktivt, hvis personen ikke har været inde  

 i Job- og  

 CV-banken i 12 uger.
At CVet bliver inaktivt betyder, at det ikke kan  

 ses af  

 fx arbejdsgivere og kommunen.
Personen vil  når den pågældende ikke har  

 været  

 inde i Job- og CV-banken i 10 uger  modtage besked med brev fra  

 AF og  

 eventuelt med e-post fra Job- og CV-banken om, at CVet vil blive  

 inaktivt.
For at holde sit CV aktivt skal personen mindst hver 12. uge  

 logge sig på Job- og CV-banken for fx at 1)  

 	  

    

 tilføje eller ændre  

 oplysninger i sit CV, 2)  

 	  

    

 se hvor mange gange  

 CVet er læst eller udsøgt af en arbejdsgiver, 3)  

 	  

    

 besvare henvendelser  

 fra arbejdsgivere.
 Hvis kommunen bliver bekendt med, at en persons CV er  

 inaktivt, skal den lade dette forhold indgå i en rådighedsvurdering efter  

 bekendtgørelsens § 20.
Til § 7 1-dages fristen gives for at give en person tid til  

 at  

 indrette sig på at skulle i arbejde, til samtale, møde mv.
 Kommunen og AF kan dog formidle arbejde med en kortere  

 frist, hvis arbejdet skal tiltrædes samme dag.
Kendskab til daglig post I betingelsen om at kunne overtage arbejde med dags  

 varsel ligger bl.a., at en person skal gøre sig bekendt med sin daglige post.  

 Personen skal enten selv vente på den daglige post eller på anden vis sikre  

 sig  

 kendskab til posten.
 Det er en persons eget ansvar at modtage posten, så længe  

 personen ikke har meddelt sin opholdsadresse til kommunen og AF.
 Eksempler:
En person ser ikke  

 et brev fra kommunen eller AF om fx en formidlingssamtale, fordi personen  

 opholder sig på en anden adresse end den, personen har meddelt til kommunen  

 og  

 AF.
Personen bærer selv ansvaret for sin manglende viden om brevet, herunder  

 konsekvenserne af en udeblivelse.
En  

 person har aftalt med en anden person, at denne ser efter posten, mens den  

 pågældende opholder sig på en anden adresse end den, der er meddelt til  

 kommunen og AF.
Personen bærer selv ansvaret for sin manglende viden om et  

 brev  

 fra kommunen eller AF, herunder konsekvenserne af en udeblivelse, selv om den  

 manglende viden skyldes den anden person, fx fordi denne har glemt at se  

 efter  

 posten.
En  

 person har fået sin post omadresseret på posthuset i en periode, hvor den  

 pågældende opholder sig på en anden adresse end den, der er meddelt til  

 kommunen og AF.
Personen bærer selv ansvaret for sin manglende viden om et  

 brev, herunder konsekvenserne af en udeblivelse, selv om denne fx skyldes, at  

 brevet er forsinket på grund af omadresseringen.
En  

 person ser ikke et brev fra kommunen eller AF, fordi den pågældende er  

 flyttet  

 til en anden adresse og ikke har meddelt adresseændring til kommunen  

 (folkeregisteret) og AF.
Også i det tilfælde bærer personen selv ansvaret for  

 sin manglende viden om brevet, herunder konsekvenserne af en udeblivelse.
Til § 8 Det er kommunen, der vurderer, om et tilbud om  

 arbejde  

 er rimeligt.
Vurderingen sker ud fra, hvad personen skønnes at kunne klare.
En person kan ikke uden konsekvenser for hjælpen afslå at  

 tage imod et arbejde med begrundelser som fx, -  

 	  

    

 at lønnen er for lav i  

 forhold til, hvad personen tidligere tjente, -  

 	  

    

 at arbejdsgiveren ikke  

 har indgået overenskomst, eller -  

 	  

    

 at jobbet, som  

 personen i øvrigt kan klare, ligger uden for den pågældendes arbejdsfelt i  

 forhold til tidligere arbejde, uddannelse eller lignende.
Der kan være forhold ved arbejdet eller hos en person, som  

 kan bevirke, at arbejdet i forhold til personen ikke er rimeligt.
Fx kan  

 arbejdet forudsætte fysiske kræfter, som den pågældende utvivlsomt ikke har.
En person skal give kommunen og AF besked om, at personen  

 ikke kan arbejde på visse tider af døgnet, fordi den pågældende ikke kan få  

 passet sine børn.
Hvis personen senere får pasningsmulighed, skal der gives  

 besked herom til kommunen og AF.
Er en person i øvrigt nødt til at passe sine  

 børn, og kan kommunen ikke anvise anden mulighed for at få børnene passet,  

 vil  

 personen være fritaget for sin rådighedsforpligtelse, mens den  

 pågældende  

 mangler pasningsmulighed, jf. § 13, stk. 4, nr. 5, i lov om aktiv  

 socialpolitik.
Personen skal kunne overtage rimeligt arbejde med op til  

 fuld sædvanlig arbejdstid.
Heri ligger, at personen ikke må indrette sig på  

 kun  

 at arbejde på nedsat tid, ligesom personen må være indstillet på at arbejde  

 på  

 op til fuld tid.
Heri ligger også, at personen ikke faktisk eller retligt må  

 være forhindret i at kunne overtage arbejde med op til fuld sædvanlig  

 arbejdstid.
Se også vejledningen til §13.
Til § 9 Hovedreglen er, at en person må acceptere op til 3  

 timers daglig transporttid.
 I opgørelsen af transporttiden indgår al den tid en person  

 bruger fra bopælen forlades, og til personen igen er hjemme, herunder også  

 ventetid ved fx togskifte.
I særlige tilfælde må personen dog acceptere op til 4 timers  

 daglig transporttid.
De særlige tilfælde kan bl.a. være, -  

 	  

    

 hvis der i en region opstår  

 mangel på arbejdskraft til arbejde, som personen skønnes at kunne klare, og  

 arbejdet ikke i nær fremtid anses at kunne dækkes af lokal arbejdskraft  

 (flaskehalssituationer), -  

 	  

    

 hvis personen har  

 modtaget hjælp i 3 måneder, -  

 	  

    

 hvis personen har  

 modtaget et uddannelsestilbud.
 Der skal tages særlige hensyn til personens familiemæssige  

 forhold mv.
Hvis en person har bosat sig i et område, hvor det er  

 nødvendigt med længere transporttid end sædvanligt, må personen acceptere  

 denne  

 transporttid.
Den transporttid, den pågældende må acceptere, afhænger konkret  

 af, hvor den pågældende har bosat sig.
Kommunen skal ved sin rådighedsvurdering se på, om der er  

 mulighed for beskæftigelse  ikke på, om der for tiden er ledige  

 arbejdspladser  

  i området.
Personen står ikke til rådighed, hvis personen bor et sted,  

 hvor  

 der reelt ikke er mulighed for arbejde, medmindre personen vælger at stille  

 sig  

 til rådighed for et større geografisk område.
 For mellem- og højtuddannede er der en særlig pligt til  

 udvidet geografisk mobilitet.
Mellem- og højtuddannede er personer, som har en uddannelse  

 på niveau 6 eller derover i Dansk Uddannelses-Normenklatur (DUN). Se  

 www.dst.dk Der skal tages særlige hensyn til familiemæssige forhold,  

 herunder til børnefamilier, enlige forældre og familier med syge eller  

 handicappede familiemedlemmer mv.
Der skal herunder tages hensyn til, om  

 personen selv har et handicap.
 Arbejdssøgning mv.
Til § 10 Det er en generel betingelse for at få hjælp, at en  

 person er aktivt arbejdssøgende.
Betingelsen fremgår af § 13,  

 stk. 1,  

 i lov om aktiv socialpolitik.
 En person skal stå til rådighed for det danske arbejdsmarked  

 og må derfor ikke kun søge arbejde i udlandet, herunder Grønland og Færøerne.
Der stilles ikke specifikke krav til  

 jobsøgningsintensiteten, dvs. til at personen inden for en given periode  

 søger  

 et bestemt antal jobs.
Hvis der opstår tvivl om personens rådighed, skal  

 kommunen se på antallet af rimelige jobs udbudt i det geografiske område i  

 perioden.
Personen skal så vidt muligt søge arbejde med fuld sædvanlig  

 arbejdstid og arbejde, der udbydes hele året.
Reglen skal sikre, at en person  

 ikke indretter sig på fx at arbejde på nedsat tid, eller på kun at have  

 sæsonarbejde.
Sæsonarbejde kan fx være arbejde ved  

 forlystelsesetablissementer, arbejde på campingpladser og  

 fritidsundervisning.  

 Kendetegnende for sæsonarbejde er, at det er arbejde, der er betinget af  

 årstiderne, eller arbejde, hvor en eller flere arbejdsfri perioder uden løn i  

 ansættelsesforholdet typisk vil være forudsigelige.
Der er ikke tale om  

 sæsonarbejde,  

 hvis personen er beskæftiget med arbejdet hele året.
 En person skal søge arbejde på den måde, der er sædvanlig  

 inden for det pågældende område.
Hvis det er sædvanligt inden for et område, at en person  

 søger skriftligt, personligt eller telefonisk, skal den pågældende gøre  

 dette.  

 Henvendelse til et bureau, en faglig organisation, annoncering og uopfordret  

 jobsøgning, hvis dette er sædvanligt inden for området, kan også udgøre en  

 del  

 af arbejdssøgningen.
En person skal herudover gøre brug af Job- og CV-banken,  

 bl.a. ved søgning på de jobs, der er opslået i Job- og CV-banken, og ved  

 henvendelse til de arbejdsgivere, som har meldt tilbage på personens CV.
 En person må ikke holde op med at søge arbejde, fordi  

 personen fx snart skal begynde uddannelse, overtage arbejde hhv. påbegynde  

 selvstændig virksomhed, eller aftjene værnepligt mv.
Til § 11 En person, der deltager i tilbud efter lov om en  

 aktiv  

 beskæftigelsesindsats, skal som hovedregel under deltagelsen kunne overtage  

 arbejde, jf. §§ 7-9 og søge arbejde, jf. § 10, medmindre kravet er  

 fraveget, jf. bekendtgørelse om en aktiv beskæftigelsesindsats.
 En person kan anses for at stå til rådighed for  

 arbejdsmarkedet, selv om personen i en ansættelse med løntilskud har et  

 opsigelsesvarsel over for arbejdsgiveren men ikke har en frigørelsesattest.
Til § 12 En person har pligt til at møde til forskellige  

 aktiviteter.
 I bekendtgørelse om en aktiv beskæftigelsesindsats er der  

 bl.a. fastsat regler om, hvordan indkaldelse skal ske, om mødepligt og om en  

 persons pligt til straks at give AF og kommunen besked, hvis personen ikke  

 står  

 til rådighed for formidlet arbejde på grund af arbejde, sygdom, deltagelse i  

 kurser eller af anden grund.
Kapitel 3 Supplerende hjælp og frigørelsesattest mv.
Til § 13 En person, der har fuldtidsarbejde, kan ikke få  

 hjælp   

 heller ikke selv om den løn, personen tjener ved fuldtidsarbejdet, er lavere  

 end den hjælp, den pågældende ville kunne få efter § 25 i lov om aktiv  

 socialpolitik.
Har en person arbejde på nedsat tid  og opfylder personen  

 de almindelige betingelser for hjælp efter § 11 i lov om aktiv  

 socialpolitik  kan personen få supplerende hjælp.
Personen skal dog  

 fortsat  

 stå til rådighed for arbejdsmarkedet.
For at stå til rådighed skal personen  

 bl.a. kunne overtage arbejde, jf. §§ 7-9 i bekendtgørelsen.
 Se dog vejledningen til § 14.
 En person, som har arbejde på nedsat tid uden et  

 opsigelsesvarsel over for arbejdsgiveren, er ikke omfattet af § 13, stk. 2-4.
Kommunen skal derfor undersøge, om personen er omfattet af  

 et opsigelsesvarsel og i givet fald fra hvornår.
Det, der regulerer, om en  

 person er omfattet af et opsigelsesvarsel, vil oftest være en  

 ansættelseskontrakt, en overenskomst eller funktionærloven.
 Hvis personen har mere end ét arbejde på nedsat tid, skal  

 hvert ansættelsesforhold undersøges.
 En person, som har arbejde på nedsat tid og i forhold til  

 dette arbejde har et opsigelsesvarsel over for arbejdsgiveren, vil være  

 retligt  

 forhindret i med dags varsel at overtage andet arbejde på fx fuld tid,  

 medmindre den nedsatte arbejdstid til enhver tid kan placeres, så  

 arbejdstiden  

 ikke er til hinder for overtagelse af andet arbejde.
 Eksempel:
En person er ansat  

 10 timer om ugen til arbejde inden for sædvanlig arbejdstid og får  

 supplerende  

 kontanthjælp.
Personen har et opsigelsesvarsel over for sin arbejdsgiver på 1  

 måned ved udgangen af en måned.
Hvis personen den 10. i en måned får  

 formidlet  

 andet arbejde  som vil bevirke, at personen bliver selvforsørgende  

  til  

 påbegyndelse den 15. i måneden, vil den pågældende ikke kunne overtage  

 arbejdet, da personen er retligt forhindret heri, indtil personen er fratrådt  

 i  

 overensstemmelse med varslet.
 For at stå til rådighed skal personen derfor have  

 en  

 erklæring fra sin arbejdsgiver om, at personen vil være frigjort fra sit  

 opsigelsesvarsel, hvis den pågældende skulle få tilbudt arbejde, som vil  

 bevirke, at den pågældende i højere grad eller helt bliver selvforsørgende og  

 derfor ikke længere er berettiget til hjælp efter § 11 i lov om aktiv  

 socialpolitik.
Erklæringen skal fremgå af en frigørelsesattest, eller  

 frigørelsesmuligheden skal fremgå af ansættelseskontrakten.
Dette er fx  

 tilfældet, hvis der i kontrakten står, at personen ikke har et  

 opsigelsesvarsel  

 i ansættelsen, eller at varslet vil blive fraveget.
Frigørelsesmuligheden vil  

 også fremgå af ansættelseskontrakten, hvis der i kontrakten står, at personen  

 i  

 ansættelsen er omfattet af en overenskomst, og det af overenskomsten fremgår,  

 at der ikke er et opsigelsesvarsel.
Hvis en person selv tilrettelægger sit arbejde og til enhver  

 tid frit kan placere arbejdstiden, så arbejdet ikke er til hinder for  

 overtagelse af andet arbejde, vil den pågældende ikke skulle have en  

 frigørelsesattest.
Dokumentation herfor kan være en erklæring fra  

 arbejdsgiveren, fx på en frigørelsesattest, eller en ansættelseskontrakt.
Frigørelsesattesten findes på direktoratets blanket KB 100.  

 Blanketten ligger på direktoratets hjemmeside: www.adir.dk Sædvanligvis har arbejdsgiveren krav på et opsigelsesvarsel  

 fra ansættelsesforholdets 1. dag.
Ansættelsesforholdet anses for påbegyndt fra og med  

 ansættelsesdatoen i ansættelseskontrakten, uanset at personen først begynder  

 i  

 arbejdet på en senere dag.
Dette kan fx være tilfældet for en lærer, der  

 ansættes pr. 1. august, men hvor undervisningen på skolen først begynder  

 nogle dage  

 senere.
10-dages-fristen regnes fra og med den dag, hvor personen  

 skal have en frigørelsesattest for at kunne få supplerende hjælp.
Hvis der fx  

 er prøvetid uden et opsigelsesvarsel, har arbejdsgiveren først krav på et  

 opsigelsesvarsel efter udløbet af den aftalte prøvetid. 10-dages-fristen  

 regnes  

 her fra udløbet af prøvetiden.
Kommunen skal derfor undersøge, om der er  

 prøvetid, og hvilken betydning prøvetiden har for opsigelsesvarslet.
 10-dages-fristen anses for overholdt, hvis arbejdsgiveren  

 skriftligt, fx i stillingsopslaget mv., har erklæret, at der vil blive  

 udstedt  

 en frigørelsesattest, og at denne snarest muligt vil blive sendt til  

 kommunen.  

 Det er dog en betingelse, at kommunen har modtaget stillingsopslaget mv.  

 inden  

 for 10-dages-fristen.
 Hvis kommunen modtager arbejdsgiverens erklæring efter  

 10-dages-fristen, kan personen tidligst få supplerende hjælp fra den dag,  

 kommunen modtog erklæringen.
En person skal ikke tage imod et tilbud om arbejde på nedsat  

 tid, hvis arbejdsgiveren ikke vil give personen en frigørelsesattest, og  

 personen derfor ikke er berettiget til at få den supplerende hjælp, som  

 personen ellers ville have haft ret til.
I sådanne tilfælde vil personen  

 kunne  

 afvise tilbudet efter § 13, stk. 1, nr. 1, i lov om aktiv  

 socialpolitik, da tilbudet ikke er rimeligt på grund af forhold, der vedrører  

 tilbudets indhold.
En person vil endvidere have en rimelig grund til at ophøre  

 i et arbejde, hvis arbejdsgiveren under ansættelsen tilbagekalder en  

 frigørelsesattest, og personen derfor ikke længere er berettiget til  

 supplerende hjælp.
Tilsvarende hvis betingelserne i ansættelsesforholdet  

 ændrer  

 sig, hvorefter personen får brug for en frigørelsesattest for at få  

 supplerende  

 hjælp, og arbejdsgiver ikke vil give en sådan.
Til § 14 Borgerligt ombud omfatter bl.a. hverv som  

 kommunalbestyrelsesmedlem, domsmand, nævning og tilforordnet ved valg.
Andet  

 hverv i det offentliges interesse omfatter bl.a. hverv som offentlig  

 vurderingsmand, det offentliges repræsentant i institutioner, ankemyndigheder  

 mv. og hverv som frivillig brandmand.
 Hverv som snarere må sidestilles med fritidsaktiviteter, som  

 fx medlem af hjemmeværnet, er ikke omfattet.
 Der stilles ikke krav om frigørelsesattest for personer, der  

 har hverv, der er omfattet af bestemmelsen.
 Eventuelle indtægter trækkes fra i hjælpen efter reglerne  

 §§ 30-33 i lov om aktiv socialpolitik.
Kapitel 4 Fritagelse for rådighedsforpligtelsen Til § 15 Opregningen af gyldige grunde til ikke  

 at stå til  

 rådighed for et tilbud om arbejde eller et tilbud efter lov om en aktiv  

 beskæftigelsesindsats er udtømmende.
Opregningen fremgår også af § 13,  

 stk. 4, i lov om aktiv socialpolitik.
 De gyldige grunde finder anvendelse som hidtil i forhold  

 til sanktionerne efter §§ 38 a, 39 og 41 i lov om aktiv socialpolitik.  

 Se  

 dog vejledningen til § 13.
En person, der fx er fritaget for at tage imod et tilbud om  

 arbejde, fordi tilbudet ikke er rimeligt, er ikke i øvrigt fritaget for at  

 stå  

 til rådighed efter bekendtgørelsen.
Personen skal således fortsat være  

 tilmeldt  

 AF og være aktivt arbejdssøgende mv.
En person skal ikke stå til rådighed efter bekendtgørelsen,  

 herunder være aktivt arbejdssøgende mv., mens personen -  

 	  

    

 er syg, -  

 	  

    

 har ret til fravær i  

 forbindelse med barsel og adoption efter lov om dagpenge ved sygdom eller  

 fødsel, -  

 	  

    

 modtager støtte efter  

 lov om social service til pasning af handicappet barn eller døende  

 nærtstående  

 og efter lov om dagpenge ved sygdom eller fødsel, -  

 	  

    

 er omfattet af en  

 friperiode efter § 23 i lov om en aktiv beskæftigelsesindsats, eller -  

 	  

    

 aftjener værnepligt.
Kapitel 5 Konsekvenser og sanktioner Konsekvensen af ikke at stå til rådighed for  

 arbejdsmarkedet er som hovedregel, at en person ikke kan få hjælp, så længe  

 personen ikke står til rådighed, eller får nedsat sin hjælp som led i en  

 sanktion.
 De almindelige regler om klage over en kommunes afgørelser,  

 som er fastsat i kapitel 10 i lov om retssikkerhed og administration på det  

 sociale område, gælder for afgørelser, der træffes efter bekendtgørelsen.
Til § 16 Kommunen kan ud fra en konkret vurdering, jf.  

 § 23,  

 træffe afgørelse om, at en person ikke står til rådighed for arbejdsmarkedet  

 og  

 derfor ikke kan få hjælp, fx ved personens manglende arbejdssøgning.
Til § 17 Efter § 38 a i lov om aktiv socialpolitik  

 gives en  

 1. og 2. gangs sanktion ved -  

 	  

    

 selvforskyldt ledighed  

 i forbindelse med arbejdsophør, -  

 	  

    

 afslag på tilbud om  

 arbejde og tilbud efter lov om en aktiv beskæftigelsesindsats, -  

 	  

    

 undladelse af at give  

 meddelelse om sygdom til AF, kommunen eller en arbejdsgiver i forbindelse med  

 en formidlings- eller opfølgningssamtale, -  

 	  

    

 undladelse af  efter  

 krav fra AF eller kommunen  at søge konkrete åbne jobordrer, eller -  

 	  

    

 undladelse af senest 1  

 måned efter tilmeldingen til AF at indlægge et CV i Job- og CV-banken.
Selvforskyldt ledighed anvendes i samme betydning som i  

 § 63, stk. 5, i lov om arbejdsløshedsforsikring m.v., i medfør af  

 hvilken bekendtgørelse om selvforskyldt ledighed er udstedt.
Selvforskyldt  

 ledighed vil kunne opstå ved egen opsigelse, afskedigelse, kontraopsigelse,  

 accept af for kort opsigelsesvarsel og ved at tage orlov fra et arbejde uden  

 om  

 lov om børnepasningsorlov eller uden om lov om statens  

 voksenuddannelsesstøtte  

 ved deltagelse i uddannelse.
 Efter § 38 a i lov om aktiv socialpolitik nedsættes  

 hjælpen til en person og dennes ægtefælle, jf. princippet om den gensidige  

 forsørgelsespligt, med 1/3, uanset om der består et tilbud eller ej.
I 1. gangs tilfælde nedsættes hjælpen med 1/3 i 3 uger.
I 2.  

 gangs tilfælde inden for de seneste 12 måneder nedsættes hjælpen med 1/3 i 20  

 uger, eller indtil den person, der uden rimelig grund er ophørt i sit  

 arbejde,  

 har afvist tilbudet mv., har haft mere end 300 timers ustøttet arbejde i en  

 periode på 10 uger.
Nedsættelsen sker fra arbejdsophørsdatoen henholdsvis  

 tilbudets startdato.
Hjælpen afrundes til nærmeste hele kronebeløb.
Når sanktionen er udstået, modtager personen atter hjælp  

 efter de almindelige regler.
Hvis personen herefter atter bliver  

 selvforskyldt  

 ledig mv., vil pågældende igen blive omfattet af en sanktion.
Ved afslag på arbejde eller tilbud efter lov om en aktiv  

 beskæftigelsesindsats vil der som udgangspunkt altid opstå tvivl om, hvorvidt  

 en person står til rådighed for arbejdsmarkedet.
Derfor bør kommunen snarest  

 muligt efter det første afslag genfremsætte tilbudet og/eller give et tilbud  

 efter lov om en aktiv beskæftigelsesindsats.
Er tilbudet åbent, vil hjælpen  

 efter en konkret vurdering kunne ophøre, hvis personen eller ægtefællen  

 afviser  

 det uden rimelig grund, jf. § 41 i lov om aktiv socialpolitik.
Se også  

 vejledningen til § 19.
 § 39 i lov om aktiv socialpolitik gælder fortsat, idet  

 det forholdsmæssige fradrag i hjælpen i forbindelse med udeblivelser fra  

 tilbud  

 efter lov om en aktiv beskæftigelsesindsats skal foretages, uanset om  

 fraværet  

 finder sted i 3 eller 20 ugers perioden, eller om det finder sted i perioder,  

 hvor personen modtager hjælp efter de almindelige regler.
Nedsættelsen af hjælpen efter § 38 a i lov om aktiv  

 socialpolitik er en sanktion som følge af, at en person er ophørt i et  

 arbejde,  

 har afvist et tilbud mv., og nedsættelsen gælder derfor for hele  

 sanktionsperioden.
Det betyder, at der fortsat alene kan ydes nedsat hjælp,  

 selv om den pågældende i sanktionsperioden påbegynder et tilbud efter lov om  

 en  

 aktiv beskæftigelsesindsats, fritages for sin rådighedsforpligtelse, jf.  

 § 13, stk. 4, i lov om aktiv socialpolitik eller får problemer ud  

 over ledighed.
 Hvis en person ikke vil få en sanktion, fordi den pågældende  

 er gift eller samlevende med en person, der modtager starthjælp efter  

 § 25, stk. 12, jf. § 26, stk. 2 og 3, i lov om aktiv  

 socialpolitik eller introduktionsydelse efter integrationsloven, skal  

 kommunen  

 i stedet foretage en rådighedsvurdering, jf. §§ 20 og 21.
Til § 18 Konsekvenserne af manglende deltagelse i et  

 påbegyndt  

 tilbud efter lov om en aktiv beskæftigelsesindsats fremgår af § 39 i lov  

 om aktiv socialpolitik.
 Kommunen skal foretage fradrag i hjælpen efter § 25 i  

 lov om aktiv socialpolitik til personer, som  uden rimelig grund   

 ikke fuldt  

 ud deltager i et tilbud efter lov om en aktiv beskæftigelsesindsats.  

 Fradraget  

 skal både ske, hvis en person udebliver, og hvis personen forsømmer at  

 deltage  

 i tilbudet i et omfang, som må ligestilles med udeblivelse, fx hvis personen  

 møder så beruset op til tilbudet, at den pågældende ikke kan deltage, eller  

 hvis personen møder, men nægter at deltage aktivt i tilbudet.
Der fradrages i hjælpen for både den, der skal deltage i  

 tilbudet, og for den pågældendes ægtefælle.
Det er en konsekvens af, at begge  

 ægtefæller skal stå til rådighed for arbejdsmarkedet.
Kommunen skal foretage fradrag i hjælpen, hvadenten den  

 pågældende udebliver i nogle timer eller hele dage.
Hjælpen fradrages med det  

 antal timer, som personen er udeblevet, sat i forhold til det samlede antal  

 timer, som den pågældende i løbet af den måned skulle have deltaget i tilbud.
 Hvis begge ægtefæller udebliver fra et tilbud efter lov om  

 en aktiv beskæftigelsesindsats, foretages fradraget i den samlede hjælp  

 svarende til det antal timer, som ægtefællerne samlet er udeblevet.
 Fradraget skal ske inden 3 kalendermåneder efter, at den  

 pågældende er udeblevet.
 Fradraget kan kun ske i hjælpen efter § 25 i lov om  

 aktiv socialpolitik.
Til § 19 Hjælpen til en person ophører, hvis personen   

 uden  

 rimelig grund  afviser tilbud om arbejde eller tilbud efter lov om en  

 aktiv  

 beskæftigelsesindsats, så længe muligheden for at benytte tilbudet består.  

 Tilbudet skal naturligvis være rimeligt.
 Har personen alene ansøgt om hjælp, vil konsekvensen være,  

 at hjælpen ikke udbetales.
 Modtager personen allerede hjælp, vil konsekvensen være, at  

 hjælpen ophører.
Det vil almindeligvis være en betingelse, at tilbudet har et  

 omfang, så det er et reelt alternativ til passiv forsørgelse.
Heri ligger at  

 afvisning af et tilbud af ganske få timers varighed pr. uge normalt ikke kan  

 begrunde, at hjælpen ophører.
Hjælpen kan kun ophøre, så længe muligheden for at benytte  

 et tilbud består, og personen uden rimelig grund afviser at tage imod  

 tilbudet.  

 Det er ikke det konkrete tilbud, som personen har afvist, der skal bestå.
Det  

 er tilstrækkeligt, at kommunen har mulighed for at give et andet rimeligt  

 tilbud i det tilfælde, at den pågældende igen skulle ønske at stå til  

 rådighed  

 for arbejdsmarkedet.
 Hjælpen kan udbetales med tilbagebetalingspligt, jf.  

 § 93, stk. 1, i lov om aktiv socialpolitik, hvis en person afviser  

 et  

 tilbud, og kommunen ikke har mulighed for at give personen et andet rimeligt  

 tilbud.
 Hjælpen til en person ophører endvidere, hvis personen   

 uden rimelig grund  har gentagne udeblivelser fra et tilbud efter lov  

 om en  

 aktiv beskæftigelsesindsats, og udeblivelserne har et så betydeligt omfang,  

 at  

 de kan ligestilles med en afvisning af tilbudet.
 Det beror på en konkret vurdering, hvornår en persons  

 udeblivelser fra et tilbud har et sådant omfang, at der reelt må siges at  

 være  

 tale om en afvisning af tilbudet.
Et sporadisk ustabilt fremmøde kan normalt ikke begrunde, at  

 hjælpen ophører.
Hvis der derimod er tale om et mere omfattende og fast  

 fraværsmønster, der giver begrundet tvivl om personens vilje til at deltage i  

 tilbudet, må udeblivelserne sanktioneres som en afvisning af tilbudet.
Et  

 fravær på over 50 pct. i en periode vil kunne være med til at begrunde, at  

 hjælpen ophører.
Kapitel 6 Rådighedsvurdering Kapitlet omhandler kommunens pligt til at vurdere,  

 om en  

 person står til rådighed for arbejdsmarkedet og kan få hjælp.
 Kommunen er underlagt offentlighedslovens regler om bl.a.  

 notatpligt.
Til § 20 Tvivlen kan fx opstå på baggrund af oplysninger fra  

 AF  

 eller anden aktør eller fra personen selv.
Kommunen skal undersøge sagen i  

 overensstemmelse med reglerne herom i lov om retssikkerhed og administration  

 på  

 det sociale område.
 Der vil altid opstå tvivl om en persons rådighed for  

 arbejdsmarkedet, hvis personen udebliver fra eller afviser et tilbud efter  

 lov  

 om en aktiv beskæftigelsesindsats.
 Kommunen vil derfor i disse tilfælde skulle undersøge sagen,  

 herunder undersøge om udeblivelsen eller afvisningen skal have konsekvenser  

 for  

 personens ret til hjælp.
Til § 21 Kommunens pligt til i visse tilfælde, bl.a. ved  

 afslag  

 på formidlet arbejde, at vurdere, om en person fortsat opfylder betingelserne  

 for at få hjælp, fremgår af § 13, stk. 2, i lov om aktiv  

 socialpolitik.
Hvis kommunen vurderer, at en person fortsat opfylder  

 betingelserne for at få hjælp, skal kommunen foretage en vurdering af, om  

 personen skal have en sanktion efter § 38 a i lov om aktiv  

 socialpolitik.  

 Vurderingen skal kun foretages, hvis der kan sanktioneres efter lovens  

 § 38 a.
En persons udeblivelse fra en kontaktdato på AF kan fx ikke  

 sanktioneres efter § 38 a i lov om aktiv socialpolitik.
Udeblivelsen  

 sanktioneres ved, at personen afmeldes AF.
I en periode med manglende  

 tilmelding, vil personen ikke kunne få hjælp, medmindre kommunen dispenserer.  

 Se også vejledningen til § 5.
Til § 22 Rådighedsvurderingen ved en persons gentagne  

 sygemeldinger i forbindelse med fx tilbud om arbejde og tilbud efter lov om  

 en  

 aktiv beskæftigelsesindsats skal være med til at sikre, at det ikke er  

 manglende vilje til at tage imod tilbud og forsøg på at unddrage sig disse,  

 der  

 begrunder sygemeldingerne.
Kommunen skal derfor vurdere rådigheden, når personen 2  

 gange har meldt sig syg i forbindelse med fx opfølgning i kontaktforløbet,  

 formidling af arbejde, herunder formidlingssamtaler, og tilbud efter lov om  

 en  

 aktiv beskæftigelsesindsats.
Herefter skal kommunen rådighedsvurdere, hver  

 gang  

 personen melder sig syg i forbindelse med de nævnte aktiviteter.
Til § 23 Vurderer kommunen, at personen har problemer ud  

 over  

 ledighed og derfor ikke er arbejdsmarkedsparat, skal den foretage det  

 fornødne  

 i forbindelse hermed.
Kommunen skal bl.a. sørge for, at personen bliver  

 afmeldt  

 AF i overensstemmelse med reglerne herom i bekendtgørelse om en aktiv  

 beskæftigelsesindsats.
 Ved vurderingen efter §§ 20-22 skal kommunen sikre sig,  

 at personen selv gør en indsats for at komme ud af sin ledighed.
 Kommunen skal bl.a. sikre sig, at personen søger arbejde,  

 herunder gør brug af Job- og CV-banken, bl.a. ved søgning på de jobs, der er  

 opslået i Job- og CV-banken, ved at rette henvendelse til de arbejdsgivere,  

 som  

 har meldt tilbage på personens CV, og ved at søge på konkrete åbne jobordrer  

 efter krav fra AF eller kommunen.
Vurderer kommunen, at en persons arbejdssøgning er for  

 ringe, skal kommunen gøre den fortsatte hjælp betinget af, at  

 jobsøgningsintensiteten øges.
Søger personen herefter fortsat ikke job eller  

 for få jobs, skal kommunen træffe afgørelse om, at personen ikke kan få  

 hjælp,  

 så længe den pågældende på grund af sin manglende jobsøgning ikke står til  

 rådighed for arbejdsmarkedet.
 De almindelige regler om klage over en kommunes afgørelser,  

 som er fastsat i kapitel 10 i lov om retssikkerhed og administration på det  

 sociale område, gælder for afgørelser, der træffes efter bekendtgørelsen.
Kapitel 7 Oplysningspligt Til § 24 Reglerne om en persons oplysningspligt fremgår  

 bl.a. af  

 § 11 i lov om retssikkerhed og administration på det sociale område.
 I denne lov samt i lov om en aktiv beskæftigelsesindsats  

 findes der regler om kommunens opfølgning i kontaktforløbet, sagsbehandling  

 og  

 adgang til at indhente oplysninger om personen fra fx arbejdsgivere og  

 arbejdsløshedskasse.
En person, der modtager hjælp, skal have skriftlig besked om  

 pligten til at give oplysninger, hvilke typer ændringer, der kan have  

 betydning  

 for hjælpen, og konsekvenserne af, at der ikke oplyses om ændringerne.
Se  

 vejledning om lov om retssikkerhed og administration på det sociale område.
 En persons manglende vilje til at give de oplysninger, der  

 skal til, for at kommunen kan afgøre, om og i givet fald hvilken hjælp den  

 pågældende kan få, samt personens manglende vilje til at give samtykke til  

 indhentelse af oplysninger til brug for sagens behandling, hvor disse  

 forudsætter et samtykke, vil føre til, at kommunen træffer afgørelse på det  

 foreliggende grundlag, evt. til skade for personen.
Til § 25 Reglerne om, hvad en person skal oplyse om i  

 forhold til  

 sit CV, fremgår af bekendtgørelse om en aktiv beskæftigelsesindsats.
Det fremgår af denne bekendtgørelse, at en person skal  

 skrive under på, at de oplysninger, som personen har lagt ind i Job- og  

 CV-banken, er fyldestgørende og korrekte.
Det fremgår også, at personen har  

 pligt til løbende at ajourføre sit CV.
En ajourføring af CVet skal ske,  

 når  

 personen har haft arbejde eller deltaget i uddannelse eller tilbud af  

 betydning  

 for den pågældendes muligheder for at få beskæftigelse.
Ajourføring af  

 CVet  

 skal endvidere ske, når AF eller kommunen beder om det.
