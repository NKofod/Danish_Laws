 Vejledning om erstatningsordninger for  

 uddannelsessøgende m.fl.
Indholdsfortegnelse Kapitel 1. Indledning Kapitel 2. Undervisning i skole Kapitel 3. Praktik i virksomhed Kapitel 4. Erstatningsformer Kapitel 5. Dækning i udlandet Kapitel 6. Valg af én erstatningsordning blandt flere mulige Bilag A.
Oversigt over reglerne Kapitel 1 Indledning Uddannelsessøgende er som udgangspunkt ikke  

 omfattet af lov om sikring mod følger af arbejdsskade, idet denne lov  

 sikrer arbejdstagere (lønmodtagere) i tilfælde af tilskadekomst  

 på arbejdet.
Uddannelsessøgende kan dog være sikret  

 på samme måde som arbejdstagere, hvis de udfører  

 aktiviteter, der kan sidestilles med arbejde for en virksomhed.
I disse  

 tilfælde kan de uddannelsessøgende enten være direkte  

 omfattet af lov om sikring mod følger af arbejdsskade, idet de  

 udfører ulønnet arbejde (herunder praktik) eller være  

 sikret i henhold til en særordning, der omfatter aktiviteter på  

 en uddannelsesinstitution.
Disse særordninger er skabt i årenes  

 løb, og sikrer visse uddannelsessøgende ved skade, der  

 opstår i forbindelse med skoleophold og undervisning under  

 arbejdspladslignende forhold.
 Disse ordninger har følgende fælles  

 træk:
-	de yder erstatning efter lov om sikring mod følger af  

 arbejdsskade -	de administreres fuldt ud eller i overvejende grad af  

 Arbejdsskadestyrelsen -	dækningsområdet er skoleophold, undervisning under  

 arbejdsplads lignende forhold eller praktik Der er ikke nogen samlet offentlig erstatningsordning, som  

 sikrer uddannelsessøgende kan få erstatning for følger af  

 personskade i forbindelse med uddannelsesforløbet.
Denne vejledning beskriver de erstatningsordninger, der er  

 skabt for uddannelsessøgende m.fl.
Derudover er der beskrevet  

 situationer, hvor lov om sikring mod følger af arbejdsskade finder  

 direkte anvendelse for uddannelsessøgende.
Lov om sikring mod følger af arbejdsskade og  

 særordninger for uddannelsessøgende m.fl. er primært  

 geografisk afgrænset til skader opstået i Danmark.
Vejledningen  

 indeholder i kapitel 5 en kort beskrivelse af muligheden for dækning i  

 udlandet.
 Vejledningen er opdelt i kapitler om erstatningsordninger  

 ved tilskadekomst i forbindelse med:
-	undervisning i skole (kapitel 2) -	praktik i virksomhed (kapitel 3) -	erstatningsformer (kapitel 4) -	dækning i udlandet (kapitel 5) -	valg af én erstatningsordning blandt flere mulige (kapitel  

 6) Anmeldelse af en skade foretages som udgangspunkt af den  

 uddannelsesinstitution eller af den arbejdsgiver, hvor skaden er  

 indtrådt.
Se nærmere under i enkelte særordninger.
Kapitel 2 Undervisning i skole A.
Særordninger:
a.
Skoleophold (arbejdsgiver betaler) Erstatning efter lov om erhvervsuddannelser § 66,  

 stk. 1 Erstatning efter lov om landbrugsuddannelser § 19,  

 stk. 1 Den Sociale Ankestyrelses principielle afgørelse af  

 4.november 1980 b.
Særlige erstatningsordninger vedrørende undervisning  

 under arbejdspladslignende forhold Erstatningsordningen efter lov om erhvervsuddannelser  

 § 66, stk. 2 Erstatningsordningen efter lov om landbrugsuddannelser  

 § 19, stk. 2 Erstatningsordningen efter lov om de erhvervsgymnasiale  

 uddannelser til højere handels- eksamen og højere teknisk eksamen § 22 Elever omfattet af lov om erhvervsgrunduddannelser  

 § 9 Erstatningsordning efter lov om produktionsskoler  

 § 19 Statens erstatningsordning for kursister under  

 undervisning på AMU-centre Forsikrede ledige, som modtager tilbud om uddannelse efter  

 reglerne herom i lov om en aktiv arbejdsmarkedspolitik Kursister, der ikke har en arbejdsgiver, og som er  

 på efteruddannelse efter lov om arbejds- markedsuddannelser Elever under togt med skole- eller øvelsesskibe og  

 under brandkursus, jf. lov nr. 16 af 13.
januar 1997 om søfartsuddannelse § 15 B.
Lov om sikring mod følger af arbejdsskade er  

 direkte anvendelig.
a.
Medarbejder på skolen b.
Nyttekriteriet (for skolen) c.
Arbejdsgivers interesse (medarbejderen er sendt på skole af  

 sin arbejdsgiver) A.
Særordninger:
Skoleophold (arbejdsgiver betaler) Erstatning efter lov om erhvervsuddannelser § 66, stk. 1 Bestemmelsen har følgende ordlyd:
» Der opstilles en lovbestemt formodning om, at elever med  

 uddannelsesaftale under deres deltagelse i arbejdet på  

 uddannelsesvirksomheden er medarbejdere i arbejdsskadesikringslovens  

 forstand.
De modtager løn for deres arbejde og er direkte omfattet af  

 arbejdskadesikringslovens § 1, og virksomheden er sikringspligtig  

 arbejdsgiver efter arbejdsskadesikringslovens § 5.
 Denne sikringsdækning er efter bestemmelsen udvidet  

 til også at omfatte de skoleophold, der er knyttet til uddannelsen,  

 når der udbetales løn under opholdet.
Ordningen omfatter elevers færden mellem  

 praktikvirksomhed og skole og både værkstedsundervisning og  

 teoretisk undervisning.
Dækningen under skoleopholdet er således  

 mere omfattende end den dækning, der ydes elever, der er omfattet af  

 den fastsatte statsfinansierede erstatningsordning i lov om  

 erhvervsuddannelser § 66, stk.2, som alene omfatter undervisning under  

 arbejdspladslignende forhold, jf. nedenfor under b.
 Lov om erhvervsuddannelser er trådt i kraft den 1.  

 januar 1991. Samtidig er lærlingeloven ophævet.
 Erstatningsordningen i lærlingelovens §§ 13,  

 stk. 7, og 17, stk. 7, gælder dog fortsat for lærlingekontrakter,  

 der er oprettet før 1. januar 1991. Lærlingeordningen svarer  

 indholdsmæssigt til ordningen, der er fastsat i lov om  

 erhvervsuddannelser § 66, stk. 1.
Erstatning efter lov om landbrugsuddannelser § 19, stk. 1 Bestemmelsen har følgende ordlyd:
» Bestemmelsen har samme ordlyd som § 66, stk. 1, i  

  lov om erhvervsuddannelser.
Der henvises til det som er nævnt  

 ovenfor.
 Lov om landbrugsuddannelser er trådt i kraft den 1.  

 januar 1992.
Den Sociale Ankestyrelses principielle afgørelse af 4. november  

 1980 Den Sociale Ankestyrelse har i en afgørelse af 4.  

 november 1980 indtaget det principielle standpunkt, at elever under den  

 teoretiske undervisning på skole er omfattet af virksomhedens  

 arbejdsskadesikring, hvis eleverne under skoleopholdet modtager  

 løn fra virksomheden efter en uddannelsesaftale.
 Principafgørelsen svarer til de  

 erstatningsordninger, der er indført ved lov om erhvervsuddannelser  

 § 66, stk. 1 og lov om landbrugsuddannelser § 19, stk. 1.
 I tilfælde af skade:
 Skade omfattet af de erstatningsordninger, der er  

 nævnt i dette afsnit (a), skal anmeldes af virksomheden til dennes  

 forsikringsselskab, jf. bekendtgørelse nr. 922 af 10. december 1998 om  

 regler for anmeldelse af ulykkestilfælde, kortvarige skadelige  

 påvirkninger og pludselige løfteskader.
 Forsikringsselskabet sender sagen til  

 Arbejdsskadestyrelsen, der træffer afgørelse om anerkendelse og  

 eventuel erstatning.
 Arbejdsskadestyrelsens afgørelse kan indbringes for  

 Den Sociale Ankestyrelse.
Særlige erstatningsordninger vedrørende  

 undervisning under arbejdspladslignende forhold Erstatningsordningen efter lov om erhvervsuddannelser § 66, stk.  

 2 Bestemmelsen har følgende ordlyd:
» Bestemmelsen sikrer de elever, der er omfattet af loven,  

 og som ikke har skaffet sig en uddannelsesaftale, en erstatningsmulighed for  

 følger af skade, der sker under undervisning under  

 arbejdspladslignende forhold i forbindelse med skolepraktik eller et  

 skoleophold, der er omfattet af loven.
Lov om erhvervsuddannelser, der trådte i kraft 1.  

 januar 1991, ophæver lov om erhvervsfaglige grunduddannelser.
Hermed er  

 også ordningen fra 1987, der dækkede efg-elevers tilskadekomst  

 under værkstedsundervisning i basisåret, bortfaldet og overtaget  

 af lov om erhvervsuddannelser.
 Erstatningsordningen efter lov om landbrugsuddannelser § 19, stk.  

 2.
 Bestemmelsen har følgende ordlyd:
» Ordlyden er næsten den samme som ordlyden af  

 § 66, stk. 2 i lov om erhvervsuddannelser og bestemmelsens indhold og  

 omfang er helt den samme.
Der henvises derfor til det, som er nævnt  

 ovenfor.
Erstatningsordningen efter lov om de erhvervsgymnasiale uddannelser til  

 højere handelseksamen og højere teknisk eksamen § 22 Bestemmelsen har følgende ordlyd:
» Ordlyden er næsten den samme som ordlyden af  

 § 66, stk. 2, i lov om erhvervsuddannelser og bestemmelsens indhold og  

 omfang er helt den samme.
Der henvises derfor til det, der er nævnt  

 ovenfor.
 Loven er trådt i kraft den 1. januar 1991.
Elever omfattet af lov om erhvervsgrunduddannelser Bestemmelsen har følgende ordlyd:
» Ordlyden er næsten den samme som ordlyden af  

 § 66, stk. 2, i lov om erhvervsuddannelser og bestemmelsens indhold og  

 omfang er helt den samme.
Der henvises derfor til det, der er nævnt  

 ovenfor.
Hvis skolen er omfattet af statens selvforsikringsordning  

 vil det ministerium, som skolen hører under, virke som  

 forsikringsselskab for skolen.
Hvis skolen ikke er omfattet af statens  

 selvforsikringsordning, må den selv betale eller tegne forsikring.
 Loven trådte i kraft den 1. august 1993.
Erstatningsordning efter lov om produktionsskoler § 19 Bestemmelsen har følgende ordlyd:
» Stk. 2. Erstatningsordningen efter stk.1 omfatter  

 deltagere, der udløser statstilskud.
Undervisningsministeren kan  

 fastsætte nærmere regler om ordningen.« Bestemmelsen sikrer deltagerne under ophold på  

 produktionsskolen under undervisning under arbejdspladslignende forhold.
 Loven trådte i kraft 1. januar 2000.
 I tilfælde af skade:
 Skader opstået under en af de ovennævnte 5  

 erstatningsordninger anmeldes af pågældende  

 skole/uddannelsesinstitution på særlige  

 anmeldelsesblanketter.
 Anmeldelse efter lov om erhvervsuddannelser § 66,  

 stk. 2, lov om landbrugsuddannelser § 19, stk. 2, lov om de  

 erhvervsgymnasiale uddannelser til højere handelseksamen og  

 højere teknisk eksamen § 22 og lov om produktionsskoler § 19  

 skal altid sendes til Undervisningsministeriet.
 Anmeldelse efter lov om erhvervsgrunduddannelser § 9  

 skal kun sendes til Undervisningsministeriet, hvis  

 skolen/uddannelsesinstitutionen er omfattet af statens selvforsikring under  

 Undervisningsministeriet.
 De sædvanlige regler om anmeldelse af  

 ulykkestilfælde, kortvarige skadelige påvirkninger og pludselige  

 løfteskader, jf. bek. nr. 922 af 10. december 1998 finder  

 anvendelse.
Undervisningsministeriet har udstedt bekendtgørelse  

 nr. 683 af 11. juli 2000 om indhold og tilrettelæggelse af  

 produktionsskoletilbud m.v.
Kapitel 5 i denne bekendtgørelse  

 vedrører anmeldelse af de deltageres skader som følge af  

 undervisning under arbejdspladslignende forhold.
 Undervisningsministeriet afgør, om der er tale om  

 en skade omfattet af en af de foran nævnte særordninger, herunder  

 om skaden er sket i forbindelse med undervisning under  

 arbejdspladslignende forhold.
 I tilfælde hvor Undervisningsministeriet ikke selv  

 kan afgøre sagen sendes sagen til Arbejdsskadestyrelsen, der  

 træffer afgørelse om skaden er omfattet af  

 skadesdefinitionen/arbejdsskadebegreberne og om den skadelidte har krav  

 på erstatning.
 Arbejdsskadestyrelsens afgørelse kan indbringes for  

 Den Sociale Ankestyrelse.
Statens erstatningsordning for kursister under undervisning på  

 AMU-centre I 1953 blev der gennemført en ordning, hvorefter  

 elever på de daværende Statens Arbejdsmandsskoler, som ikke var  

 omfattet af ulykkesforsikringsloven (nu lov om sikring mod følger af  

 arbejdsskade), kunne få erstatning efter lovens erstatningsregler, hvis  

 skaden skete i forbindelse med undervisningen på skolen.
Statens  

 Arbejdsmandsskoler er senere blevet afløst af Statens  

 Specialarbejderskoler, og ordningen blev udvidet til at gælde for  

 elever på specialarbejderskolerne.
Det er uden betydning, om skolen er  

 ejet af staten eller oprettet som en selvejende institution.
Fra 1. januar  

 1984 får De Selvejende Specialarbejderskoler fuld dækning fra  

 staten af driftsudgifterne, og i konsekvens heraf er De Selvejende  

 Specialarbejderskoler, ligesom Statens Specialarbejderskoler, nu omfattet af  

 statens selvforsikringsordning.
Specialarbejderskolerne er senere  

 ændret til AMU-centrene.
 Kursister, der er indskrevet på og deltager i  

 undervisning udbudt af et AMU-center er dækket under både  

 teoretisk og praktisk undervisning.
Ordningen dækker også i tilfælde, hvor  

 undervisningen af praktiske grunde foregår uden for selve centret,  

 når blot eleven er indskrevet som kursist på centret.
Det betyder  

 f.eks., at en kursist, der gennemfører uddannelse til erhvervsdykker  

 på Forsvarets Dykkerskole på Holmen er omfattet af ordningen.
 I tilfælde af skade:
 Pligten til at anmelde skader påhviler det  

 AMU-center, hvor kursisten er indskrevet, og hvor skaden har fundet sted.  

 Anmeldelse skal sendes til Arbejdsskadestyrelsen, der tager stilling til om  

 skaden er omfattet af skadesdefinitionen/arbejdsskadebegreberne og om den  

 skadelidte har krav på erstatning.
 AMU-centrene er omfattet af statens selvforsikring og  

 Arbejdsmarkedsstyrelsen virker i tilfælde af skader på  

 AMU-kursister som "forsikringsselskab" for centrene.
 Arbejdsskadestyrelsens afgørelse kan indbringes for  

 Den Sociale Ankestyrelse.
 AMU-kursister kan enten være arbejdsledige eller de  

 kan være selvstændige eller lønmodtagere.
 Hvis en AMU-kursist er lønmodtager, kan den  

 pågældendes arbejdsgiver være sikringspligtig for kursisten  

 under kurset på AMU-centret, jf. erstatningsordningen der er  

 nævnt under II.B.c., hvor en medarbejders skolegang sker i  

 arbejdsgiverens interesse.
Arbejdsskadestyrelsen behandler det enkelte  

 tilfælde, som om der er tale om en arbejdsskade.
På grundlag af  

 styrelsens afgørelse afholder skolen selv udgifterne i tilfælde  

 vedrørende tandskader og brilleskader m.v., jf. lov om sikring mod  

 følger af arbejdsskade § 30. Desuden afholder skolen udgifter til  

 sagens behandling i form af regninger for lægeundersøgelser.
I  

 sager om erstatning for tab af erhvervsevne, varigt mén og tab af  

 forsørger udbetales erstatningen i første omfang af  

 Arbejdsskadestyrelsen, som derefter får pengene refunderet af  

 Arbejdsmarkedsstyrelsen.
Forsikrede ledige, som modtager tilbud om uddannelse efter reglerne  

 herom i lov om en aktiv arbejdsmarkedspolitik Kursister, der ikke har en arbejdsgiver, og som er på  

 efteruddannelse efter lov om arbejdsmarkedsuddannelser Ordningen blev etableret med aktstykke nr. 13 af 24.  

 oktober 1990 og dækkede kursister på efteruddannelse i henhold  

 til lov om arbejdsmarkedsuddannelse og ledige, som modtog uddannelsestilbud i  

 henhold til lov om arbejdstilbud til ledige.
 Det fremgår af aktstykket, at ordningen etableres  

 for de kursister, der ikke er ansat af en arbejdsgiver og derfor ikke er  

 omfattet af arbejdsskadesikringen, og som bliver udsat for ulykker under  

 værkstedsundervisning på erhvervsskoler og på  

 videregående uddannelsesinstitutioner.
 Lov om arbejdstilbud til ledige blev ophævet pr. 1.  

 januar 1994 med ikrafttræden af lov om en aktiv  

 arbejdsmarkedspolitik.
 Erstatningsordningen administreres i dag, således at  

 den omfattede personkreds udgøres af forsikrede ledige, som modtager  

 tilbud om uddannelse efter reglerne herom i lov om en aktiv  

 arbejdsmarkedspolitik samt kursister, der ikke har en arbejdsgiver, og som er  

 på efteruddannelse efter lov om arbejdsmarkedsuddannelser, hvis skaden  

 skyldes værkstedsundervisning på erhvervsskoler eller  

 videregående uddannelsesinstitutioner.
 Undervisningsministeriet, Institutionsstyrelsen  

 afgør hvilke personer, der hører ind under  

 særordningen.
 I tilfælde af skade:
 Skader anmeldes af pågældende  

 skole/uddannelsesinstitution på særlige anmeldelsesblanketter til  

 Undervisningsministeriet, Institutionsstyrelsen.
 De sædvanlige regler om anmeldelse af  

 ulykkestilfælde, kortvarige skadelige påvirkninger og pludselige  

 løfteskader, jf. bek. nr. 922 af 10. december 1998 finder  

 anvendelse.
 Undervisningsministeriet, Institutionsstyrelsen  

 afgør, om der er tale om en skade omfattet af særordningen,  

 herunder om skaden er sket under værkstedsundervisning.
 I tilfælde hvor Undervisningsministeriet,  

 Institutionsstyrelsen ikke selv kan afgøre sagen sendes sagen til  

 Arbejdsskadestyrelsen, der træffer afgørelse om skaden er  

 omfattet af skadesdefinitionen/arbejdsskadebegreberne og om den skadelidte  

 har krav på erstatning.
 Arbejdsskadestyrelsens afgørelse kan indbringes for  

 Den Sociale Ankestyrelse.
Elever under togt med skole- eller øvelsesskib og under  

 brandkursus, jf. lov nr. 16 af 13. januar 1997 om søfartsuddannelse  

 § 15 Denne bestemmelse har følgende ordlyd:
» Denne bestemmelse omfatter også elever på  

 skoleskibet »Danmark«  

 og øvelsesskibet »Hans Chr.
Andersen«.
I forbindelse med uddannelsen til navigatør og  

 sætteskipper (skipperskolen) skal eleverne i praktik på skibet.  

 Bestemmelsen omfatter endvidere skibe under Erhvervsministeriet, som anvendes  

 i forbindelse med uddannelsen af fiskere.
 Hvad angår brandkurserne er der efter  

 Søfartsstyrelsens opfattelse, tænkt på et 1-dags  

 kursus i brand- og eksplosionsbekæmpelse på grundstadiet i  

 søfartsuddannelsen og et senere udvidet 3-dages kursus ved styrmands-  

 og skippereksamen.
 I tilfælde af skade:
 Skibschefen har pligt til at melde skaden til  

 Erhvervsministeriet, der sender anmeldelsen videre til Arbejdsskadestyrelsen,  

 der tager stilling til om skaden er omfattet af  

 skadesdefinitinen/arbejds-skadebegreberne og om den skadelidte har krav  

 på erstatning.
 Arbejdsskadestyrelsens afgørelse kan indbringes for  

 Den Sociale Ankestyrelse.
 Lov om sikring mod følger af arbejdsskade er  

 direkte anvendelig:
 Direkte omfattet med skolen som arbejdsgiver:
a.
Medarbejder på skolen Det forekommer, at eleven anses som medarbejder ved skolen  

 og derfor omfattet af skolens lovpligtige arbejdsskadesikring.
Det er f.eks.  

 tilfældet, når eleven deltager i skolepatrulje- eller  

 ledsageordninger for de yngre elever, udfører ærinder for skolen  

 eller går til hånde for lærerkollegiet med kaffe- &  

 teservering og opvask.
b.
Nyttekriteriet (for skolen) Under visse former for aktivitetsudøvelse, der  

 indgår som led i skoleundervisningen, kan eleven efter et  

 nyttekriterium være omfattet af skolens lovpligtige  

 arbejdsskadesikring.
Det er tilfældet, hvor elevens aktivitet  

 medfører en økonomisk fordel for skolen, f.eks. hvis eleven i  

 forbindelse med undervisningen fremstiller produkter, der afsættes af  

 eller anvendes af skolen (levnedsmidler, beklædningsgenstande,  

 redskaber) eller udfører reparations- eller vedligeholdelsearbejde  

 på skolens bygninger og arealer og derved sparer skolen for udgifter  

 til fremmed arbejdskraft.
 I tilfælde af skade:
Anmeldelse sker i de to ovennævnte situationer, a+b,  

 efter de sædvanlige anmelderegler.
Skolen har sikringspligt og pligt  

 til at anmelde skader.
Anmeldelsen sendes til skolens forsikringsselskab, der  

 sender anmeldelsen videre til Arbejdsskadestyrelsen, der tager stilling til  

 om skaden er omfattet af skadesdefinitionen/arbejdskadebegreberne og om den  

 skadelidte har krav på erstatning.
 Arbejdsskadestyrelsens afgørelse kan indbringes for  

 Den Sociale Ankestyrelse.
Direkte omfattet via egen arbejdsgiver (ophold på skole  

 ligestillet med arbejde for egen arbejdsgiver) c.
Arbejdsgiverens interesse (medarbejderen er sendt på skole af sin  

 arbejdsgiver) En medarbejder kan undertiden være omfattet af sin  

 arbejdsgivers arbejdsskadesikring under en uddannelse på skolen alene  

 ud fra et arbejdsgiverinteressekriterium.
Det er tilfældet, hvis  

 arbejdsgiveren sender medarbejderen på skole for at gennemføre  

 en uddannelse, der forbedrer medarbejder-ens kvalifikationer.
Der  

 kræves en klar arbejdsgiverinteresse i uddannelsen.
Er sigtet med  

 uddannelsen hovedsagelig at forbedre medarbejderens aflønning eller  

 avancementsmuligheder, vil medarbejderen ikke være omfattet af  

 arbejdsgiverens arbejdsskadesikring under uddannelsen.
 Fra Arbejdsskadestyrelsens praksis kan nævnes, at en  

 landbrugsmedhjælper, der kom til skade under et traktorkursus, fik sin  

 skade anerkendt under husbonds arbejdsskadesikring, hvorimod en skade, der  

 overgik en Falck-piccoline under et kursus i sygetransport, som piccolinen  

 gennemgik i avancementshensigt, ikke blev anerkendt under Falcks  

 arbejdsskadesikring.
 I tilfælde af skade:
 I disse tilfælde har arbejdsgiveren pligt til at  

 anmelde skaden til sit forsikringsselskab, der sender anmeldelsen videre til  

 Arbejdsskadestyrelsen, der tager stilling til om skaden er omfattet af  

 skadesdefinitionen/arbejdsskadebegreberne og om den skadelidte har krav  

 på erstatning.
 Arbejdsskadestyrelsens afgørelse kan indbringes for  

 Den Sociale Ankestyrelse.
Kapitel 3 Praktik i virksomhed Særordning:
Statens erstatningsordning for deltagere i praktisk erhvervsorientering,  

 jf.
AF-cirkulære nr. 8/90 af 21. marts 1990 Det nævnte cirkulære er det foreløbig  

 sidste i en række tilbage fra 1960-erne.
Hjemlen for ordningen er  

 tekstanmærkning nr. 103 til § 17 på Finansloven for  

 2000.
 Meningen er, at vejledningssøgende, der deltager i  

 praktisk erhvervsorientering, skal have samme erstatningsmæssige  

 stilling som de egentlige arbejdstagere, som praktikanterne ofte samarbejder  

 med og deler arbejdsvilkår med.
 Samtidig får de virksomheder, der stiller  

 praktikpladser til rådighed, sikkerhed for, at eventuelle skader  

 erstattes af staten, og ordningen er dermed en vigtig forudsætning for  

 arbejdspladsernes imødekommenhed.
 Uddannelses- og erhvervsvejledningssøgende er  

 omfattet af ordningen under følgende betingelser:
 1. Aktiviteten skal finde sted i en situation, hvor den uddannelses-  

 eller vejledningssøgende endnu ikke har truffet et endeligt valg af  

 uddannelse eller erhverv.
 Når valget er truffet, f.eks. hvis der er tale om en  

 praktik, som er led i en valgt uddannelse, kan ordningen ikke anvendes.
 2. Aktiviteten skal finde sted i en virksomhed i Danmark.
Hvis virksomheden sender en praktikant til udlandet,  

 dækkes praktikanten også af erstatningsordningen.
Praktikanters  

 færden mellem hjem og praktiksted er ikke omfattet af ordningen.  

 Derimod er færden mellem skole/institution og praktiksted omfattet.
 3. Erhvervspraktikken må normalt ikke vare længere end i  

 alt 6 uger om året.
Er der tale om uddannelser, hvor der efter  

 uddannelsesplanerne lægges særlig vægt på elevernes  

 orientering om og kontakt med erhvervslivet, vil der kunne ses bort fra  

 tidsbegrænsningen.
Også i den individuelle vejledning vil  

 ordningen, når der kan godtgøres et særligt behov, kunne  

 dække i et udvidet tidsrum.
 4. Aktiviteten skal iværksættes gennem AF eller en  

 skole/uddannelsesinstitution/vejlednings-ordning, der er offentlig eller  

 offentligt godkendt.
Skoleelever, der deltager i praktisk erhvervsorientering,  

 hvorved forstås aktiviteter der foregår i erhvervslivet, og som  

 har uddannelses- og erhvervsorientering som et væsentligt formål  

 er også omfattet.
Det er uden betydning, om der er tale om offentlig  

 eller privat virksomhed.
 I tilfælde af skade:
 Praktikværten anmelder skaden så vidt muligt  

 inden 8 dage på en særlig blanket til AF-kontoret, der  

 videresender anmeldelsen til Arbejdsmarkedsstyrelsen.
 Om fornødent kan anmeldelse også foretages af  

 hjem, skole eller praktikant.
 Arbejdsmarkedsstyrelsen tager stilling til om skaden er  

 sket under deltagelse i praktisk erhvervsorientering.
 Arbejdsmarkedsstyrelsen sender sagen videre til  

 Arbejdsskadestyrelsen, der tager stilling til om skaden er omfattet af  

 skadesdefinitionen/arbejdsskadebegreberne og om den skadelidte har krav  

 på erstatning.
 Arbejdsmarkedsstyrelsens afgørelse kan indbringes  

 for Arbejdsministeriet.
 Arbejdsskadestyrelsens afgørelse kan indbringes for  

 Den Sociale Ankestyrelse.
 Lov om sikring mod følger af arbejdsskade er  

 direkte anvendelig:
1. § 4, stk. 2, jf. lovbekendtgørelse nr. 943 af 16. oktober  

 2000 Bestemmelsen har følgende ordlyd:
» Reglerne er fastsat i bekendtgørelse af 18. januar  

 2001 om arbejdsskadesikring af uddannelsessøgende m.fl.
Enhver uddannelsessøgende er sikret under praktik,  

 som de pågældende skal deltage i som led i en uddannelse, der er  

 godkendt som støtteberettiget efter lov om Statens  

 Uddannelsesstøtte.
Praktikken skal være et led i  

 uddannelsesplanen og formidlet eller godkendt af skolen eller  

 uddannelsesinstitutionen inden for rammerne af uddannelsen.
Denne lovhjemlede og vidt dækkende sikringsordning  

 for skole- og uddannelsessøgende i virksomhedspraktik, skal ses i  

 sammenhæng med nyttekriteriet, jf. neden for under 3. Ordningen  

 betyder, at disse praktikanter er dækket, selv om de ikke opfylder  

 nyttekriteriet.
Hvis nyttekriteriet samtidig er opfyldt, så er der tale  

 om dobbeltdækning se nærmere under kapitel 6.
2. Uddannelsesaftaler Hvis der er indgået en uddannelsesaftale mellem den  

 skole- og uddannelsessøgende og en virksomhed, vil eleven i  

 arbejdssikringslovens forstand være antaget til arbejde og dermed  

 omfattet af lovens § 1 med virksomheden som sikringspligtig  

 arbejdsgiver.
Elevens faktiske værdi som arbejdskraft er uden  

 betydning.
 Som eksempler på disse situationer kan nævnes  

 elever - efter lov om erhvervsuddannelser og lov om landbrugsuddannelser -  

 med en uddannelsesaftale og lærlinge med lærlingekontrakt efter  

 lærlingeloven.
3. Nyttekriteriet Hvis den pågældende efter ovenstående  

 (punkt 1+2) ikke er omfattet af arbejdsskadesikringen kan en skade under  

 visse betingelser dækkes over lov om sikring mod følger af  

 arbejdsskade.
Det kan lade sig gøre, hvis pågældende i den  

 konkrete situation opfylder det såkaldte nyttekriterium.
 Ved nyttekriteriet forstås en praksis, hvorefter  

 arbejdsskadesikringsloven finder anvendelse, hvis skadelidte ved skaden enten  

 direkte erstatter anden nødvendig arbejdskraft eller rent faktisk  

 bidrager til virksomhedens produktion i et ikke uvæsentligt omfang.
 Nyttekriteriet vil således typisk være  

 opfyldt, hvor praktikanten gennem en længere periode har udført  

 sine arbejdsopgaver selvstændigt og uden nævneværdig  

 overvågning og hertil eventuelt har opnået en arbejdsrutine  

 gennem tidligere erhvervsbeskæftigelse.
 Består praktikken på den anden side  

 nærmest i observation, praktisk undervisning fra virksomhedens side  

 eller meget beskeden og kortvarig arbejdsydelse fra praktikantens side, vil  

 praktikanten ikke være omfattet af virksomhedens  

 arbejdsskadesikring.
 Ledige i jobtræning, i puljejob eller som deltagere  

 i praktikophold på en virksomhed i forbindelse med en uddannelse eller  

 som deltagere i andre arbejdspladslignende aktiviteter vil således  

 kunne være dækket i tilfælde af en skade.
 På samme måde vil unge under den fri  

 ungdomsuddannelse være dækket under praktikophold på en  

 virksomhed, idet der ikke er skabt et særligt lovgrundlag for en  

 udvidet dækning for disse unge.
 Disse personer er således omfattet af § 1 i lov  

 om sikring mod følger af arbejdsskade, hvis de i den konkrete  

 skadesituation kan siges at have udført arbejde for  

 arbejdsgiveren.
 Andre persongrupper som ikke er i et sædvanligt  

 ansættelsesforhold, men alligevel er omfattet af lov om sikring mod  

 følger af arbejdsskade, er personer, der udfører arbejde for en  

 arbejdsgiver som led i aktivering eller revalidering.
 Ligeledes er personer i fleks- og skånejob omfattet  

 af arbejdsgivers arbejdsskadesikring.
 I tilfælde af skade:
 Sikringspligten påhviler den offentlige eller  

 private arbejdsgiver, hvor praktikken finder sted.
 Skader skal anmeldes af praktikværten  

 /arbejdsgiveren til dennes forsikringsselskab, der sender sagen videre til  

 Arbejdsskadestyrelsen, der tager stilling til om skaden er omfattet af  

 skadesdefinitionen/arbejdsskadebegreberne og om den skadelidte har krav  

 på erstatning.
 Arbejdsskadestyrelsens afgørelse kan indbringes for  

 Den Sociale Ankestyrelse.
Kapitel 4 Erstatningsformer Alle erstatningsordninger sikrer den tilskadekomne skole-  

 eller uddannelsessøgende erstatning efter reglerne i lov om sikring  

 mod følger af arbejdsskade.
Der kan herefter blive tale om  

 følgende ydelser:
Erstatning for tab af erhvervsevne, når  

 skaden har medført bortfald eller nedsættelse af evnen til at  

 skaffe sig indtægt ved arbejde.
Ved 100 % erhvervsevnetab betales der  

 en årlig ydelse på 4/5 af et årslønsgrundlag, der er  

 fastsat i loven, og som reguleres hver 1. januar. Årsindtægten  

 fastsættes ef-ter et skøn, når særlige forhold  

 gør sig gældende, f.eks. når indtægten har varieret  

 gennem det forudgående år.
Hvis tilskadekomne er under 21  

 år eller under uddannelse, tages der ved fastsættelsen hensyn til  

 den erhvervsindtægt, pågældende kunne forventes at få  

 efter det fyldte 21. år, hvis skaden ikke var sket.
I loven er der  

 fastsat et mindste beløb.
Ved mindre tab udbetales der forholdsmæssigt mindre  

 ydelser.
Hvis erhvervsevnetabet fastsættes til under 50 %, udbetales  

 erstatningen som hovedregel som et engangsbeløb.
 Når der foreligger særlige  

 omstændigheder, kan Arbejdsskadestyrelsen træffe en midlertidig  

 afgørelse om erstatning for tab af erhvervsevne.
Godtgørelse for varigt mén er en  

 økonomisk kompensation for de ulemper skaden har medført i den  

 daglige tilværelse.
Godtgørelsen fastsættes i  

 almindelighed i overensstemmelse med Arbejdsskadestyrelsen s tabel over  

 mén-grader, der går ud fra skadens medicinske følger.  

 Erhvervs- og indtægtsmæssige forhold er således uden  

 betydning.
Godtgørelsen ydes som et engangsbeløb.
Betaling af sygebehandling m.m.
Mens  

 erstatningssagen er under behandling, betales udgifter til sygebehandling og  

 transport i forbindelse hermed.
Udgifterne godtgøres dog kun i det  

 omfang de ikke kan betales efter sygesikringsloven eller sygehusloven.  

 Endvidere kan skadelidte, medens sagen er under behandling, få betalt  

 udgifter til hjælpemidler, der er nødvendige på grund af  

 skaden, f.eks. proteser, briller, kontaktlinser og høreapparater.
I  

 denne forbindelse bemærkes, at skader på sådanne  

 hjælpemidler anses for personskade, og at udgifterne til reparation  

 eller nyanskaffelse derfor godtgøres skadelidte.
Overgangsbeløb ved dødsfald.
Hvis  

 skadelidte dør som følge af skaden, har en efterladt  

 ægtefælle eller samlever, som levede med afdøde i  

 ægteskabslignende forhold, ret til et overgangsbeløb én  

 gang for alle.
I særlige tilfælde kan beløbet også  

 tilkendes andre efterladte.
Herudover kan der ydes erstatning for tab af  

 forsørger til en efterladt ægtefælle eller samlever,  

 som afdøde forsørgede helt eller delvis.
Erstatningen gives som  

 en løbende ydelse, der udgør 30 % af afdødes  

 årsløn, dog højst 30 % af det allerede nævnte  

 maksimale årslønsgrundlag.
Ydelsen løber i perioder fra 1  

 til 10 år, alt efter omfanget af den tabte forsørgelse.
Afdødes børn får hver 10 % af  

 afdødes årsløn i årlig ydelse, maksimalt dog 40 %  

 til alle børn tilsammen.
Det er en betingelse, at afdøde havde  

 forsørgelsespligt overfor børnene.
Ydelsen løber til  

 barnets fyldte 18. år, men kan forlænges til det fyldte 21.  

 år, hvis barnet er under uddannelse.
 Andre personer, som afdøde forsørgede helt  

 eller delvis, kan også få erstatning for tab af  

 forsørger.
 Erstatningsordningerne giver alene erstatning for  

 personskade og ikke skade på private ejendele, f.eks. beklædning,  

 ure, cykler og knallerter, selv om skaden sker i forbindelse med  

 uddannelsen.
 Efter lov om sikring mod følger af arbejdsskade kan  

 der ikke ydes godtgørelse for svie og smerte eller tabt  

 arbejdsfortjeneste.
 I det omfang skadelidte eller de efterladte er berettiget  

 til erstatning efter lov om sikring mod følger af arbejdsskade  

 nedsættes erstatningskrav mod en skadevolder, der er ansvarlig for  

 personskaden.
Kapitel 5 Dækning i udlandet Alle de erstatningsordninger, der er omhandlet i denne  

 vejledning administreres af Arbejdsskadestyrelsen efter reglerne i lov om  

 sikring mod følger af arbejdsskade.
 To bestemmelser har betydning i forbindelse med praktik i  

 udlandet.
 1. § 1, stk. 1, 1. pkt. som har følgende ordlyd:
» Heraf fremgår klart, at lov om sikring mod  

 følger af arbejdsskade bygger på et territorialitetsprincip, det  

 vil sige, at den som hovedregel alene dækker følger af skader,  

 der er sket i Danmark.
 2. § 4, stk. 3, der har følgende ordlyd:
» Sådanne regler er fastsat i Arbejdsskadestyrelsens  

 bekendtgørelse nr. 974 af 16. december 1998 om arbejdsskadesikring for  

 personer, der udsendes til midlertidigt arbejde i udlandet.
 Efter bekendtgørelsens § 1 vil praktikanter i  

 en her i landet hjemmehørende virksomhed, der udsendes til arbejde i  

 udlandet for virksomheden, være omfattet af virksomhedens  

 arbejdsskadesikring i de første 12 måneder af opholdet i det  

 andet land.
 Efter bekendtgørelsens § 2 gælder, at  

 hvis udsendelsen sker til lande tilsluttet Europæisk Økonomisk  

 Samarbejdsområde (EØS) eller i øvrigt til lande, med  

 hvilke Danmark har truffet gensidig overenskomst om, i hvilket omfang  

 bestemmelserne i lov om sikring mod følger af arbejdsskade eller den  

 fremmede stats tilsvarende bestemmelser, skal anvendes, gælder de i  

 forordning 1408/71 henholdsvis overenskomsten fastsatte regler.
Efter disse regler vil den udsendte praktikant være  

 omfattet af den danske virksomheds arbejdsskadesikring i 12 måneder,  

 der kan udstrækkes til 36 måneder inden for  

 EØS-området.
Efter disse fristers udløb finder  

 opholdslandets regler anvendelse.
Ved udsendelse til et EØS-land bør der tages  

 kontakt til Den Sociale Sikringsstyrelse, som står for attestation af  

 dokumentation for at vedkommende fortsat er socialsikret i Danmark i form af  

 blanket E101. Ved forlængelse udover 12 måneder skal blanket E102  

 udfyldes.
Blanketterne fås ved henvendelse til Den Sociale  

 Sikringsstyrelse, Landemærket 11, DK-1119 København K, tlf. 3395  

 5000.
Særligt om praktikanter i Tyskland Danmark og Tyskland har indgået en aftale om, at  

 elever fra erhvervsskolerne, der som et led i uddannelsen skal i  

 erhvervspraktik i Tyskland kan forblive under dansk social sikring, herunder  

 være sikret mod følgerne af arbejdsskade, under opholdet i  

 Tyskland.
 Aftalen omfatter elever på følgende  

 uddannelser:
-	elever efter lov om erhvervsuddannelser -	HHX og HTX elever i modul 2 i landbrugets grunduddannelse For at forblive under dansk social sikring skal  

 følgende betingelser være opfyldt:
-	eleven udsendes af erhvervsskolen -	eleven må højst være i praktik i et år i  

 Tyskland, hvilket skal fremgå af konktrakten -	tysk myndighed skal godkende, at eleven forbliver under dansk social  

 sikring Den Sociale Sikringsstyrelse skal kontaktes  

 vedrørende blanketter, se ovenfor.
 PIU-centret (praktik i udlandet), Hesseløgade 16,  

 2100 København Ø, tlf. 3927 5200, bistår eleverne med  

 praktikopholdet og de tyske praktikværter med den nødvendige  

 orientering om de danske regler, herunder med anmeldelse i tilfælde af  

 skade.
 Den tyske praktikvært er sikringspligtig  

 arbejdsgiver og skal i tilfælde af skade anmelde denne til det  

 forsikringsselskab, hvor han har tegnet lovpligtig  

 arbejdsskadeforsikring.
Kapitel 6 Valg af én erstatningsordning blandt flere  

 mulige Erstatningsordningerne er skabt over en længere  

 årrække af flere forskellige offentlige myndigheder.
En senere  

 tilvejebragt erstatningsordning kan derfor overlappe en allerede  

 eksisterende.
En skole- eller uddannelsessøgende, der er kommet til  

 skade, kan derfor i særlige tilfælde være dækket af  

 mere end en erstatningsordning.
Som eksempel kan nævnes følgende  

 tilfælde: En kokkeelev, der er omfattet af lov om erhvervsuddannelser,  

 men som ikke har sikret sig en uddannelsesaftale, kommer til skade under  

 værkstedsundervisning på en teknisk skole.
Skaden er sket i  

 forbindelse med produktion af madvarer, som afsættes i skolens  

 kantine.
 Bestemmelsen i § 66, stk. 2, i lov om  

 erhvervsuddannelser   personskade under værkstedsundervisning på  

 skolen, som er nævnt under II.b kan umiddelbart anvendes.
Eleven vil samtidig være omfattet af  

 erstatningsordningen, der er nævnt under III, og som bygger på  

 nyttekriteriet.
Efter denne ordning ligestilles eleven  

 forsikringsmæssigt efter lov om sikring mod følger af  

 arbejdsskades praksis med skolens ansatte medarbejdere og elevens skade er en  

 arbejds-skade, der er dækket af skolens arbejdsskadesikring.
 Princippet om lex specialis, hvor en særlig lovregel  

 ofte må finde anvendelse frem for en almindelig, mere omfattende  

 lovregel, ville umiddelbart føre til at bestemmelsen i § 66, stk.  

 2, i lov om erhvervsuddannelser skulle finde anvendelse.
 Herover står det faktum at særreglen just er  

 tilvejebragt for at supplere og ikke indsnævre  

 dækningsområdet i lov om sikring mod følger af  

 arbejdsskade.
 Det er Arbejdsskadestyrelsens opfattelse, at lov om  

 sikring mod følger af arbejdsskade primært skal finde  

 anvendelse, i tilfælde hvor skadelidte er dækket både af  

 denne og af en særordning.
Arbejdsskadestyrelsen, den 18. januar  

 2001 Anne Lind Madsen /Ole Pontoppidan Bilag A Oversigt over reglerne Undervisning i skole (kapitel 2) Praktik i virksomhed (kapitel 3) SÆRREGLER:
 Skoleophold:
§ 66, stk. 1 i lov om erhvervsuddannelser § 19, stk. 1 i lov om landbrugsuddannelser Den Sociale Ankestyrelses principielle afgørelse af 4. november  

 1980 Undervisning under arbejdspladslignende forhold:
§ 66, stk. 2 i lov om erhvervsuddannelser § 19, stk. 2 i lov om landbrugsuddannelser § 22 i lov om de erhvervsgymnasiale uddannelser til højere  

 handelseksamen og højere teknisk eksamen § 9 i lov om erhvervsgrunduddannelser § 19 i lov om produktionsskoler AMU-centre Forsikrede ledige, som modtager tilbud om uddannelse efter reglerne herom  

 i lov om en aktiv arbejdsmarkedspolitik Kursister, der ikke har en arbejdsgiver, og som er på  

 efteruddannelse efter lov om arbejdsmarkedsuddannelser § 15 i lov om søfartsuddannelse SÆRREGLER:
Deltagere i praktisk erhvervsorientering LOV OM SIKRING MOD FØLGER AF ARBEJDSSKADE:
Medarbejder på skolen Nyttekriteriet (for skolen) Kursusdeltager i arbejdsgivers interesse LOV OM SIKRING MOD FØLGER AF ARBEJDSSKADE:
