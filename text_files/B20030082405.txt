Bekendtgørelse om realkreditinstitutters indberetning af  

 lånetilbud I medfør af § 36, stk. 1, nr. 3, og § 39,  

 stk. 2 og 3, i lov nr. 454 af 10. juni 2003 om realkreditlån og  

 realkreditobligationer m.v., fastsættes:
Kapitel 1 Anvendelsesområde § 1.  

  

 Denne bekendtgørelse finder anvendelse på realkreditinstitutter.
Kapitel 2 Indberetning § 2.  

  

 Realkreditinstituttet indberetter senest 5 arbejdsdage efter udløbet af hvert  

 kvartal samtlige afgivne lånetilbud i kvartalet.
 Stk. 2.  

  

 Indberetningerne, jf. stk. 1, skal foretages i overensstemmelse med de  

 tekniske forskrifter i »Finanstilsynets udsøgningssystem  Teknisk  

 specifikation, Individindhold, Individstruktur« samt i overensstemmelse med  

 tilsynets manual »Finanstilsynets udsøgningssystem  Databeskrivelser«.
 Stk. 3.  

  

 Finanstilsynet kan dispensere fra lånetilbudsindberetning.
Kapitel 3 Strafbestemmelser og ikrafttræden § 3.  

  

 Overtrædelse af § 2, stk. 1 og 2, straffes med bøde.
 Stk. 2.  

  

 Der kan  

 pålægges selskaber mv. (juridiske personer) strafansvar efter reglerne i  

 straffelovens 5. kapitel.
 § 4.  

  

 Bekendtgørelsen træder i kraft 1. januar 2004.
