Bekendtgørelse om tilskud til  

 produktudvikling af jordbrugs- og fiskeriprodukter samt forsøgsfiskeri  

 m.v.1) I medfør af § 2, stk. 2, § 6, stk. 5, § 7  

 a, § 7 b, 7 f, stk. 5, § 8 a, § 13,  

 § 14, § 15, stk. 2, 4, 6 og stk. 7, § 16, § 18,  

 § 19,  stk. 2, § 20, § 22,  

 § 24 og § 26, stk. 2 i lov om tilskud til produktudvikling af  

 jordbrugs- og fiskeriprodukter (produktudviklingsloven), jf.  

 lovbekendtgørelse nr. 617 af 18. juli 1995, som ændret ved lov  

 nr. 480 af 12. juni 1996 og lov nr. 16 af 14. januar 1998, og § 4, stk.  

 2, § 11, § 15, § 16, stk. 1, § 17, stk. 1 og 4,  

 § 18, stk. 1 og § 20, stk. 1-3 i lov om støtte til jordbrugets  

 strukturudvikling og til økologisk produktion inden for jordbrug og  

 fiskeri mv., jf. lovbekendtgørelse nr. 192 af 26. marts 1999,  

 fastsættes:
Kapitel 1 Indledende bestemmelser § 1. Strukturdirektoratet træffer  

 afgørelse om:
1)	tilsagn om tilskud i henhold til produktudviklingslovens kapitel 2,  

 jf. dog produktudviklingslovens § 7, stk. 2, 2)	tilsagn om tilskud i henhold til produktudviklingslovens kapitel 2  

 a, 3)	tilsagn om tilskud til egentlig markedsføring i henhold til  

 denne bekendtgørelses kapitel 4, for så vidt angår  

 produkter, der er omfattet af produktudviklingslovens kapitel 2 og 2 a, jf.  

 dog produktudviklingslovens § 7, stk. 2, 4)	tilsagn om tilskud i henhold til strukturlovens § 4 for  

 så vidt angår fremme af fiskeri og fiskeopdræt på et  

 miljømæssigt bæredygtigt grundlag, og 5)	bortfald af tilsagn om tilskud og tilbagebetaling af udbetalt  

 tilskud, jf. produktudviklingslovens §§ 16 og 20.
 Stk. 2. Strukturdirektoratet udøver ministeren for  

 fødevarer, landbrug og fiskeris beføjelser efter  

 produktudviklingslovens § 15, stk. 2, om fravigelse af tidsfrist og  

 § 19, stk. 1, om eftersyn m.m.
 Stk. 3. Strukturdirektoratets afgørelser efter  

 stk. 1, kan ikke indbringes for anden administrativ myndighed.
 § 2. De i produktudviklingslovens § 6 og 7  

 f nævnte rådgivende udvalg og det i samme lovs  

 § 12 nedsatte Bevillingsnævn for Jordbrugs- og Fiskeriprodukter  

 nedsættes for perioder af 4 år.
 Stk. 2. Det i produktudviklingslovens § 6 nævnte  

 rådgivende udvalg træffer afgørelse om tildeling af  

 tilskud til de i produktudviklingslovens § 7, stk. 2, nævnte  

 projekter.
 Stk. 3. Bevillingsnævnet for Jordbrugs- og  

 Fiskeriprodukter træffer afgørelse om tildeling af tilskud til  

 de i produktudviklingslovens § 8 nævnte projekter, jf. lovens  

 § 12, stk. 1.
 § 3. Strukturdirektoratet varetager det i  

 produktudviklingslovens § 6 nævnte rådgivende udvalgs  

 sekretariatsopgaver og gennemfører udvalgets afgørelser  

 vedrørende de i produktudviklingslovens § 7, stk. 2,  

 nævnte projekter.
 Stk. 2. Strukturdirektoratet varetager sekretariatsopgaver for  

 det i produktudviklingslovens § 7 f nævnte rådgivende  

 udvalg.
 Stk. 3. Strukturdirektoratet varetager sekretariatsopgaver for  

 Bevillingsnævnet for Jordbrugs- og Fiskeriprodukter og  

 gennemfører nævnets afgørelser.
 § 4. Ansøgninger om tilskud til projekter  

 vedrørende produktudvikling inden for økologisk jordbrug  

 forelægges Det Økologiske Fødevareråd til  

 udtalelse, inden der træffes afgørelse om tildeling af  

 tilskud.
 Stk. 2. Ansøgninger om tilskud til projekter i henhold  

 til strukturlovens § 4 for så vidt angår fremme af fiskeri  

 og fiskeopdræt på et miljømæssigt bæredygtigt  

 grundlag forelægges det i produktudviklingslovens § 7f  

 nævnte rådgivende udvalg til udtalelse, inden der træffes  

 afgørelse om tildeling af tilskud.
Kapitel 2 Produkt- og markedsudvikling i det primære  

 jordbrug § 5. Tilskud kan ydes til de i  

 produktudviklingslovens kapitel 2 nævnte projekter vedrørende  

 produkt- og markedsudvikling.
 § 6. Tilskud kan ydes til de i  

 produktudviklingslovens § 3 nævnte ejere eller forpagtere af  

 jordbrugsbedrifter, grupper eller sammenslutninger af ejere af  

 jordbrugsbedrifter og virksomheder og institutioner og lignende.
 § 7. Tilskud til de i produktudviklingslovens  

 kapitel 2 nævnte projekter ydes med 40% af meromkostningerne i  

 forbindelse med udviklingsarbejdet, jf. dog stk. 2 og 3.
 Stk. 2. Tilskud ydes med mindre end 40% af meromkostningerne,  

 hvor dette antages at være et tilstrækkeligt incitament til  

 gennemførelse af produktudviklingsarbejdet.
Stk. 3. Tilskud ydes med indtil 50% af  

 meromkostningerne, 1)	hvor projektet vedrører udvikling inden for økologisk  

 jordbrugsproduktion, i overensstemmelse med reglerne om økologisk  

 jordbrugsproduktion og betingelserne for markedsføring af  

 økologiske levnedsmidler, eller anden jordbrugsproduktion baseret  

 på reduceret anvendelse af pesticider eller handelsgødning, 2)	hvor værdien af ansøgerens egen arbejdsindsats, der i  

 øvrigt ikke er støtteberettiget, jf. dog stk. 5,  

 udgør en væsentlig del af de samlede omkostninger ved  

 projektet, 3)	hvor projektet er et forprojekt, der har til formål at  

 undersøge mulighederne for at formulere et egentligt projekt,  

 eller 4)	hvor projektet vedrører oplysning om videnskabelig viden,  

 undersøgelser af markedsbehov og afsætningsmuligheder, udvikling  

 af markedsføringsstrategier, planlægning af  

 markedsføring, testmarkedsføring og deltagelse i messer og  

 lignende, jf. stk. 4.
 Stk. 4. Det i stk. 3, nr. 4, nævnte tilskud vil  

 kunne ydes til markedsudvikling af produkter, der har modtaget tilskud til  

 deres udvikling i medfør af produktudviklingsloven, såvel som  

 produkter, der ikke har modtaget sådant tilskud.
Stk. 5. Strukturdirektoratet kan dispensere fra reglen om, at  

 der ikke ydes tilskud til ansøgerens egen arbejdsindsats, 1)	hvor ansøger besidder en unik viden om f.eks. biologiske,  

 veterinærmæssige, regnskabsmæssige eller EDB-mæssige  

 teknikker kombineret med jordbrugsfaglig viden, og 2)	hvor omstændighederne indebærer, at andre ikke kan  

 erstatte denne viden.
 Stk. 6. Tilskud til de i stk. 3, nr. 1-3, nævnte  

 projekter kan ikke overstige 12.500 ECU.
 Stk. 7. Procentgrænserne i stk. 1-3 kan fraviges,  

 når særlige omstændigheder taler derfor.
 § 8. De i § 7 nævnte meromkostninger,  

 der opgøres med fradrag af merværdiafgift, jf. lovens § 5,  

 stk. 1, omfatter udgifter til direkte løn, konsulentbistand,  

 materialer, særligt udstyr m.v., der kan henføres til  

 projektet.
Stk. 2. Tilskud kan ikke ydes til 1)	reklamekampagner, jf. dog kapitel 4, 2)	anlægsinvesteringer, bortset fra bygnings- og  

 inventarinvesteringer, der er nødvendige forudsætninger for at  

 gennemføre projektets forsøgs- og udviklingsfaser, 3)	andel i afskrivninger, generelle drifts- og serviceudgifter m.v.,  

 bortset fra den andel, der er en nødvendig forudsætning for at  

 gennemføre projektets forsøgs- og udviklingsfaser, eller 4)	dækning af tabt produktion for ansøger på arealer  

 eller i lokaler, hvor udviklingsarbejdet gennemføres.
 Stk. 3. Salgsværdien af produkter udviklet som led i  

 projektet modregnes ved opgørelsen af omkostningerne.
Stk. 4. Såfremt udstyr eller inventarinvesteringer har  

 en værdi efter projektets afslutning, fastsættes der senest i  

 forbindelse med slutudbetaling af tilskuddet en scrapværdi.
Denne  

 værdi modregnes i opgørelsen af de i § 7 nævnte  

 meromkostninger.
 Stk. 5. Strukturdirektoratet kan dispensere fra kravet om  

 opgørelse af meromkostninger med fradrag af merværdiafgift, hvis  

 tilskudsmodtageren ikke er momsregistreret.
 § 9. Ved tildeling af tilskud til de i lovens  

 kapitel 2 nævnte projekter vil der blive lagt vægt på  

 arbejdsmiljøaspektet, samt på at projektet ikke har  

 uhensigtsmæssige konsekvenser for miljø eller  

 dyrevelfærd.
Kapitel 3 Markeds- og produktudvikling i forarbejdning og  

 forædling af jordbrugs- og fiskeriprodukter § 10. Tilskud kan ydes til projekter  

 vedrørende produkt- og markedsudvikling inden for  

 produktionsområder, der traditionelt henregnes under jordbrugets og  

 fiskeriets forarbejdnings- og forædlingssektorer, samt 1)	til aktiviteter, som er nødvendige forudsætninger for  

 en erhvervsmæssig udnyttelse af resultaterne af udviklingsarbejdet, jf.  

 de i § 12, stk. 3, nr. 4 nævnte projekter, og 2)	til aktiviteter i forbindelse med forberedelse af et projekt, der  

 har til formål at undersøge mulighederne for at formulere et  

 egentligt produktudviklingsprojekt.
Stk. 2. Afgrænsning af hvilke projekter til  

 forarbejdning og forædling af jordbrugs- og fiskeriprodukter, der kan  

 opnå tilskud, foretages med udgangspunkt i bilag II til Traktaten om  

 oprettelse af Det Europæiske Fællesskab.
Tilskud kan endvidere  

 ydes til projekter til forarbejdning af jordbrugs- og fiskeriprodukter til  

 varer, der ikke er omfattet af bilag II til Traktaten om oprettelse af Det  

 Europæiske Fællesskab, hvis projektet vedrører udvikling  

 af produkter, der 1)	er biprodukter opstået ved forarbejdning af basisjordbrugs-  

 eller basisfiskeriprodukter, og som indebærer en bedre udnyttelse af  

 basisprodukterne, således at indtægterne for producenterne af de  

 pågældende basisprodukter øges, 2)	er nye produkter, der væsentligt øger  

 afsætningsmulighederne for de pågældende basisprodukter,  

 eller 3)	medfører nye afsætningsmuligheder af væsentlig  

 betydning for de pågældende basisprodukter.
§ 11. Tilskud kan ydes til de i  

 produktudviklingslovens § 9 nævnte private erhvervsvirksomheder,  

 grupper af private erhvervsvirksomheder m.v. og forsknings- og  

 forsøgsinstitutioner.
Der kan herunder navnlig ydes tilskud til de  

 erhvervsrettede forskningsinstitutioner.
 Stk. 2. Ved tildeling af tilskud vil der især blive lagt  

 vægt på projekter inden for markedsorienteret videreudvikling,  

 forbedring og nyudvikling, navnlig med hensyn til udvikling og anvendelse af  

 ny teknologi i produktionsprocessen for at fremme produkters kvalitet og  

 nyhedsværdi.
 § 12. Tilskud til de i produktudviklingslovens  

 kapitel 3 nævnte projekter ydes med 40% af meromkostningerne i  

 forbindelse med udviklingsarbejdet, jf. dog stk. 2-6.
 Stk. 2. Tilskud ydes med mindre end 40% af meromkostningerne,  

 hvor dette antages at være et tilstrækkeligt incitament til  

 gennemførelse af produktudviklingsarbejdet.
Stk. 3. Tilskud ydes med indtil 50% af  

 meromkostningerne, 1)	hvor mere end 50% af de samlede projektomkostninger anvendes  

 på grundforskning, 2)	hvor projektet vedrører udvikling i forarbejdning af  

 økologiske jordbrugsprodukter, i overensstemmelse med betingelserne  

 for markedsføring af økologiske levnedsmidler, 3)	hvor projektet er et forprojekt, der gennemføres af en lille  

 eller mellemstor virksomhed, og som har til formål at undersøge  

 mulighederne for at formulere et egentligt projekt, eller 4)	hvor projektet vedrører oplysning om videnskabelig viden,  

 undersøgelser af markedsbehov og afsætningsmuligheder, udvikling  

 af markedsføringstrategier, planlægning af markedsføring,  

 testmarkedsføring og deltagelse i messer og lignende.
 Stk. 4. Det i stk. 3, nr. 4, nævnte tilskud vil  

 kunne ydes til markedsudvikling af produkter, der har modtaget tilskud til  

 deres udvikling i medfør af produktudviklingsloven, såvel som  

 til produkter, der ikke har modtaget sådant tilskud.
 Stk. 5. Tilskud til de i stk. 3, nr. 1-3 nævnte  

 projekter kan ikke overstige 100.000 ECU.
 Stk. 6. Den i stk. 1 angivne støttesats kan  

 udgøre mere end 40%, når udviklingsarbejdet gennemføres  

 af forsknings- eller forsøgsinstitutioner, og resultaterne af dette  

 udviklingsarbejde offentliggøres, så snart de foreligger.
 § 13. De i § 12 nævnte meromkostninger,  

 der opgøres med fradrag af merværdiafgift, jf. lovens § 11,  

 stk. 1-3, omfatter udgifter til direkte løn, konsulentbistand,  

 materialer, særligt udstyr m.v., der kan henføres til  

 projektet.
Stk. 2. Tilskud kan ikke ydes til 1)	reklamekampagner, jf. dog kapitel 4, 2)	anlægsinvesteringer, bortset fra bygnings- og  

 inventarinvesteringer, der er nødvendige forudsætninger for at  

 gennemføre projektets forsøgs- og udviklingsfaser, 3)	andel i afskrivninger, generelle drifts- og serviceudgifter m.v.,  

 bortset fra den andel, der er en nødvendig forudsætning for at  

 gennemføre projektets forsøgs- og udviklingsfaser, eller 4)	dækning af tabt produktion for ansøger på arealer  

 eller i lokaler, hvor udviklingsarbejdet gennemføres.
 Stk. 3. De for et projekts gennemførelse  

 nødvendige indirekte fællesudgifter som husleje,  

 bygningsudgifter og administration m.v. fastsættes til en fast  

 fælles procentsats på 20% af de samlede meromkostninger,  

 når projektet gennemføres af forsknings- og  

 forsøgsinstitutioner.
 Stk. 4. Procentsatsen i stk. 3 kan fraviges, når  

 forsknings- og forsøgsinstitutioner i forbindelse med et konkret  

 projekts gennemførelse kan dokumentere indirekte fællesudgifter  

 i et højere niveau end 20%.
 Stk. 5. Salgsværdien af produkter udviklet som led i  

 projektet modregnes ved opgørelsen af omkostningerne.
 Stk. 6. Såfremt udstyr eller inventarinvesteringer har  

 en værdi efter projektets afslutning, fastsættes der senest i  

 forbindelse med slutudbetaling af tilskuddet en scrapværdi, som  

 modregnes i opgørelsen af de i § 12 nævnte  

 meromkostninger.
 Stk. 7. Strukturdirektoratet kan dispensere fra kravet om  

 opgørelse af meromkostninger med fradrag af merværdiafgift, hvis  

 tilskudsmodtager ikke er momsregistreret.
 § 14. Ved tildeling af tilskud til de i lovens  

 kapitel 3 nævnte projekter vil der blive lagt vægt på  

 arbejdsmiljøaspektet, samt på at projektet ikke har  

 uhensigtsmæssige konsekvenser for miljø eller  

 dyrevelfærd.
Kapitel 4 Kollektiv markedsføring af jordbrugs- og  

 fiskeriprodukter § 15. Tilskud kan ydes til  

 markedsføringsaktiviteter, herunder lancering ved brug af massemedier  

 (reklamekampagner) udført af branchesammenslutninger o.l.  

 omfattende jordbrugs- og fiskeriprodukter.
 Stk. 2. Det i stk. 1, nævnte tilskud vil kunne ydes  

 til markedsføring af produkter, der har modtaget tilskud til deres  

 udvikling i medfør af produktudviklingsloven såvel som  

 produkter, der ikke har modtaget sådant tilskud.
 § 16. Tilskud til de i § 15 nævnte  

 aktiviteter ydes med indtil 50% af meromkostningerne.
Kapitel 5 Forsøgsfiskeri og produktudvikling m.v. i den  

 primære fiskerisektor § 17. Tilskud kan ydes til forsøgsfiskeri,  

 akvakultur, videnskabelige undersøgelser og produktudvikling i den  

 primære fiskerisektor med henblik på bl.a. de formål, som  

 er nævnt i produktudviklingslovens § 7a og med henblik på  

 fremme af fiskeri og fiskeopdræt på et miljømæssigt  

 bæredygtigt grundlag, jf. strukturlovens § 4.
 Stk. 2. Endvidere kan der i henhold til  

 produktudviklingslovens § 7 b ydes tilskud til markedsføring af  

 produkter fra den primære fiskerisektor.
 § 18. Tilskud kan ydes til de i produktudviklingslovens  

 § 7 c nævnte ejere eller forpagtere af danske  

 erhvervsfiskefartøjer, virksomheder, institutioner, organisationer og  

 lignende, hvis det sandsynliggøres, at resultatet af det  

 pågældende projekt vil blive umiddelbart anvendeligt i den  

 primære fiskerisektor.
 § 19. Tilskud efter produktudviklingslovens  

 kapitel 2 a ydes med indtil 50% af meromkostningerne i forbindelse med  

 udviklingsarbejdet, jf. dog stk. 3 og 4.
 Stk. 2. Det i stk. 1 nævnte tilskud vil kunne ydes  

 til markedsudvikling af produkter, der har modtaget tilskud til deres  

 udvikling i medfør af produktudviklingsloven, såvel som  

 produkter, som ikke har modtaget sådan tilskud.
 Stk. 3. Den i stk. 1 nævnte procentgrænse kan  

 udgøre mere end 50 %, hvis projektet indeholder et betydeligt  

 grundforskningselement.
 Stk. 4. Procentgrænserne i stk. 1 kan fraviges,  

 hvis særlige omstændigheder foreligger.
 § 20. Der kan ikke ydes tilskud til projekter,  

 hvor de tilskudsberettigede meromkostninger udgør mindre end 40.000  

 kr.
 § 21. De i § 19 nævnte meromkostninger,  

 der opgøres med fradrag af merværdiafgift, jf.  

 produktudviklingslovens § 7 e, stk. 1, omfatter udgifter til  

 direkte løn, konsulentbistand, materialer, særligt udstyr m.v.,  

 der kan henføres til projektet.
Stk. 2. Tilskud kan ikke ydes til 1)	reklamekampagner, jf. dog kapitel 4 2)	anlægsinvesteringer, bortset fra bygnings- og  

 inventarinvesteringer, der er nødvendige for at gennemføre af  

 projektets forsøgs- og udviklingsfaser, 3)	andel i afskrivninger, generelle drifts- og serviceudgifter m.v.,  

 bortset fra den andel, der er en nødvendig forudsætning for at  

 gennemføre projektets forsøgs- og udviklingsfaser, eller 4)	dækning af tabt produktion for ansøger på  

 lokaliteter, hvor udviklingsarbejdet gennemføres, jf. dog § 23,  

 stk. 4.
 Stk. 3. De for et projekts gennemførelse  

 nødvendige indirekte fællesudgifter som husleje,  

 bygningsudgifter og administration m.v. fastsættes til en fast  

 fælles procentsats på 20% af de samlede meromkostninger,  

 når projektet gennemføres af forsknings- og  

 forsøgsinstitutioner.
 Stk. 4. Procentsatsen i stk. 3, kan fraviges, når  

 forsknings- og forsøgsinstitutioner i forbindelse med et konkret  

 projekts gennemførelse kan dokumentere indirekte fællesudgifter  

 i et højere niveau end 20%.
 Stk. 5. Såfremt udstyr eller inventarinvesteringer har  

 en værdi efter projektets afslutning, fastsættes der senest i  

 forbindelse med slutudbetaling af tilskud en scrapværdi, som modregnes  

 i opgørelsen af de i § 19 nævnte meromkostninger, jf. dog  

 § 23, stk. 3.
 Stk. 6. Strukturdirektoratet kan dispensere fra kravet om  

 opgørelse af meromkostningerne med fradrag af merværdiafgift,  

 hvis tilskudsmodtager ikke er momsregistreret.
 § 22. Ved tildeling af tilskud til de i lovens  

 kapitel 2 a nævnte projekter vil der blive lagt vægt på  

 arbejdsmiljøaspektet, samt på at projektet ikke har  

 uhensigtsmæssige konsekvenser for miljø eller  

 dyrevelfærd.
§ 23. De tilskudsberettigede meromkostninger i  

 forbindelse med forsøgsfiskeritogter er meromkostninger forbundet med  

 driften af fartøjet i den periode, forsøgsfiskeritogtet  

 gennemføres.
Meromkostningerne omfatter udgifter til olie,  

 proviantering, vedligeholdelse, løn til besætning m.v.
Stk. 2. Tilskud til fiskeredskaber og materiel  

 forudsætter, at disse er nødvendige for forsøgets  

 gennemførelse.
Der vil kun i særlige tilfælde kunne ydes  

 tilskud til faste installationer ombord (anskaffelse, montering eller  

 ændringer).
 Stk. 3. Tilskud kan ydes i form af lån af et  

 særligt fiskeredskab, som efter forsøget afleveres til  

 Strukturdirektoratet eller købes af fiskeren til en af  

 Strukturdirektoratet fastsat scrapværdi.
 Stk. 4. Tilskud kan ved særligt risikobetonede  

 forsøgsfiskeritogter ydes i form af en minimumsgaranti, dvs. et  

 fastsat beløb pr. fiskedag, hvori fratrækkes værdien af  

 fangsten.
 Stk. 5. Det kan stilles som betingelse for tilskud, at der  

 ombord på fartøjet under togtet er videnskabelige  

 observatører, som i samarbejde med tilskudsmodtager gennemfører  

 forsøgsfiskeritogtet i overensstemmelse med projektbeskrivelsen.  

 Endvidere kan det stilles som betingelse, at der deltager et videnskabeligt  

 institut i planlægningen og afrapporteringen af togtet.
§ 24. Der kan stilles krav om fremlæggelse  

 af projektregnskaber, logbogsblade, afregninger for fangsten m.v. som  

 dokumentation for, at projektet er gennemført i overensstemmelse med  

 aftalen.
Projektregnskaber skal være attesterede af statsautoriseret  

 eller registreret revisor.
Afregninger for fangsten skal være  

 attesteret af statsautoriseret eller registreret revisor eller af bank.
 Stk. 2. Endvidere kan Strukturdirektoratet stille krav om  

 afrapportering, herunder hvilke oplysninger, der skal fremgå af  

 rapporten, udformning samt tidsfrister for indsendelse.
Kapitel 6 Almindelige bestemmelser § 25. Ansøgning om tilskud indsendes til  

 Strukturdirektoratet på en særlig blanket, der fås hos  

 direktoratet.
 Stk. 2. Ansøgningsfristen for ansøgninger om  

 tilskud i henhold til § 17 (forsøgsfiskeri mv.) er 1. februar, 1.  

 april, 1. august og 1. november.
 § 26. Projekter skal gennemføres på de vilkår  

 og inden for de tidsfrister, der fastsættes i en tilskudsaftale mellem  

 ansøger og Strukturdirektoratet.
 Stk. 2. Såfremt projekter gennemføres med  

 deltagelse af flere personer, virksomheder, fartøjer eller forsknings-  

 og forsøgsinstitutioner, kan Strukturdirektoratet stille krav om, at  

 der udarbejdes en samarbejdsaftale mellem parterne, og at der blandt  

 deltagerne udpeges en ansvarlig for projektets gennemførelse og  

 økonomi.
Stk. 3. Tilskud ydes kun, hvis virkningerne af projektet kan  

 påregnes inden for en periode på 5 år fra projektets  

 begyndelse.
Strukturdirektoratet kan fravige denne frist, når  

 særlige omstændigheder foreligger.
§ 27. Tilskud udbetales mod dokumentation af de  

 med projektet forbundne meromkostninger.
Ved anmodning om udbetaling skal der  

 udfærdiges en opgørelse på en særlig blanket, der  

 fås hos Strukturdirektoratet, jf. dog stk. 4. For så vidt  

 angår de i kapitel 2 nævnte projekter, skal opgørelsen  

 være attesteret af en statsautoriseret eller registreret revisor eller  

 en landøkonomisk konsulent.
Opgørelsen af meromkostninger i  

 forbindelse med de i produktudviklingslovens § 7, stk. 2, kapitel  

 2a og 3 nævnte projekter skal være attesteret af en  

 statsautoriseret eller registreret revisor.
Hvis tilskudsmodtager er en  

 statslig forskningsinstitution, skal opgørelsen af meromkostningerne  

 være attesteret af den for projektet økonomisk ansvarlige.
 Stk. 2. Det er en betingelse for udbetaling af tilskud, at de  

 anførte udgifter er betalt, samt at projektet gennemføres efter  

 de godkendte planer.
Stk. 3. Strukturdirektoratet kan dispensere fra kravet om, at  

 udgifter, jf. stk. 2, skal være betalt, 1)	hvor ansøger er en nyetableret virksomhed, og 2)	hvor omstændighederne taler for, at der undtagelsesvis er  

 behov for at stille risikovillig kapital til rådighed.
Stk. 4. For så vidt angår de i kapitel 5  

 nævnte projekter, kan der i stedet stilles krav om, at tilskud  

 udbetales ved indsendelse af originale og kvitterede bilag.
Hvis der ikke  

 indsendes originale og kvitterede bilag, skal der ved påtegning af en  

 statsautoriseret eller registreret revisor fremgå, at udgiftsbilagene  

 er kontrollerede, betalte og i overensstemmelse med de aftaler, der lå  

 til grund for leveringen eller det udførte arbejde.
 § 28. Tilskud kan udbetales i rater, når  

 omstændighederne taler herfor.
 § 29. Strukturdirektoratet forestår den  

 kontrol, der er nævnt i produktudviklingslovens § 19.
Stk. 2. Med henblik på at kontrollere gennemførte  

 foranstaltninger efter produktudviklingsloven har Strukturdirektoratet mod  

 behørig legitimation og uden retskendelse adgang til  

 jordbrugsbedrifter eller andre virksomheder, der drives af  

 tilskudsmodtageren.
På tilsvarende måde har Strukturdirektoratet  

 adgang til bedrifternes og virksomhedernes regnskaber,  

 forretningsbøger m.v.
 Stk. 3. Tilskudsmodtageren har pligt til at ledsage eller lade  

 en stedfortræder ledsage kontrolpersonalet og yde den nødvendige  

 bistand ved kontrollen.
 Stk. 4. Tilskudsmodtageren skal i mindst 5 år fra  

 seneste tilskudsudbetaling opbevare skatte-, moms- og driftsregnskaber, der  

 vedrører det tilsagnsår, som udbetalingen sker for.
 § 30. Strukturdirektoratet fastsætter en  

 instruks for regnskabsføring af tilskudsberettigede udgifter og for  

 registrering af tilskudsberettigede aktiviteter.
 Stk. 2. Strukturdirektoratet fastsætter en instruks for  

 gennemførelse af revision af regnskab og  

 regnskabsaflæggelse.
 § 31. Tilskud bortfalder eller nedsættes,  

 hvis der i finansieringen af projektet indgår andre offentlige tilskud.  

 Dette gælder dog ikke tilskud fra EU-ordninger, som forudsætter  

 national medfinansiering, såfremt det samlede offentlige tilskud ikke  

 overstiger det maksimale tilskud efter den pågældende  

 EU-ordning.
 Stk. 2. Strukturdirektoratet kan dispensere fra kravet om  

 modregning af andre offentlige tilskud til de i stk. 1, nævnte  

 projekter når:
1)	tilskudsmodtager er en branchesammenslutning eller lignende, og 2)	projektet vedrører undersøgelse af markedsbehov og  

 afsætningsmuligheder, udvikling af markedsføringsstrategier,  

 planlægning af markedsføring, testmarkedsføring,  

 deltagelse i messer og lignende.
Stk. 3. Til projekter, hvor der ydes tilskud efter § 12,  

 stk. 6, bortfalder eller nedsættes tilskuddet ikke, selvom der i  

 finansieringen indgår andre offentlige tilskud, herunder midler ydet i  

 medfør af § 7, stk. 1, i lov om administration af Det  

 Europæiske Fællesskabs forordninger om markedsordninger for  

 landbrugsvarer m.v., jf. lovbekendtgørelse nr. 65 af 9. februar 1996  

 og fra EU-ordninger.
Tilskud bortfalder eller nedsættes dog,  

 såfremt det samlede offentlige tilskud overstiger det maksimale tilskud  

 efter den pågældende EU-ordning.
§ 32. Tilskud skal tilbagebetales med tillæg  

 af renter beregnet fra fremsættelsen af kravet om tilbagebetaling med  

 en rentesats, der svarer til diskontoen + et procenttillæg på 2%,  

 hvis projektet udnyttes kommercielt.
Strukturdirektoratet fastsætter  

 rentesatsen for 1/2 år ad gangen den 1. oktober og 1. april.
Stk. 2. Kravet om tilbagebetaling bortfalder hvis, 1)	det ydede tilskud til projektet er mindre end 25.000 kr., eller 2)	tilskudsmodtager i forbindelse med tilskud ydet i henhold til  

 kapitel 2 og 5, afstår fra at søge beskyttelse af enerettigheder  

 til de nye produkter og produktionsmetoder, jf. produktudviklingslovens  

 § 20, stk. 2.
 Stk. 3. Strukturdirektoratet kan fravige kravet om  

 tilbagebetaling, når særlige omstændigheder taler herfor,  

 jf. produktudviklingslovens § 20, stk. 3 og 4.
 Stk. 4. For hvert projekt fastsætter  

 Strukturdirektoratet tilbagebetalingsperioden, der maksimalt kan  

 udgøre 5 år fra projektets afslutning.
Stk. 5. Tilbagebetalingskravet beregnes i form af en afgift  

 på den omsætning, herunder licensindtægter og lignende, som  

 skabes gennem projektet.
Strukturdirektoratet fastsætter afgiften som  

 en procentdel af denne omsætning, og afgiften beregnes fra det  

 tidspunkt, hvor produktet markedsføres.
Tilbagebetalingsprocenten  

 fastsættes således, at det ydede tilskud kan forventes  

 tilbagebetalt inden for den i stk. 4, nævnte  

 tilbagebetalingsperiode.
Tilbagebetalingskravet kan ikke overstige det  

 udbetalte tilskud med tillæg af påløbne renter, jf.  

 stk. 1.
Stk. 6. Tilbagebetalingskravet opgøres på  

 baggrund af en opgørelse over den omsætning, som skabes gennem  

 projektet.
Opgørelsen skal være attesteret af en  

 statsautoriseret eller registreret revisor.
 Stk. 7. Den i stk. 6 nævnte revisorattesterede  

 opgørelse over omsætning indsendes til Strukturdirektoratet  

 senest 18 måneder efter, at tilskudsmodtageren første gang  

 udbyder og markedsfører det tilskudsberettigede projekts produkter  

 eller produktionsprocesser.
 Stk. 8. Såfremt tilskudsmodtager inden udløbet af  

 de i stk. 7 nævnte 18 måneder standser  

 markedsføringen af det tilskudsberettigede projekts produkter eller  

 produktionsprocesser, fremsættes der ikke tilbagebetalingskrav.  

 Strukturdirektoratet kan, når særlige omstændigheder  

 foreligger, forlænge de nævnte 18 måneder til 24  

 måneder.
 Stk. 9. Såfremt det udviklede produkt eller den  

 udviklede proces kun indgår marginalt i det solgte produkt, kan  

 Strukturdirektoratet give dispensation til, at det pågældende  

 produkt ikke indgår i opgørelsen af omsætning i henhold  

 til stk. 6.
 Stk. 10. Der beregnes ikke rente af tilbagebetalingskrav for  

 projekter, der modtager tilskud i henhold til den fødevareteknologiske  

 forsknings- og udviklingsindsats (FØTEK).
 Stk. 11. Det i stk. 1 nævnte krav om  

 tilbagebetaling gælder ikke for tilskud ydet i medfør af  

 strukturlovens § 4.
 § 33. For så vidt angår tilskud ydet  

 til branchesammenslutninger og lignende, kan Strukturdirektoratet frafalde  

 kravet om tilbagebetaling, når resultaterne kommercialiseres af en  

 bredere kreds.
§ 34. Strukturdirektoratet kan bestemme, at  

 tilsagn om tilskud bortfalder helt eller delvist, og at udbetalte tilskud  

 skal tilbagebetales, hvis 1)	ansøgeren ikke længere opfylder betingelserne for at  

 få tilskud, 2)	ansøgeren har givet urigtige eller vildledende oplysninger  

 eller fortiet oplysninger af betydning for tildeling af tilskuddet, 3)	vilkårene for tildelingen af tilskuddet ikke opfyldes,  

 eller 4)	forudsætningerne for tilsagn om tilskud falder bort eller  

 ændres væsentligt, f.eks. ved en virksomheds ophør,  

 konkurs, afhændelse eller overdragelse af produktions- og  

 salgsrettighederne.
§ 35. Efter produktudviklingslovens og  

 strukturlovens § 23, stk. 1, straffes den, der til brug for  

 afgørelser, der træffes i henhold til disse love eller i  

 medfør af de i lovene fastsatte regler, giver urigtige eller  

 vildledende oplysninger eller fortier oplysninger af betydning for  

 afgørelsen, med bøde, medmindre højere straf er  

 forskyldt efter anden lovgivning.
Det samme gælder den, der handler i  

 strid med vilkår, der er fastsat i en sådan afgørelse,  

 eller som forsøger herpå.
 Stk. 2. Der kan pålægges selskaber m.v. (juridiske  

 personer) strafansvar efter reglerne i straffelovens kapitel 5.
 § 36. Strukturdirektoratet kan bestemme, at  

 ansøgning om tilskud, der er fremsendt i henhold til lov om tilskud  

 til produktudvikling i jordbruget, jf. lovbekendtgørelse nr. 130 af  

 27. februar 1990, eller lov nr. 365 af 10. juni 1987 om tilskud til  

 produktudvikling i forarbejdning m.v. af jordbrugsprodukter, kan behandles i  

 henhold til lovbekendtgørelse nr. 617 af 18. juli 1995 om tilskud til  

 produktudvikling af jordbrugs-, skovbrugs og fiskeriprodukter m.v. som  

 ændret ved lov nr. 480 af 12. juni 1996.
 § 37. Bekendtgørelsen træder i kraft  

 den 25. juni 1999. Strukturdirektoratet kan bestemme, at ansøgninger  

 indkommet inden denne dato kan behandles i medfør af  

 nærværende bekendtgørelse.
 Stk. 2. Bekendtgørelse nr. 934 af 25. oktober 1996 om  

 tilskud til produktudvikling af jordbrugs- og fiskeriprodukter m.v.  

 ophæves, bortset fra at den fortsat er gældende for tilsagn om  

 tilskud, der er afgivet inden den 25. juni 1999.
 Stk. 3. Bekendtgørelse nr. 23 af 21. januar 1988 om  

 tilskud til produktudvikling i jordbruget og bekendtgørelse nr. 73 af  

 12. februar 1988 om tilskud til produktudvikling i forarbejdning m.v. af  

 jordbrugsprodukter er fortsat gældende for tilsagn om tilskud, der er  

 afgivet inden den 31. december 1991. Bekendtgørelse nr. 122 af 20.  

 februar 1992 om tilskud til produktudvikling i forbindelse med Det  

 Fødevareteknologiske Forsknings- og Udviklingsprogram er fortsat  

 gældende for tilsagn om tilskud, der er afgivet inden den 9. december  

 1992.
 Stk. 4. Bekendtgørelse nr. 741 af 16. august 1994 om  

 tilskud til produktudvikling af jordbrugs-, skovbrugs- og fiskeriprodukter er  

 fortsat gældende for tilsagn om tilskud, der er afgivet inden den 28.  

 juli 1995. Bekendtgørelse nr. 618 af 18. juli 1995 om tilskud til  

 produktudvikling af jordbrugs- og fiskeriprodukter er fortsat gældende  

 for tilsagn om tilskud, der er afgivet inden den 5. november 1996.
1) Ministeriet for Fødevarer, Landbrug og  

 Fiskeri, den 9. juni 1999 Henrik Dam Kristensen /Søren Sørensen Bilag 1 Rammeordning for statsstøtte til reklame for  

 landbrugsprodukter og visse varer, der ikke henhører under  

 EØF-Traktatens bilag II, men ikke fiskerivarer  

 (87/C 302/06) 1.	Indledende bemærkninger 1.1.	Ved reklamekampagne forstås i dette dokument enhver aktion,  

 der ved brug af massemedier (såsom presse, radio, TV og plakater) som  

 instrument er bestemt til at tilskynde forbrugeren til køb af det  

 pågældende produkt.
Det drejer sig altså ikke om kampagner  

 i videre forstand såsom oplysninger om videnskabelig viden,  

 organisering af messer og udstillinger, deltagelse i sådanne og  

 lignende public relations, herunder stikprøver og  

 markedsundersøgelser.
 1.2.	I så godt som alle medlemsstater medvirker det offentlige i  

 reklamekampagner for landbrugsprodukter enten ved direkte tilskud over  

 offentlige budgetter eller ved hjælp af statslige indtægter,  

 navnlig fra skattelignende afgifter eller obligatoriske bidrag.
 Sådan offentlig indgriben i de frie markedskræfters spil  

 kan ved at begunstige visse virksomheder eller visse produktioner forvride  

 konkurrencen og påvirke samhandelen mellem medlemsstaterne.  

 Kommissionen finder det nødvendigt at lægge så faste  

 rammer som muligt herfor.
 1.3.	Den utilstrækkelige sammenhæng i Traktatens skelnen  

 mellem landbrugsprodukter, der er optaget i dens bilag II, og dem, der falder  

 udenfor, og ønsket om en konsekvent EF-politik med hensyn til  

 statsstøtte har fået Kommissionen til også at lade denne  

 rammeordning gælde for støtte til reklame for varer uden for  

 bilag II, der overvejende indeholder produkter, som er anført i  

 bilag II (bl.a. mejeriprodukter, korn, sukker og ethanol) i forarbejdet  

 form (f.eks. yoghurt med frugt, tilberedninger af mælkepulver med  

 kakao, blandinger af smør og vegetabilske fedtstoffer, bageri- og  

 konditorivarer og spiritus), som i det følgende benævnes  

 »tilknyttede produkter«.
 Denne rammeordninger gælder imidlertid ikke for  

 reklamestøtte for fiskerivarer, der vil komme ind under en specifik  

 rammeordning.
1.4.	Hvis sådan støtte ikke ganske enkelt skal være  

 driftsstøtte til erhvervsdrivende, der direkte eller indirekte drager  

 fordel af subventionerede reklamekampagner, men skal kunne betragtes som  

 forenelige med det fælles marked i henhold til EØF-Traktatens  

 artikel 92, stk. 3, litra c), må det kræves, at en given  

 reklamekampagne ikke ændrer handelsvilkårene i et omfang, der strider mod  

 den fælles interesse (jf. nedenstående punkt 2), og fremmer udviklingen af visse erhvervsgrene eller visse regioner ved  

 at fremme afsætningen af deres specifikke produktioner (jf.  

 nedenstående punkt 3).
 Der er anledning til at gå frem i denne orden ved  

 undersøgelse af foreneligheden i hvert tilfælde af  

 reklamestøtte; i tilfælde af udelukkelse fra forenelighed  

 ifølge et af nedenstående negative kriterier bliver  

 spørgsmålet om, hvorvidt støtten er berettiget  

 ifølge et af de i punkt 3 omhandlede kriterier derfor  

 meningsløst og formålsløst.
2.	Negative kriterier Støtte som omhandlet i artikel 92, stk. 1, er pr.  

 definition en støtte, der fordrejer eller truer med at fordreje  

 konkurrencevilkårene, men ifølge samme artikels stk. 3,  

 litra c), kan den ikke i sig selv forkastes, medmindre den gør det  

 på en måde, der strider mod den fælles interesse, hvis krav  

 er præciseret i denne rammeordning under hensyntagen til målene i  

 Traktatens artikel 39.
 Men den fælles interesse står skarpt over for den slags  

 støtte i følgende tilfælde:
2.1.	Støtte til kampagner, der strider mod  

 EØF-Traktatens artikel 30 Statsstøtte til reklame, der i kraft af indhold er en  

 overtrædelse af artikel 30 kan ikke betragtes som forenelig med det  

 fælles marked efter artikel 92, stk. 3.
2.1.1.	For at være sikker på, at der ikke foreligger nogen  

 fare for en sådan overtrædelse, opfordrer Kommissionen  

 medlemsstaterne til, hver gang de giver meddelelse om forslag til  

 reklamestøtte at give forsikringer med hensyn til overholdelse af de  

 retningslinjer, som Kommissionen sideløbende har afstukket på  

 dette område (jf. punkt III.1 i bilaget1) 2.1.2.	Skønt de af Domstolen formulerede kriterier i  

 forbindelse med artikel 30 kun gælder for reklamekampagner igangsat  

 på den intervenerende medlemsstats territorium, så må de  

 samme kriterier rent logisk gælde i forbindelse med artikel 92 for  

 subventionerede reklamefremstød på en anden medlemsstats  

 område af økonomiske grunde, således, at der sikres ens  

 konkurrencevilkår i Fællesskabet.
2.1.3.	Hvis et tilsvarende reklamefremstød derimod gælder  

 forbrugerne i tredjelande, er problematikken mere indviklet.
Kommissionen  

 må i denne henseende forbeholde sig sin stilling til et senere  

 tidspunkt, idet omfanget og indholdet af de reklamefremstød, som  

 tredjelande foranstalter for deres landbrugsprodukter i Fællesskabet,  

 må tages i betragtning.
2.2.	Støtte til reklame for bestemte virksomheder Der kan ikke være nogen fælles interesse, som berettiger  

 til støtte af reklame, der direkte tager sigte på produkterne  

 fra en eller flere bestemt virksomheder; det drejer sig om ren og skær  

 driftsstøtte, der er uforenelig med det fælles marked.
3.	Positive kriterier Selv om der ikke foreligger noget, der strider mod den fælles  

 interesse, er dette ikke nok til, at Kommissionen betragter en støtte  

 til reklame som forenelig med det fælles marked.
Det er tillige  

 nødvendigt, at en sådan støtte letter udviklingen af  

 visse erhvervsgrene eller regioner ved at fremme afsætningen af deres  

 produkter.
 Kommissionen finder i overensstemmelse med sine generelle  

 retningslinjer2), at denne positive betingelse er opfyldt,  

 når den reklame, der ydes støtte til, vedrører et af  

 følgende tilfælde:
3.1.	Landbrugsprodukter, der er overskud af Reklame kan bidrage til udvikling af visse erhvervsgrene eller  

 regioner ved at fremme afsætningen af de pågældende  

 produktioner.
Denne betingelse er principielt opfyldt, hvis den  

 pågældende produktion kommer fra en af de sektorer, der er  

 præget af strukturbestemte overskud på EF-plan.
 Støtte til reklame for afsætning af overskudsproduktioner  

 medvirker til gennemførelsen af to af formålene i artikel 39  

 (sikring af landbrugsindkomsterne og stabilisering af markederne).  

 Sådan støtte er endvidere af EF-interesse rent finansielt ved at  

 give en besparelse af EUGFL-midler.
3.2.	Nye produkter eller erstatning med produkter, der ikke er  

 overskud af For at få reduceret produktionen af produkter, af hvilke der er  

 overskud, bør man fremme produktionen af landbrugsprodukter, der er  

 nye på fællesskabsplan, eller som erstatter  

 overskudsproduktioner, forudsat at der altid er interne  

 afsætningsmuligheder for disse i Fællesskabet (f.eks. olie- og  

 proteinafgrøder). Dog udelukkes støtteforanstaltninger for  

 imitationsprodukter eller landbrugsproduktsubstitutter3).
 Reklame kan hjælpe til at fremme nye produkter, der kommer fra  

 en alternativ produktion, som er ønskværdig, idet en spredning  

 af produktionen kan bidrage til at gøre Fællesskabets  

 landbrugspotentiel mere værdifuldt, samtidig med at det undgås,  

 at der skabes overskud, eller at disse vokser.
3.3.	Udvikling af visse regioner 3.1.1.	Støtte til reklame kan vise sig berettiget, når det  

 gælder afsætning af produkter - selv sådanne, der ikke er  

 overskud af - fra visse regioner i Fællesskabet, men som er produkter,  

 der endnu ikke er tilstrækkeligt kendt i de øvrige regioner.
 3.3.2.	Ud fra samme betragtning kan der også ydes støtte  

 til reklame for produkter fra særligt ugunstigt stillede områder,  

 jf. artikel 92, stk. 3, litra c), og eventuelt litra a).
 Som sådanne betragtes regioner, der på det EF-politiske  

 plan med hensyn til landbrugsstrukturer nyder  

 præferencebehandling.
3.4.	Udvikling af små og mellemstore virksomheder Støtte til reklame kan have en ganske særlig berettigelse  

 i sektorer, hvor fremstillingen af de landbrugsprodukter eller tilknyttede  

 produkter, som dette dokument omfatter, i vidt omfang finder sted på  

 små og mellemstore virksomheder eller bedrifter, som ikke selv er  

 udrustet til at gøre den krævede indsats for at reklamere for  

 deres produktion, og for hvilke reklameudgifterne ville overstige den  

 forventede fordel.
 En sådan berettigelse er endnu stærkere i de  

 tilfælde, hvor de små og mellemstore virksomheder er udsat for en  

 skarp konkurrence fra konkurrerende produkter - navnlig  

 substitutionsprodukter - der markedsføres i Fællesskabet af  

 meget magtfulde virksomheder eller af tredjelande, der anvender betydelige  

 midler til reklame for og fremme af deres produkter.
3.5.	Reklame for sunde produkter af høj kvalitet 3.5.1.	Det er Kommissionens opfattelse, at forbrugerne på  

 mellemlang og lang sigt er rede til at betale for en ensartet og konstant  

 kvalitet, hvorfor reklame er et ganske særligt effektivt middel med  

 henblik på at udvikle de landbrugsaktiviteter, dette kræver.
 Flere medlemsstater har fastsat en særlig kvalitetskontrol for  

 landbrugsprodukter; når produkterne svarer til de fastsatte  

 kvalitetsnormer, som stiller større krav eller er mere specifikke end  

 EF-retsforskrifterne eller den nationale lovgivning, kan de bringes i  

 handelen forsynet med en særlig garantietiket, der følges af en  

 tilsvarende reklame, hvortil der ydes støtte.
 I det omfang dette virkelig tager sigte på et højt  

 kvalitetsniveau og ikke bare bruges som påskud for »chauvinistiske«  

 tendenser, jf. punkt 2.1, må Kommissionen se velvilligt på det.  

 Den vil dog ikke kunne være indforstået med støtte til  

 reklame for en garantietiket, hvis hovedformål er at understrege  

 produktets nationale eller regionale oprindelse.
 Det samme gælder i endnu højere grad for produkter, for  

 hvilke der ydes passende garantier for, at de ikke indeholder stoffer, hvis  

 forekomst er forbudt ud over en bestemt dosis, som er fastsat i den nationale  

 lovgivning eller i EF-retsforskrifterne.
 3.5.2.	Desuden har Kommissionen allerede understreget den interesse,  

 Fællesskabet har i at imødekomme forbrugernes interesser, idet  

 forbrugerne i stadig højere grad lægger vægt på  

 levnedsmidlers »naturlige« karakter og deres næringsværdi;  

 Fællesskabet har således forbudt skadelige stoffer og tilskyndet  

 til, at der anvendes sunde sorter samt gives forbrugerne nødvendige  

 oplysninger og garantier med henblik på at genoprette et  

 tillidsforhold, der vil få positive virkninger på  

 forbruget4).
 Kommissionen vil herefter stille sig velvilligt også til  

 støtte til reklame for landbrugsprodukter fra såkaldt  

 økologisk produktion på betingelse af, at der kan gives  

 forbrugerne tilstrækkelige garantier.
4.	Loft over statsstøtte til reklame for landbrugsprodukter  

 og tilknyttede produkter Selv i tilfælde hvor statsstøtte til reklame for  

 landbrugsprodukter ikke ændrer handelsvilkårene i et omfang, der  

 strider mod den fælles interesse (jf. punkt 2), og selv om den kan  

 fremme udviklingen af visse erhvervsgrene eller visse regioner (jf. punkt 3),  

 vil statsstøtte altid kunne ændre de normale  

 handelsmønstre mellem medlemsstaterne for et givent  

 landbrugsprodukt.
 Set ud fra den fælles interesse er der således grund til  

 at søge yderligere garantier med henblik på at undgå, at  

 handelsvilkårene ændres til fordel for medlemsstater, der bruger  

 betydelige summer på reklame for deres karakteristiske produkter, og  

 til skade for medlemsstater, som - især af budgethensyn - må  

 begrænse sådan reklameindsats for deres typiske produktioner.
4.1.	Det forekommer rigtigt, at Fællesskabet i sin stillingtagen  

 til statsstøtte i sine betragtninger medtager den finansielle indsats,  

 som erhvervskredsene selv yder for de pågældende aktioner.
Det  

 bør derfor bestemmes, at direkte støtte (der kommer fra et  

 almindeligt offentligt budget) principielt ikke må overstige det  

 beløb, som erhvervet selv anvender til en given reklamekampagne;  

 erhvervet skal altså afholde mindst 50% af omkostningerne, hvad enten  

 det er i form af frivillige bidrag eller i form af opkrævning af  

 skattelignende afgifter eller tvungne bidrag5).
 4.2.	De tilfælde, hvor der findes tilsvarende  

 EF-aktionsprogrammer (mejeriprodukter, olivenolie osv.), bør lades ude  

 af betragtning i denne sammenhæng med hensyn til anvendelsen af de  

 midler fra erhvervet, der anvendes i forbindelse med nævnte  

 EF-aktioner.
 4.3.	Kommissionen kan dog for at tage hensyn til vægten af de  

 forskellige positive kriterier, der omhandles i punkt 3.1-3.5,  

 fastsætte, at førnævnte loft over direkte støtte  

 (50% af omkostningerne) hæves, navnlig når det drejer sig om  

 produkter fra små og mellemstore virksomheder eller bedrifter eller fra  

 visse regioner (punkt 3.3.1 og 3.4).
5.	Procedure for meddelelse om støtte til reklame for  

 landbrugsprodukter og tilknyttede produkter 5.1.	For at Kommissionen kan føre tilsyn med, at kriterierne i  

 denne rammeordning overholdes, bør der fastlægges nærmere  

 bestemmelser for, hvorledes der gives meddelelse om den  

 pågældende støtte efter EØF-Traktatens artikel 93,  

 stk. 3.
 5.1.1.	Kommissionen skal underrettes om enhver støtteordning,  

 som en medlemsstat agter at indføre, og om enhver ændring i en  

 allerede eksisterende ordning, idet der anvendes et skema som vist.
 Kommissionen godkender ikke længere forslag til nye  

 støtteordninger, der meddeles den efter Traktatens artikel 93,  

 stk. 3, og som ikke opfylder kriterierne i denne rammeordning.
5.1.2.	Med hensyn til eksisterende støtteordninger på det  

 pågældende område anmodes medlemsstaterne om inden den 1.  

 oktober 1987 over for Kommissionen at bekræfte, at de fra den 1. januar  

 1988 vil overholde rammeordningens bestemmelser, ved i fornødent  

 omfang at tilpasse deres eksisterende støtteordninger til  

 rammeordningen.
Sker dette ikke, forbeholder Kommissionen sig ret til at  

 indlede proceduren i EØF-Traktatens artikel 93, stk. 2.
 5.1.3.	Endvidere forelægger hver medlemsstat, første gang  

 pr. 1. marts 1989 og derefter ved udgangen af hver periode på to  

 år, Kommissionen en oversigt over støtteforanstaltninger i den  

 foregående periode; oversigten skal indeholde følgende:
en skelnen mellem støtte til reklame i tredjelande, i andre  

 medlemsstater og på medlemsstatens eget territorium; midlerne til gennemførelsen (samlede omkostninger); de pågældende erhvervskredses medfinansiering, opdelt  

 efter frivillige bidrag og obligatoriske bidrag; reklamens generelle sigte (de vigtigste berørte sektorer); medlemsstatens garantier med hensyn til de planlagte  

 foranstaltningers konkrete indhold: dispositioner, der er truffet for at  

 hindre reklame, som er negativ og strider mod EØF-Traktatens artikel 30 (punkt  

 2.1), er tilrettelagt for bestemte mærker eller virksomheder (punkt  

 2.2).
5.2	Kommissionen forbeholder sig ret til når som helst at  

 kontrollere, om en bestemt reklameforanstaltning, hvortil der ydes  

 støtte, opfylder denne ordnings kriterier.
Med henblik herpå  

 anmoder den i givet fald om alle oplysninger vedrørende en eller flere  

 bestemte foranstaltninger.
1)	EFT nr.
C 272 af 28.10.1986, s. 3 2)	En fremtid for EF's landbrug.
Retningslinjer udarbejdet af  

 Kommissionen på baggrund af konsultationerne i forbindelse med  

 grønbogen.
Meddelelse fra Kommissionen til Rådet og  

 Europa-Parlamentet af 18. december 1985, s. 13.
 3)	For sektoren for mejeriprodukter jf. definitionen i punkt III, 1 c)  

 om regler for investeringsstøtte inden for fremstilling og  

 markedsføring af visse mejeriprodukter og substitutionsprodukter.
 4)	Jf. fodnote vedrørende indledningen til punkt 3.
 5)	Anvendelsen af provenuet af sådanne bidrag, der ikke er  

 frivillige, er selvfølgelig stadig (ligesom den direkte  

 statsstøtte) og0så at betragte som støtte i den i  

 traktatens artikel 92-94 omhandlede betydning.
Bilag A til bekendtgørelsens bilag 1 Meddelelse efter EØF-Traktatens artikel 93,  

 stk. 31), om planlagt støtte til en reklamekampagne  

 for landbrugsprodukter eller tilsvarende produkter, der ikke henhører  

 under Traktatens bilag II  

  

 (Der anvendes et særskilt skema for hver enkelt  

 kampagne2) I.
Planlagt reklamekampagne 1.	Medlemsstat:
 2.	Produkt:
 3.	Beskrivelse af den planlagte kampagne(2) og oplysning om dens  

 varighed, idet der i givet fald henvises til en tidligere tilsvarende  

 kampagne:
 4.	Geografisk aktionsområde (hvilket eller hvilke områder),  

 medlemsstatens eget område eller hvilke andre medlemsstater, hvilket  

 eller hvilke tredjelande?:
 5.	Støttemodtager:
 6.	Reklameorgan (hvis det ikke er støttemodtageren selv, som  

 gennemfører kampagnen):
II.
Medfinansiering fra de pågældende erhvervskredse (i national valuta) 1.	Samlede omkostninger ved den nu planlagte kampagne:
 2.	Finansiering ved direkte støtte fra medlemsstaten:
3.	Omkostninger, som skal afholdes af de  

 pågældende ved opkrævning af skattelignende afgifter eller obligatoriske  

 bidrag:
 frivillige bidrag:
 4.	Hvis medfinansieringen fra erhvervet (punkt 3) udgør mindre  

 end 50% af kampagneomkostningerne, begrundes dette efter punkt 4 i  

 rammeordningen:
III.
Medlemsstatens garantier vedrørende den planlagte  

 foranstaltnings konkrete indhold: dispositioner, der er truffet for at hindre  

 reklame, der 1.	er negativ og strider mod EØF-Traktatens artikel 30 (punkt  

 2.1 i rammeordningen):
 2.	er tilrettelagt for bestemte virksomheder (punkt 2.2 i  

 rammeordningen):
IV.
Detaljeret positiv begrundelse for støtten efter et eller  

 flere af de under punkt 3 i rammeordningen anførte kriterier:
V.
Supplerende bemærkninger (valgfrit):
1) 2)	Det er underforstået, at det kan dreje sig enten om en  

 specifik eller en ad hoc aktion for en sektor eller om en aktion, der er  

 sammensat af flere foranstaltninger og/eller vedrører flere  

 produktsektorer, men danner en helhed med hensyn til målet og den  

 fulgte strategi.
Når medlemsstaten giver meddelelse om en sådan  

 samling foranstaltninger, skal komplementariteten mellem dem fremgå af  

 beskrivelsen.
I alle tilfælde skal meddelelsen ifølge dette  

 skema uden nødvendigvis at angive det præcise indhold af hvert  

 reklamebudskab, der rettes til forbrugerne, på passende måde  

 bestemt efter den pågældende sag vise, at rammebestemmelserne  

 overholdes.
Bilag 2 Meddelelse fra Kommissionen vedrørende statslig  

 medvirken ved salgsfremmende foranstaltninger for landbrugsprodukter og  

 fiskerivarer  

  

 (86/C 272/03) Generaldirektoratet for landbrug tilsendte den 18. februar  

 1985 EF-medlems-staternes faste repræsentationer en skrivelse  

 vedrørende medlemsstaternes medvirken ved salgsfremmende  

 foranstaltninger for landbrugsprodukter med særlig henvisning til, at  

 Domstolen i sag 222/82 (Apple and Pear Development Council) havde afgjort, at  

 sådan reklamevirksomhed i visse tilfælde ville være i strid  

 med artikel 30. Medlemsstaternes regeringer blev opfordret til at give  

 oplysninger om dens medvirken i sådanne reklamefremstød, og  

 disse oplysninger blev givet.
Ni ud af ti medlemsstater, som Kommissionen  

 henvendte sig til, tilkendegav, at de offentlige myndigheder var involveret i  

 reklamefremstød for landbrugsprodukter på deres hjemmemarked, og  

 de hævdede alle, at de kampagner, de medvirkede til, ikke overskred de  

 grænser, som Domstolen satte i sag 222/82.
Efter at have modtaget medlemsstaternes svar har  

 Kommissionen gennemgået et repræsentativt udvalg af  

 reklamematerialet.
Den har bemærket, at der lægges stor  

 vægt på det pågældende produkts nationale oprindelse,  

 især ved brug af medlemsstatens navn, flag eller andet nationalt  

 symbol.
 Kommissionen har også bemærket, at i nogle  

 lande reklameres der for fiskerivarer i lighed med landbrugsprodukter.
 Selv om Kommissionen erkender, at medlemsstaternes  

 medvirken ved salgsfremmende foranstaltninger for landbrugsprodukter og  

 fiskerivarer kan være fordelagtige med hensyn til Fællesskabets  

 politik i de pågældende sektorer, frygter den, at nogle af de  

 kampagner, der i øjeblikket føres på medlemsstaternes  

 områder, kan gå ud over, hvad Domstolens retspraksis  

 tillader.
Kommissionen har derfor fundet det rigtigt at udstikke  

 retningslinjer for medlemsstaterne på dette felt - jf. bilag.
Det er  

 Kommissionens opfattelse, at hvis disse retningslinjer følges med  

 hensyn til reklamefremstød for landbrugsprodukter og fiskerivarer, vil  

 overtrædelse af EØF-traktatens artikel 30 ikke komme på  

 tale.
 Kommissionen må forbeholde sig ret til at udstikke  

 andre retningslinjer i fremtiden, hvis omstændighederne kræver  

 det, og til at indlede proceduren i artikel 169 i tilfælde af  

 reklamefremstød, som er i strid med artikel 30.
 Denne meddelelse berører ikke Kommissionens  

 stilling med hensyn til andre aspekter af EF-retsforskrifterne på  

 området, navnlig EØF-traktatens bestemmelser vedrørende  

 statsstøtte.
Bilag A til bekendtgørelsens bilag 2 Retningslinjer for medlemsstaternes medvirken ved  

 salgsfremmende foranstaltninger for landbrugsprodukter og fiskerivarer  

 aspekter i forbindelse med artikel 30 1.	Indledning Det fremgår klart af Domstolens retspraksis, især i sag  

 249/81 (»buy Irish«) og 222/82 (Apple and Pear Development Council), at  

 medlemsstaternes direkte eller indirekte medvirken ved salgsfremmende  

 foranstaltninger for landbrugsprodukter på deres hjemmemarked kan  

 indebære overtrædelse af EØF-traktatens artikel 30, hvis  

 visse kriterier ikke er opfyldt.
Kommissionen er opmærksom på, at  

 der for tiden løber mange sådanne kampagner i  

 Fællesskabet, og den finder det rigtigt at udstede nedenstående  

 retningslinjer til medlemsstaterne.
 Ved fortolkningen af disse retningslinjer skal hensigten eller den  

 indirekte hensigt med reklamemateriale bedømmes ud fra det »budskab«,  

 materialet formidler i tekst eller billeder.
2.	Retningslinjer 2.1.	Salgsfremmende foranstaltninger, som der helt klart ikke kan  

 rettes indvendinger imod i medfør af artikel 30.
 2.1.1.	Eksportfremmende kampagner, som direkte eller indirekte  

 tilrettelægges af en medlemsstat på en anden medlemsstats  

 marked.
 2.1.2.	Salgsfremmende kampagner, som tilrettelægges på en  

 medlemsstats hjemmemarked, og som reklamerer for produktet ganske generelt  

 uden nogen henvisning til dets nationale oprindelse.
 2.1.3.	Kampagner på hjemmemarkedet, der reklamerer for  

 særlige produktkvaliteter eller sorter, selv om de er typiske for den  

 nationale produktion (der er her tale om kampagner, hvor der ikke er nogen  

 speciel henvisning til produktets nationale oprindelse på anden  

 måde, end hvad der fremgår af henvisninger til de  

 pågældende kvaliteter eller sorter eller til den normale  

 beskrivelse af produktet).
 2.2.	Salgsfremmende foranstaltninger, som er en klar  

 overtrædelse af artikel 30.
 2.2.1.	Salgsfremmende kampagner, hvor forbrugerne tilrådes at  

 købe indenlandske produkter, simpelthen fordi de er af national  

 oprindelse.
 2.2.2.	Salgsfremmende kampagner, der går ud på at få  

 forbrugerne til at lade være med at købe produkter fra andre  

 medlemsstater, eller som forklejner sådanne produkter i forbrugernes  

 øjne (negativ reklame).
 Direkte udtalelser om en medlemsstats produkt bør ikke  

 være således udformet, at det er underforstået, at en anden  

 medlemsstats produkter nødvendigvis er ringere.
 2.3.	Salgsfremmende kampagner på en medlemsstats hjemmemarked,  

 som der på grund af henvisninger til produkternes nationale oprindelse  

 kan rettes indvendinger imod ifølge artikel 30, medmindre visse  

 betingelser iagttages.
 2.3.1.	Salgsfremmende kampagner, som fremhæver sort eller  

 kvalitet af produkter produceret i en medlemsstat, er i praksis ikke  

 begrænset til nationale eller regionale specialiteter, og i mange  

 tilfælde fremhæves de særlige kvaliteter ved produkter  

 produceret i en medlemsstat og deres nationale oprindelse, skønt de  

 samme produkter og kvaliteter produceres andetsteds.
 Hvis der lægges urimelig vægt på, at det produkt,  

 kampagnen drejer sig om, er af national oprindelse, kan der være tale  

 om overtrædelse af artikel 30. Kommissionen opfordrer derfor  

 medlemsstaterne til at drage ganske særlig omsorg for, at  

 nedenstående retningslinjer følges omhyggeligt.
 Det må gerne fremgå ved tekst eller symbol, hvilket land  

 der er producentlandet, forudsat at der er et rimeligt forhold mellem omtalen  

 af henholdsvis produktkvalitet og -sort og produktets nationale oprindelse.  

 Henvisninger til national oprindelse bør komme i anden række i  

 forhold til det budskab, kampagnen giver forbrugerne, og ikke være  

 hovedårsagen til, at man tilråder forbrugerne at købe  

 produktet.
2.3.2.	De produktkvaliteter, som det er tilladt at nævne,  

 omfatter smag, aroma, friskhed, modenhed, prisværdi,  

 næringsværdi, sorter på markedet og brugbarhed (opskrifter  

 osv.). Udtryk som »bedst«, »mest velsmagende« og »fineste« eller »det helt  

 rigtige« eller kampagner, som takket være omtale af produktets  

 oprindelse medfører, at det sælger bedre end andre  

 medlemsstaters produkter, bør undgås.
Der bør kun  

 henvises til kvalitetskontrol, hvis der virkelig er tale om en objektiv  

 kontrolordning.
 2.3.3.	Nogle salgsfremmende foranstaltninger, der omtaler  

 landbrugsprodukters nationale oprindelse, kan - selv om de opfylder  

 ovennævnte kriterier - alligevel udgøre en overtrædelse af  

 EØF-traktatens artikel 30, hvis de går ud på, at en  

 medlemsstat tilsigter at lade et indenlandsk produkt træde i stedet for  

 et produkt indført fra andre medlemsstater (jf. sag 249/81  

 Kommissionen/Irland (1982), sml. nr. 23)1)  .  

 En sådan hensigt kan f.eks. udledes af hovedindholdet i en bestemt  

 salgsfremmende kampagne.
 1)   

  RGC, s. 4005 ff., særlig s. 4022, bevæggrund 23.
Bilag 3 RETNINGSLINJER FOR GENNEMGANGEN AF STATSSTØTTE TIL  

 FISKERI- OG AKVAKULTURSEKTOREN (97/C 100/05) (EØS-relevant tekst) INDLEDNING Bevarelsen af et system med fri konkurrence uden  

 konkurrenceforvridninger er et af grundprincipperne i Det Europæiske  

 Fællesskab.
Fællesskabets politik for statsstøtte tager  

 sigte på at sikre fri konkurrence, effektiv fordeling af ressourcerne  

 og bevarelse af fællesmarkedets enhed.
Siden fællesmarkedet blev  

 oprettet, har Kommissionen derfor altid udvist særlig  

 påpasselighed på dette område.
Formålet med den fælles fiskeripolitik er at  

 skabe de nødvendige betingelser for fiskerisektorens levedygtighed og  

 udvikling.
Markedsordningen stabiliserer priserne og harmoniserer  

 fællesmarkedet.
Reglerne for udøvelse af fiskeri giver sikkerhed  

 for en bedre udnyttelse af de disponible ressourcer med henblik på at  

 bevare dem på et optimalt niveau samtidig med, at fiskerne garanteres  

 en relativ stabilitet i adgangen til disse ressourcer; disse foranstaltninger  

 suppleres med internationale aftaler, der giver mulighed for at opretholde  

 eller endog udvide adgangen til ressourcer uden for Fællesskabets  

 farvande.
Endvidere er formålet med integreringen af  

 fiskeristrukturforanstaltningerne i strukturfondene at sikre den strukturelle  

 tilpasning, der er nødvendig for at nå den fælles  

 fiskeripolitiks målsætning, ved at gøre støtte til  

 sektoren betinget af, at målsætningen, som er ligevægt  

 mellem ressourcer og udnyttelse, følges.
 Derfor har statsstøtte kun en berettigelse, hvis  

 der ved støttens ydelse tages hensyn til målsætningen for  

 den nævnte politik.
 Det er i forhold til denne situation, at Kommissionen vil  

 forvalte de undtagelser fra princippet om statsstøttes uforenelighed  

 med fællesmarkedet (EF-traktatens artikel 92, stk. 1), der er omhandlet  

 i EF-traktatens artikel 92 stk. 2 og 3, og i  

 gennemførelsesbestemmelser hertil.
 Nærværende retningslinjer gælder for  

 hele fiskerisektoren og omfatter udnyttelse af levende vandressourcer og  

 akvakultur samt de midler, der anvendes ved produktion, forarbejdning og  

 afsætning af fiskerivarer og akvakulturprodukter, med undtagelse af  

 aktiviteter af rekreativ eller sportsmæssig, ikke-kommerciel art.
I forbindelse med beslutningerne om tilladelse til  

 statsstøtte kan Kommissionen anmode medlemsstaterne om at sende  

 rapporter om anvendelsen af hver enkelt foranstaltning.
Kommissionen  

 gør opmærksom på, at disse rapporter er en betingelse for  

 at få tilladelse til at yde støtte.
På grundlag af  

 rapporterne kan det kontrolleres, om støtten er blevet ydet i  

 overensstemmelse med Kommissionens tilladelse og EF-reglerne, og at den ikke  

 er blevet anvendt på uberettiget måde.
 For at sikre, at fællesmarkedet fungerer efter  

 hensigten, ser Kommissionen sig i medfør af EF-traktatens artikel 93,  

 stk. 1, foranlediget til at foreslå medlemsstaterne, at de for de  

 eksisterende støtteordninger på området anvender de  

 kriterier, der er fastlagt i nærværende retningslinier.
 Nærværende retningslinjer erstatter dem, der  

 blev udarbejdet i 1994 som følge af fastlæggelsen af den  

 fælles fiskeripolitik bl.a. ved vedtagelsen af Rådets forordning  

 (EF) nr. 1624/951)  og Rådets forordning (EF) nr.  

 2719/952) om ændring af forordning (EF) nr. 3699/93 om  

 kriterier og betingelser for EF-strukturinterventioner inden for fiskeri,  

 akvakultur og forarbejdning og afsætning af fiskerivarer og  

 akvakulturprodukter.
1.	GENERELLE PRINCIPPER 1.1	Disse retningslinjer vedrører alle foranstaltninger, som for  

 en eller flere virksomheder indebærer en finansiel fordel af enhver  

 art, der direkte eller indirekte finansieres via budgetmidler, som står  

 til rådighed for offentlige myndigheder (nationale, regionale eller  

 lokale myndigheder). Støtten kan bl.a. være  

 kapitaloverførsler, lån til nedsat rente eller  

 rentegodtgørelser, visse former for offentlige kapitalindskud i  

 virksomheder, støtte, der finansieres ved hjælp af  

 formålsbestemte afgiftsprovenuer, samt støtte, der ydes i form  

 af statsgaranti for banklån eller i form af skatte- og  

 afgiftsnedsættelser eller -fritagelse, herunder fremskyndede  

 afskrivninger og nedsættelser af socialsikringsbidrag.
 Alle disse foranstaltninger er omfattet af begrebet statsstøtte  

 som defineret i traktatens artikel 92, stk. 1.
 1.2	Statsstøtte kan kun påtænkes, for så vidt  

 støtten ydes under hensyntagen til den fælles  

 fiskeripolitik.
 Støtten må ikke have bevarende karakter; den skal  

 tværtimod virke befordrende for en rationalisering og en  

 effektivisering af produktionen og afsætningen af fiskerivarer, der  

 skal lette og fremskynde processen for sektorens tilpasning til den nye  

 situation, den står overfor.
Støtten skal mere konkret stimulere til gennemførelse af  

 udviklings- og tilpasningsforanstaltninger, som de normale  

 markedsvilkår ikke alene kan bringe i stand som følge af  

 sektorens stive struktur og virksomhedernes begrænsede  

 finansieringsevne.
Den skal føre til varige forbedringer,  

 således at fiskerisektoren kan fortsætte med at udvikle sig alene  

 på basis af sin indtjening på markedet.
Støtten må  

 derfor tidsbegrænses, så den kun ydes i den tid, der er  

 nødvendig til at gennemføre de ønskede forbedringer og  

 tilpasninger.
 Der gælder derfor følgende principper:
-	De nationale støtteordninger må ikke være til  

 hinder for anvendelsen af reglerne i den fælles fiskeripolitik.
Det  

 skal således bl.a. anføres, at eksportstøtte og  

 støtte i samhandelen med fiskerivarer inden for Fællesskabet  

 under alle omstændigheder er uforenelig med  

 fællesmarkedet.
 De dele af den fælles fiskeripolitik, der ikke kan betragtes  

 som fastlagt i udtømmende forskrifter, f.eks. på det  

 strukturpolitiske område, kan stadig berettige til statsstøtte,  

 forudsat at støtten udformes under hensyntagen til  

 målsætningen for de fælles forskrifter, så der ikke  

 opstår risiko for, at disses fulde virkning trues eller svækkes;  

 sådanne foranstaltninger skal derfor indgå i de  

 programmeringsordninger, der omhandles i fællesskabsforskrifterne.
Statsstøtte, der ydes uden krav om en forpligtelse fra  

 modtagernes side, og som har til formål at forbedre deres  

 driftsøkonomi (jf. dog punkt 2.10.2), og som andrager beløb,  

 der er afpasset efter de producerede eller afsatte mængder, varernes  

 pris, produktionsanlægget eller produktionsmidlerne, og som endelig kun  

 bevirker en nedsættelse af modtagernes produktionsomkostninger eller en  

 forbedring af deres indkomst, er, hvis den antager form af støtte til  

 driften, uforenelig med fællesmarkedet.
Kommissionen vil i hvert enkelt  

 tilfælde undersøge disse former for støtte, når de  

 er direkte forbundet med en omstruktureringsplan, der skønnes at  

 være forenelig med fællesmarkedet.
1.3.	Ved gennemgangen af støtten anvendes der værdier, der  

 udtrykkes i bruttosubventionsækvivalenter.
Der tages dog hensyn til  

 alle elementer, der giver mulighed for at evaluere modtagerens reelle  

 (netto)fordel.
 Ved vurderingen af enhver statsstøtteordning tages der hensyn  

 til den kumulative effekt for modtageren af alle interventioner, der har  

 karakter af støtte, ydet af offentlige myndigheder i henhold til  

 fællesskabsbestemmelserne eller nationale, regionale og lokale  

 bestemmelser, herunder bestemmelser til fremme af regionaludvikling.
 Hvis EF's disponible finansielle midler ikke er tilstrækkelige  

 til medfinansiering af støtteberettigede interventioner, kan den  

 samlede statsstøtte eventuelt lægges sammen med EF-tilskuddet,  

 når blot den samlede støttesats, der er fastsat i EF-reglerne,  

 ikke overskrides.
1.4.	Statsstøtte, der finansieres ved hjælp af  

 skattelignende afgifter, der pålægges andre varer end den  

 pågældende medlemsstats varer, skal betragtes som uforenelig med  

 fællesmarkedet.
I betragtning af de særlige aspekter ved visse  

 aktiviteter inden for fiskeri- og akvakultursektoren vil de  

 støtteordninger, der finansieres ved hjælp af særlige  

 afgifter, f.eks. skattelignende afgifter, imidlertid blive undersøgt i  

 hvert enkelt tilfælde i lyset af de kriterier, der er opstillet af  

 Domstolen, og under hensyntagen til Fællesskabets internationale  

 forpligtelser.
1.5.	Ved brev af 21. december 19783) meddelte Kommissionen  

 medlemsstaterne de samordningsprincipper, som den vil anvende på  

 gældende eller kommende støtteordninger i Fællesskabets  

 regioner.
Disse principper, som der er redegjort for i den  

 pågældende meddelelse, finder ikke anvendelse på produkter  

 i EF-traktatens bilag II, for så vidt angår anvendelsen af  

 artikel 92, stk. 3, litra c), og derfor vil de dele af de regionale  

 støtteordninger, der vedrører fiskerisektoren, blive  

 gennemgået på grundlag af nærværende  

 retningslinjer Derimod gælder den metode, der følges ved anvendelse af  

 artikel 92, stk. 3, litra a), for produkter i EF-traktatens bilag II.
I dette  

 tilfælde er de samordningsprincipper, der skal følges, fastlagt  

 i Kommissionens meddelelse vedrørende metoden for anvendelse af  

 EF-traktatens artikel 92, stk. 3, litra a) og c), på  

 regionalstøtte4).
 1.6.	De kategorier af støtte til fiskeri- og akvakultursektoren,  

 som ikke er omfattet af disse retningslinjer, undersøges af  

 Kommissionen i hvert enkelt tilfælde i lyset af den fælles  

 fiskeripolitiks mål og EF-traktatens artikel 92 og 93.
 Samme procedure anvendes for støtteforanstaltninger, som  

 medlemsstaterne påtænker at iværksætte i  

 medfør af artikel 16, stk. 2, i forordning (EF) nr. 3699/93.
 1.7.	Kommissionen vil fortsat supplere eller ændre disse  

 retningslinjer, efterhånden som den vinder erfaringer under den  

 løbende gennemgang af statsstøtteordningerne og på  

 baggrund af den gradvise udvikling i den fælles fiskeripolitik.
2.	KRITERIER FOR DE FORSKELLIGE STØTTEKATEGORIERS FORENELIGHED  

 MED FÆLLESMARKEDET 2.1.	Støtte af generel karakter 2.1.1.	Støtte til uddannelse og konsulentvirksomhed Støtte til faglig og økonomisk uddannelse af  

 erhvervsudøvere og støtte til udbredelse af ny teknologi og  

 teknisk eller økonomisk bistand betragtes som forenelig med  

 fællesmarkedet, forudsat at den kun tilsigter at forbedre  

 støttemodtagernes kundskaber for dermed at sætte dem i stand til  

 at udøve deres erhverv mere effektivt.
2.1.2.	Forskningsstøtte Støtte til forskning kan betragtes som  

 forenelig med fællesmarkedet, hvis den ydes under iagttagelse af  

 EF-rammebestemmelserne for statstøtte til forskning og  

 udvikling5), dog med forbehold af Kommissionens opfølgning  

 af disse rammebestemmelser (jf. brev til medlemsstaterne SG(96) D/7941 af 11.  

 september 1996).
2.1.3.	Støtte til reklame, salgsfremmende  

 foranstaltninger og opsøgning af nye afsætningsmuligheder 2.1.3.1.	Uanset bestemmelserne i artikel 12 i forordning (EF) nr.  

 3699/93 kan støtte til reklame i strengeste forstand, dvs. alle  

 foranstaltninger, der ved anvendelse af et kommunikationsmiddel har til  

 formål at opfordre forbrugerne til at købe en bestemt vare,  

 betragtes som forenelig med fællesmarkedet, forudsat at den omfatter en  

 eller flere af følgende foranstaltninger:
a)	en samlet sektor, vare eller varegruppe, således at bestemte  

 virksomheder ikke begunstiges b)	reklameforanstaltninger, der betragtes som forenelige med traktatens  

 artikel 30 i henhold til Kommissionens meddelelse vedrørende statslig  

 medvirken ved salgsfremmende foranstaltninger for landbrugsprodukter,  

 fiskerivarer og akvakulturprodukter c)	reklame for fisk i almindelighed eller reklame for arter, der ikke hidtil har været anvendt til konsum eller  

 kun i ringe omfang og ikke er underkastet kvantitative fangstrestriktioner,  

 og som tillader en fangstforøgelse af midlertidig, især sæsonbestemt karakter for arter, der  

 er underkastet kvantitative restriktioner, og hvor udbuddet midlertidigt  

 overstiger efterspørgslen for nye fiskerivarer i en periode, som normalt ikke må  

 overstige de første to år, efter at de er blevet indført  

 på markedet eller fiskerivarer, der er typiske for særligt  

 ikke-begunstigede regioner som omhandlet i traktatens artikel 92, stk. 3,  

 litra a).
 2.1.3.2.	Støtte til salgsfremmende foranstaltninger og  

 opsøgning af nye afsætningsmuligheder for fiskerivarer kan  

 betragtes som forenelig med fællesmarkedet, hvis følgende  

 betingelser er opfyldt:
a)	den vedrører foranstaltninger som omhandlet i artikel 12 i  

 forordning (EF) nr. 3699/93 b)	betingelserne for tildeling af støtten svarer til dem, der er  

 fastsat i bilag III til ovennævnte forordning, og er mindst lige  

 så strenge.
 2.1.3.3.	Støttesatsen, udtrykt i subventionsækvivalenter,  

 må ikke overstige den samlede sats for statsstøtte og  

 EF-støtte, som er tilladt i henhold til bilag IV til forordning (EF)  

 nr. 3699/93.
2.1.4.	Støtte i form af rådgivning af små og  

 mellemstore virksomheder Støtte, der ydes med henblik på at opnå en bedre  

 udnyttelse af virksomhedernes udstyr, bl.a til rådgivning inden for den  

 økonomiske og tekniske forvaltning samt inden for edb, er i princippet  

 forenelig med fællesmarkedet.
2.2.	Støtte til havfiskeri 2.2.1.	Støtte til endelig oplægning af  

 fiskerfartøjer Støtte til endelig oplægning af fiskerfartøjer,  

 der ikke er forbundet med indkøb eller bygning af et nyt  

 fartøj, er forenelig med fællesmarkedet, hvis betingelserne i  

 forordning (EF) nr. 3699/93 for ydelse af EF-støtte er til stede.
 Når det drejer sig om fartøjer på under 25  

 bruttoregisterton (BRT) eller 27 bruttotons (GT), må der kun ydes  

 statsstøtte til ophugning.
2.2.2.	Støtte til midlertidig oplægning af  

 fiskerfartøjer Støtte til midlertidig oplægning af fiskerfartøjer  

 kan betragtes som forenelig med fællesmarkedet, hvis den skal  

 være en delvis kompensation for indkomsttab i forbindelse med en  

 midlertidig oplægning som følge af uforudsigelige begivenheder,  

 der ikke er tilbagevendende, og som skyldes biologiske forhold, jf. dog  

 bestemmelserne i næste afsnit.
 Kommissionen undersøger anden støtte til midlertidig  

 oplægning af fiskerfartøjer i hvert enkelt tilfælde.
 Støtte til begrænsning af fiskeriet, der ydes for at  

 nå målene i de flerårige udviklingsprogrammer for  

 EF-fiskerflåden, er ikke forenelig med fællesmarkedet.
2.2.3.	Støtte til investering i fiskerflåden 2.2.3.1.	Støtte til bygning af nye fiskerfartøjer kan  

 betragtes som forenelig med fællesmarkedet, hvis den opfylder  

 betingelserne i artikel 7 og 10 og i bilag III (punkt 1.3) i forordning (EF)  

 nr. 3699/93, og hvis skalaerne i bilag IV til ovennævnte forordning  

 overholdes, og den samlede statsstøtte udtrykt i  

 subventionsækvivalenter ikke overstiger den statsstøtte, som er  

 fastsat i bilag IV til nævnte forordning.
Der kan kun ydes støtte til bygning af fartøjer, der er  

 bestemt til EF-flåden, hvis støtten ydes inden for rammerne af  

 strukturbestemmelserne.
Der kan ikke ydes støtte til værfterne  

 til bygning af sådanne fiskerfartøjer.
 2.2.3.2.	Støtte til modernisering af fiskerfartøjer i  

 aktivitet kan betragtes som forenelig med fællesmarkedet, hvis den  

 opfylder betingelserne i artikel 7 og 10 og i bilag III (punkt 1.4) i  

 forordning (EF) nr. 3699/93, og hvis skalaerne i bilag IV til  

 ovennævnte forordning overholdes, og den samlede statsstøtte  

 udtrykt i subventionsækvivalenter ikke overstiger den  

 statsstøtte, som er fastsat i bilag IV til nævnte  

 forordning.
 2.2.3.3.	Støtte til indkøb af brugte fartøjer kan  

 kun betragtes som forenelig med fællesmarkedet, hvis nedenstående  

 betingelser alle er opfyldt:
a)	støtten omfatter fartøjer, for hvilke der er  

 påvist, at de kan udøve fiskeriaktiviteter mindst ti år  

 endnu, og som på købstidspunktet ikke er over ti år gamle,  

 med mulighed for dispensation i visse tilfælde, som behandles  

 særskilt b)	støtten skal sætte havfiskere i stand til at erhverve  

 sig fartøjer på delebasis, for at de kan bevare deres  

 arbejdsplads, eller give unge fiskere mulighed for at erhverve deres  

 første fartøj eller bruges til at erstatte et fartøj,  

 der er gået tabt f.eks. ved forlis, eller i andre lignende  

 tilfælde, som behandles særskilt c)	støtten udtrykt i subventionsækvivalenter overstiger  

 ikke halvdelen af den medfinansiering, der er fastsat i bilag IV, når  

 man følger den skala, som gælder for støtte til bygning  

 af fartøjer, og som er fastsat i nævnte bilag d)	eventuel støtte, som mindre end ti år tidligere er ydet  

 til bygning eller modernisering af det berørte fartøj eller til  

 tidligere køb af samme fartøj, tilbagebetales pro rata  

 temporis.
Medlemsstaten kan dog undlade at kræve tilbagebetaling, hvis  

 erhververen selv opfylder støttebetingelserne og forpligter sig til at  

 overtage støttemodtagerens rettigheder og forpligtelser.
 2.2.4.	Støtte til fællesforetagender kan betragtes  

 som forenelig med fællesmarkedet, hvis den opfylder betingelserne i  

 EF-reglerne (artikel 9 og bilag III i forordning (EF) nr. 3699/93), og hvis  

 skalaerne i bilag IV til ovennævnte forordning overholdes, og den  

 samlede støtte udtrykt i subventionsækvivalenter ikke overstiger  

 den statsttøtte, som er fastsat i bilag IV til nævnte  

 forordning.
 2.2.5.	Støtte til blandede selskaber kan betragtes som  

 forenelig med fællesmarkedet, hvis den opfylder betingelserne i  

 EF-reglerne (artikel 9 og bilag III i forordning (EF) nr. 3699/93), og hvis  

 skalaerne i bilag IV til ovennævnte forordning overholdes, og den  

 samlede støtte udtrykt i subventionsækvivalenter ikke overstiger  

 den støtte, som er tilladt i henhold til bilag IV til nævnte  

 forordning.
 2.2.6.	Støtte til teknisk bistand på havet er  

 forenelig med fællesskabsmarkedet, så længe denne bistand  

 kun tager sigte på umiddelbare behov, som fiskerfartøjerne ikke  

 selv normalt er i stand til at dække med deres  

 forhåndenværende udstyr og proviantering.
2.2.7.	Støtte til fiskeres aktiviteter i havne Støtte til drift af havne samt støtte, der ydes direkte  

 eller indirekte til nedbringelse af de havneafgifter, som fiskere skal  

 betale, undersøges i hvert enkelt tilfælde.
2.2.8.	Støtte til øget bevarelse og bedre forvaltning  

 af bestandene Når en medlemsstat i henhold til Rådets forordning  

 (EØF) nr. 3094/86 af 7. oktober 1986 om fastlæggelse af tekniske  

 foranstaltninger til bevarelse af fiskeressourcerne (6) træffer  

 foranstaltninger til øget bevarelse og bedre forvaltning af bestandene  

 med det formål at begrænse fangsterne gennem tekniske  

 foranstaltninger, der går videre end de i nævnte forskrifter  

 fastsatte mindstekrav, kan statsstøtte til at fremme eller lette  

 iværksættelsen af sådanne foranstaltninger betragtes som  

 forenelig med fællesmarkedet, idet hvert enkelt tilfælde dog skal  

 undersøges for sig.
Foranstaltningerne bør ikke gå  

 videre, end hvad der er strengt nødvendigt for at nå målet  

 for den tilstræbte bevarelse.
 2.2.9.	Støtte til bedre fiskerikontrol kan betragtes som  

 forenelig med fællesmarkedet på betingelse af, at hvert enkelt  

 tilfælde undersøges, og at støtten skal bruges til at  

 effektivisere de kontrolforanstaltninger, der er truffet i henhold til  

 Rådets forordning (EØF) nr. 2847/93 om indførelse af en  

 kontrolordning under den fælles fiskeripolitik.
2.3.	Støtte til forarbejdning og afsætning inden for  

 fiskerisektoren Investeringsstøtte til behandling, forarbejdning og  

 afsætning af fiskerivarer kan betragtes som forenelig med  

 fællesmarkedet, hvis:
a)	den ydes på betingelser, der svarer til dem, som er fastsat i  

 forordning (EF) nr. 3699/93, og er mindst lige så strenge b)	hvis støtten udtrykt i subventionsækvivalenter ikke  

 overstiger den samlede sats for statsstøtte og EF-støtte, som  

 er tilladt i henhold til nævnte forordning (jf. bilag IV til forordning  

 (EF) nr. 3699/93).
 Hvis støtten vedrører investeringer, som i henhold til  

 ovennævnte forordning ikke er berettiget til EF-tilskud,  

 undersøger Kommissionen i hvert enkelt tilfælde, om den er  

 forenelig med den fælles fiskeripolitiks mål.
2.4.	Støtte til havneinfrastruktur Støtte til faciliteter i fiskerihavne, der har til formål  

 at lette fiskerfartøjers fangstlandinger og proviantering, kan  

 betragtes som forenelig med fællesmarkedet, hvis:
a)	den opfylder alle betingelser for at være berettiget til  

 EF-tilskud i medfør af forordning (EF) nr. 3699/93 b)	støtten udtrykt i subventionsækvivalenter ikke  

 overstiger den samlede sats for den statsstøtte og EF-tilskud, der er  

 tilladt i medfør af nævnte forskrifter (jf. bilag IV til  

 forordning (EF) nr. 3699/93).
2.5.	Støtte til indretning af kystnære  

 havområder Støtte til beskyttelse og udvikling af fiskeressourcerne i de  

 kystnære havområder kan betragtes som forenelig med  

 fællesmarkedet, hvis:
a)	den ydes på betingelser, der svarer til dem, som er fastsat i  

 forordning (EF) nr. 3699/93, og er mindst lige så strenge b)	hvis støtten udtrykt i subventionsækvivalenter ikke  

 overstiger den samlede sats for statstøtte og EF-støtte, som er  

 tilladt i henhold til bilag IV til nævnte forordning.
2.6.	Støtte vedrørende varernes kvalitet Støtte vedrørende varernes kvalitet kan betragtes som  

 forenelig med fællesmarkedet på følgende  

 betingelser:
a)	den omfatter kvalitetskontrol, der foretages i medfør af  

 bindende nationale bestemmelser eller EF-bestemmelser, og dækker  

 udelukkende de udgifter, der er nødvendige til det formål, eller  

 den omfatter foranstaltninger, der har til formål at fremme varernes  

 kvalitet, og den begrænser sig til rådgivning af virksomhederne,  

 fremme af kvalitetsmærker og overvågning af foranstaltninger  

 på frivilligt grundlag b)	den ydes uden forskel til de omhandlede varer, der skal  

 afsættes i den pågældende medlemsstat.
 Støtte til reklame med anvendelse af kvalitetsmærker er  

 underkastet bestemmelserne i punkt 2.1.3 i disse retningslinjer.
2.7.	Støtte til producentsammenslutninger Støtte, der har til formål at forbedre eller  

 støtte driften af producentsammenslutninger eller -grupper, bortset  

 fra producentorganisationer, der er anerkendt i henhold til Rådets  

 forordning (EØF) nr. 3759/92, er uforenelig med  

 fællesmarkedet.
 Støtte til erhversorganisationer, der ikke er anerkendt i  

 henhold til EF-reglerne, kan betragtes som forenelig med  

 fællesmarkedet, hvis støtten ikke overstiger 80 % af  

 støtten til erhvervsorganisationer, som er anerkendt af EF.
 De øvrige kategorier af støtte, der ydes til  

 producentsammenslutninger, -grupper og -organisationer, skal  

 undersøges efter disse retningslinjer.
 Støtte til foranstaltninger, der iværksættes af  

 erhvervsdrivende, kan betragtes som forenelig med fællesmarkedet, hvis  

 den ydes til foranstaltninger af kollektiv interesse og begrænset  

 varighed, og hvis den bidrager til, at den fælles fiskeripolitiks  

 mål nås.
2.8.	Ferskvandsfiskeri og akvakultur Investeringsstøtte til erhvervsfiskeri i ferskvand  

 (udsætning af fisk, genskabelse af fiskebestanden, indretning af  

 vandløb og damme) kan betragtes som forenelig med  

 fællesmarkedet.
1) 2) 3) 4) 5) 6) 1)   Tilskud ydet i  

 medfør af bekendtgørelsen vil blive ydet inden for rammerne af  

 Europa-Kommissionens rammeordning for statsstøtte til reklame for  

 jordbrugsprodukter (EF-Tidende 87/C302/06)(se bilag 1), Europa-Kommissionens  

 meddelelse vedrørende statslig medvirken ved salgsfremmende  

 foranstaltninger for landbrugsprodukter og fiskerivarer (EF-Tidende  

 86/C272/03)(se bilag 2) og Europa-Kommissionens retningslinier for gennemgang  

 af national støtte til fiskeri- og akvakultursektoren (EF-Tidende  

 97/C100/05, s. 12)(se bilag 3).
