 Klager   

 en tidligere kasserer i en rideklub  klagede over en artikel i bladet.  

 I  

 artiklen fremgik det, at Statsadvokaten for Fyn havde pålagt Svendborg Politi  

 at genoptage efterforskningen af en sag, der havde baggrund i en anmeldelse  

 om  

 bedrageri indgivet af rideklubben mod den tidligere kasserer.
Pressenævnet  

 fandt, at artiklens oplysninger om, at klager skulle have overført 15.000 kr.  

 fra klubkassen i rideklubben til en lønkonto, var skadelige for klager.  

 Bladet  

 burde have efterprøvet oplysningerne ved at forelægge dem for hende.
Bladet  

 havde handlet i strid med god presseskik ved at undlade dette, og nævnet  

 udtalte  

 sin kritik.
Kendelse  

 fra Pressenævnet i sag 2004-6-118 [K] har ved advokat Bertha S.
Lund klaget til Pressenævnet over  

 en artikel bragt i Fyns Amts Avis den 1. oktober 2004, idet hun mener, at god  

 presseskik er tilsidesat.
 I artiklen, der bar overskriften   

  

 Politiet underkendt igen  

  

 , hed det i underrubrikken Statsadvokaten  

 ikke tilfreds med politiets håndtering af sagen om Skovsbogård  

 Rideklub.
 I artiklen hed det:
 SVENDBORG: For kort tid siden måtte Svendborg Politi mod sin  

 vilje genoptage efterforskningen af skandalen i Svendborg  

 Andels-Boligforening  

 og nu må politiet  igen mod sin vilje  genoptage efterforskningen  

 i en gammel  

 strid i Skovsbogaard Rideklub.
 I begge tilfælde er der klaget til Statsadvokaten over Svendborg  

 Politi  og i begge sager har klagerne fået ret i, at efterforskningen  

 er  

 stoppet for tidligt.
 Fyns Amts Avis har spurgt fungerende politimester Klaus Holten  

 Kristensen, om hvorfor politiet er så hurtig til at stoppe efterforskningen.
Intet mønster Der er ikke noget mønster i afgørelserne, som absolut ikke er  

 dagligdags, og det er ikke specielt Svendborg, det handler om.
Det handler  

 alene om, at der skal foretages et skøn i hver eneste sag, og at folk  

 naturligvis skal have en klagemulighed.
Hvis folk aldrig fik ret, ville vi  

 blive beskyldt for at være sammenspiste med Statsadvokaten.
Det er på sin vis  

 sundt, at der kan være forskelligt syn på samme sag, siger Klaus Holten  

 Kristensen.
 Forskellene viser sig også den anden vej, hvor Svendborg Politi  

 lægger op til en hårdere linie i meget barske voldssager end Statsadvokaten,  

 der afgør tiltalens omfang.
Et skøn hver gang - Vi stopper efterforskningen, når vi ikke finder, den kan føre  

 til noget som helst, men det er og bliver et skøn i hver eneste sag.
Det har  

 ikke noget at gøre med arbejdspres og underbemanding, som jo kan medføre en  

 langsommere sagsbehandling, men ganske enkelt fordi der tilsyneladende ikke  

 er  

 kød nok på sagen.
- Men når Statsadvokaten mener det modsatte, må vi jo så i gang  

 igen.
Længere er den ikke, siger den fungerende politimester.
I Skovsbogaard Rideklub blev en tidligere kasserer anmeldt for  

 at flytte 15.000 sponsorkroner over på en lønkonto og blev senere ekskluderet  

 af klubben.
De penge mangler stadig i klubkassen.
Glad for genoptagelse - Vi har brugt 10.000 kroner til revisorhjælp og givet politiet  

 alle oplysninger.
Det er mange penge for en rideklub, så vi vil i det mindste  

 gerne have de 15.000 sponsorkroner tilbage til klubkassen, hvor de  

 uretmæssigt  

 er taget fra.
Vi er glade for at sagen nu bliver genoptaget, oplyser den  

 nuværende  

 kasserer i Skovsbogaard Rideklub, Kirsten Larsen.
 Politiet stoppede efterforskningen med den begrundelse, at  

 forholdene omkring den pågældendes lønkonto i forvejen er under kulegravning  

 af  

 Told og Skat.
Nu skal sagen efterforskes som en bedragerisag. [K] har oplyst, at sagen udspringer af en meget omtalt strid  

 omkring Skovsbogaard Ridecenter, som på et tidspunkt blev drevet af hendes  

 datter og dennes daværende samlever.
Hun var under parternes samliv  

 behjælpelig  

 med regnskab og økonomi, idet hun er bankuddannet.
Der har dog altid tillige  

 været tilknyttet en egentlig bogholder og revisor.
Hun var endvidere valgt  

 som  

 kasserer i rideklubben.
Parternes skilsmisse og den fortsatte drift af ridecentret har  

 været meget omtalt i medierne, og der har været fremsat beskyldninger mod  

 klager for at have begået bedrageri.
Efter at politiet i første omgang havde  

 afsluttet efterforskningen heraf, pålagde statsadvokaten politiet at foretage  

 en fornyet efterforskning i sagen, hvilket gav anledning til den påklagede  

 artikel.
[K] har anført, at det som følge af den intense mediedækning af  

 sagen er almindelig kendt, at hun er den tidligere kasserer i rideklubben,  

 som  

 der refereres til i artiklen.
I artiklen er der rigeligt med oplysninger til,  

 at hun kan identificeres af enhver, herunder hendes arbejdsgiver og kunder.
Hun har videre anført, at artiklens oplysninger er særdeles belastende  

 for hende som bankansat, og hun burde derfor have haft oplysningerne forelagt  

 med henblik på at kunne dokumentere, at oplysningerne var ukorrekte.
Hun er  

 imidlertid ikke blevet forsøgt kontaktet hverken før eller efter, at artiklen  

 blev  

 bragt.
Journalisten bag artiklen var bekendt med, at hun er bankansat.
Det  

 har  

 ingen betydning for sagens vurdering, at klager ikke ville udtale sig til  

 bladet i 2003, hvor sagen hovedsageligt ikke drejede sig om hende.
Fyns Amts Avis har anført, at den påklagede artikel handler om,  

 at statsadvokaten har anmodet politiet om at genoptage efterforskningen af  

 sagen  

 om Skovsbogaard Rideklub.
Bladet har i artiklen bevidst valgt ikke at bringe  

[K]s navn, fordi det ikke var relevant for historien.
Det var derfor heller  

 ikke relevant at anmode [K] om en kommentar til historien, hvortil kommer, at  

 hun tidligere har tilkendegivet, at hun ikke ønskede at tale med bladet.
 I sagens behandling har følgende nævnsmedlemmer deltaget:  

 Axel Kierkegaard, Finn Rowold, Ulrik Holmstrup  

 og  

 Ole Askvig.
 Pressenævnet udtaler:
Pressenævnet bemærker indledningsvis, at det som følge af den  

 tidligere omtale af striden på Skovsbogaard Ridecenter ikke kan afvises, at  

 det  

 er kendt for en bredere kreds, at den tidligere kasserer i rideklubben er  

 identisk med [K].
Hun har derfor retlig interesse i at klage til nævnet.
Nævnet finder, at artiklens oplysninger om, at [K] skulle have  

 overført 15.000 kr. fra klubkassen i Skovsbogaard Ridecenter til en lønkonto,  

 er skadelige for [K].
Fyns Amts Avis burde have efterprøvet oplysningerne ved  

 at forelægge dem for hende.
Bladet har handlet i strid med god presseskik ved  

 at undlade dette, og nævnet udtaler sin kritik.
Det kan ikke føre til en  

 ændret  

 vurdering, at [K] tidligere havde meddelt bladet, at hun ikke ønskede at tale  

 med bladet, idet der her var tale om en anden situation.
 I medfør af medieansvarslovens § 49 pålægger Pressenævnet den  

 ansvarshavende redaktør af Fyns Amts Avis at offentliggøre følgende:
   

  

 Kendelse fra Pressenævnet:
 Fyns Amts Avis bragte den  

 1. oktober 2004 en artikel om, at Statsadvokaten for Fyn havde pålagt  

 Svendborg  

 Politi at genoptage efterforskningen af en sag, der har baggrund i en  

 anmeldelse om bedrageri indgivet af Skovsbogaard Rideklub mod den tidligere  

 kasserer.
 Den tidligere kasserer har  

 klaget til Pressenævnet, idet hun finder, at god presseskik er tilsidesat.
 Pressenævnet udtaler:
Pressenævnet bemærker  

 indledningsvis, at det som følge af den tidligere omtale af striden på  

 Skovsbogaard Ridecenter ikke kan afvises, at det er kendt for en bredere  

 kreds,  

 at den tidligere kasserer i rideklubben er identisk med klager.
Hun har  

 derfor  

 retlig interesse i at klage til nævnet.
Nævnet finder, at  

 artiklens oplysninger om, at den tidligere kasserer skulle have overført  

 15.000  

 kr. fra klubkassen i Skovsbogaard Ridecenter til en lønkonto, er skadelige  

 for hende.  

 Fyns Amts Avis burde have efterprøvet oplysningerne ved at forelægge dem for  

 hende.
Bladet har handlet i strid med god presseskik ved at undlade dette, og  

 nævnet udtaler sin kritik.
Det kan ikke føre til en ændret vurdering, at den  

 tidligere kasserer tidligere havde meddelt bladet, at hun ikke ønskede at  

 tale  

 med bladet, idet der her var tale om en anden situation.
København, den  

 16. december 2004 Axel Kierkegaard, Finn  

 Rowold, Ulrik Holmstrup  

 og  

 Ole Askvig. Afgjort den 16. december 2004.
