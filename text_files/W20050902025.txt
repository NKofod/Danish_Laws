 Pressenævnet  

 bemærkede indledningsvis, at nævnet ikke havde mulighed for at tage stilling  

 til, hvorvidt der var bragt en række forkerte oplysninger om afdødes og hans  

 kærestes forhold.
Pressenævnet  

 fandt, at der ikke forelå en klar almen interesse, der kunne begrunde en  

 offentlig omtale af selvmordet og af omstændighederne i forbindelse hermed.  

 Nævnet fandt endvidere, at der ikke var  

 knyttet nogen almen interesse til  

 offentliggørelsen af billederne af afdøde.
Nævnet fandt det uden betydning,  

 at  

 bladet havde anonymiseret afdøde på billederne.
 Nævnet  

 fandt, at bladet ved offentliggørelsen af artiklen og billederne af afdøde  

 havde handlet i strid med god presseskik, og nævnet udtalte sin kritik.
Kendelse  

 fra Pressenævnet i sag 2004-6-86 [K1] og [K2] har klaget til Pressenævnet over en artikel i Ude  

 og Hjemme nr. 28 den 7. juli 2004, idet de mener, at god presseskik er  

 tilsidesat.
 I artiklen, der bar overskriften   

  

[B]s kæreste magtede ikke livet: FARVEL MIN ELSKEDE  

  

 , hed det i en  

 underrubrik:
Den 8. maj mistede 28-årige [B] den mand, hun elskede.
Han tog  

 sit eget liv  bare 34 år gammel.
Midt i sin sorg føler [B] trods alt en  

 form  

 for ro og afklarethed.
For hun ved, at [A] nok har det bedre der, hvor han er  

 nu.
Hun ved også, at det bedste, hun kan gøre for ham i dag, er at leve og  

 være  

 stærk. I artiklen hed det:
 En tørret, rød rose nænsomt placeret, hvor han vidste, hun  

 ville finde den: på en stak tøj i hendes side af klædeskabet.
 Det var [A]s sidste hilsen til den kvinde, han elskede.
[A] blev fundet i sin lejlighed den 8. maj i år.
Den 34-årige  

 mand havde taget sit eget liv.
Han ville ikke længere verden.
- Han havde spist piller og var stille og roligt sovet ind på  

 sin sædvanlige plads på gulvet foran fjernsynet, fortæller den 28-årige [B]  

 fra  

 Herning. [B] var [A]s kæreste.
I to år havde de delt sorger og glæder.
For  

[B]  

 var [A] den rigtige: Ham, hun ønskede at dele livet med.
Men hun vidste også,  

 at [A] havde det svært med livet, at han ofte tumlede med mørke og dystre  

 tanker.
- [A] var ikke god ved sig selv.
Han var adoptivbarn og havde  

 tilbragt de første sårbare år af sit liv på et børnehjem.
Han havde det svært  

 med tanken om, at hans biologiske forældre havde efterladt ham til en uvis  

 skæbne  

 i en kurv, forklarer [B] og lader det ravgyldne blik hvile på portrættet af  

 den  

 mand, der så brat forlod hende.
Stille og roligt begynder hun at fortælle sin  

 historie:
 En kærlighedshistorie på kanten af livet.
Min beslutning [B] og [A] var begge indlagt for selvmordsforsøg på Herning  

 Sygehus, da de blev kærester.
[B] har haft en turbulent barndom med masser af smerte og svigt.  

 På tæt hold har hun oplevet både psykisk og fysisk misbrug.
Oplevelser, der  

 til  

 sidst fik den unge pige til at knække sammen.
- Jeg har flere gange forsøgt at tage mit eget liv, men for mit  

 vedkommende var det mest et råb om hjælp.
Da jeg mødte [A] på sygehuset,  

 genkendte jeg ham fra et tidligere møde i byen.
Jeg huskede hans blik.
Hans  

 øjne.
Vi faldt i snak og blev kærester. [A] var indlagt efter et seriøst  

 selvmordsforsøg,  

 hvor en kammerat var kommet ham til undsætning i sidste øjeblik: Rebet hang  

 klar inde i stuen.
Jeg forstod jo godt [A]s smerte, og måske derfor blev vi  

 hurtigt meget tætte, siger [B].
[A] passede sit arbejde på en fabrik.
Men der var lange  

 perioder, hvor han ikke havde det godt.
- Han sagde tit, at han aldrig havde oplevet fornemmelsen af at  

 vågne en morgen, hvor solen skinnede, og hvor han følte sig glad.
Han kæmpede  

 konstant, men ofte skjulte han sine følelser over for mig, fordi han ikke  

 ville  

 såre mig, husker [B], der i dag ved, at tiden med [A] for hende var et  

 vendepunkt.
- Det var imens, jeg var sammen med [A], at jeg selv traf  

 beslutningen om, at livet for mig var værd at leve. [A] gav mig livslysten  

 tilbage.
Jeg ved godt, at det lyder paradoksalt, men i dag, hvor [A] er død,  

 ved jeg, at jeg vil livet.
Jeg ved også, at det bedste, jeg kan gøre for ham,  

 netop er at leve og være stærk, siger [B], der i dagene op til [A]s død var  

 flyttet hjem til sin mor.
- [A] og jeg var stadig kærester.
Men det var hårdt at være der  

 for hinanden hele tiden.
Vi talte sammen den dag, han døde.
Jeg kan huske, at  

 jeg sagde til ham, at jeg ville ringe til ham senere for at sige godnat,  

 hvorpå  

 han svarede: Ja, nu får vi at se  ! Jeg skulle nok have bidt mere mærke i  

 hans  

 ord, siger [B].
 Da [A] blev fundet, kom hans død ikke som en overraskelse for [B].
- Jeg kunne mærke, at [A] ikke var her længere.
At han var gået  

 bort.
Jeg kan ikke sige, at jeg vidste det.
Men det var en fornemmelse.
Jeg  

 sørger  

 stadig over [A].
Sorgen vil altid være der.
Men et eller andet sted har jeg  

 fundet ro igen.
For jeg ved jo godt, at [A] sandsynligvis har det meget  

 bedre,  

 der hvor han er nu, end i den verden, han fandt det for svært at leve i  

  ! Artiklen var ledsaget af en række fotografier af [B] og [A].
På  

 billederne af [A] var der sat en sort bjælke over hans ansigt.
Et af  

 billederne  

 af [B] havde underteksten Nogle af [A]s venner mener, at [A] fik ideen  

 til,  

 hvordan han skulle tage sit eget liv, fra internettet.
En tanke [B] ikke vil  

 afvise.
[K1] og [K2], der er forældre til [A], har anført, at artiklen  

 efterlader indtryk, der er stødende og meget sårende for dem, familien,  

 herunder [A]s to børn på henholdsvis 6 og 8 år, samt flere af hans venner.  

[A]s  

 børn står helt uforstående over for billederne af deres far.
Som [A]s  

 nærmeste  

 familie burde klagerne have haft den meget personlige artikel om [A] forelagt  

 til godkendelse inden offentliggørelsen.
Klagerne har henvist til punkt.
B.2  

 i  

 Vejledende regler for god presseskik.
[K1] og [K2] har videre oplyst, at flere af artiklens  

 oplysninger er ukorrekte. [B] og [A] var ikke kærester på tidspunktet for  

 hans  

 død, idet hun var fraflyttet den fælles lejlighed 6-8 uger forinden.
Det er  

 heller ikke korrekt, at der blev fundet en rød rose på hendes tøj.
Rosen, som  

[B]  

 er fotograferet med, må således være indkøbt til lejligheden.
Det er endelig  

 tvivlsomt, om [B] talte med [A] den dag, han døde.
Ude og Hjemme har oplyst, at man ikke overvejede at sende  

 artiklen til godkendelse hos [A]s familie, som bladet ikke kendte eller havde  

 haft kontakt til.
Artiklen blev skabt i tæt samarbejde mellem journalisten og  

[A]s  

 tidligere kæreste og samleverske, [B], som har haft artiklen til  

 gennemlæsning  

 og godkendelse, inden den blev bragt.
Historien var [B]s historie, og [A] er  

 en  

 del af historien.
Det er derfor klart, at han nødvendigvis må omtales.
Ude og Hjemme har oplyst, at man var i besiddelse af en række  

 oplysninger om [A]s personlige forhold og problemer i relation til klagerne,  

 men bladet udelod disse oplysninger netop for at skåne de efterladte så meget  

 som muligt.
Endvidere er [A] anonymiseret i artiklen, idet hans efternavn  

 ikke  

 er bragt, og idet billederne af ham ligeledes er anonymiserede.
For at  

 beskytte  

 familien er hans børn eller deres navne heller ikke nævnt.
Ude og Hjemme erkender, at selvmord er et følsomt emne, men det  

 er samtidig et emne af stor samfundsmæssig relevans.
Når bladet skriver om  

 voksne mennesker og taler med deres ægtefæller eller samleversker, kontakter  

 man aldrig efterfølgende deres forældre.
Bladet sørger imidlertid for, at de  

 informationer, man modtager, behandles presseetisk forsvarligt.
Det har man  

 også gjort i denne sag, og klagen bør derfor afvises.
I sagens behandling har følgende nævnsmedlemmer deltaget:  

 Axel Kierkegaard, Bo Maltesen,  

 Kaare R.
Skou  

 og  

 Kirsten Dyregaard.
 Pressenævnet udtaler:
 Pressenævnet bemærker indledningsvis, at nævnet som følge af de  

 begrænsede muligheder for at føre bevis for nævnet ikke har mulighed for at  

 tage stilling til rigtigheden af artiklens oplysninger om,  

  

 at  

[B] og  

 afdøde var kærester på dødstidspunktet,  

  

 at  

 afdøde havde efterladt en  

 rose til [B],  

  

 og at  

[B] talte med ham den dag, han døde.
Pressenævnet finder, at der ikke foreligger en klar almen interesse,  

 der kan begrunde en offentlig omtale af selvmordet og af omstændighederne i  

 forbindelse hermed.
Nævnet finder endvidere, at der ikke  

 er knyttet nogen almen  

 interesse til offentliggørelsen af billederne af afdøde.
Nævnet finder det  

 uden  

 betydning, at bladet har anonymiseret afdøde på billederne.
 Nævnet finder, at Ude og Hjemme ved offentliggørelsen af  

 artiklen og billederne af afdøde har handlet i strid med god presseskik, og  

 nævnet udtaler sin kritik.
 I medfør af medieansvarslovens § 49 pålægger Pressenævnet  

 herefter den ansvarshavende redaktør af Ude og Hjemme at offentliggøre  

 følgende:
   

  

 Kendelse fra Pressenævnet:
Ude og Hjemme bragte i nr.  

 28, den 7. juli 2004, en artikel om en ung kvinde.
Det blev blandt andet  

 oplyst, at hun tidligere havde forsøgt at begå selvmord.
I artiklen blev det  

 samtidig omtalt, at kvindens kæreste i maj måned 2004 havde begået selvmord.  

 I  

 forbindelse med omtalen blev der bragt to billeder af afdøde, der var  

 anonymiseret  

 med en sort bjælke over ansigtet.
 [K1] og [K2], der er  

 forældre til afdøde, har klaget til Pressenævnet, idet de mener, at Ude og  

 Hjemme har tilsidesat god presseskik.
 Pressenævnet udtaler:
Pressenævnet finder, at  

 der ikke foreligger en klar almen interesse, der kan begrunde en offentlig  

 omtale af selvmordet og af omstændighederne i forbindelse hermed.
Nævnet  

 finder  

 endvidere, at der ikke  

 er knyttet nogen almen interesse til  

 offentliggørelsen af billederne af afdøde.
Nævnet finder det uden betydning,  

 at  

 bladet har anonymiseret afdøde på billederne.
 Nævnet finder, at Ude og  

 Hjemme ved offentliggørelsen af artiklen og billederne af afdøde har handlet  

 i  

 strid med god presseskik, og nævnet udtaler sin kritik.
København den 15. september 2004 Axel Kierkegaard, Bo  

 Maltesen,  

 Kaare R.
Skou  

 og  

 Kirsten Dyregaard. Afgjort den 15. september  

 2004.
