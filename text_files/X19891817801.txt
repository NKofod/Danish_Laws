Skattedepartementet udtalte, at når der inden for et år er givet både  

 ejendomsgaver og kontantgaver, skal der i forbindelse med fradrag for  

 stempelafgift ske en forholdsmæssig fordeling af gaveafgiften mellem værdien  

 af ejendomsgaver og kontantgaver.
De samlede skødestempler kan herefter  

 fradrages i afgiften af ejendomsgaverne.
Gives inden for et år kun  

 ejendomsgaver, kan skødestempler i videst muligt omfang fradrages i afgiften  

 af ejendomsgaverne.
 Efter arveafgiftslovens § 21, stk. 6, kan erlagt stempelafgift i  

 forbindelse med en overdragelse af en fast ejendom fradrages i den ved samme  

 overdragelse erlagte gave- eller arveafgift.
Skattedepartementet har i forbindelse med en gaveoverdragelse af to  

 landbrugsejendomme udtalt, at gives der inden for samme år flere  

 ejendomsgaver og en eller flere kontantgaver, skal der i forbindelse med  

 fradraget for stempelafgift ske en forholdsmæssig fordeling af gaveafgiften  

 mellem på den ene side den samlede værdi af ejendomsgaverne og på den anden  

 side den samlede værdi af kontantgaverne.
De samlede skødestempler kan  

 herefter fradrages i den forholdsmæssige gaveafgift af de samlede  

 ejendomsgaver.
Gives der inden for samme år alene flere ejendomsgaver, men  

 ingen kontantgaver, kan de samlede skødestempler i videst muligt omfang  

 fradrages i den samlede gaveafgift af ejendomsgaverne.
 (* 1) Afgørelsen er offentliggjort i SKAT 1989/4 side 349.
