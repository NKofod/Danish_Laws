 Der blev klaget over, at øjenlægen ikke foretog de  

 nødvendige undersøgelser for at stille en korrekt diagnose og  

 derfor ikke opdagede, at drengen havde grøn stær.
Klage over utilstrækkelige  

 undersøgelser af dreng med grøn stær Nævnet fandt grundlag for at kritisere øjenlægen og  

 lagde vægt på, at drengen var arveligt disponeret for grøn  

 stær, idet tre tidligere generationer havde haft grøn  

 stær.
Nævnet lagde endvidere vægt på, at drengen ved  

 første undersøgelse var lyssky på begge øjne, og  

 at det i øvrigt ikke var muligt at foretage regelrette  

 undersøgelser, da drengen modsatte sig dette.
Det var på denne  

 baggrund nævnets opfattelse, at øjenlægen på  

 baggrund af oplysningerne om tidligere tilfælde i familien af  

 grøn stær sammenholdt med drengens lysfølsomhed i  

 forbindelse med første konsultation burde have sikret sig hurtigt  

 efter første konsultation, at der blev gennemført  

 undersøgelser til at fastslå, om der rent faktisk var  

 grøn stær.
Da øjenlægen ikke selv kunne  

 gennemføre alle de relevante undersøgelser, burde hun have  

 sikret sig, at undersøgelserne kunne foregå andetsteds.
