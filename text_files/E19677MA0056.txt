Udgivelse af blade, som ikke indeholder annoncer, og som udelukkende  

 udleveres gratis, medfører ikke registreringspligt.
Som gratis udlevering  

 anses også udlevering til medlemmer af en forening, når der ikke opkræves  

 særskilt betaling for bladet.
Udgivelse af blade, som indeholder annoncer eller sælges, medfører derimod  

 registreringspligt, og der skal svares afgift af annonceindtægter og  

 indtægter fra salg af bladet.
Registrering skal dog ikke ske, hvis  

 virksomhedens samlede omsætning af varer og afgiftspligtige ydelser -  

 herunder indtægt fra annoncer og salg af bladet - ikke overstiger 5.000 kr  

 årlig (nu 10.000 kr årlig).
For eksemplarer af blade, der udleveres gratis, skal den udgående afgift  

 beregnes på grundlag af en værdi, der sammen med annonceindtægterne mindst  

 dækker fremstillingsomkostningerne, jf nedenfor.
For eksemplarer, der  

 udleveres til en pris, som sammen med eventuelle annonceindtægter ikke dækker  

 fremstillingsomkostningerne, skal den udgående afgift ligeledes beregnes på  

 grundlag af en værdi, der sammen med de eventuelle annonceindtægter mindst  

 dækker fremstillingsomkostningerne.
 Som fremstillingsomkostninger anses de omkostninger (afgiften ikke  

 medregnet), der er forbundet med bladets fremstilling og distribution,  

 bortset fra redaktionelle omkostninger såsom betaling til bladets redaktør og  

 forfatterhonorarer for artikler mv.
 Til den indgående afgift medregnes afgiften af indkøb vedrørende bladets  

 fremstilling og distribution efter de almindelige regler i lovens §§ 15-16.  

 Fradragsretten omfatter således afgift på omkostninger såvel vedrørende  

 annoncer som vedrørende det redaktionelle stof.
Er udgivelsen af et foreningsblad overdraget til et bladforlag eller  

 lignende, skal dette svare afgift af annonceindtægten og af eventuelle  

 abonnementsindtægter mv, som tilfalder forlaget, samt af eventuel betaling  

 fra foreningen.
Bladforlaget har fradragsret for indgående afgift efter de  

 almindelige regler.
Hvis foreningen i disse tilfælde ikke har indtægter fra  

 salg af bladet, skal foreningen ikke registreres for bladvirksomhed.
 Der henvises i øvrigt til bekendtgørelsen om fritagelse for at svare  

 afgift i.h.t. merværdiafgiftsloven.
 Mn.108 er udgået og erstattet med Mn.1358. Se også Mn.133, Mn.154 og  

 Mn.210.
