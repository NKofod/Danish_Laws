 Cirkulære om Meddelelse om sagsbehandlingstiden  

 i straffesager.
Klager fra sigtede over lang sagsbehandlingstid  

 samt indberetning af domme med vurdering af sagsbehandlingstiden I  

 RM nr. 12/1998 er der fastsat retningslinier for indberetning af afgørelser  

 om  

 Den Europæiske Menneskerettighedskonvention samt domme med vurdering af  

 sagsbehandlingstiden.
 Denne  

 indberetningsordning har navnlig haft til formål at tilvejebringe et overblik  

 over de sager, hvor Den Europæiske Menneskerettighedskonvention (EMRK) er  

 indgået i domstolenes vurdering af en straffesag samt et overblik over, i  

 hvilket omfang domstolene retter kritik mod sagsbehandlingstiden.
 De  

 sager, der er indberettet i medfør af ovennævnte meddelelse, har givet det  

 klare indtryk, at størstedelen af de sager, hvori domstolene tager stilling  

 til  

 en eventuel krænkelse af EMRK, vedrører sagsbehandlingstiden.
 De  

 indberettede sager har alene i meget begrænset omfang vedrørt andre mulige  

 krænkelser af EMRK, og der synes på denne baggrund ikke at være behov for at  

 opretholde kravet om indberetning af sager, der vedrører andre mulige  

 krænkelser af EMRK.
Ved  

 lov nr. 1398 af 21. december 2005 om ændring af retsplejeloven (Behandlingen  

 af  

 større straffesager om økonomisk kriminalitet, adgang til teleoplysning i  

 visse  

 børsstrafferetlige sager m.v.) er der gennemført en række ændringer i  

 retsplejeloven med henblik på at sikre en hurtigere og mere hensigtsmæssig  

 behandling af navnlig større økonomiske straffesager under iagttagelse af  

 sædvanlige retssikkerhedskrav.
Forslagene bygger på Betænkning nr. 1454/2004  

 om  

 behandlingen af større straffesager om økonomisk kriminalitet mv., som  

 Justitsministeriets udvalg om økonomisk kriminalitet og datakriminalitet  

 (Delbetænkning XI) afgav i december 2004. Loven trådte i kraft den 1. januar  

 2006.
 Som  

 det fremgår af de almindelige bemærkninger til lovforslaget, pkt. 1.4., om  

 andre initiativer på baggrund af Betænkning 1454/2004, har jeg tilkendegivet  

 over for Justitsministeriet, at jeg ville udarbejde særlige retningslinier  

 for  

 anklagemyndighedens behandling af sagerne, herunder etablering af en  

 administrativ kontrolordning med langvarige sigtelser, således at der  

 foretages  

 en indberetning til den overordnede anklagemyndighed i sager, hvor der, 2 år  

 efter at der er rejst sigtelse, endnu ikke er truffet afgørelse om  

 tiltalespørgsmålet.
 Indberetningsordningen  

 indgår i Rigsadvokat Meddelelse 3/2006 om indberetning af langvarige  

 sigtelser.
Der  

 er endvidere iværksat en forelæggelsesordning vedrørende spørgsmålet om en  

 beskæring  

 af sagen af ressourcemæssige grunde.
Der kan herved henvises til  

 Forelæggelsesmeddelelsen, RM 3/2002, pkt. 2, litra B, Beskæring af  

 straffesager  

 ud fra ressourcehensyn, pkt. 3, og Rigsadvokaten Informerer nr. 43 af 22.  

 december 2005.
 I  

 bemærkningerne til lovforslaget er det endvidere forudsat, at Rigsadvokaten  

 udarbejder retningslinier om behandlingen af klager over politiets  

 sagsbehandlingstid.
Der  

 er herved henset til Justitsministeriets notat af 12. januar 2004 om  

 effektive  

 midler i forhold til lang sagsbehandlingstid i straffesager, der er optrykt  

 som  

 bilag 1 til betænkningen.
Det anbefales heri bl.a., at der udarbejdes  

 retningslinier om muligheden for at klage til den overordnede  

 anklagemyndighed  

 over politiets sagsbehandlingstid, herunder en nærmere beskrivelse af den  

 overordnede anklagemyndigheds reaktionsmuligheder, f.eks. i form af at  

 pålægge  

 den underordnede anklagemyndighed at træffe afgørelse inden en vis frist.
En  

 sådan regulering af muligheden for at klage over sagsbehandlingstiden vil  

 efter  

 Justitsministeriets opfattelse kunne tillægges betydning ved vurderingen af,  

 om  

 Den Europæiske Menneskerettighedskonventions artikel 13 om effektive  

 retsmidler  

 i tilfælde af en krænkelse af konventionens artikel 6 om rettergang inden en  

 rimelig frist er overholdt.
 På  

 denne baggrund fastsættes herved følgende retningslinier for indberetning af  

 domme, der indeholder en vurdering af sagsbehandlingstiden og retningslinier  

 for behandling af klager fra sigtede over sagsbehandlingstiden i  

 straffesager,  

 som indgives,  

  

 før  

  

 tiltalespørgsmålet er afgjort:
 Alle  

 domme, der indeholder en  

  

 udtrykkelig  

  

 vurdering af, hvorvidt  

 sagsbehandlingstiden har udgjort en krænkelse af EMRK artikel 6, indberettes  

 til Rigsadvokaten.
 Alle  

 domme, der i øvrigt indeholder en  

  

 udtrykkelig  

  

 vurdering af  

 sagsbehandlingstiden, herunder lader denne få betydning for  

 sanktionsfastsættelsen eller lignende, indberettes tillige til Rigsadvokaten.
 Politimesteren  

 (politidirektøren) indsender byretsafgørelser gennem vedkommende  

 statsadvokat.  

 Det bedes ved indsendelse af byretsafgørelser anført, om afgørelsen er anket.  

 Landsretsafgørelser indsendes af vedkommende statsadvokat.
 Statsadvokaten  

 for Særlig Økonomisk Kriminalitet og Statsadvokaten for særlige  

 internationale  

 straffesager foretager indberetning som anført ovenfor.
I  

 straffesager er det politiet, der afgør, om der er grundlag for at indlede en  

 efterforskning, f.eks. på baggrund af en anmeldelse, jf. retsplejelovens §  

 749,  

 stk. 1. Det er ligeledes politiet, der afgør, om en allerede indledt  

 efterforskning skal indstilles, jf. retsplejelovens § 749, stk. 2. I forhold  

 til sådanne beslutninger gælder de sædvanlige regler om klage til og  

 forelæggelse for den overordnede anklagemyndighed.
I straffesager, der er  

 undergivet offentlig påtale, er det endvidere anklagemyndigheden, der afgør,  

 om  

 der skal rejses tiltale, om påtale skal opgives, eller om tiltale skal  

 frafaldes.
I forhold til sådanne beslutninger og afgørelser gælder de  

 sædvanlige regler om klage til og forelæggelse for overordnet  

 anklagemyndighed,  

 herunder de regler der findes i retsplejelovens kapitel 10.
Når  

 anklageskrift er indleveret til retten, kan en part efter retsplejelovens §  

 840, stk. 2, anmode retten om at beramme sagen.
Spørgsmålet er herefter,  

 hvilke  

 retsmidler den sigtede kan benytte i tiden, før tiltalespørgsmålet er  

 afgjort,  

 hvis den sigtede er af den opfattelse, at der er sket eller er ved at ske en  

 krænkelse af retten til en rettergang inden en rimelig frist, eller hvor  

 sigtede i øvrigt mener, at sagsbehandlingstiden er urimelig lang.
Det  

 er en almindeligt anerkendt grundsætning inden for den offentlige  

 forvaltning,  

 at alle sager skal behandles så hurtigt som muligt.
Denne grundsætning gælder  

 også for politiet og anklagemyndigheden.
Det fremgår af retsplejelovens § 96,  

 stk. 2, at de offentlige anklagere skal fremme enhver sag med den hurtighed,  

 som sagens beskaffenhed tillader.
 Hvis  

 politiet eller anklagemyndigheden ikke har fremmet behandlingen af en  

 straffesag med den fornødne hurtighed, kan dette efter omstændighederne blive  

 tillagt betydning i forbindelse med en efterfølgende strafudmåling, ligesom  

 det  

 kan give anledning til reaktioner fra bl.a. overordnede myndigheder og  

 eventuelt Folketingets Ombudsmand.
 Hvis  

 den sigtede mener, at politiets eller anklagemyndighedens behandling af  

 straffesagen inden afgørelse af tiltalespørgsmålet ikke sker med respekt af  

 kravet om en rettergang inden en rimelig frist, eller at sagsbehandlingstiden  

 i  

 øvrigt er urimelig lang, kan den sigtede som udgangspunkt ikke indbringe et  

 sådant spørgsmål for retten.
Det  

 fremgår af retsplejelovens § 746, stk. 1, at retten afgør tvistigheder om  

 bl.a.  

 lovligheden af politiets efterforskningsskridt.
Efter praksis finder denne  

 bestemmelse imidlertid ikke anvendelse på klager over sagsbehandlingstiden,  

 jf.  

 U 1982.1201 Ø.
Det  

 følger imidlertid af retsplejelovens kapitel 10, at den overordnede  

 anklagemyndighed fører tilsyn med den underordnede anklagemyndighed.
Tilsynet  

 omfatter også sagsbehandlingstiden, herunder at enhver sag fremmes med den  

 hurtighed,  

 som sagens beskaffenhed tillader, jf. retsplejelovens § 96, stk. 2.
 I  

 kraft af over/underordnelsesforholdet kan den overordnede anklagemyndighed  

 endvidere give den underordnede anklagemyndighed pålæg vedrørende  

 behandlingen  

 af konkrete sager.
 Det  

 betyder, at den overordnede anklagemyndighed f.eks. kan pålægge den  

 underordnede anklagemyndighed at afslutte efterforskningen af en sag, fremme  

 behandlingen af sagen, tage stilling til spørgsmålet om tiltalerejsning m.m.  

 Den overordnede anklagemyndighed kan meddele sådanne pålæg bl.a. på baggrund  

 af  

 en klage fra f.eks. den sigtede.
 Det  

 følger heraf, at den sigtede f.eks. kan klage til statsadvokaten over  

 sagsbehandlingstiden i straffesager.
 Alle  

 klager over sagsbehandlingstiden i en konkret straffesag kan indgives til og  

 skal realitetsbehandles af den myndighed, som i forhold til sagen er den  

 sædvanlige klageinstans efter retsplejelovens regler.
 Der  

 indhentes i alle tilfælde en udtalelse fra den myndighed, der klages over.  

 Indgives klagen til den myndighed, der klages over, videresendes klagen  

 snarest  

 muligt til klageinstansen med en udtalelse.
Udtalelsen  

 skal indeholde en detaljeret redegørelse for tidsforløbet siden sagens  

 begyndelse, herunder en overordnet beskrivelse af de sagsbehandlingsskridt,  

 der  

 hidtil er foretaget.
Det skal endvidere angives, hvilke  

 sagsbehandlingsskridt,  

 der eventuelt fortsat mangler at blive foretaget, og hvornår  

 tiltalespørgsmålet  

 kan forventes afgjort.
Sagens akter vedlægges kun i det omfang, det skønnes  

 nødvendigt for klageinstansens sagsbehandling.
 Klager  

 over sagsbehandlingstiden behandles med størst mulig hurtighed.
 Der  

 kan ikke klages over klageinstansens afgørelse i sagen.
Der  

 foretages en konkret helhedsbedømmelse af  

 sagsbehandlingstiden og eventuelt af de enkelte sagsbehandlingsskridt.
I  

 forbindelse med bedømmelsen bør navnlig følgende forhold indgå i vurderingen:
Sagens  

 karakter og grovhed, sagens  

 kompleksitet, den  

 tid sagen allerede har verseret og det videre tidsperspektiv, sigtedes  

 egen adfærd, i det omfang adfærden har været med til væsentligt at forlænge  

 sagens behandling, sigtedes  

 eventuelle varetægtsfængsling under sagen, sagens  

 eventuelle særlige betydning for sigtede og dennes forhold, politiets,  

 anklagemyndighedens og eventuelt andre myndigheders behandling af sagen,  

 herunder om sagen til enhver tid er fremmet med den hurtighed, som sagens  

 beskaffenhed tillader.
Klageinstansen  

 meddeler i sin afgørelse klager, hvad klagen eventuelt giver anledning til at  

 foretage.
Den myndighed, der klages over, underrettes samtidig om afgørelsen  

 og  

 pålægges i givet fald at foretage det videre fornødne.
 Vurderingen  

 af sagsforløbet kan blandt andet give klageinstansen anledning til at  

 tilkendegive og pålægge følgende:
at  

 sagsbehandlingstiden ikke er urimelig, og at der derfor ikke for tiden  

 foretages yderligere, at  

 det pålægges myndigheden, som behandler sagen, generelt at fremme sagens  

 behandling, at  

 myndigheden skal foretage nærmere angivne konkrete sagsbehandlingsskridt med  

 henblik på, at sagen fremmes mest muligt, at  

 efterforskningen skal afsluttes, og/eller tiltalespørgsmålet skal afgøres  

 inden  

 for en nærmere anført kortere frist, at  

 sagen beskæres af ressourcemæssige årsager.
Klageinstansen  

 følger op på afgørelsen ved at påse, at sagen fremmes i overensstemmelse med  

 de  

 meddelte pålæg og tilkendegivelser.
Det gælder også i sager, hvor der ikke  

 aktuelt er problemer med sagsbehandlingstiden.
 Rigsadvokat  

 Meddelelse nr. 12/1998 om Indberetningsordning vedrørende afgørelser om Den  

 Europæiske Menneskerettighedskonvention samt domme med vurdering af  

 sagsbehandlingstiden ophæves.
