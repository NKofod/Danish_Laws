Vin og frugtvin Indhold Forord Klagevejledning Afgiftspligtigt vareområde Afgiftspligtige varer Afgiftsfri varer Afgiftens størrelse Registrering Anmeldelse Krav til lokaler Ændringer i og ophør af virksomheden Indførsel Rød-, hvid- og rosevin samt hedvin Vermouth o lign Manglende dokumenter Indførselsanmeldelse Oversigt - oprindelsesdokumentation Opgørelse af den afgiftspligtige mængde Banderolerede varer Ubanderolerede varer Udligningstillæg Afgiftsfri udleveringer Til andre registrerede virksomheder Udførsel Til provianteringsvirksomheder Til diplomater m fl Til bevillingsvirksomheder Borthældning Brækage Indbrud og brand Prøver, der udtages af toldvæsenet Regnskab Konteringsplan Kontrollovsregnskabet Regnskab over banderoleret vin og frugtvin Frugtvin Faktura Regnskabsmateriale Beholdere Type Rumindhold Banderoler Størrelse og anvendelse Påtryk Bestilling og levering Påsætning Banderolering i udlandet Afbanderolering Etiketter Rød-, hvid- og rosevin Mousserende vin, hedvin, vermouth o lign Frugtvin Afregning af afgift Afgiftsangivelse Indbetaling af afgift Hæftelse for afgift Kontrolregler Toldvæsenets kontrolrettigheder Virksomhedens pligter Efterbetalinger og skønsmæssige ansættelser Straffebestemmelser Momsnævnet Bilag 1. Afgiftsloven 2. Kontrolloven 3. Fortegnelse over blanketter mv Forord Vejledningen er til brug for virksomheder, der er registreret hos  

 toldvæsenet, fordi de fremstiller eller importerer vin og/eller frugtvin.
 Denne vejledning erstatter vejledningen fra maj 1985.
 Vejledningen omfatter 2 love, nemlig lov om afgift af vin og frugtvin mm  

 (afgiftsloven) og lov om kontrol med omsætningen af spiritus og vin  

 (kontrolloven).
 Afgiftsloven indeholder bestemmelserne om beskatning af vin og frugtvin,  

 medens kontrolloven omfatter banderoleordningen.
 Da der er en meget nær sammenhæng mellem de to love, er de i denne  

 vejledning af praktiske grunde behandlet under eet.
Der findes ud over bestemmelserne i de nævnte love en række andre  

 bestemmelser for vin.
Det gælder fx.
EF's vinmarkedsordning, der bl a  

 indeholder forskrifter om behandling, etikettering og forsendelse af vin  

 (bortset fra vermouth mv), levnedsmiddellovgivningen, der bl a indeholder  

 regler om tilsætningsstoffer til vin og frugtvin, og Indenrigsministeriets  

 bekendtgørelse nr 301 af 28 oktober 1959 om vin og spiritus, der bl a  

 indeholder regler om fremlæggelse af oprindelsescertifikat for importerede  

 varer.
 Bestemmelserne uden for afgiftsloven og kontrolloven er kun omtalt i denne  

 vejledning i det omfang, de berører eller direkte har betydning for afgiften  

 af vin og frugtvin.
Vejledningen indeholder de vigtigste regler for virksomheden.
Hvis De  

 behøver yderligere oplysninger, er De velkommen til at henvende Dem til  

 toldvæsenet - dvs det distriktstoldkammer, som virksomheden hører under.  

 Distriktstoldkamrets adresse og telefonnummer står bag på vejledningen.
Klagevejledning Distriktstoldkamrets afgørelser kan indbringes for Direktoratet for  

 Toldvæsenet, som træffer endelig administrativ afgørelse, medmindre det  

 drejer sig om en sag, der kan indbringes for Momsnævnet, se side 45.
 Afgørelser, der er truffet af direktoratet i 1. instans, kan indbringes  

 for Ministeriet for Skatter og Afgifter, Departementet for Told- og  

 Forbrugsafgifter.
 Afgørelser, der er truffet af direktoratet i 2. instans i sager om  

 anvendelse af andet lukke end banderoler efter kontrollovens § 4, stk 1,  

 sidste punktum, kan også indbringes for ministeriet.
 En eventuel klage bedes af praktiske grunde sendt gennem det lokale  

 distriktstoldkammer.
Afgiftspligtigt vareområde Afgiftspligtige varer Følgende varer er omfattet af afgiftspligten:
1. Varer, der hører under Brugstariffens hovedpos  

 22.04-22.06 (druevin mm), når - ethanolindholdet er højst 23 pct. vol - massefylden er højst 1,07 ved 20 graderC 2. Varer, der hører under hovedpos 22.07 (frugtvin  

 mm), når - ethanolindholdet er højst 20 pct. vol - massefylden er højst 1,06 ved 20 graderC.
Denne massefyldebegrænsning  

 gælder dog ikke for mjød, fremstillet uden tilsætning af ethanol, dvs mjød,  

 hvis ethanolindhold alene hidrører fra gæring 3. Andre varer (varer under andre pos i Brugstariffen  

 end 22.04 - 22.07), der er drikkelige og er fremstillet med anvendelse af vin  

 eller frugtvin mm, hørende under pos 22.04- 22.07, når - ethanolindholdet er højst 23 pct. vol - massefylden er højst 1,07 ved 20 graderC.
 Varer, der som følge af for højt ethanolindhold eller for høj massefylde  

 ikke falder ind under ovenstående punkter 1-3, er omfattet af afgiftspligten  

 efter lov om afgift af spiritus mm.
Afgiftsfri varer Følgende varer er ikke omfattet af afgiftspligten:
 1. Varer med et ethanolindhold på højst 2,5 pct. vol.  

 Ethanolindholdet i sådanne varer kan hidrøre fra gæring eller tilsætning af  

 ekstrakter mv, vin og frugtvin mm eller spiritus mm.
 2. Varer, der ikke er fremstillet af gæret saft o lign  

 eller af gæret honning.
 3. Varer, der er tilsat andre spiritusafgiftspligtige  

 varer end ethanol.
 4. Varer, der har karakter af spiritus som følge af  

 indhold af bitter- eller aromastoffer, sukker mv.
 5. Frugtvin, der indeholder mindre end 1 liter  

 udestilleret gæringsalkohol målt som ren ethanol 100 pct. pr 100 liter af  

 færdigvaren.
 Sådanne varer - bortset fra øl - er omfattet af afgiftspligten efter lov  

 om afgift af spiritus mm, hvis ethanolindholdet er over 2,5 pct. vol, og hvis  

 varerne er drikkelige.
 Frugtvin, der er fremstillet ved anvendelse af spiritusafgiftspligtig  

 kirsebærekstrakt, kan dog beskattes efter lov om afgift af vin og frugtvin mm  

 på betingelse af, at varen ikke har mistet sin frugtvinskarakter.
Afgiftens størrelse Afgiften er:
Afgiftsklasse 1: Afgift pr liter For varer med et ethanolindhold under 6 rumfangs- procent (pct. vol) 8 kr 15 øre Afgiftsklasse 2:
For varer med et ethanolindhold på mindst 6, men under 15 rumfangsprocent (pct. vol) 12 kr 60 øre Afgiftsklasse 3:
For varer med et ethanolindhold på mindst 15 rum- fangsprocent (pct. vol) 23 kr 40 øre For varer, der har et overtryk på mindst 3 bar ved 20 graderC (mousserende varer), opkræves en tillægs- afgift 10 kr 80 øre For varer, der indføres på flasker o lign beholdere, opkræves et udligningstillæg på 1,5 pct. af afgiften (indtil 1 juli 1982: 3 pct.).
 Tidligere afgiftssatser fremgår af nedenstående oversigt:
Registrering Virksomheder, der fremstiller eller importerer vin og frugtvin med henblik  

 på salg her i landet, skal have tilladelse efter kontrolloven og registreres  

 hos toldvæsenet efter afgiftsloven.
Anmeldelse Ved ansøgning om kontrollovstilladelse og anmeldelse til registrering  

 efter afgiftsloven bruges en blanket, som udleveres af toldvæsenet.
 Blanketten sendes til toldvæsenet i udfyldt stand sammen med en målsat  

 plantegning over lokalerne med oplysning om det formål, de enkelte lokaler  

 skal benyttes til.
 Virksomheder, der opgør den afgiftspligtige mængde efter metode b eller c,  

 se afsnittet Opgørelse af den afgiftspligtige mængde, og som fra særlige  

 udleveringslagre, der ligger uden for hovedvirksomheden, udleverer  

 banderoleret vin og frugtvin en gros til andre handlende, restauratører mv,  

 kan få udleveringslagrene registreret sammen med hovedvirksomheden.
 Udleveringslagre, der selvstændigt fører forretningsregnskaber, kan dog  

 ikke registreres sammen med hovedvirksomheden, men kan kun få vin og frugtvin  

 tilført i beskattet stand.
 Ansøgning om samlet registrering sendes til toldvæsenet med detaljerede  

 oplysninger om regnskabsforhold, bilagsgang, faktureringsmåde mv for hele  

 virksomheden.
Virksomheder, der opnår kontrollovstilladelse og registreres, får et  

 legitimationskort.
På kortet er anført virksomhedens adgang til at få tilført  

 vin og frugtvin (samt eventuelt spiritus) i ubeskattet stand.
Krav til lokaler Kontrollovstilladelse og registrering efter afgiftsloven er betinget af,  

 at virksomhedens lokaler til opbevaring, lagring, behandling, aftapning og  

 banderolering godkendes af toldvæsenet.
Lokalerne skal ligge samlet, og de skal være af en sådan størrelse (mindst  

 10 m2) og indretning, at der kan holdes en rimelig orden.
I lokalerne må der  

 kun opbevares varer og redskaber mv, som er nødvendige til driften af  

 vinhandelen.
 Fremstilling og aftapning må kun foregå i de godkendte lokaler, og  

 ubeskattede varer må ikke opbevares uden for disse lokaler.
Ændringer i og ophør af virksomheden Enhver ændring i virksomhedens forhold skal straks anmeldes skriftligt til  

 toldvæsenet.
 Det gælder fx følgende ændringer:
- virksomheden ophører med at importere eller fremstille vin og frugtvin - virksomheden sælges eller overdrages - ejerforholdene ændres - den ansvarlige ledelse ændres - navn eller adresse ændres - de godkendte lokaler ændres Hvis en virksomhed hører op, skal der betales afgift af beholdningen af  

 ubeskattet vin og frugtvin.
Varerne kan også overføres ubeskattet til en  

 anden registreret virksomhed eller overdrages til en ny ejer af virksomheden.
 Restbeholdningen af banderoler samt legitimationskort skal afleveres til  

 toldvæsenet.
Indførsel Når en virksomhed importerer vin og frugtvin, skal det angives i  

 fortoldningsbegæringen, at varerne er afgiftspligtige.
Desuden markeres det  

 ved afkrydsning, at varerne tilføres en registreret punktafgiftsvirksomhed.
 Virksomheden skal ved import af vin, men ikke frugtvin, fremlægge  

 oprindelsesdokumentation.
 Der skelnes mellem vin, der er omfattet af EF's vinmarkedsordning, dvs  

 rød-, hvid- og rosevin samt hedvin, og anden vin, dvs vermouth o lign  

 aromatiserede vine.
Rød-, hvid- og rosevin samt hedvin For vin, der er omfattet af bestemmelserne i EF's vinmarkedsordning, dvs  

 rød-, hvid- og rosevin samt hedvin (Brugstariffens hovedpos 22.05), skal der  

 fremlægges følgende oprindelsesdokumentation (se i øvrigt oversigten på side  

 13):
Vin med T2-status For vin, der importeres fra EF-lande, samt for tredjelandsvin, der er i  

 fri omsætning i EF, skal der fremlægges et ledsagedokument - VA-dokument -  

 som er udstedt af et kompetent organ i det medlemsland, hvor transporten  

 påbegyndes.
Ledsagedokumenterne findes i flere udgaver.
De hedder VA 1 - VA 5 og  

 anvendes således:
VA 1: Fællesskabsvarer med undtagelse af kvalitetsvine fra bestemte  

 dyrkningsområder (kvbd) og vinsprit VA 2: Kvbd VA 3: Vin med oprindelse i tredjelande VA 4: Vinsprit VA 5: Indenlandske forsendelser af fællesskabsvarer.
 Vin i etiketterede beholdere med et rumindhold på højst 5 liter kan dog  

 indføres uden ledsagedokument på betingelse af, at beholderen er forsynet med  

 en godkendt eengangslukkeanordning, dvs korkprop, pilferproof-kapsellukke o  

 lign, som indeholder oplysning om navn og hjemsted eller en kode for den  

 virksomhed, der - inden for EF - har foretaget aftapningen.
 Denne undtagelsesbestemmelse betyder i praksis, at flaskevarer, der  

 indføres fra et andet EF-land, i almindelighed kan indføres uden  

 ledsagedokument.
Vin med T1-status For vin fra tredjelande, der ikke er bragt i fri omsætning i EF, skal der  

 ved indførsel fremlægges et indførselsdokument - VI 1-dokument - som er  

 udstedt af et kompetent organ i det land, hvor vinen har sin oprindelse.  

 Indførselsdokumentet skal indeholde en attest og en analyseerklæring.
 For vin fra tredjelande, hvor varepartiet er opdelt i EF, før det er  

 overgået til fri omsætning, skal der fremlægges et VI 2-dokument (uddrag af  

 VI 1-dokument). Dokumentet skal være påtegnet af toldmyndighederne i det  

 land, hvor opdelingen er foretaget.
Undtaget fra bestemmelserne om fremlæggelse af indførselsdokument er vin,  

 der indføres i beholdere med et rumindhold på højst 4 liter, og som har  

 oprindelse i Canada, Kina, Iran, Libanon, New Zealand, Taiwan eller USA.
For  

 sådanne vine skal fremlægges oprindelsescertifikat, se punktet Vermouth o  

 lign.
Vermouth o lign For vermouth o lign aromatiserede vine, der ikke er omfattet af EF's  

 vinmarkedsordning (Brugstariffens hovedpos 22.06), skal der fremlægges  

 følgende oprindelsesdokumentation:
Vin med T2-status For vin med oprindelse i EF samt for vin fra tredjelande, der er bragt i  

 fri omsætning i EF, kræves ikke oprindelsescertifikat/omladningsattest.
 Oprindelsen anses for dokumenteret ved det pågældende T-dokument  

 kombineret med, at importøren skal angive varernes oprindelse i  

 fortoldningsbegæringen.
Vin med T1-status For vin fra tredjelande, der ikke er bragt i fri omsætning i EF, skal  

 fremlægges oprindelsescertifikat, som skal være udstedt af en kompetent  

 myndighed i det pågældende oprindelsesland.
Der skal endvidere i givet fald  

 fremlægges omladningsattest.
Manglende dokumenter Hvis der ikke kan fremlægges forskriftsmæssig oprindelsesdokumentation ved  

 fortoldningen, kan vinen importeres mod erklæring fra varemodtageren om, at  

 dokumentet vil blive fremlagt for toldvæsenet inden 3 måneder fra  

 fortoldningsdagen, og at varepartiet ikke vil blive solgt, udbudt til salg  

 eller udleveret, før dokumentet er godkendt af toldvæsenet.
 Hvis dokumentet ikke kan fremlægges skal varerne genudføres, medmindre der  

 foreligger sådanne ganske særlige omstændigheder, at der kan gives  

 dispensation.
Indførselsanmeldelse Toldvæsenet udsteder ved fortoldningen indførselsanmelselse M 86 med  

 oplysning om bl a vinens/frugtvinens art, ethanolindhold (pct. vol) og  

 litermængde.
Litermængden for flaskevarer anføres på grundlag af det  

 virkelige cl-indhold i flaskerne.
Anmeldelsen udleveres til virksomheden til brug ved tilskrivningen i  

 regnskabet over ubanderoleret vin og frugtvin.
Straks efter at varerne er  

 modtaget, skal de tilskrives regnskabet.
Derefter færdigudfyldes anmeldelsen,  

 den skrives under og sendes til toldvæsenet.
Oversigt - oprindelsesdokumentation Opgørelse af den afgiftspligtige mængde Virksomheden skal opgøre den afgiftspligtige mængde, dvs den mængde  

 banderoleret vin og frugtvin, som virksomheden skal betale afgift af, for  

 hver måned.
 Virksomhederne kan vælge mellem følgende opgørelsesmetoder:
 Metode a - på grundlag af mængden af vin og frugtvin, som virksomheden har  

 banderoleret.
 Metode b - på grundlag af mængden af vin og frugtvin, som virksomheden har  

 banderoleret, med regulering for lagerforskydninger.
 Metode c - på grundlag af mængden af vin og frugtvin, som virksomheden har  

 udleveret.
 Opgørelsesmetoden kan ændres med virkning fra et kvartals begyndelse.  

 Ændringen skal anmeldes skriftligt til toldvæsenet senest en måned i  

 forvejen.
 Svind, differencer og brækage mv i beholdningen samt varer, der er anvendt  

 som prøver mv, skal medregnes i den afgiftspligtige mængde, hvad enten det  

 drejer sig om banderoleret eller ubanderoleret vin og frugtvin.
Hvis virksomheden anvender metode a eller b, vil disse poster for så vidt  

 angår banderolerede varer som følge af opgørelsesmetoden blive medregnet for  

 hver måned.
Anvendes metode c, skal virksomheden ved udgangen af hvert  

 kvartal opgøre den afgiftspligtige mængde banderolerede varer for kvartalet  

 efter metode b og på grundlag heraf beregne mængden af svind mv.
Svind mv i den ubanderolerede beholdning skal opgøres ved udgangen af  

 hvert kvartal.
Opgørelsen foretages i forbindelse med kvartalsafslutningen af  

 kontrollovsregnskabet.
Svind mv i frugtvins-fremstillingsvirksomhedernes  

 beholdning af uaftappet frugtvin skal dog ikke medregnes ved opgørelsen.
 Desuden skal virksomheden beregne udligningstillægget for vin og frugtvin,  

 som virksomheden har importeret på flasker.
I det følgende er opgørelsen af den afgiftspligtige mængde for  

 banderolerede varer behandlet for hver af de 3 opgørelsesmetoder.
Sidst i  

 afsnittet omtales opgørelsen af den ubanderolerede mængde, der er ens for de  

 3 opgørelsesmetoder.
Banderolerede varer Metode a Den afgiftspligtige mængde er den mængde vin og frugtvin, som virksomheden  

 har banderoleret i månedens løb.
Virksomheden skal ved udløbet af hver måned for hver afgiftsklasse opgøre  

 det antal flasker, som virksomheden har banderoleret.
Dette flaskeantal  

 reduceres med det antal flasker, der er afbanderoleret i månedens løb.
 Herefter regnes flaskeantallene for hver afgiftsklasse om til liter på  

 grundlag af standard-cl-indholdet for de pågældende flaskestørrelser efter  

 skemaet i afsnittet Regnskab.
 Denne opgørelsesmetode betyder, at virksomhedens beholdning af  

 banderoleret vin og frugtvin er beskattet.
Metode b Den afgiftspligtige mængde er den mængde vin og frugtvin, som virksomheden  

 har banderoleret i månedens løb, med tillæg af den formindskelse eller  

 fradrag af den forøgelse, der i perioden er sket i beholdningen af  

 banderolerede varer.
 Den afgiftspligtige mængde er forskellen mellem følgende til- og  

 afgangsposter:
. Tilgang - månedens begyndelsesbeholdning - banderoleret i månedens løb - returvarer, der er modtaget i månedens løb og ved udleveringen beskattet  

 efter en tidligere afgiftssats.
. Afgang - afbanderoleret i månedens løb - månedens slutbeholdning.
Virksomheden skal ved udløbet af hver måned for hver afgiftsklasse optælle  

 beholdningen af vin og frugtvin, som virksomheden har banderoleret.
I  

 beholdningen må der ikke medregnes vin og frugtvin i detailudsalg eller  

 restaurationer, som ejes af virksomheden.
 Efter optællingen opgøres den samlede tilgang og den samlede afgang.  

 Dernæst regnes forskellen mellem tilgang og afgang for hver afgiftsklasse om  

 til liter på grundlag af standard-cl-indholdet for de pågældende  

 flaskestørrelser efter skemaet i afsnittet Regnskab.
 Efter denne opgørelsesmetode vil virksomhedens lager af egne,  

 banderolerede varer være ubeskattet.
 Har virksomheden fået bevilget afgiftsfritagelse for banderolerede varer,  

 der er gået tabt ved indbrud, brand eller forlis, fratrækkes litermængden for  

 disse varer særskilt på afgiftsangivelsen med henvisning til toldvæsenets  

 skrivelse.
 Virksomheden skal ikke foretage nogen særlig kvartalsopgørelse vedrørende  

 banderolerede varer.
Metode c Den afgiftspligtige mængde er den mængde banderoleret vin og frugtvin, som  

 virksomheden har udleveret i månedens løb.
 Den afgiftspligtige mængde omfatter således også vin og frugtvin, der er  

 udleveret til andre registrerede virksomheder, overført til detailudsalg  

 eller restaurationer, der ejes af virksomheden, og vin og frugtvin, der er  

 forbrugt af virksomhedens indehaver eller leveret uden modydelse.
 Den udleverede mængde reduceres med returvarer, der er banderoleret af  

 virksomheden og beskattet ved udleveringen efter den afgiftssats, der gælder  

 ved returneringen.
 Virksomheden skal ved udløbet af hver måned for hver afgiftsklasse opgøre  

 den udleverede mængde i liter på grundlag af standard-cl-indholdet for de  

 pågældende flaskestørrelser efter skemaet i afsnittet Regnskab.
 Efter denne opgørelsesmetode vil virksomhedens lager af egne,  

 banderolerede varer være ubeskattet.
 Da den udleverede mængde ikke vil indeholde differencer, brækager mv i  

 virksomhedernes banderolerede beholdning, skal virksomheden ved udløbet af  

 hvert kvartal for hver afgiftsklasse tillige beregne den afgiftspligtige  

 mængde for hele kvartalet efter den måde, der er beskrevet under metode b.  

 Virksomheden skal derfor ved udløbet af hvert kvartal tælle beholdningen af  

 vin og frugtvin op.
Hvis den afgiftspligtige mængde efter denne kvartalsopgørelse er større  

 end summen af de afgiftspligtige mængder for kvartalet efter  

 månedsopgørelserne, skal der betales afgift af forskellen.
I modsat fald  

 godtgøres afgiften af forskellen.
 De beregnede forskelle angives særskilt på afgiftsangivelsen for den  

 sidste måned i kvartalet, hvor de tillægges, respektive fratrækkes, de  

 afgiftspligtige mængder.
 Har virksomheden fået bevilget afgiftsfritagelse for banderolerede varer,  

 der er gået tabt ved indbrud, brand eller forlis, fratrækkes litermængden for  

 disse varer særskilt på afgiftsangivelsen - når varerne er eller samtidig  

 bliver beskattet - med henvisning til toldvæsenets skrivelse.
Ubanderolerede varer De registrerede virksomheder skal ved udløbet af hvert kvartal opgøre de  

 mængder ubanderoleret vin og frugtvin, der mangler i beholdningen som følge  

 af svind, differencer, brækage mv eller er anvendt som prøver mv, og som der  

 skal betales afgift af.
 Virksomheden skal samtidig beregne udligningstillægget for vin og  

 frugtvin, som importeres på flasker.
 Opgørelsen foretages på blanket M 308 i forbindelse med afslutningen af  

 kontrollovsregnskabet, se afsnittet Regnskab.
Differencer Opgørelsen af differencer i den ubanderolerede beholdning foretages på  

 grundlag af tilgangen af ubanderolerede varer med fradrag af dels varer, som  

 virksomheden har banderoleret i kvartalets løb, dels den ubeskattede afgang  

 af ubanderoleret vin og frugtvin og med regulering for lagerforskydninger.
. Tilgang Ved opgørelsen medregnes som tilgang - vin og frugtvin, der er indført fra udlandet - vin og frugtvin, der er tilført fra en anden kontrollovsvirksomhed - frugtvin, der er fremstillet af virksomheden og tappet på flaske.
. Afgang Ved opgørelsen medregnes som afgang virksomhedens egne banderoleringer  

 samt ubanderoleret vin og frugtvin, der er - overført til en anden kontrollovsvirksomhed - udført til udlandet - leveret til provianteringsvirksomheder - leveret til diplomater - leveret til virksomheder med tilladelse til ubeskattet indkøb - gået tabt ved indbrud, brand, forlis eller brækage i den registrerede  

 virksomhed eller under transport til eller fra denne (hvis der er bevilget  

 afgiftsfritagelse) - borthældt under toldkontrol (hvis der er bevilget afgiftsfritagelse).
 Endvidere medregnes som afgang det svind mv, der er opstået i  

 frugtvinsfremstillingsvirksomheders beholdninger af uaftappet frugtvin.
 Den ubanderolerede afgang er behandlet i afsnittet Afgiftsfri  

 udleveringer.
Udligningstillæg Udligningstillægget på 1,5pct. af afgiften, som skal betales ved import af  

 vin og frugtvin på flasker o lign beholdere, beregnes kvartalsvis i  

 forbindelse med afslutningen af kontrollovsregnskabet, se afsnittet Regnskab.
Udligningstillægget kan godtgøres for flaskevarer, der genudføres i samme  

 stand som ved indførslen.
Godtgørelsen ydes kvartalsvis og beregnes på samme  

 måde som udligningstillægget for indførte flaskevarer.
Det er en betingelse  

 for at opnå godtgørelsen, at virksomheden i et særligt bilag til  

 udførselsangivelsen giver erklæring om, at varerne er indført på flaske fra  

 udlandet og genudføres i samme stand som ved indførslen.
Bilaget skal  

 indeholde oplysning om varernes art, ethanolindhold (pct. vol), navn og  

 mængde samt fakturaens nr og dato.
 Udligningstillægget kan i øvrigt ikke godtgøres, og det kan ikke overføres  

 til anden virksomhed.
Afgiftsfri udleveringer Virksomheden kan udlevere vin og frugtvin ubeskattet i nedennævnte omfang.
Til andre registrerede virksomheder Ubanderoleret vin og frugtvin kan overføres ubeskattet til  

 kontrollovsvirksomheder med hvidt legitimationskort.
 For flaskevarer skal der mindst overføres 5 liter af hver vare (5 liter  

 rødvin, 5 liter portvin osv). For andre varer skal der mindst overføres 10  

 liter af hver vare (10 liter rødvin, 10 liter portvin osv).
Leverandøren skal sikre sig, at modtageren har ret til at få tilført  

 ubanderoleret vin og frugtvin.
Hvis modtageren ikke kan dokumentere denne ret  

 ved at fremlægge legitimationskort, kan leverandøren få oplysning herom ved  

 at henvende sig til toldvæsenet.
 Leverandøren skal snarest efter udleveringen udfærdige transportanmeldelse  

 M 403 i 2 eksemplarer eller en tilsvarende blanket, som er godkendt af  

 toldvæsenet.
 I-eksemplaret skal følge varerne til modtageren, medens II-eksemplaret  

 samtidig sendes til toldkamret i det distrikt, hvor modtagerens virksomhed  

 ligger.
For rødvin, hvidvin, rosevin og hedvin, der overføres på fustage, skal der  

 i stedet for transportanmeldelse udfyldes et EF-vinledsagedokument.
For vin  

 med EF-oprindelse anvendes blanket VA 5 og for vin med oprindelse i  

 tredjelande blanket VA 3. Ledsagedokumentet udfyldes i 2 eksemplarer med  

 samme bilagsgang som anført for transportanmeldelser.
 Banderoleret vin og frugtvin kan kun overføres til andre virksomheder i  

 beskattet stand.
Udførsel Ubanderoleret vin og frugtvin kan udføres ubeskattet til udlandet,  

 Færøerne og Grønland samt Københavns Frihavn.
 Som dokumentation skal virksomheden kunne fremlægge udførselsangivelsens  

 eksportørblanket I, der skal være attesteret af toldvæsenet, samt  

 fakturakopi, skriftlig ordre mv.
 Der kan ikke ydes afgiftsfritagelse for varer, som udføres i banderoleret  

 stand.
Udførselsangivelse Varerne skal angives specificeret i udførselsangivelsen.
Specifikationen  

 kan evt afgives i et særligt bilag til udførselsangivelsen.
 For fustagevarer skal angives vareart, varenavn, oprindelse og konto i  

 kontrollovsregnskabet, bruttovægt og literindhold for hver beholder samt den  

 samlede litermængde.
For flaskevarer skal angives vareart, varenavn, oprindelse og konto i  

 kontrollovsregnskabet, bruttovægt, antal flasker og flaskernes cl-indhold  

 samt den samlede litermængde.
Det skal desuden angives, om der er tale om  

 importerede flaskevarer eller varer, der er aftappet her i landet.
Til provianteringsvirksomheder Ubanderoleret vin og frugtvin kan leveres ubeskattet til kiosker i  

 toldlufthavne og provianteringsvirksomheder, der har bevilling til told- og  

 afgiftsfritagelse i henhold til toldlovens § 80.
 Som dokumentation skal virksomheden kunne fremlægge udførselsangivelsens  

 eksportørblanket I, der skal være attesteret af toldvæsenet, samt  

 fakturakopi, skriftlig ordre mv.
Til diplomater m fl Ubanderoleret vin og frugtvin kan leveres ubeskattet til diplomatiske  

 repræsentationer, internationale institutioner mv og til de personer, der er  

 knyttet til dem.
Før varerne leveres, skal leverandøren have tilladelse af toldvæsenet.
Den  

 fås, når virksomheden giver toldvæsenet en Tolddeklaration for diplomater m  

 fl, som repræsentationen mv har udfærdiget.
Toldvæsenet påtegner blanketten  

 og sender et eksemplar tilbage til leverandøren.
Til bevillingsvirksomheder Ubanderoleret vin og frugtvin i beholdere med et rumindhold på over 5  

 liter kan ubeskattet leveres til virksomheder, der har bevilling fra  

 toldvæsenet til afgiftsfritagelse.
 Sådanne bevillinger er bl a udstedt til virksomheder, som fremstiller  

 levnedsmidler erhvervsmæssigt.
Leverandøren skal sikre sig, at modtageren har bevilling til afgiftsfrit  

 indkøb.
Hvis leverandøren ikke kan få dokumenteret bevillingsforholdet ved,  

 at bevillingen fremlægges, kan oplysning herom fås hos toldvæsenet.
Ubanderoleret vin og frugtvin kan også ubeskattet leveres til  

 virksomheder, der er registreret hos toldvæsenet for fremstilling af  

 tobaksvarer eller chokolade- og sukkervarer.
Disse virksomheder skal ikke  

 have bevilling fra toldvæsenet til afgiftsfrit køb, men leverandøren må sikre  

 sig, at modtageren er registreret for fremstilling af tobaksvarer eller  

 chokolade- og sukkervarer.
Hvis leverandøren ikke kan få dokumenteret  

 registreringsforholdet ved, at registreringsbeviset fremlægges, kan oplysning  

 herom fås hos toldvæsenet.
 Leverandøren skal udfylde udleveringsanmeldelse M 402 i 2 eksemplarer.  

 I-eksemplaret sendes til modtageren, og II-eksemplaret sendes samtidig til  

 toldkamret i det distrikt, hvor modtagerens virksomhed ligger.
Borthældning Virksomheden kan søge om afgiftsfritagelse hos toldvæsenet, hvis  

 ubanderoleret vin og frugtvin er blevet udrikkelig el lign og som følge heraf  

 ønskes hældt bort eller anvendt til eddikefremstilling.
 I ansøgningen skal varerne specificeres, og årsagen til og tidspunktet for  

 borthældningen anføres.
Der kan ikke opnås afgiftsfritagelse ved borthældning af filtreringsrester  

 o lign, der hidrører fra filtrering med henblik på rensning, klaring eller  

 fjernelse af uønskede smagsstoffer mv.
Disse rester regnes til normalt svind,  

 som der skal betales afgift af.
Brækage Virksomheden kan søge om afgiftsfritagelse hos toldvæsenet for vin og  

 frugtvin - både banderoleret og ubanderoleret - der er gået tabt ved brækage.
Afgiftsfritagelsen er betinget af at brækagen, herunder lækagen, er sket i virksomheden eller under  

 transport til eller fra denne, at toldvæsenet lige efter, at brækagen er konstateret, får oplysning  

 herom, og at virksomheden i fornødent omfang kan dokumentere mængden af varer, der  

 er gået tabt.
 Der kan ikke gives afgiftsfritagelse for brækage, hvis afgiftsbeløbet er  

 mindre, end hvad der svarer til afgiften af 25 liter bordvin (for tiden 315  

 kr).
 Der kan ikke indrømmes afgiftsfritagelse for vin og frugtvin, der er gået  

 tabt ved brækage hos forbrugere eller detailhandlere.
Indbrud og brand Virksomheden kan søge om afgiftsfritagelse hos toldvæsenet, hvis vin og  

 frugtvin er gået tabt ved indbrud eller brand i den registrerede virksomhed  

 eller under transport til eller fra virksomheden.
 Adgangen til afgiftsfritagelse gælder både banderolerede og ubanderolerede  

 varer.
 Det er en betingelse, at virksomheden over for toldvæsenet kan  

 dokumentere, at varerne er gået tabt eller er ødelagt, fx ved at fremlægge  

 politirapport.
 Det er også en betingelse, at virksomheden kan dokumentere, hvor meget der  

 er stjålet eller ødelagt, fx i form af lageroptællinger.
Der gives kun afgiftsfritagelse for stjålne varer, hvis det drejer sig om  

 indbrud i lokaler, der er forsvarligt aflåste, eller om tyveri under  

 transport til eller fra virksomheden.
Som tyveri under transport regnes i  

 denne forbindelse indbrud i forsvarligt aflåste lokaler hos fx fragtmænd,  

 hvor varerne i kortere tid opbevares som led i transporten.
Der kan derfor ikke gives afgiftsfritagelse for varer, som er bortkommet  

 ved hustyveri eller fjernet fra uaflåste lokaler, køretøjer, containere o  

 lign.
Køretøjer mm, der alene er forsynet med plombe el lign forsegling,  

 regnes i denne forbindelse ikke for at være aflåste.
 Der kan heller ikke gives afgiftsfritagelse for varer, der går tabt i en  

 registreret virksomheds detailforretning.
I ansøgningen om afgiftsfritagelse skal virksomheden oplyse, hvor stort  

 tabet er, og specificere varernes art og mængde.
I forbindelse med indbrud  

 eller brand skal virksomheden desuden oplyse, om tabet er eller vil blive  

 meldt til politiet.
Prøver, der udtages af toldvæsenet Prøver - både ubanderolerede og banderolerede - som toldvæsenet udtager  

 til undersøgelse, fritages for afgift.
 Der kan derimod ikke indrømmes afgiftsfritagelse for prøver, der udtages  

 af andre myndigheder, fx levnedsmiddelkontrollen.
Regnskab Virksomheden skal føre regnskab over tilgang og udlevering af vin og  

 frugtvin samt over køb og forbrug af banderoler.
Virksomheder, der  

 fremstiller frugtvin, skal desuden føre regnskab over denne fremstilling.
 Der skelnes i regnskabsførelsen mellem ubanderolerede og banderolerede  

 varer.
Regnskabet over ubanderolerede varer og over banderoler føres i  

 kontrollovsregnskabet, medens regnskabet over banderolerede varer - afhængig  

 af opgørelsesmetoden - er sammensat af en afgiftsopgørelse,  

 beholdningsopgørelse og et udleveringsregnskab.
Virksomheder, der fremstiller  

 frugtvin, skal føre en driftsbog over fremstillingen.
 Regnskabet over såvel ubanderolerede som banderolerede varer føres  

 særskilt for hver afgiftsklasse efter nedenstående konteringsplan.
Konteringsplan Regnskaberne skal - medmindre andet er anført for det enkelte regnskab -  

 føres efter følgende konteringsplan:
 De enkelte konti omfatter følgende varer:
 1.1. og 2.1.
Kvalitetsvin, der er modtaget på fustage Kontiene omfatter vin fra EF med ret til betegnelsen kvbd (kvalitetsvin  

 fra bestemte dyrkningsområder) samt vin fra tredjelande med ret til en  

 geografisk betegnelse, der er mindre end oprindelseslandet, og som tillige  

 har ret til en benævnelse for en højere kvalitet.
Vine, der har ret til betegnelsen kvbd, er optaget på en liste, der er  

 offentliggjort af EF-Kommissionen.
I stedet for EF-betegnelsen kvbd eller den  

 tilsvarende betegnelse på et andet af EF-sprogene (fx VQPRD for franske vine  

 og QbA for tyske vine) kan anvendes det pågældende oprindelseslands  

 traditionelle betegnelse.
Disse betegnelser er:
. Frankrig »Appellation d'origine controlee« (AOC), »Appellation  

 controlee« (AC),»Appellation d'origine vin delimite de qualite  

 superieure« (VDQS).
. Tyskland Oplysning om vinens herkomst ledsaget af benævnelsen  

 »Qualitatswein« eller af benævnelsen »Qualitatswein mit  

 Prædikat« i forbindelse med en af benævnelserne »Kabinett«,  

 »Spætlese«, »Auslese«, »Beerenauslese« eller  

 »Trockenbeerenauslese«.
Indførsel af tysk kvalitetsvin på fustage kan kun foretages af  

 virksomheder, der har fået særlig tilladelse, og som af den tyske  

 kontrolmyndighed har fået tildelt et særligt kontrolnummer.
Tilladelser af  

 denne art omfatter kun »Qualitatswein«, som ikke har ret til  

 betegnelsen »Prædikat«.
 Virksomheder, der ønsker at indføre tysk kvalitetsvin på fustage, kan få  

 blanketter til ansøgning om kontrolnummer tilsendt ved henvendelse til  

 toldvæsenet.
. Italien »Denominazione di origine controllata« (DOC) eller  

 »Denominazione di origine controllata e garantita« (DOCG).
. Luxembourg »Marque nationale du vin luxembourgeois« (MN).
. Grækenland »Appellation d'origine controlee« (AOC) eller »Appellation  

 d'origine de qualite superieure« (AOQS).
. Spanien »Denominacion de origen« og »Denominacion de origen  

 calificada«.
. Portugal »Denominacao de origem«, »Denominacao de origem  

 controlada« og »Indicacao de proveniencia regulamentada«.
. Tredjelande Tredjelandsvinene er optaget på en liste, der er offentliggjort af  

 EF-Kommissionen.
 3.1.
Kvalitetsvin, der er modtaget på fustage Kontoen omfatter fx kvalitetshedvine som portvin, madeira og sherry.
 1.2., 2.2. og 3.2.
Mousserende vin mm Kontiene omfatter mousserende vin og frugtvin mm uanset oprindelse og  

 kvalitetsbetegnelse, der har et overtryk på mindst 3 bar ved 20 graderC.
 1.3., 2.3. og 3.3.
Andre varer Kontiene omfatter fx varer, der er modtaget på fustage (bortset fra  

 kvalitetsvin), alle indførte flaskevarer og al frugtvin mm, dog bortset fra  

 mousserende vin og mousserende frugtvin mm.
Kontrollovsregnskabet Kontrollovsregnskabet omfatter dels vin og frugtvin, der er tilført  

 virksomheden i ubanderoleret stand, dels indkøb og forbrug af banderoler.
 Kontrollovsregnskabet består af løsblade, som toldvæsenet udleverer til  

 virksomhederne efter behov.
Regnskabet skal føres på ordentlig og overskuelig måde efter  

 distriktstoldkamrets nærmere anvisning.
Negative tal skal sædvanligvis føres  

 med rødt og fradrages ved sammentællinger.
Enhver fejlskrivning skal  

 annulleres ved en overstregning, der ikke gør det fejlskrevne ulæseligt.
 Regnskabet er i øvrigt tilrettelagt på en sådan måde, at det dels  

 tilgodeser de afgiftsmæssige hensyn, dels tilgodeser de kvalitetsmæssige  

 hensyn, som er foreskrevet i EF's vinmarkedsordning.
Regnskabsblanketter Regnskabet føres på følgende blanketter:
Blanket nr Blanketnavn M 302 Til- og afgang af kvalitetsvine på fustage M 303 Til- og afgang af andre ubanderolerede varer M 304 Banderolering M 307 Banderoler M 308 Kvartalsopgørelse Der skal bruges een blanket af hver slags til hver konto.
Omregning fra flasker til liter Regnskabet over til- og afgang af ubanderoleret vin og frugtvin føres i  

 liter.
Ubanderoleret vin og frugtvin, der til- eller fraføres virksomheden på  

 flasker, skal regnes om til liter efter flaskernes virkelige cl-indhold.
Den øvrige del af regnskabet kan føres i antal flasker inden for de  

 enkelte banderolestørrelser (1/1, 3/4, 3/8 osv), sådan at flasker bliver  

 regnet om til liter på grundlag af følgende standard-cl-indhold: 5/1 = 5OO cl  

 1/1 = 96 cl 41/2 = 450 cl 3/4 = 72 cl 4/1 = 4OO cl 1/2 = 48 cl 33/4 = 375 cl 3/8 = 36 cl 3/1 = 3OO cl 1/4 = 24 cl 2/1 = 192 cl 3/16 = 18  

 cl 13/4 = 175 cl 1/10 = 10 cl 11/2 = 144 cl 1/16 = 6 cl 11/4 = 125 cl Standard-cl-indholdet kan tillige bruges ved beholdningsoptællinger.
Til- og afgang af ubanderolerede varer Regnskabet over til- og afgang af ubanderolerede varer føres på blanket M  

 302 eller M 303. Regnskabet føres i liter, dvs at flaskevarer skal regnes om  

 til liter på grundlag af det virkelige cl-indhold i flaskerne.
Af hensyn til  

 beregning af udligningstillæg for importerede flaskevarer skal det markeres  

 med x, når der er tale om ind- eller udførsel af importerede flaskevarer.
. Tilgang Tilgangen omfatter vin og frugtvin, som virksomheden har importeret eller  

 har fået overført ubeskattet fra en anden registreret virksomhed, samt  

 frugtvin af egen fremstilling.
Som tilgang føres desuden vin og frugtvin, som  

 virksomheden har afbanderoleret og ført tilbage til det ubanderolerede lager.
 De enkelte posteringer foretages på grundlag af følgende bilag:
1 Vin og frugtvin, der er importeret af virksomheden: indførselsanmeldelse  

 M 86 2 Vin og frugtvin fra en anden registreret virksomhed: transportanmeldelse  

 M 403 eller EF-ledsagedokument 3 Frugtvin af egen fremstilling, der er aftappet af virksomheden: intern  

 måneds- eller kvartalsopgørelse 4 Afbanderoleringer: afbanderoleringsliste M 405 . Afgang Afgangen omfatter vin og frugtvin, som virksomheden har udleveret  

 ubeskattet.
 De enkelte posteringer foretages på grundlag af følgende bilag:
1 Varer, der er overført til en anden registreret virksomhed:  

 transportanmeldelse M 403 eller EF-ledsagedokument 2 Varer, der er udført eller er leveret til provianteringsvirksomheder:  

 udførselsangivelsen 3 Varer, der er leveret til diplomatiske repræsentationer m fl:  

 tolddeklaration 4 Varer, der er leveret til bevillingsvirksomheder: udleveringsanmeldelse  

 M 402 5 Varer, der er gået tabt ved indbrud, brand eller brækage samt prøver,  

 der er udtaget af toldvæsenet: distriktstoldkamrets skriftlige tilladelse.
 Toldvæsenet kan tillade, at det krævede regnskab over til- og afgang af  

 ubanderolerede varer helt eller delvis føres med periodiske posteringer på  

 grundlag af virksomhedens interne regnskab, hvis dette indeholder samme  

 oplysninger.
Tilgangsnummer Med henblik på at sikre mulighed for at følge det enkelte parti druevin,  

 som modtages på fustage, gennem de forskellige behandlinger mv i  

 virksomheden, skal virksomheden forsyne hvert parti fustagevarer med et  

 tilgangsnummer.
Tilgangsnummeret skal noteres på alle tilgangsbilag dvs - indførselsanmeldelse M 86 - VA-dokument, VI-dokument eller oprindelsescertifikat - transportanmeldelse M 403 (for vermouth o lign fra en anden  

 kontrollovsvirksomhed) - købsfaktura.
Nummeret skal desuden angives på fustage og rumkort samt i regnskabet over  

 tapninger og banderoleringer.
Endelig skal nummeret angives i regnskabet og  

 på udførselsangivelsen over ubanderoleret udlevering, fx til eksport.
Virksomheden kan selv vælge det nummersystem, der ønskes benyttet.
Det kan  

 fx være nummeret på den pågældende indførselsanmeldelse.
Tapperegnskab Virksomheden skal i et internt regnskab gøre rede for varer, som  

 virksomheden har aftappet.
Regnskabet over aftapningerne skal for hver vareart og hver aftapning  

 oplyse varenavn og flaskestørrelse samt angive det virkelige cl-indhold i  

 flaskerne og antallet af tappede flasker.
Omhældninger og optræk skal også  

 fremgå af dette regnskab.
 Virksomhedens interne tapperegnskab skal for kvalitetsvine indeholde den  

 nøjagtige varebetegnelse (kvalitetsbetegnelse), fx Entre deux Mers AOC, som  

 fremgår af oprindelsesdokumentationen, dvs VA- eller VI-dokument,  

 oprindelsescertifikat eller transportanmeldelse M 4O3.
 For kvalitetsvine, der etiketteres i forbindelse med tapningen, kan  

 etiketbetegnelsen anføres.
 Ved alle tapninger skal det tilgangsnummer, som virksomheden har tildelt  

 partiet, noteres i tapperegnskabet.
Toldvæsenet kan tillade, at vin og frugtvin aftappes, banderoleres og  

 etiketteres af en aftapningscentral, dvs en kontrollovsvirksomhed, som har  

 fået tilladelse hertil af toldvæsenet.
Der skal mindst sendes 675 liter af  

 samme vare til aftapning ad gangen.
For hedvin, vermouth o lign er den  

 mindste mængde dog 400 liter.
 Når varer sendes til aftapning mv, skal virksomheden udfylde  

 aftapningsanmeldelse M 404.
Banderolering af varer Regnskabet over banderoleret mængde føres på blanket M 304. Regnskabet  

 føres i antal flasker inden for hver flaskestørrelse.
Flasker kan regnes om  

 til liter enten ved den enkelte banderolering eller ved en periodisk  

 notering.
Der kan regnes om på grundlag af standard-cl-indholdet for den  

 pågældende flaskestørrelse.
For druevin, der er tappet her i landet, skal  

 regnskabet indeholde oplysning om tilgangsnummeret og den nøjagtige  

 etiketbetegnelse.
 Toldvæsenet kan tillade, at regnskabet over banderoleret mængde føres med  

 periodiske posteringer på grundlag af virksomhedens interne regnskab  

 (banderoleringssedler el lign).
Afbanderolering Ved afbanderolering, dvs overførsel af varer fra det banderolerede lager  

 til det ubanderolerede lager, skal virksomheden udfærdige  

 afbanderoleringsliste M 405 i 2 eksemplarer.
 Afbanderoleringslisten skal sammentælles kontovis.
 II-eksemplaret af afbanderoleringslisten skal sendes til toldvæsenet forud  

 for afbanderoleringen med oplysning om tidspunkt og sted for  

 afbanderoleringen.
 Efter afbanderoleringen (makuleringen) skal virksomheden på grundlag af  

 I-eksemplaret af afbanderoleringslisten tilskrive varerne i  

 kontrollovsregnskabet, regnskabet over tilgang af ubanderolerede varer (M 302  

 eller M 303).
 I-eksemplaret skal forblive i virksomheden som bilag til  

 kontrollovsregnskabet.
Banderoler Købte banderoler posteres på blanket M 307 på grundlag af en følgeseddel,  

 der modtages fra toldvæsenet sammen med banderolerne.
Beskadigede banderoler skal afleveres til toldvæsenet og posteres som en  

 minuspostering.
Denne skal attesteres af toldvæsenet.
 Regnskabet over banderolerne sluttes med en banderoleafstemning ved  

 udløbet af hvert kvartal på grundlag af en optælling af  

 banderolebeholdningen.
Identifikationssystem Virksomheden skal etablere et identifikationssystem med henblik på at  

 sikre, at den enkelte flaske druevin, der er tappet her i landet, tidsmæssigt  

 kan føres tilbage til det kvartal, hvor vinen enten er tappet, etiketteret  

 eller banderoleret.
I stedet for tidspunktet for tapning, etikettering eller banderolering kan  

 angives det tilgangsnummer, som virksomheden har tildelt det pågældende  

 parti.
Dette forudsætter dog, at hele det pågældende parti tappes inden for  

 samme kvartal.
 Identifikationssystemet skal omfatte al vin, der tappes her i landet (dog  

 bortset fra frugtvin). Der skal bruges det samme identifikationssystem for  

 alle virksomhedens tapninger.
Virksomheden kan selv vælge det system, der passer virksomheden bedst.
Der  

 skal her nævnes nogle muligheder for identifikationssystemet:
Oplysning om tappetidspunktet, respektive tidspunktet for etikettering  

 eller banderolering, kan ske ved anførsel af - dato og årstal - nummer for uge, måned eller kvartal efterfulgt af årstal - eventuelt  

 blot det sidste ciffer i det pågældende år - kode (tal eller bogstav - eventuelt en kombination heraf) for det  

 pågældende kvartal, fx 3 for juli kvartal 1986, 5 for januar kvartal 1987 osv - kode i form af udstansning i kanten af etiketten.
Oplysningen kan efter virksomhedens eget valg anføres på - etiketten (hovedetiket eller bagetiket) - en særlig oblat el lign - selve beholderen (flasken) - banderolen (i så fald uden at dække teksten på banderolen).
 Virksomheden skal anmelde identifikationssystemet til toldvæsenet.
Kvartalsafslutning Kvartalsafslutningen foretages på kvartalsopgørelse M 308 og skal omfatte - en opgørelse af den ubanderolerede beholdning - en beregning af svind mv - en beregning af udligningstillæg for importerede flaskevarer - et uddrag af driftsbogen for virksomheder, der fremstiller frugtvin.
Den ubanderolerede beholdning skal specificeres i fustager og antal  

 flasker inden for hver flaskestørrelse.
Flasker kan regnes om til liter på  

 grundlag af standard-cl-indholdet for den pågældende flaskestørrelse.
For  

 kvalitetsvin, som virksomheden selv har tappet, dvs varer under konto 1.1.,  

 2.1. og 3.1., skal virksomheden i de interne optællingslister mv angive  

 beholdningen af hvert enkelt varemærke.
Specifikationen skal forblive i  

 virksomheden.
 Virksomheder, der sender toldvæsenet et eksemplar af de interne  

 optællingslister med oplysning om beholdningen af hver enkelt kvalitetsvin,  

 kan dog nøjes med at angive den samlede beholdning i kvartalsopgørelsen.
 Virksomheder, der har en forholdsvis beskeden aftapning af et større antal  

 forskellige kvalitetsvine, kan søge toldvæsenet om tilladelse til at give  

 oplysning om den specificerede beholdning af hver enkelt kvalitetsvin (både  

 ubanderoleret og banderoleret) een gang om året, fx i forbindelse med  

 statusoptælling, i stedet for hvert kvartal.
 Beregningen af svind vil foruden normalt svind ved fordampning og tapning  

 mv indeholde differencer som følge af afvigelser mellem det virkelige  

 cl-indhold i flaskerne og det standard-cl-indhold, der anvendes ved beregning  

 af banderoleret mængde og ved beholdningsoptælling.
 Beregningen vil endvidere indeholde eventuelle brækager og udleverede  

 prøver.
 Den mængde, der skal beskattes, overføres til afgiftsangivelsen for den  

 sidste måned i kvartalet.
Regnskab over banderoleret vin og frugtvin Regnskabet vedrørende banderoleret vin og frugtvin er - afhængig af  

 opgørelsesmetoden - sammensat af en afgiftsopgørelse, beholdningsopgørelse og  

 et udleveringsregnskab således:
Afgiftsopgørelse De registrerede virksomheder skal afgive afgiftsopgørelse M 62 enten  

 månedsvis eller kvartalsvis, afhængig af den metode, som virksomheden bruger  

 til opgørelse af den afgiftspligtige mængde.
 Afgiftsopgørelsen specificeres kun i de 3 afgiftsklasser.
. Metode a Virksomheder, der bruger metode a til opgørelse af den afgiftspligtige  

 mængde, skal for hver måned beregne den afgiftspligtige mængde for hver  

 afgiftsklasse således:
Banderoleret mængde - afbanderoleret mængde.
 Afgiftsopgørelsens rubrikker for begyndelses- og slutbeholdninger samt  

 returvarer udfyldes ikke.
Den beregnede afgiftspligtige mængde regnes om til liter på grundlag af  

 standard-cl-indholdet for den pågældende flaskestørrelse.
Litermængden  

 overføres til afgiftsangivelsen.
. Metode b Virksomheder, der bruger metode b til opgørelse af den afgiftspligtige  

 mængde, skal for hver måned beregne den afgiftspligtige mængde for hver  

 afgiftsklasse således:
Begyndelsesbeholdning af banderolerede varer efter beholdningsopgørelsen + banderoleret mængde + banderolerede returvarer, der er beskattet efter en tidligere  

 afgiftssats - afbanderoleret mængde - slutbeholdning af banderolerede varer efter beholdningsopgørelsen.
Den beregnede afgiftspligtige mængde regnes om til liter på grundlag af  

 standard-cl-indholdet for den pågældende flaskestørrelse.
Litermængden  

 overføres til afgiftsangivelsen.
. Metode c Virksomheder, der bruger metode c til opgørelse af den afgiftspligtige  

 mængde, skal for hvert kvartal beregne den afgiftspligtige mængde for hver  

 afgiftsklasse på samme måde som beskrevet for metode b.
I afgiftsopgørelsen trækkes summen af den afgiftspligtige mængde efter  

 udleveringsregnskabet fra den beregnede afgiftspligtige mængde.
Resultatet  

 overføres til afgiftsangivelsen for den sidste måned i kvartalet, således at  

 positive tal lægges til, og negative tal trækkes fra den afgiftspligtige  

 mængde.
Beholdningsopgørelse Virksomheder, der bruger metode b eller c til opgørelse af den  

 afgiftspligtige mængde, skal i beholdningsopgørelsen M 61 angive beholdningen  

 af ubeskattede banderolerede varer.
Beholdningsopgørelsen udarbejdes månedsvis (metode b) eller kvartalsvis  

 (metode c) samt ved ophør eller ejerskifte.
Opgørelsen udfyldes i 2  

 eksemplarer på grundlag af interne optællingslister, og varerne specificeres  

 efter konteringsplanen og flaskestørrelse.
. Dispensation Toldvæsenet kan tillade, at beholdningsopgørelse M 61 erstattes af en  

 beholdningsopgørelse, som udarbejdes på grundlag af virksomhedens  

 lagerkartotek el lign.
Tilladelsen er betinget af, at virksomheden fører et  

 fuldt specificeret lagerkartotek el lign, der til stadighed er ajourført, og  

 at virksomheden jævnligt afstemmer lageret med kartoteket.
Udleveringsregnskab De registrerede virksomheder skal føre regnskab over den afgiftspligtige  

 udlevering af banderoleret vin og frugtvin, dvs over den udlevering, som der  

 skal betales afgift af.
 Regnskabet over den afgiftspligtige udlevering skal omfatte vin og  

 frugtvin, som er solgt til detailforretninger, restaurationer mv, eller er  

 overført til detailudsalg eller restaurationer, der ejes af virksomheden,  

 samt prøver, gaver, repræsentation og eget forbrug.
 Virksomheder, der bruger metode a eller b, skal gennem det almindelige  

 forretningsregnskab kunne gøre rede for den afgiftspligtige udlevering.
Virksomheder, der bruger metode c, skal i et særligt udleveringsregnskab M  

 63 gøre rede for den afgiftspligtige udlevering af banderoleret vin og  

 frugtvin og for enhver returnering af vin og frugtvin, som er beskattet efter  

 den afgiftssats, der gælder ved returneringen.
Returvarer indføres som  

 negativ postering.
Det særlige udleveringsregnskab indeholder foruden  

 kolonner til dato og bilagsnummer en kolonne for hver konto.
Alle udleveringsbilag (fakturaer, notaer, følgesedler el lign) posteres  

 hver dag med oplysning om dato, bilagsnummer og udleveret litermængde under  

 hver konto.
Flasker kan regnes om til liter på grundlag af  

 standard-cl-indholdet for de pågældende flaskestørrelser.
Litertallet behøver  

 ikke at være anført på bilag eller bilagskopier.
De enkelte kolonner i regnskabet tælles sammen for hver kalendermåned.  

 Litermængden overføres til afgiftsangivelsen.
Regnskabet afsluttes og  

 underskrives ved kalenderårets udgang samt ved ophør eller ejerskifte.
. Dispensation Toldvæsenet kan tillade, at det særlige udleveringsregnskab M 63 helt  

 eller delvis erstattes af virksomhedens eget regnskab.
 Tilladelsen er betinget af, at virksomhedens eget regnskab indeholder  

 mindst samme eller tilsvarende oplysninger som det særlige  

 udleveringsregnskab, og at regnskabet er tilrettelagt på en sådan måde, at  

 det er muligt at føre en betryggende kontrol.
Frugtvin Virksomheder, der fremstiller frugtvin, skal foruden det almindelige  

 regnskab for registrerede virksomheder (kontrollovsregnskab mv) føre regnskab  

 over fremstillingen af frugtvin og over beholdningen af uaftappede varer.
Regnskabet over fremstillingen mv føres i driftsbog M 55, som indeholder  

 følgende 4 konti 1 a Saft, hensat til gæring 1 b Gæret saft, tilsat ethanol 1 c Frugtvin til lagring, blanding mv 1 d Ethanol Driftsbogen føres efter vejledningen foran i bogen.
Når en virksomhed ændrer varernes sammensætning eller mængde, fx blanding,  

 overførsel til en anden konto, tilsætning af vand mv, skal den udfylde  

 frugtvinsblandingsseddel M 56 i 2 eksemplarer.
På blandingssedlen skal der  

 gøres rede for behandlingerne mv og for udbyttet.
De fremstillede varer overføres til regnskabet over til- og afgang af  

 ubanderolerede varer, når varerne er tappet på flaske.
Posteringen skal ske  

 månedsvis eller kvartalsvis på grundlag af et internt regnskab over den  

 tappede mængde.
Denne skal beregnes efter det virkelige cl-indhold i de  

 tappede flasker.
Driftsbogens konto 1 c skal afsluttes ved udløbet af hvert kvartal.
Der  

 foretages følgende ultimoposteringer under rubrikken Afgang - antallet af liter, der er tappet - slutbeholdningen ved kvartalets udløb.
 Derefter posteres balancen under hver afgiftsklasse, og til- og  

 afgangskolonnerne tælles sammen og skal balancere to og to.
 Differencer og slutbeholdninger overføres til kvartalsopgørelse M 308.
 Alle konti i driftsbogen afsluttes ved kalenderårets udløb, og  

 beholdningerne overføres til driftsbogen for det følgende kalenderår.
Faktura Virksomheden skal ved enhver udlevering af vin og frugtvin skrive en  

 faktura i mindst 2 eksemplarer.
Det ene sendes til modtageren.
Ved udlevering til virksomhedens egen detailforretning, herunder  

 restaurationer, der ejes af virksomheden, og ved udlevering af  

 konsignationsvarer, gratis udlevering mv eller til brug i virksomheden, skal  

 der skrives en nota, følgeseddel el lign.
Fakturaerne mv skal være nummereret  

 fortløbende.
Fakturaerne mv skal oplyse - udskrivningsdato - leverandørens navn og adresse - modtagerens navn og adresse - varernes art og varenavn (etiketbetegnelse) - antal flasker af hver flaskestørrelse - pris.
 På fakturaer over ubanderolerede varer skal anføres Ubanderoleret.
 Varer under samme afgiftsklasse skal så vidt muligt anføres samlet.
 Hvis virksomheden har eget detailudsalg, må den nummerrække, som  

 virksomheden bruger til den afgiftspligtige udlevering, ikke anvendes i  

 detailudsalget.
Toldvæsenet kan tillade, at varearten ikke oplyses, så der kun anføres  

 varenavn.
Tilladelsen er betinget af, at virksomheden i en fortegnelse  

 oplyser om vareart og afgiftsklasse for hver enkelt varenavn.
 Virksomheder med eget detailudsalg kan i stedet for at skrive  

 overførselsbilag notere overførsler fra virksomhedens engrosafdeling til  

 detailudsalget i et kartotek eller på særlige lister, i lagerbøger o lign,  

 der fx er inddelt med rubrikker til varespecifikation.
 Toldvæsenet kan tillade, at detailvinhandlere helt fritages for at skrive  

 bilag eller føre regnskab over varer, der bliver overført til detailudsalget,  

 hvis der ved detailsalget skrives bilag til kunderne, og varerne specificeres  

 efter samme retningslinier som for fakturaer.
Regnskabsmatariale Anskaffelse En fortegnelse over de særlige regnskabsblanketter mv, der skal bruges, er  

 optaget i bilag 3.
Opbevaring Regnskabsmateriale, der ikke skal indsendes til toldvæsenet, skal  

 opbevares i mindst 5 år efter regnskabsårets udløb.
Aflevering Kontrollovsregnskabet (M 302-304 og 307-308) skal afleveres til  

 toldvæsenet senest den 15. i den måned, der følger efter udløbet af det  

 pågældende kvartal.
 Regnskabet skal i øvrigt afleveres til toldvæsenet efter følgende regler:
 Virksomheder, der bruger metode a, skal sende afgiftsopgørelse M 62 sammen  

 med afgiftsangivelsen for den pågældende måned, dvs senest den 15. i den  

 følgende måned.
 Virksomheder, der bruger metode b, skal sende afgiftsopgørelse M 62 og det  

 ene eksemplar af beholdningsopgørelse M 61 sammen med afgiftsangivelsen for  

 den pågældende måned, dvs senest den 15. i den følgende måned.
Virksomheder, der bruger metode c, skal sende afgiftsopgørelse M 62 og det  

 ene eksemplar af beholdningsopgørelse M 61 sammen med afgiftsangivelsen for  

 den sidste måned i det pågældende kvartal, dvs senest den 15. i den måned,  

 der følger efter kvartalet.
Virksomheder, der fører udleveringsregnskab M 63,  

 skal sende dette regnskab senest 15 januar det følgende år.
 Virksomheder, der fremstiller frugtvin, skal sende driftsbog M 55 senest  

 15 januar det følgende år.
Beholdere Type Som beholdere til vin og frugtvin må anvendes glasflasker og lerdunke, som  

 almindeligt bruges her i landet, samt engangsemballager af pap, plast,  

 alulaminat o lign, når rumindholdet ligger inden for de godkendte  

 beholderstørrelser.
Der må ikke bruges flasker mv af en sådan type eller med en sådan  

 lukkeanordning, at banderolen ikke kan anbringes forsvarligt.
Flasker med  

 kurvefletning må bruges, hvis banderolen kan sættes på i hele sin udstrækning  

 uden at berøre kurvefletningen, og uden at banderolen dækkes helt eller  

 delvis af kurvefletningen.
 Beholderne skal i almindelighed tilkendegive sig som beholdere til vin og  

 frugtvin.
 Til mousserende vin og mousserende frugtvin kan det sædvanlige udstyr  

 anvendes, hvis papiret, stanniolet o lign sidder så fast, at banderolen ikke  

 kan fjernes uskadt ved at tage papiret mv af.
Det er tilladt at anbringe et bånd (ikke over 1,5 cm bredt), der fra  

 kapslen føres ned ad flaskehalsen.
Kapslen mv må dog ikke være så lang, at  

 banderolen ikke kan anbringes forsvarligt.
Rumindhold Beholdere til detalisalg Der må kun anvendes følgende beholderstørrelser:
Beholdere til restaurationer o lign Til restaurationer, hoteller, marketenderier o lign er det endvidere  

 tilladt at anvende følgende beholderstørrelser:
Toldvæsenet kan i øvrigt efter ansøgning give virksomheden tilladelse til  

 at udlevere vin og frugtvin til restaurationer o lign i beholderstørrelser,  

 der afviger fra de ovennævnte størrelser.
Beholderne må dog højst være på 60  

 liter.
Banderoler Før virksomheden udleverer vin og frugtvin til forbrug her i landet, skal  

 varerne være tappet på beholdere, der skal være forsynet med en banderole og  

 en etiket, se i øvrigt afsnittet Etiketter.
 Undtaget fra disse bestemmelser er vin og frugtvin, der ubeskattet  

 overføres til en anden registreret virksomhed eller til en virksomhed med  

 tilladelse fra toldvæsenet til ubeskattet køb af vin og frugtvin.
Også handelsprøver, der udleveres fra en registreret virksomhed i  

 forbindelse med salg eller prøve o lign, er undtaget fra bestemmelserne om  

 banderolering mv.
Det er dog en betingelse, at prøveflaskerne for vin og  

 frugtvin under afgiftsklasse 1 og 2 er under 20 cl og for andre varer under  

 12,5 cl, og at flaskerne fremtræder som handelsprøver.
 Det er ikke tilladt at udlevere prøver til en forhandler til videregivelse  

 til dennes kunder.
 Prøverne kan ikke fritages for afgift og skal opbevares samlet i  

 virksomheden, som skal kunne gøre rede for, hvad der er udleveret.
Banderolerne, som toldvæsenet lader fremstille, findes i 2 udgaver, nemlig  

 selvklæbende banderoler og ikke-selvklæbende banderoler.
Virksomheden skal  

 selv vælge banderoletype.
Den type, der er valgt, skal anvendes til al vin og  

 frugtvin.
 En virksomhed kan sædvanligvis kun gå fra den ene til den anden  

 banderoletype ved et kvartalsskifte.
Størrelse og anvendelse Begge banderoletyper fremstilles i følgende 3 størrelser, der anvendes som  

 vist i oversigten Bande- Format i mm role Flaske Selv- Ikke-selv klæbende klæbende Stor over 60 cl 105 x 13 191 x 15 Mellem 15-155 cl 85 x 13 150 x 14 Lille under 15 cl 62 x 10 106 x 12 Til beholdere med et cl-indhold mellem 60 og 155 kan virksomheden således  

 vælge mellem at bruge »stor« eller »mellem« banderole.  

 Toldvæsenet kan i øvrigt i særlige tilfælde tillade, at banderolerne bruges  

 til andre flaskestørrelser end dem, de er bestemt til.
Påtryk Banderolerne leveres med følgende påtryk:
 Vin m.m. samt afgiftsklasse.
 Beholderstørrelse angivet i brøk (2/1, 1 1/2, 1/1, 3/4 osv).
 Kodenummer for den virksomhed, der har banderoleret varerne.
 Som kodenummer anvendes de første 6 cifre af virk.nr.
Virksomheder, der har bifirmaer med selvstændigt virk-nr (bifirmaer, som  

 er selvstændigt registreret efter momsloven), skal således for varer, der  

 banderoleres i bifirmaets navn, anvende dette firmas virk-nr.
Hvis bifirmaet  

 ikke har selvstændigt virk.nr, anvendes hovedvirksomhedens virk-nr Tilsætningsstoffer.
Banderolerne vil efter anmodning kunne leveres med  

 følgende standardtekster:
Tilsatte konserveringsstoffer: Sulfitter eller Tilsatte konserveringsstoffer: Sulfitter og sorbater.
Bestilling og levering Banderolerne bestilles hos toldvæsenet på en bestillingsseddel - M 84 til  

 selvklæbende og M 83 til ikke-selvklæbende banderoler.
Leveringstiden for banderoler er 16 - 18 arbejdsdage, og banderoler må  

 derfor bestilles i god tid, før de skal bruges.
Der kan kun bestilles  

 banderoler til virksomhedens normale forbrug i højst 6 måneder.
 Når virksomheden har modtaget banderolerne, skal de tilskrives  

 virksomhedens regnskab.
Banderoler må ikke afhændes, og de kan ikke byttes.
Beskadigede banderoler  

 skal afleveres til toldvæsenet.
Større differencer i banderolebeholdningen  

 skal anmeldes til toldvæsenet, så snart differencen er konstateret.
 For bestilling og levering gælder i øvrigt følgende:
Selvklæbende banderoler Selvklæbende banderoler leveres i ruller a 500, 1 000, 4 000 eller 6 000  

 stk.
Store banderoler kan dog ikke leveres i ruller a 6 000 stk.
Hver rulle  

 indeholder i begyndelsen og slutningen en bane på 50 cm uden banderoler.
 Rullerne er forsynet med en papkerne med en indvendig diameter på 40 mm.  

 Produktionsdatoen står på papkernen.
Hver rulle leveres indsvejset i en plastpose.
På den står antallet af  

 banderoler i rullen og produktionsdatoen.
På rullen sidder en banderole uden  

 toldvæsenets mærke.
 Af hensyn til banderoleoptælling er der på bagsiden af basispapiret for  

 hver 50 banderoler et påtryk, der angiver, hvor mange banderoler der er  

 tilbage i rullen.
Banderolerne må ikke udsættes for større temperaturudsving- Leverandøren  

 af selvklæbende banderoler garanterer, at klæbeevnen for ikke-anvendte  

 banderoler, der opbevares ved normal stuetemperatur, holder i mindst 2 år.  

 Det betyder, at banderoler, der er mere end 2 år gamle, ikke må anvendes.
Når  

 banderolen er sat på, er klæbeevnen ubegrænset.
 Selvklæbende banderoler koster pr 1 september 1987 24,80 kr + moms pr 500  

 stk for alle banderolestørrelser.
Ikke-selvklæbende banderoler Ikke-selvklæbende banderoler leveres i bundter a 100 stk.
Der skal til påsætningen bruges et flydende klister, som er autoriseret  

 til dette brug.
Klistret kan købes i flasker eller dunke a 2 1/2, 5 eller 10  

 kg hos:
Frede Andersens Fabriker 4623 Ll Skensved Der følger en brugsanvisning med klistret.
 Ikke-selvklæbende banderoler koster pr 1 september 1987 6,20 kr + moms pr  

 100 stk for alle banderolestørrelser.
Påsætning Banderolerne skal anbringes over flaskelukket på en sådan måde, at flasken  

 ikke kan åbnes, uden at banderolen ødelægges.
De selvklæbende banderoler skal  

 anbringes med toldvæsenets mærke på selve lukkeanordningen (kapsel, prop mv)  

 og ned ad flaskehalsens side.
 De ikke-selvklæbende banderoler skal anbringes med toldvæsenets mærke over  

 lukkeanordningen.
 Banderoler til pure-pak kartoner kan dog anbringes på emballagens  

 sideflade i umiddelbar tilknytning til - men uden at dække - emballagens  

 etiket eller påtryk.
Beskadigede banderoler må ikke anvendes.
Beskadiges banderolen efter  

 påsætningen, skal varen afbanderoleres.
Banderolering i udlandet Toldvæsenet kan efter ansøgning give tilladelse til banderolering på  

 produktionsstedet eller aftapningsstedet i udlandet.
Afbanderolering Når en virksomhed ønsker varer afbanderoleret, skal den udfylde en  

 afbanderoleringsliste M 405 i 2 eksemplarer med en specifikation af de varer,  

 der ønskes afbanderoleret, se afsnittet Regnskab.
Etiketter Reglerne om etikettering af vin og frugtvin findes dels i EF's  

 vinmarkedsordning, dels afgiftsloven/kontrolloven.
Reglerne i EF's vinmarkedsordning om etikettering af vin omfatter  

 foreløbig kun rød-, hvid- og rosevin.
Reglerne er fastsat i Rådets forordning  

 nr 355/79 af 5 februar 1979 om fastsættelse af almindelige regler for  

 betegnelse og præsentation af vin og druemost (udstyrsforordningen) samt i  

 Kommissionens forordning nr 997/81 af 26 marts 1981 om  

 gennemførelsesbestemmelser.
Der er ikke fastsat EF-regler for etikettering af andre druevine, dvs  

 mousserende vin, hedvin, vermouth o lign, eller for frugtvin.
For disse varer  

 gælder de nationale regler, dvs regler, der er fastsat efter kontrolloven og  

 afgiftsloven samt reglerne i Indenrigsministeriets bekendtgørelse nr 301 af  

 28 oktober 1959 om vin og spiritus og anordning nr 17 af 22 januar 1930 om  

 frugtvin og rosinvin.
 Ved fastsættelsen af de nationale regler er der tilstræbt den størst  

 mulige tilpasning til reglerne i EF's vinmarkedsordning.
 Etiketteringsreglerne skal være opfyldt, før de pågældende varer udleveres  

 fra virksomheden til forbrug her i landet.
 Der skelnes mellem oplysninger, der skal angives på de respektive varer  

 (obligatoriske oplysninger), oplysninger, som må angives (tilladte  

 oplysninger), og oplysninger, som ikke må angives.
 De obligatoriske oplysninger skal som hovedregel stå på samme etiket.
 Oplysninger skal gives med tydelige og letlæselige bogstaver, der ikke kan  

 slettes, og som er tilstrækkelig store til, at de ses klart på den baggrund,  

 som de er trykt på, og til, at man tydeligt kan skelne dem fra de andre  

 påskrifter og illustrationer mv.
 Ved forhandling af vin og frugtvin her i landet må der ikke anvendes  

 betegnelser, etiketter, reklamer o lign, der kan give køberen det indtryk, at  

 varen er spiritus eller vin af en anden art end den, varen er beskattet  

 efter.
Etiketteringsreglerne er i det følgende behandlet særskilt for - rød-, hvid- og rosevin - mousserende vin, hedvin, vermouth o lign - frugtvin.
Rød-, hvid- og rosevin For disse varer gælder som nævnt reglerne i EF's vinmarkedsordning.
 Der skelnes mellem varer med oprindelse i EF og varer med oprindelse i  

 tredjelande.
EF-varer er opdelt i bordvin, bordvin med geografisk angivelse (landvin)  

 og kvbd (kvalitetsvin fra bestemte dyrkningsområder). Tredjelandsvarer er  

 opdelt i vin med geografisk angivelse og vin uden geografisk angivelse.
For  

 vin fra tredjelande må betegnelserne bordvin, landvin og kvbd ikke anvendes.
De obligatoriske oplysninger er anført nedenfor samt i omstående oversigt.  

 Der er endvidere optaget en oversigt over tilladte oplysninger.
På  

 etiketterne må ikke optages andre oplysninger end de obligatoriske og de  

 tilladte.
Obligatoriske oplysninger . Vareart For bordvin skal etiketten indeholde benævnelsen Bordvin på et af  

 EF-sprogene.
For kvbd skal etiketten indeholde oplysning om det bestemte  

 dyrkningsområde, som vinen hidrører fra, samt betegnelsen kvbd eller en  

 særlig betegnelse, som traditionelt anvendes, fx Qualitætswein eller  

 Appelation controlee.
 Tredjelandsvin med geografisk angivelse skal på etiketten indeholde  

 oplysning om den geografiske enhed og tredjelandsvin uden geografisk  

 betegnelse benævnelsen Vin på et af EF-sprogene.
. Aftapningsvirksomhed/importør For vin, der er aftappet her i landet eller i et andet EF-land, skal  

 angives navn og hjemsted for tappevirksomheden.
For vin, der er aftappet som  

 lønarbejde hos en aftapningscentral, skal angives navn og hjemsted for den  

 virksomhed, der har sendt vinen til aftapning.
For vin, der er indført på flasker fra tredjelande, skal angives navn og  

 hjemsted for den pågældende importør.
Hvis vinen er overført ubanderoleret  

 fra importøren til en anden registreret virksomhed, kan dog i stedet angives  

 navn og hjemsted for den virksomhed, der har foretaget banderoleringen.
 Virksomhedens forbindelse med vinen skal angives klart med udtryk som fx  

 Aftappet af ......, Aftapningsvirksomhed eller - for vin, der er indført på  

 flaske fra tredjelande - Indført af...... eller Importør.
. Oprindelsesland Vinens oprindelsesland skal angives.
For bordvin, der er fremstillet ved blanding af vine fra forskellige  

 EF-lande, skal - på dansk - angives Blanding af vine fra flere lande i Det  

 europæiske Fællesskab.
Det bemærkes, at det ikke er tilladt at blande EF-vine  

 og tredjelandsvine eller tredjelandsvine indbyrdes.
 Hvis vinen ikke er fremstillet i det EF-land, hvor druerne er høstet, skal  

 angives Vin fremstillet i........ af druer høstet i ...... med indsættelse af  

 navnene på de pågældende medlemslande.
. Litermængde Litermængden angives med det nominelle volumen, dvs den mængde, som  

 beholderen anses for at indeholde i liter (1), centiliter (cl) eller  

 milliliter (ml).
 Det nominelle volumen skal angives med typer af mindst følgende  

 størrelser:
 over 100 cl mindst 6 mm høje tal.
 100-21 cl mindst 4 mm høje tal.
 20 cl og herunder mindst 3 mm høje tal.
 Der er tilladt følgende negative tolerance:
+++OPSTILBEG+++ Nominelt volu- Maximalt tilladt men i milliliter negative tolerance (fra - til) pct ml 5 - 50 9 - 50 - 100  

 - 4,5 100 - 200 4,5 - 200 - 300 - 9 300 - 500 3 - 500 - 1 000 - 15 1 000 - 10 000 1,5 - +++OPSTILSLUT+++ Den negative afvigelse er den mængde, det faktiske indhold er mindre end  

 den pågældende flaskes nominelle volumen.
Mousserende vin, hedvin, vermouth o lign Obligatoriske oplysninger . Vareart Vareart angives efter lovgivningens almindelige bestemmelser, dvs  

 Indenrigsministeriets bekendtgørelse nr 301 af 28 oktober 1959 om vin og  

 spiritus, samt Miljøministeriets bekendtgørelse nr 66 af 20 februar 1981 om  

 mærkning af færdigpakkede levnedsmidler bestemt til den endelige forbruger.
. Oprindelsesland . Aftapningsvirksomhed/importør Der gælder tilsvarende regler som for rød-, hvid- og rosevin.
. Litermængde Der gælder tilsvarende regler som for rød-, hvid- og rosevin.
Tilladte oplysninger . Ethanolindhold Eventuelt ethanolindhold skal angives efter reglerne ifølge oversigten  

 over tilladte oplysninger vedrørende rød-, hvid- og rosevin.
. Andre oplysninger Af andre oplysninger, som må angives, kan nævnes:
- fremstillingsmåde, herunder lagring - den historiske baggrund, fx Fremstillet siden........
 - producentens navn (hvis fx vinen ikke aftappes og banderoleres af  

 producenten) samt navnet på den, der har deltaget i den handelsmæssige  

 distribution, når den pågældendes forbindelse med vinen tydeligt angives, fx  

 Distribueret af ........
 - forbrugervejledning.
Frugtvin Obligatoriske oplysninger . Vareart Varearten skal angives ved betegnelsen Frugtvin, Æblevin, Abrikosaperitif  

 el lign skrevet i eet ord med lige store typer og med samme farve og  

 udformning.
Vin må ikke stå alene, og det må ikke fremhæves i forhold til  

 Frugt m.m.
 Varenavn eller »fantasi-betegnelser«, der ikke tydeligt angiver,  

 at der er tale om en frugtvin, anses ikke som tilstrækkelig varebetegnelse.
Oplysning om varearten skal for her i landet fremstillet frugtvin angives  

 på dansk.
For indført frugtvin kan oplysningerne angives på de her i landet  

 mere alment kendte fremmede sprog, herunder engelsk, tysk og fransk.  

 Varearten må i så fald i overensstemmelse med det pågældende sprog anføres i  

 2 eller flere ord, fx Fruit Wine og Vin de fruit.
 For mjød gælder, at varearten alene skal angives med betegnelsen mjød.
 For blandinger af druevin og frugtsaft/mineralvand skal varearten angives  

 med betegnelsen vinholdig drikkevare.
. Oprindelsesland . Aftapningsvirksomhed/Importør Der gælder tilsvarende regler som for rød-, hvid- og rosevin.
. Litermængde Der gælder tilsvarende regler som for rød-, hvid- og rosevin.
Tilladte oplysninger . Ethanolindhold Eventuelt ethanolindhold skal angives efter reglerne ifølge oversigten  

 over tilladte oplysninger vedrørende rød-, hvid- og rosevin.
. Type Betegnelserne Tør, halvtør eller sød må anvendes.
For mousserende  

 frugtvin, dvs varer med et overtryk på mindst 3 bar, må anvendes udtrykket  

 Mousserende.
 Det er tilladt at angive, at frugtvinen repræsenterer en bestemt vintype,  

 fx rødvinstype, men der må ikke benyttes angivelser, som indeholder  

 beskyttede betegnelser som fx Portvinstype eller Bordeauxtype.
 Der må benyttes betegnelser som Vermouthtype og Aperitif, da disse  

 betegnelser ikke er beskyttede.
. Andre oplysninger Af andre oplysninger, som må angives, kan nævnes:
- fremstillingsmåde, herunder lagring - den historiske baggrund, fx Fremstillet siden........
- producentens navn (hvis fx varen ikke aftappes og banderoleres af  

 producenten) samt navnet på den, der har deltaget i den handelsmæssige  

 distribution, når den pågældendes forbindelse med frugtvinen tydeligt  

 angives, fx Distribueret af - anbefalinger om varens anvendelse, fx hvilke retter, den kan serveres  

 til, serveringstemperatur, hvordan den bedst opbevares.
Ikke-tilladte oplysninger På etiketter og i markedsføringsmateriale for frugtvin må ordet Vin kun  

 anvendes i sammensatte betegnelser, der er skrevet i et ord, fx Frugtvin og  

 Kirsebærvin.
Betegnelserne Frugt vin, Kirsebær vin o lign må ikke anvendes i  

 hverken varens betegnelse (navn) eller i forklarende omtale af varen.
Der må ikke anvendes betegnelser eller illustrationer, som kan give  

 køberen indtryk af, at der er tale om en spiritus eller en druevin.
Udtryk  

 som Punch, Bitter, Cocktail og Kir anses som betegnelser, der er forbeholdt  

 spiritusafgiftspligtige varer og må derfor ikke anvendes som betegnelse for  

 eller indgå i navnet på en frugtvin.
Der er dog ikke noget i vejen for, at  

 der i en sammenlignende omtale oplyses, at frugtvinen er velegnet som  

 ingrediens i fx cocktails, eller at den kan drikkes i stedet for eller på  

 samme måde som fx en Kir.
Etiketter og markedsføringsmateriale til frugtvin må ikke under nogen form  

 illustreres med tegninger mv, som kan skabe indtryk af, at der er tale om en  

 druevin.
Eksempelvis må der ikke vises vindrueklaser eller druestokke eller  

 benyttes betegnelser, som er forbeholdt druevine, fx betegnelsen Chateau.
Afregning af afgift Afgiftsangivelse Den registrerede virksomhed skal opgøre den afgiftspligtige mængde for  

 hver måned.
Efter udløbet af hver måned og senest den 15. i den efterfølgende  

 måned skal virksomheden angive den mængde af vin og frugtvin, som der skal  

 betales afgift af.
Differencer mv i den ubanderolerede beholdning samt  

 udligningstillæg skal angives særskilt på angivelsen for den sidste måned i  

 kvartalet.
Angivelsen skal afgives på en blanket, som toldvæsenet sender til  

 virksomheden.
Hvis virksomheden ikke modtager blanketten, skal virksomheden  

 henvende sig til toldvæsenet.
Angivelsen skal underskrives af virksomhedens  

 ansvarlige ledelse.
 Angivelsen skal også afgives, selv om der ingen afgiftspligtig mængde er  

 at beskatte.
 Hvis en virksomhed ikke afleverer angivelsen inden den nævnte frist, kan  

 toldvæsenet inddrage registreringen, indtil angivelsen er afgivet.
Indbetaling af afgift Virksomheden skal indbetale afgiften for en måned senest den 20. i den 2.  

 måned efter opgørelsesmåneden.
Dvs, at fx afgiften for januar skal indbetales  

 senest den 20 marts.
Afgiften af differencer mv i beholdningen af  

 ubanderolerede varer samt udligningstillæg skal indbetales sammen med  

 afgiften for den sidste måned i kvartalet.
Til brug ved indbetalingen sender toldvæsenet et girokort på  

 afgiftsbeløbet.
Hvis afgiften ikke betales over postgirokontoen, men direkte  

 til toldvæsenet, skal virksomheden vedlægge eller medbringe girokortet.
 Hvis afgiften ikke betales i rette tid, skal virksomheden betale 1,3 pct i  

 månedlig rente for hver påbegyndt måned fra forfaldstidspunktet, dog mindst  

 10 kr.
 Hvis afgiften ikke er betalt senest den 14. dag, efter at fristen er  

 udløbet, kan toldvæsenet inddrage virksomhedens registrering, indtil afgiften  

 er betalt.
 Hvis en virksomhed ikke betaler afgiften i rette tid, kan toldvæsenet  

 pålægge den at afgive afgiftsangivelsen for en kortere periode end en måned.  

 Toldvæsenet kan også pålægge sådanne virksomheder en kortere betalingsfrist  

 end den normale eller kræve, at virksomheden stiller sikkerhed for betaling  

 af afgiften.
Hæftelse for afgift For betaling af afgift hæfter den, der som ejer, forpagter eller lignende  

 driver virksomheden for egen regning.
Kontrolregler Toldvæsenets kontrolrettigheder Toldvæsenet har ret til at foretage eftersyn i lokaler, der bruges af  

 registrerede virksomheder, dvs fremstillings-, lager-, kontor- og  

 butikslokaler o lign.
 Toldvæsenet kan kræve at efterse virksomhedens varebeholdning,  

 forretningsbøger og andet regnskabsmateriale samt korrespondance mv.
Toldvæsenet har også ret til at foretage eftersyn af varebeholdninger og  

 regnskaber mv hos ikke-registrerede erhvervsdrivende, som har  

 handelsforbindelse med registrerede virksomheder.
Toldvæsenet kan forlange at  

 få oplysninger fra disse erhvervsdrivende om deres salg til eller køb fra  

 registrerede virksomheder.
 Eftersyn i virksomheden sker normalt i virksomhedens sædvanlige  

 forretningstid, men toldvæsenet kan også kræve at få adgang til virksomheden  

 uden for denne tid.
Virksomhedens pligter Virksomhedens indehaver og de personer, der er ansat i virksomheden, skal  

 yde toldvæsenet fornøden vejledning og hjælp ved eftersynene, fx ved  

 optælling af beholdningerne og udtagelse af prøver, samt ved gennemgang af  

 forretningsbøger, regnskabsmateriale og korrespondance mv.
 Virksomheden skal også stille nødvendige redskaber til rådighed for  

 kontrollen ved fustagemåling mv.
 Varerne skal opbevares på en sådan måde, at beholdningen kan gøres op.  

 Ubanderolerede og banderolerede varer må ikke blandes sammen.
Fustager, reoler og kasser mv, der bruges til opbevaring af ubanderolerede  

 varer, skal være forsynet med mærkesedler (fustagekort og rumkort).  

 Mærkesedlerne skal oplyse om konto i kontrollovsregnskabet, vareart og  

 litermængde.
For flaskevarer skrives antal flasker og flaskestørrelse i  

 stedet for litermængde.
Fustager, der bruges som lagerfade, skal være forsynet med oplysning om  

 fustagens kapacitet i liter og spunsdybden, dvs afstanden fra midten af  

 spunshullets underkant til lagerstaven.
Fustagerne skal så vidt muligt  

 stilles således, at varer under samme kontrollovskonto opbevares samlet.
 Flaskevarer skal også være sorteret efter kontobetegnelse, og de skal være  

 anbragt efter flaskestørrelse på en sådan måde, at der er nem adgang til at  

 tælle beholdningen op.
Efterbetalinger og skønsmæssige ansættelser Hvis det konstateres, at en virksomhed har angivet den afgiftspligtige  

 mængde urigtigt og derved betalt for lidt i afgift, skal virksomheden betale  

 det skyldige beløb senest 14 dage efter, at toldvæsenet har fremsat kravet.
 Kan det skyldige afgiftsbeløb ikke gøres op på grundlag af virksomhedens  

 regnskaber, kan toldvæsenet skønsmæssigt ansætte afgiftstilsvaret.  

 Virksomheden kan anke ansættelsen til momsnævnet.
 Hvis afgiften ikke betales i rette tid, skal virksomheden betale 1,3 pct i  

 månedlig rente for hver påbegyndt måned fra den 1. i den måned, i hvilken  

 beløbet skal betales af virksomheden, dog mindst 10 kr.
Straffebestemmelser Forsætlige eller groft uagtsomme overtrædelser af afgiftsloven eller de  

 forskrifter, som er udstedt i henhold til loven, kan straffes med bøde.
 I tilfælde af forsætlig afgiftsunddragelse kan straffen stige til hæfte  

 eller fængsel indtil 2 år.
 For overtrædelser, der begås af aktieselskaber, anpartsselskaber,  

 andelsselskaber el lign, kan der pålægges selskabet som sådant bødeansvar.
Momsnævnet Det nævn, der er nedsat efter momsloven, har den endelige administrative  

 afgørelse af - spørgsmål om varers afgiftspligt - spørgsmål om, hvilken afgiftssats en vare skal beskattes efter - spørgsmål om, hvorvidt betegnelser, etiketter, reklamer o lign er i  

 overensstemmelse med afgiftslovens bestemmelser - klager over toldvæsenets skønsmæssige ansættelser.
Nævnet består af 6 medlemmer, 2 repræsenterer Ministeriet for skatter og  

 afgifter, og 4 erhvervslivet.
Ministeren for skatter og afgifter udpeger  

 formanden for nævnet.
 Man kan henvende sig til nævnet enten direkte eller gennem toldvæsenet.
 Hvis en virksomhed ønsker at indbringe en skønsmæssig ansættelse for  

 nævnet, skal den anmode toldvæsenet om det senest 4 uger efter, at  

 virksomheden har fået skriftlig meddelelse om ansættelsen.
 Virksomheden kan fremstille sin sag mundtligt for nævnet.
 Nævnets adresse er:
Nævnet vedrørende Merværdiafgift mv Frederiksholms Kanal 25 1220 København K Bilag 3 Fortegnelse over blanketter mv Blanket nrBlanketnavn A 95 VA 1, ledsagedokument for fællesskabsvarer med undtagelse af kbvd og  

 vinsprit A 97 VA 3, ledsagedokument for vin indført fra tredjelande med undtagelse  

 af vinsprit A 98 VA 2, ledsagedokument for kvbd A 99 VA 5, ledsagedokument for fællesskabsvarer med undtagelse af vinsprit  

 (indenlandsk transport) M 55 Frugtvinsdriftsbog M 56 Frugtvinsblandingsseddel M 60 Afgiftsangivelse M 61 Beholdningsopgørelse, banderoleret vin og frugtvin mm M 62 Afgiftsopgørelse, banderoleret vin og frugtvin mm M 63 Udleveringsregnskab, banderoleret vin og frugtvin mm M 75 Legitimationskort, kontrollov M 76 Anmeldelse, kontrollov mv M 77 Legitimationskort, hvidt M 78 Legitimationskort, grønt M 79 Legitimationskort, fremstilling af frugtvin mm M 83 Bestillingsseddel, ikke-selvklæbende banderoler M 84 Bestillingsseddel, selvklæbende banderoler M 86 Indførselsanmeldelse M 301 VI 2, indførselsdokument for vin, druemost og druesaft M 302 Kontrolregnskab, kvalitetsvine på fustage M 303 Kontrolregnskab, andre ubanderolerede varer end kvalitetsvine på  

 fustage M 304 Kontrolregnskab, banderolering M 305 Regler for regnskabsførelsen M 306 Afgiftsvejledning M 307 Kontrolregnskab - banderoler M 308 Kvartalsopgørelse M 400 (1695) Fustagekort M 401 (1771) Rumkort M 402 (1707) Udleveringsanmeldelse M 403 (1762) Transportanmeldelse M 404 (1764) Aftapningsanmeldelse M 405 (1798) Afbanderoleringsliste M 421 (1805) Anmeldelse - udførsel af banderoler De i parentes anførte numre henviser til Barfod & I Chr Petersen A/S'  

 blanketter, der kan købes hos boghandleren, og som skal anskaffes af  

 virksomhederne.
De øvrige blanketter udleveres af toldvæsenet.
