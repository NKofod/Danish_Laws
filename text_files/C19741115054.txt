Ved ansættelse af fængselslærere, der tidligere har været ansat i  

 folkeskolen, er den lønmæssige placering foretaget efter § 3, stk. 3 i lov om  

 tjenestemandslønninger m.m. og klassificering af tjenestemandsstillinger i  

 staten, folkeskolen og folkekirken.
De pågældende er herefter blevet placeret  

 på det løntrin i lønramme 18/25, der ligger nærmest over det hidtidige  

 løntrin incl. eventuelt særligt tillæg, som er oppebåret i den hidtidige  

 tjenestemandsstilling.
 I den senere tid har der været rejst enkelte sager om forhøjet  

 lønanciennitet for fængselslærere, der tidligere har været ansat indenfor  

 folkeskolen.
 Efter brevveksling med finansministeriet bestemmer direktoratet herved, at  

 fængselslærernes indplacering kan ske i overensstemmelse med reglerne i  

 undervisningsministeriets cirkulære af 12. maj 1972 om fastsættelse af  

 anciennitet for lærere, der ansættes ved statsøvelsesskolerne.
 Dette cirkulære har følgende ordlyd:
 »I henhold til § 3, stk. 2, 2.pkt. i lov nr. 13 af 18. juni 1969 om  

 tjenestemandslønninger m.m. og klassificering af tjenestemandsstillinger i  

 staten, folkeskolen og folkekirken fastsættes følgende:
Ved ansættelse i en stilling som lærer/overlærer i lønrammerne 18/26 ved  

 statsøvelsesskole tildeles der tjenestemanden den lønanciennitet, som han har  

 eller ville have fået tillagt i en stilling som lærer/overlærer i lønrammerne  

 13/21/23 med fradrag af 2 år.
For lærere med 2 års lønanciennitet og derunder  

 i lønramme 13 beregnes lønancienniteten i lønramme 18 fra  

 ansættelsestidspunktet.« Finansministeriet har tiltrådt, at anvendelse af dette cirkulære kan ske  

 med virkning fra den 1. august 1973 for fængselslærere, der er ansat fra  

 eller forud for dette tidspunkt og for fremtidige ansatte fra  

 ansættelsestidspunktet.
 Anstalterne og institutionerne anmodes om at fremkomme med instilling om  

 ændret lønindplacering.
 H.H.Brydensholt.
/A.
Lindberg.
 Kriminalforsorgens institutioner og afdelinger.
