Kendelse fra Pressenævnet i sag nr.  

 31/2000 [K] og [K] samt [K] har klaget til Pressenævnet over  

 en udsendelse bragt i TV 2/Østjylland den 9. februar 2000, idet de  

 mener, at god presseskik er tilsidesat.
 Af den udsendelse, som TV 2/Østjylland bragte den  

 9. februar 2000, fremgår bl.a. at:
Speak: "Mange bliver ramt af en senildemens.
En  

 sygdom, der er svær at stille en diagnose på, men som vi fortalte  

 i går, så åbner der en ny demensklinik, og den kan blive en  

 stor hjælp for de plejehjem, der skal tage sig af de senildemente.
Vi  

 har fulgt det krævende arbejde på et plejehjem i  

 Rønde.
 Det er eftermiddag på plejehjemmet i Rønde.  

 Plejehjemsassistent  Helle  Tonnesen  er netop begyndt på sin  

 aftenvagt.
 Helle  Tonnesen, plejehjemsassistent: Og så  

 løber jeg lige ned efter smøger.
 Beboer: Ja.
H.T.:  Grethe hun tror mange gange, at hun er  

 på et fint hotel.
Du hørte godt, at hun kaldte mig  Hedvig, og  

 jeg er hendes bedste veninde, når hun kalder mig  Hedvig.
Og fra  

 begyndelsen der sagde jeg til hende mange gange til hende.
Jamen jeg hedder  

 jo  Helle, men efterhånden fandt jeg ud af, at hun havde det faktisk  

 godt med, jeg var  Hedvig.
Så det er jeg altså.
 Jeg kommer nu  Grethe.
Speak: Plejehjemmet har 32 beboere.
De 28 er  

 demente i sværere eller lettere grad.
H.T.: Hvem er det, du har på billedet her  

  Grethe? Grethe: Det er min mor.
H.T.: Er det din mor.
Det kunne ellers godt ligne  

  Inge lidt.
 Grethe: Ja, det er  Inge med barnet.
 H.T.: Ja.
 Ansat:  Karoline.
Karoline: Ja Ansat: Er du klar til aftensmad? Speak: Beboerne bor i små grupper.
Det giver  

 en bedre stemning og gør arbejdet lettere for personalet.
De kan  

 lettere gribe ind, hvis beboerne bliver vrede og voldelige.
 Ansat: Skål  Vera.
H.T.: Jeg har cacao med til dig.
Er du træt  

  Frida? Klokken er et kvarter over otte.
Er det så ikke for tidligt,  

 hva'  Frida? Frida: Nej.
H.T.: Nej.
Skal jeg hjælpe dig i seng nu? Frida: Jeg ved ikke, hvem jeg kan stole  

 på.
H.T.: Gør du ikke? Frida: Nej.
 H.T.: Men du kan godt regne med, at jeg vil komme  

 og hjælpe dig i seng, når du har drukket cacaoen.
 Frida: Jeg tror ikke på dig.
Speak: Beboernes humør svinger kraftigt.
Det  

 er værst, når de skal til og i seng.
 (Ældre mandlig beboer følges i seng).
H.T.: Altså han svinger meget, fordi nogle  

 gange er han en meget rar og venlig mand, og andre gange er han meget vred,  

 og altså det, jeg tænker meget på, det er, at jeg ved, at  

 han kan finde på at slå og sparke og bide.
Han snakker meget  

 utydeligt, og der er det vigtigt, at man lige fanger et ord, så kan man  

 sige det til ham igen, fordi så føler han, at man har  

 mødt ham, ik'.
 (utydelig baggrunds snak).
H.T.: Hun kan simpelthen ikke ha', at vi skal  

 hjælpe hende.
Altså hun vil f.eks. ikke vaskes.
 ( Veronika køres tilbage til stuen i sin  

 kørestol).
H.T.: Og det betyder, at til hverdag bliver hun  

 ikke vasket ret meget.
Hun får selv en klud, og så vasker hun  

 sådan lige næsen og måske lige omkring munden, men ellers  

 bliver hun ikke vasket ret meget til hverdag.
Veronika: Lad være med det.
Har du  

 forstået det din H.T.: Men så engang imellem er vi nødt  

 til at sige, jamen nu skal hun vaskes rigtigt, for ellers kommer hun til at  

 lugte.
Og da bliver hun meget meget vred.
Slår og sparker og bider,  

 hvis hun kan komme til det og kalder os alle mulige ting.
Hvis f.eks. som  

  Veronika, hun er en af dem, der er mest voldsom på afdelingen, fordi  

 hun kalder os så mange ting.
Men der er vi blevet gode til, at det  

 fiser lige igennem.
Jeg føler mig ikke som en heks, selvom hun kalder  

 mig en heks.
( Veronika hjælpes fra badeværelset ind  

 på stuen.
Hun er i natkjole og går med et gangstativ).
 H.T.: Kan du sove godt.
Veronika: Ja tak, Mange tak.
Tusind tak.
Du er en  

 snottet tøs.
Du er en snottet tøs.
 ( Veronika ligger i sin seng).
 H.T.: Kan du så sove godt  Thorkild.
 Thorkild: Ja.
H.T.: Jeg syntes ikke, at jeg har ondt af dem, for  

 jeg synes i det store og hele, at de har det godt.
Jeg synes, at vi har god  

 tid til dem og god tid til at hjælpe dem og være omkring dem.  

 Så jeg vil ikke sige, at jeg har ondt af dem.
 Vi har glemt at børste tænderne.
 Altså jeg føler ikke, at de selv ved, at de  

 ikke har styr på tingene ret mange af dem i hvert fald.
Kan du så sove godt.
Det var godt.
Speak: Amtets nye demensklinik åbner til  

 maj." Klagerne har anført, at de har den fornødne  

 retlige interesse i sagen, idet de er nærmeste familie til  Veronika,  

 og idet klageren [K] tillige repræsenterer  Veronika i Rønde  

 Plejehjems pårørenderåd.
Klagerne har endvidere anført, at  Veronika i  

 udsendelsen bliver fremvist på en meget nedværdigende måde,  

 og at indklagede groft har udnyttet, at  Veronika er i en svag og  

 hjælpeløs situation.
Når plejeassistenten  Helle i  

 udsendelsen påstår, at  Veronika, der er en ældre gigtsvag  

 dame, både bider, slår og sparker, er det udtryk for en grov  

 krænkelse af privatlivets fred, og der vises hverken hensynsfuldhed  

 eller takt.
 Klagerne har herudover anført, at  Veronika har  

 haft et lang og aktivt liv i byen, hvor alle kender hende.  Veronikas familie  

 kender hende som en meget blufærdig dame, der aldrig ville have  

 drømt om at vise sig offentligt i natkjole som i udsendelsen, og  

 aldrig selv ville have givet sin tilladelse til optagelserne.
 Klagerne har endvidere anført, at det ligeledes er  

 helt uacceptabelt at filme og lytte ved  Veronikas værelse, mens hun  

 lægges i seng, da det er en uacceptabel indtrængen i hendes  

 privatsfære.
Klageren har herudover anført, at antydningen af,  

 at   Veronika skulle være senildement, er misvisende, idet der ikke fra  

 lægelig side, så vidt familien ved, foreligger en sådan  

 diagnose.
Hvis indklagede ville bringe en udsendelse om demens, var det  

 mindste, man kunne forlange, at der forelå en diagnose for de personer,  

 man viste i udsendelsen.
Endvidere var indklagede godt var klar over, at  

  Veronika ikke har fået stillet diagnosen senildemens, men indklagede  

 udstillede alligevel  Veronika som senildement i udsendelsen Klagerne har videre anfægtet indklagedes oplysning  

 om, at beboerne i deres klare øjeblikke skulle have givet tilladelse  

 til optagelserne.
Klagerne har i denne forbindelse også betvivlet, at  

 plejehjemslederen har givet tilladelse til optagelserne.
Beboernes familier  

 har i hvert fald ikke givet tilladelse hertil.
Indklagede har oplyst, at de stadigt flere demente og  

 deres livsforhold er et væsentligt emne i samfundsdebatten.
Dette var  

 baggrunden for, at man lavede indslaget om beboerne på  

 plejehjemmet.
Indklagede har anført, at man sikrede sig  

 tilladelse fra plejehjemslederen og fra beboerne selv i forbindelse med  

 udsendelsen.
Hertil kommer, at ingen af de beboere, der var med i  

 udsendelsen, er umyndiggjort, og at beboerne i deres klare øjeblikke  

 har accepteret at deltage i udsendelsen, hvilket også gælder for  

  Veronika.
Beboernes tilladelse blev givet til plejehjemslederen om morgenen  

 på optagelsesdagen og igen umiddelbart før optagelserne.
Da  

 plejehjemslederen, der har et indgående kendskab til de ældre,  

 således har oplyst, at beboerne har givet tilladelse til optagelserne,  

 mener indklagede, at de fornødne tilladelser er givet.
 Indklagede har oplyst at være underlagt visse etiske  

 grænser, som i givet fald begrænser de muligheder, som nogle  

 formelle tilladelser giver, og at indklagede netop af sådanne grunde  

 har udeladt mange passager, som skildrede de ældres  

 humørsvingninger og de udfordringer, som disse skaber for  

 personalet.
Indklagede har tillige anført, at hensynet til et  

 dækkende, informativt indslag om de ældres livsforhold står  

 over for hensynet til de ældres værdighed og hensynet til de  

 pårørende.
I den svære balance, det er at fortælle  

 dækkende uden at udlevere nogen, mener indklagede ikke, at man har  

 overskredet de grænser, der gælder for god presseskik.
Personalet  

 på plejehjemmet fortæller da også, at  Veronika på  

 ingen måde føler sig krænket over indslaget, men at hun  

 tværtimod har grinet af det, hver gang hun har set det, og at hun har  

 sagt til personalet, at "så er jeg da godt nok vred i indslaget, men  

 det er alle jo engang imellem".
Endelig anfører indklagede, at det er korrekt, at   

  Veronika  ikke har fået stillet diagnosen senildemens, men det oplyser  

 man heller ikke i udsendelsen.
Det eneste, man siger, er, at 28 ud af  

 plejehjemmets 32 beboere er senildemente.
I udsendelsen forholder indklagede  

 sig endvidere ikke specifikt til  Veronikas diagnose eller mangel på  

 samme.
Indklagede mener derfor ikke, at grænserne for god presseskik er  

 overtrådt.
Indklagede bemærker afslutningsvis, at  

 plejehjemslederen ikke er i tvivl om, at  Veronika er senildement.
 I sagens behandling har følgende  

 nævnsmedlemmer deltaget: Axel Kierkegaard, Aage Lundgaard, Ulrik  

 Holmstrup og Kirsten Dyregaard.
 Pressenævnet udtaler:
 Pressenævnet finder, at klager har den  

 fornødne retlige interesse til at klage.
 Pressenævnet lægger til grund, at indklagede  

 som oplyst har indhentet tilladelse til optagelserne hos plejehjemslederen,  

 og at plejehjemslederen har indhentet tilladelse hos beboerne, i den  

 udstrækning, det har været muligt.
Indslaget skildrer et væsentligt samfundsproblem,  

 nemlig gamle og senildementes forhold på plejehjem.
Indslaget bringer  

 nogle optagelser, der bl.a. viser  Veronika i natkjole.
Endvidere  

 fortæller plejehjemsassistent  Helle  Tonnesen om  Veronika i  

 indslaget.
Pressenævnet finder i den forbindelse, at det ikke var  

 nødvendigt af hensyn til udsendelsens sigte, at fremhæve en  

 række detaljer som hæftes specifikt på den navngivne  

 beboer.
Ud fra en samlet bedømmelse finder Pressenævnet  

 imidlertid ikke, at den måde, som  Veronikas liv skildres på,  

 overskrider grænserne for god presseskik.
 Afsagt den 24. maj 2000.
