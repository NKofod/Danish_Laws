-INDHOLDSFORTEGNELSE -------------------------------------------------------------------- I.
FAMILIEYDELSER Indledning 1. Der findes fælles EF-regler om familieydelser, som  

 skal anvendes sammen med dansk lovgivning om familieydelser.
Der er tale om  

 regler, som supplerer den danske lovgivning og i visse tilfælde fraviger  

 nogle af betingelserne heri, for at tilkende familieydelser.
Reglerne er  

 fastsat i EF-forordning 1408/71 i afsnit III, kapitel 7, og 8. Der findes  

 også regler om den praktiske gennemførelse af disse regler i EF-forordning  

 574/72 i afsnit II, og afsnit IV, kapitel 7, og 8.
 Hvilke ydelser:
 2. Ved familieydelser forstås i forhold til dansk  

 lovgivning ydelser efter:
- »lov om en børnefamilieydelse« (børnefamilieydelsesloven) - børnetilskud efter »lov om børnetilskud og forskudsvis udbetaling  

 af børnebidrag.« (børnetilskudsloven) 3. Forordningens regler skal således ikke anvendes ved  

 forskudsvis udbetaling af børnebidrag og børnetillæg udbetalt efter lov om  

 social bistand.
 Persongrupper:
Reglerne om familieydelser i afsnit III, i forordning 1408/71 er opdelt i to kapitler.
 Kapitel 7, omhandler familieydelser til familiemedlemmer til:
- arbejdstagere, herunder tjenestemænd - selvstændige erhvervsdrivende - arbejdsløse.
 Reglerne i kapitel 7, er beskrevet nedenfor under afsnit II, punkt 7. -  

 38.
 Kapitel 8, omhandler familieydelser til familiemedlemmer til:
 - pensionister, som modtager pension efter lov om social pension.
- personer, som modtager erstatning efter lov om arbejdsskadeforsikring Endelig omhandler kapitel 8, ydelser til børn, der har mistet begge  

 forældre eller en af dem.
 Reglerne i kapitel 8, er beskrevet nedenfor i afsnit III, punkt 39. - 66.
 Familiemedlemmer:
 4. Når danske ydelser udredes efter  

 børnefamilieydelsesloven og børnetilskudsloven er det definitionen af  

 »børn« i disse love, der er afgørende for, om der kan udbetales  

 ydelser.
5. Ved udbetaling af danske ydelser efter reglerne i  

 EF - forordning 1408/71 anvendes definitionen i de danske love også.
Dette  

 skyldes, at EF-reglerne definerer et familiemedlem som enhver person, der  

 betegnes eller anerkendes som familiemedlem eller betegnes som hørende til  

 husstanden i den lovgivning, hvorefter ydelserne udredes.
Denne definition  

 findes i EF - forordning 1408/71 art. 1, litra f.
Ved udbetaling af danske  

 ydelser efter EF-reglerne gælder således f.eks. aldersgrænsen på 18 år,  

 relger for plejebørn og betingelsen om, at barnet ikke forsørges af  

 offentlige midler.
6. Lovgivningerne i de øvrige EF - medlemsstater  

 lægger ikke på samme måde som dansk lovgivning vægt på forældremyndigheden  

 over barnet ved definitionen af familiemedlem.
Visse medlemsstater lægger  

 vægt på, hvem barnet bor hos.
EF - forordning 1408/71 sidestiller imidlertid  

 i art. 1, litra f, fælles bopæl med at bidrage til barnets forsørgelse i  

 overvejende grad.
-------------------------------------------------------------------- II.
YDELSER TIL FAMILIEMEDLEMMER TIL ARBEJDSTAGERE, SELVSTÆNDIGE ERHVERVSDRIVENDE OG ARBEJDSLØSE A: Familiemedlemmer bosat i den stat, der udbetaler ydelserne Indledning:
 7. Reglerne om udbetaling af familieydelser til  

 familiemedlemmer til arbejdstagere, selvstændige erhvervsdrivende og  

 arbejdsløse findes i forordning 1408/71 afsnit III, kapitel 7.
Reglerne i kapitel 7, er blevet ændret flere gange, senest ved forordning  

 3427/89; se om baggrunden for denne ændring nedenfor i afsnit VII.
Hæfte 1,  

 1. del indeholder oplysninger om, hvor forordningens tekst er trykt.
 Lovvalg:
 Hvilket lands lovgivning finder anvendelse.
Forordning 1408/71 afsnit II 8. Det er ikke muligt at fastslå hvilke  

 familieydelser, der kan komme til udbetaling alene på grundlag af reglerne i  

 forordning 1408/71 kapitel 7. Det er afgørende, hvilken medlemsstats  

 lovgivning om social sikring ansøgeren er omfattet af.
Dette spørgsmål  

 afgøres efter reglerne i forordningens afsnit II.
Det fremgår heraf (art. 13,  

 stk. 1), at en person ikke samtidig kan være omfattet af lovgivningen om  

 social sikring i flere medlemsstater, men alene af lovgivningen i en  

 medlemsstat.
9. Det er således lovvalgsreglerne i forordningens  

 afsnit II, der afgør hvilken medlemsstats lovgivning om social sikring en  

 ansøger er omfattet af.
Som hovedregel er en person omfattet af lovgivningen  

 i den medlemsstat, hvor den pågældende udøver sin beskæftigelse.
Der gælder  

 dog en række særregler for bl.a. udstationerede og personer med beskæftigelse  

 i flere medlemsstater.
Læs nærmere om lovvalgsreglerne i hæfte 1, II. del.
 Kompetent stat:
 10. Den medlemsstat, hvis lovgivning finder anvendelse  

 efter lovvalgsreglerne, benævnes i forordningen »den kompetente  

 stat.« Familieydelser udbetales fra den kompetente stat.
 Kompetent institution:
11. De danske familieydelser administreres af  

 kommunerne, som herefter er »kompetente institutioner« for personer  

 omfattet af dansk lovgivning om social sikring.
I bilag 5 findes en oversigt  

 over kontaktorganer i de øvrige medlemsstater, som formidler kontakt til de  

 øvrige medlemsstaters kompetente institutioner.
12. Reglerne i kapitel 7, giver yderligere  

 retningslinier for anvendelsen af den kompetente stats lovgivning.
De øvrige  

 generelle bestemmelser i forordning 1408/71 har imidlertid også betydning for  

 retten til familieydelser.
Dette er beskrevet nærmere nedenfor i punkt 14. -  

 27.
 Forordning 1408/71 art. 16, stk. 3.
 Hjælpeansatte ved EF's institutioner:
13. Der gælder en enkelt undtagelse til reglen,  

 hvorefter familieydelser udbetales fra den kompetente stat Undtagelsen  

 vedrører hjælpepersonale ved De Europæiske Fællesskaber.
Disse personer er  

 ikke berettiget til familieydelser efter lovgivningen i en medlemsstat, da  

 familieydelser er reguleret i deres ansættelsesvilkår.
Selv om en hjælpeansat  

 ved en EF-institution har valgt at være omfattet af dansk lovgivning om  

 social sikring og Direktoratet for Social Sikrings og Bistand (Før 1. august  

 1993, Socialministeriet) har udstedt en blanket E 103 DK som dokumentation  

 herfor, skal der ikke udbetales danske familieydelser til den pågældende.
 Reglen i forordning 1408/71, art. 16, stk. 3, berører ikke en eventuel  

 ægtefælles ret til danske familieydelser.
 Forordning 1408/71 art. 3.
 Børnetilskudsloven § 5, stk. 1, nr. 1.
 Indfødsret:
14. Børnetilskudsloven indeholder i § 5, stk. 1, nr.  

 1, et krav om, at barnet eller en af forældrene, der har forældremyndighed  

 over barnet har dansk indfødsret.
Dette krav fraviges for statsborgere fra  

 andre medlemsstater, flygtninge og statsløse, som er bosat på en medlemsstats  

 område og omfattet af forordningens personkreds. (Se nærmere om forordningens  

 personkreds i hæfte 1, del I.) 15. Der gælder i forordningen et generelt princip om  

 ligebehandling, hvorefter personer, der er omfattet af forordningen og bor i  

 en medlemsstat, har de samme pligter og rettigheder i henhold til en  

 medlemsstats lovgivning som denne medlemsstats egne statsborgere.
Dette vil  

 således sige, at statsborgere fra andre medlemsstater skal sidestilles med  

 danske statsborgere.
Ligebehandlingsprincippet er fastsat i forordningens  

 art. 3, stk. 1.
 Børnetilskudsloven § 5, stk. 1, nr. 2.
 Børnefamilieydelsesloven § 2, nr. 2.
 Hjemsted:
16. Tilkendelse af ydelser efter såvel  

 børnetilskudsloven og børnefamilieydelsesloven er betinget af, at barnet har  

 hjemsted i Danmark.
Da lovvalgsreglerne i forordningens afsnit II, fastslår,  

 hvilken medlemsstat der er kompetent, fraviges de danske lovbestemmelser, som  

 forudsætter tilknytning til Danmark i form af hjemsted i Danmark.
17. Hjemstedsbetingelsen er imidlertid fortsat  

 gældende, men er ikke begrænset til » hjemsted i Danmark.« Barnet  

 skal have »hjemsted« i en medlemsstat, for at ydelser kan  

 udbetales.
Hjemstedsbegrebet anvendes således i overensstemmelse med  

 fortolkningen i Sikringsstyrelsens vejledning af 18. december 1986 om  

 børnetilskud og forskudsvis udbetaling af børnebidrag, punkt 3.
 Børnefamilieydelsesloven § 2, nr. 1.
 Skattepligt:
 18. I § 2, nr. 1, i børnefamilieydelsesloven er  

 udbetaling af børnefamilieydelse betinget af, at den person, der har  

 forældremyndigheden over barnet eller har taget barnet i pleje med henblik på  

 adoption, er fuldt skattepligtig efter kildeskatteloven § 1.
19. Denne betingelse fraviges, når ansøgeren er  

 omfattet af reglerne i forordningen.
Børnefamilieydelse kan udbetales til  

 ansøgeren, selv om denne ikke er fuldt skattepligtig efter kildeskatteloven §  

 1. Det forudsætter, at den pågældende opfylder de øvrige betingelser og er  

 omfattet af dansk lovgivning efter lovvalgsreglerne i forordningens afsnit  

 II. (Se nærmere om lovvalgsreglerne ovenfor i punkt 8. - 9. og i hæfte 1, del  

 1.) 20. Ophævelsen af betingelsen om fuld skattepligt  

 fremgår tillige af »Ministeriet for skatter og afgifters bekendtgørelse  

 nr. 968 af 17. december 1986 om udbetaling af børnefamilieydelse til  

 personer, der ikke er fuldt skattepligtige efter kildeskattelovens § 1,  

 m.v.« § 1.
 Børnetilskudsloven § 5, stk. 1, nr.1.
 Forordning 1408/71 art. 75.
 Bopæl:
21. I børnetilskudslovens § 5, stk. 1, nr. 1, er  

 udbetaling af børnetilskud betinget af, at barnet eller forældremyndighedens  

 indehaver har fast bopæl i Danmark.
Denne betingelse fraviges imidlertid,  

 således at der kan udbetales danske ydelser til personer med bopæl i en anden  

 medlemsstat, når de er omfattet af dansk lovgivning om social sikring efter  

 reglerne i forordningens afsnit II. 22. Familieydelser skal udbetales uanset  

 om modtageren er bosiddende, opholder sig eller har sit hjemsted på den  

 kompetente stats område eller på en anden medlemsstats område.
Dette fremgår  

 af art. 75, stk. 1, 2. pkt.
 Ophævelsen af kravet om fast bopæl i Danmark fremgår tillige af  

 »Socialministeriets bekendtgørelse nr. 914 af 15. december 1986 om  

 udbetaling af børnetilskud og forskudsvis udbetaling af børnebidrag samt  

 ophævelse af bestemmelser om dansk indfødsret, hjemsted og bopæl i  

 Danmark« § 6.
 Midlertidigt ophold:
23. En person, som er omfattet af dansk lovgivning om  

 social sikring, er også berettiget til familieydelser under et midlertidig  

 ophold i en anden medlemsstat i medfør af art. 75, stk. 1, 2. pkt.
Et  

 midlertidigt ophold er efter dansk praksis en periode på op til et år.
 Forordning 1408/71 art. 72.
 Forordning 574/72 art. 85.
 Blanket E 405.
 Sammenlægning:
 24. Forordning 1408/71 kapitel 7, indledes med art.  

 72, som omhandler »sammenlægning af forsikrings- eller  

 beskæftigelsesperioder, perioder med selvstændig virksomhed eller  

 bopælsperioder.« Denne regel anvendes i tilfælde, hvor en medlemsstats  

 lovgivning om familieydelser forudsætter tilbagelæggelse af en  

 forsikringsperiode for at familieydelser kan komme til udbetaling.
25. I dansk lovgivning gælder der intet krav om  

 tilbagelæggelse af forsikringsperioder, for at danske familieydelser kan  

 komme til udbetaling.
Betingelsen i børnetilskudsloven § 5, stk. 1. nr. 1,  

 hvorefter udbetaling af børnetilskud er betinget af, at ansøgeren eller  

 barnet har tilbagelagt mindst et års bopæl i Danmark og mindst tre års bopæl  

 i Danmark for så vidt angår særligt børnetilskud, finder ikke anvendelse, da  

 kravet om dansk indfødsret er fraveget. (Se herom ovenfor i punkt 14. - 15.) 26. En institution i en anden medlemsstat, kan have  

 behov for at kende danske bopælsperioder, for at kunne tilkende ydelser.  

 Institutionen anmoder da om at få danske bopælsperioder oplyst ved hjælp af  

 blanket E 405. Blanketten kan også rekvireres af ansøgeren jf. forordning  

 574/72 art. 85, stk. 2.
 27. Det fremgår tillige af forordning 574/72 art. 85,  

 stk. 2, at det ikke er nødvendigt at udstede blanket E 405, når der  

 foreligger dokumentation for forsikringsperioder til brug for  

 administrationen af sygesikringsreglerne i form af blanket E 104. Se nærmere  

 om blanket E 104 i hæfte 2.
B.
Familiemedlemmer bosat i en anden stat end den, der udbetaler ydelserne Forordning 1408/71 afsnit III, kapitel 7.
 Indledning:
28. Det er ovenfor i punkterne 8 - 12 gennemgået, at  

 der kan udbetales familieydelser fra en medlemsstat, såfremt denne efter  

 lovvalgsreglerne er kompetent stat.
Det vil sige, at der skal udbetales  

 danske ydelser f.eks. til en person, der er omfattet af dansk lovgivning om  

 social sikring efter afsnit II i forordningen, selv om han/hun er statsborger  

 i en anden medlemsstat og har fast bopæl i en anden medlemsstat.
29. Der kan imidlertid også forekomme tilfælde, hvor  

 der ansøges om familieydelser fra den kompetente stat til familiemedlemmer,  

 der er bosat i en anden medlemsstat.
Forordning 1408/71 kapitel 7 indeholder  

 regler, der regulerer disse tilfælde.
 Forordning 1408/71 art. 73.
 Arbejdstagere og selvstændige erhvervsdrivende:
 30. Det er uden betydning for retten til  

 familieydelser, at familiemedlemmerne er bosat i en anden medlemsstat.  

 Forordning 1408/71 fastslår i art. 73, at arbejdstagere og selvstændige  

 erhvervsdrivende er berettiget til familieydelser fra den kompetente stat til  

 de af sine familiemedlemmer, der er bosiddende på en anden medlemsstats  

 område, som om de pågældende var bosiddende på den kompetente stats område.
 Eksempel:
En portugisisk sømand, som er beskæftiget på et skib, som fører dansk flag  

 er efter lovvalgsreglerne i forordningens afsnit II (artikel 13, stk. 2,  

 litra c) omfattet af dansk lovgivning.
Sømanden er derfor berettiget til  

 danske familieydelser til sine børn, selv om disse bor i Portugal.
 Forordning 1408/71 art. 74.
 Forordning 1408/71 art. 72 a.
 Arbejdsløse:
31. En arbejdsløs er berettiget til familieydelser til  

 sine familiemedlemmer, selv om disse bor i en anden medlemsstat end den, der  

 udbetaler arbejdsløshedsdagpenge.
Udbetalingen foretages som om  

 familiemedlemmerne var bosat i den medlemsstat, som udbetaler  

 arbejdsløshedsdagpengene.
Dette er fastslået i forordning 1408/71 art. 74.
32. Ved arbejdsløse forstås i denne forbindelse alene  

 personer, der modtager ydelser ved arbejdsløshed.
Der er i forhold til dansk  

 lovgivning tale om personer, der modtager arbejdsløshedsdagpenge efter lov om  

 arbejdsformidling og arbejdsløshedsforsikring.
33. For fuldtidsarbejdsløse findes en særlig  

 bestemmelse om ret til familieydelser i forordning 1408/71 art. 72 a.
Der er  

 alene tale om personer, som under deres seneste beskæftigelse var bosat i en  

 anden medlemsstat end den kompetente. (se om begrebet kompetent stat ovenfor  

 i punkt 10 og i hæfte 1.) 34. Bestemmelsen i forordning 1408/71 art. 72 a,  

 fastslår, at familiemedlemmer, der er bosiddende i samme medlemsstat som den  

 fuldtidsarbejdsløse, er berettiget til familieydelser fra bopælsstaten, som  

 om den arbejdsløse under sin seneste beskæftigelse eller selvstændige  

 erhvervsvirksomhed havde været omfattet af denne lovgivning.
 35. Det vil sige, at en fuldtidsarbejdsløs, som under  

 sin seneste beskæftigelse f.eks. var omfattet af tysk lovgivning om social  

 sikring, men har fast bopæl med sin familie i Danmark, er berettiget til  

 danske familieydelser i overensstemmelse med forordning 1408/71 art. 72 a.
 Tjenestemænd og dermed ligestillede:
36. Reglerne i forordningens kapitel 7, finder  

 ogsåanvendelse for tjenestemænd og dermed ligestillede.
Ved ligestillede  

 forstås personer, som aflønnes af staten eller kommunerne.
Der udbetales  

 familieydelser til tjenestemænd fra den medlemsstat i hvis administration den  

 pågældende er beskæftiget.
Dette fremgår at lovvalgsreglen i forordning  

 1408/71 art. 13 d.
 Eksempel:
 En læge, som er ansat på et dansk sygehus, men deltager i et  

 forskningsprojekt i en anden medlemsstat, vil være berettiget til danske  

 familieydelser.
 37. Familieydelserne skal ikke modregnes i det  

 børnetillæg, som udgør en del af det udetillæg, der kan udbetales som en del  

 af en udsendt tjenestemands eller dermed ligestillets aflønning.
38. Såfremt en udsendt tjenestemands ægtefælle er  

 ansat i en international organisation, hvortil Danmark yder bidrag, vil de  

 familieydelser, som ægtefællen modtager blive modregnet i den udsendtes  

 udetillæg. Øvrige familieydelser i opholdslandet vil ikke blive modregnet i  

 udetillægget.
Det påhviler den udsendte at oplyse, om der modtages  

 familieydelser, som kan modregnes i udetillægget.
-------------------------------------------------------------------- III.
REGLERNE I FORORDNING 1408/71 AFSNIT III, KAPITEL 8 A.
Familiemedlemmer til pensionister og rentemodtagere Forordning 1408/71 art. 77.
 Indledning:
39. De generelle regler i forordning 1408/71 om  

 fravigelse af krav om dansk statsborgerskab, fuld skattepligt til Danmark og  

 bopæl og hjemsted i Danmark anvendes også for familiemedlemmer til  

 pensionister og rentemodtagere.
De generelle regler er beskrevet under punkt  

 14. - 27.
 40. Herudover suppleres de generelle regler af en  

 bestemmelse om familieydelser til pensionister og rentemodtagere i forordning  

 1408/71 art 77. Denne bestemmelse beskrives nærmere i det følgende.
Det er ovenfor i punkt 8. - 9. beskrevet, at der gælder en række  

 lovvalgsregler for arbejdstagere m.fl., som afgør hvilken medlemsstats  

 lovgivning arbejdstageren er omfattet af.
Disse regler anvendes ikke for  

 pensionister og rentemodtagere.
Det skyldes, at art. 77, indeholder regler,  

 som fastslår hvilken medlemsstat, der skal udbetale familieydelser til børn  

 af pensionister og rentemodtagere.
Disse regler vil blive gennemgået i punkt  

 44. - 51.
 Personkreds:
 41. Det er ikke alle pensionister og rentemodtagere,  

 som er berettiget til familieydelser efter reglerne i forordning 1408/71 art.  

 77, stk. 1. Der er tale om personer, der modtager pension eller rente i  

 anledning af:
- alderdom - invaliditet - arbejdsulykke eller erhvervssygdom.
42. Ved anvendelse af dansk lovgivning forstås ved  

 »pension i anledning af alderdom og invaliditet« alene pension, der  

 udbetales i medfør af lov om social pension.
En person, som modtager en  

 løbende rente efter arbejdsskadeforsikringsloven er også omfattet af art. 77.
 Hvilke ydelser:
43. Danske ydelser omfattet af forordning 1408/71 art.  

 77, er både ydelser efter børnefamilieydelsesloven og samtlige børnetilskud  

 efter børnetilskudsloven.
Det vil sige, at børnebidrag og børnetillæg efter  

 bistandsloven ikke er omfattet, da disse ydelser ikke reguleres af  

 forordningen, som beskrevet i punkt 2.
Pension fra en medlemsstat Lovvalg:
44. Det er ovenfor i indledningen, punkt 39,  

 beskrevet, at der er fastsat særlige lovvalgsregler for børnetilskud til  

 børn, der forsørges af pensionister eller rentemodtagere.
Disse  

 lovvalgsregler findes i forordning 1408/71 art. 77, stk. 2.
 45. Da det efter reglerne i forordning 1408/71, afsnit  

 III, kapitel 3, er muligt samtidig at modtage pension eller rente fra flere  

 medlemsstater, tager forordning 1408/71 art 77, stk. 2, hensyn hertil.
 46. Hovedreglen findes i forordning 1408/71 art. 77,  

 stk. 2, litra a, som har følgende ordlyd:
»a. en person, der kun har ret til pension eller rente efter  

 lovgivningen i en medlemsstat, modtager ydelserne efter lovgivningen i den  

 medlemsstat, som er kompetent med hensyn til pensionen eller renten.« Det vil sige, at den medlemsstat, som udbetaler pension eller rente også  

 skal udbetale børnetilskud.
Udbetalingen skal foretages uanset i hvilken  

 medlemsstat pensionisten, rentemodtageren eller børnene er bosat.
Pension fra flere medlemsstater 47. Forordning 1408/71 art. 77, stk. 2, litra b, i,  

 fastslår, at bopælsstaten skal udbetale børnetilskud i den situation, hvor en  

 person både er berettiget til:
- pension eller rente fra flere medlemsstater og - børnetilskud som pensionist eller rentemodtager i bopælsstaten.
 48. Forordning 1408/71 art. 77, stk. 2, litra b, ii,  

 fastslår, at den medlemsstat, hvis lovgivning den pågældende længst har været  

 omfattet af skal udbetale børnetilskud i den følgende situation:
- pension eller rente fra flere medlemsstater og - ingen ret til børnetilskud som pensionist eller rentemodtager i  

 bopælsstaten - ret til børnetilskud som pensionist eller rentemodtager i den  

 medlemsstat, hvis lovgivning pågældende har været omfattet af længst.
49. I tilfælde, hvor der ikke er ret til børnetilskud  

 fra den medlemsstat, hvis lovgivning pågældende har været længst omfattet af,  

 skal der udbetales børnetilskud fra den medlemsstat, hvis lovgivning om  

 social sikring, som pågældende derefter har været længst omfattet af.
Hvis  

 der heller ikke på grundlag heraf kan udbetales børnetilskud, skal  

 udbetalingen foretages af den medlemsstat, hvis lovgivning pågældende  

 derefter har været omfattet af længst.
50. Ved anvendelse af reglen i forordning 1408/71 art.  

 77, stk. 2, litra b, ii, kan det forekomme, at to medlemsstater bliver  

 forpligtet til at udbetale ydelser, fordi pensionisten eller rentemodtageren  

 har været omfattet af begge medlemsstaters lovgivning i perioder af samme  

 længde.
Det fastslås herom i forordning 1408/71 art. 79, stk. 2, at ydelserne  

 i denne situation skal udbetales af den medlemsstat, hvor pensionisten eller  

 rentemodtageren senest var omfattet.
 51. I forbindelse med behandling af en ansøgning om  

 pension fra flere medlemsstater efter forordning 1408/71 afsnit III, kapitel  

 3, opgøres det, hvor længe ansøger har været omfattet af lovgivningen i de  

 enkelte medlemsstater.
En ansøgning om dansk pension efter forordning 1408/71 afsnit III, kapitel  

 3, behandles i Danmark af Direktoratet for Social Sikring og Bistand (Før 1.  

 august 1993, Socialministeriet), som dels opgør, hvorlænge ansøger har været  

 omfattet af dansk lovgivning og samtidig indhenter oplysninger om, hvorlænge  

 pågældende har været omfattet af lovgivningen i de øvrige medlemsstater.  

 Forordning 1408/71 afsnit III, kapitel 3, er nærmere beskrevet i hæfte 4, om  

 pension.
Direktoratet vil således kunne oplyse, hvilken medlemsstats  

 lovgivning pensionisten har været omfattet af længst.
 Udenlandsk pensionstillæg:
52. I tilfælde, hvor en anden medlemsstat yder  

 børnetillæg til pensionen, kan der forsat udbetales danske familieydelser.  

 Der skal ikke foretages fradrag for de tilkendte pensionstillæg i de danske  

 ydelser.
Børnetillæg til en udenlandsk pension reducerer ikke danske  

 familieydelser.
 Forordning 1408/71 art. 78, stk. 3.
 Pensionistens dødsfald:
 53. Afgår en pensionist, som modtager børnetilskud  

 efter forordning 1408/71 art. 77, ved døden, skal der fortsat udbetales  

 børnetilskud til de efterladte børn fra den medlemsstat, som var kompetent  

 efter art. 77. Dette fremgår af forordning 1408/71 art. 78, stk. 3.
 Det er således den samme medlemsstat, som er kompetent, men dødsfaldet kan  

 bevirke ændringer i størrelsen og arten af familieydelserne.
B.
Børn, der har mistet begge forældre eller en af dem Forordning 1408/71 art. 78.
 Indledning:
54. For børn, der har mistet begge forældre eller en  

 af dem findes der i forordning 1408/71 en særlig bestemmelse om  

 familieydelser.
Bestemmelsen findes i art. 78, som endvidere omhandler  

 børnepensioner.
En børnepension fra en anden medlemsstat har ingen  

 indflydelse på størrelsen af danske familieydelser.
 55. De generelle bestemmelser i forordning 1408/71 om  

 ophævelse af krav om dansk statsborgerskab, fuld skattepligt til Danmark og  

 bopæl og hjemsted i Danmark supplerer også forordning 1408/71 art. 78. Se  

 nærmere om de generelle regler i punkt 14. - 27.
 Personkreds:
 56. Det fremgår af forordning 1408/71 art. 78, stk. 2,  

 at bestemmelsen omhandler efterladte børn efter:
- arbejdstagere - selvstændige erhvervsdrivende.
57. Der er alene tale om børn, hvis forældre eller en  

 af dem er afgået ved døden.
Forordning 1408/71 art. 78, kan ikke anvendes for  

 personer, der af andre årsager er enlige forsørgere.
 58. Efterladte børn efter pensionister eller  

 rentemodtagere er ikke omfattet af forordning 1408/71, art. 78, da det  

 fremgår af stk. 3, at disse børn bevarer retten til børnetilskud fra den  

 medlemsstat, hvor der blev udbetalt ydelser efter art. 77. Denne regel er  

 også omtalt ovenfor under punkt 53.
 Forordning 1408/71 art. 78, stk. 1.
 Hvilke ydelser:
59. Det er anført i forordning 1408/71, at  

 bestemmelsen omfatter »børnetilskud og i givet fald supplerende eller  

 særlige tilskud til børn, der har mistet begge forældre eller en af dem, samt  

 pensioner eller renter til sådanne børn, med undtagelse af renter, der ydes  

 de nævnte børn i henhold til forsikringen mod arbejdsulykker og  

 erhvervssygdomme.« 60. Danske ydelser omfattet af forordning 1408/71 art.  

 78, er både ydelser efter børnefamilieydelsesloven og samtlige børnetilskud  

 efter børnetilskudsloven.
Det vil sige, at børnebidrag og børnetillæg efter  

 bistandsloven ikke er omfattet, da disse ydelser ikke reguleres af  

 forordningen, som beskrevet i punkt 2.
 Forordning 1408/71 art. 78, stk. 2.
 Lovvalg:
 61. Forordning 1408/71 art. 78, indeholder regler om,  

 hvilken medlemsstat, der skal udbetale ydelser til efterladte børn efter  

 arbejdstagere, og selvstændige erhvervsdrivende.
- Afdøde har kun været omfattet af lovgivningen i en medlemsstat 62. Hovedreglen er, at familieydelser skal udbetales  

 af den medlemsstat, hvis lovgivning afdøde var omfattet af i tilfælde, hvor  

 afdøde alene har været omfattet af en medlemsstats lovgivning.
Denne regel  

 findes i forordning 1408/71 art. 78, stk. 2, litra a.
63. Børnetilskud skal udbetales fra den medlemsstat,  

 hvis lovgivning afdøde var omfattet af, uanset i hvilken medlemsstat barnet  

 eller den fysiske eller juridiske person, som faktisk forsørger det, er  

 bosat.
Dette fremgår af forordning 1408/71 art. 78, stk. 2.
 64. Det afgøres efter lovvalgsreglerne i forordning  

 1408/71 afsnit II, hvilken medlemsstats lovgivning afdøde var omfattet af.  

 Lovvalgsreglerne er beskrevet ovenfor i punkt 8. -9. og hæfte 1, del II.
- Afdøde har været omfattet af lovgivningen i flere medlemsstater 65. I tilfælde, hvor afdøde har været omfattet af  

 lovgivningen i flere medlemsstater afgøres det efter forordning 1408/71 art.  

 78, stk. 2, litra b, i, og ii, hvilken medlemsstat, der skal udbetale  

 børnetilskud.
Bestemmelserne har følgende ordlyd:
 »b. for så vidt angår et barn af en afdød arbejdstager eller  

 selvstændig erhvervsdrivende, som har været omfattet af lovgivningen i flere  

 medlemsstater:
eller Det følger således af forordning 1408/71 art. 78, stk. 2, litra b, i, og  

 ii, at børnetilskud skal udbetales af børnenes bopælsstat, såfremt der er ret  

 til børnetilskud efter denne stats lovgivning.
Er der ikke ret til  

 børnetilskud i børnenes bopælsstat, skal ydelserne udtales fra den  

 medlemsstat, hvis lovgivning afdøde længst var omfattet af.
Henvisningen til  

 forordning 1408/71 art. 79, stk. 1, litra a, betyder, at sammenlægningsreglen  

 i forordning 1408/71 art. 72, finder anvendelse.
Denne regel har ingen  

 betydning for anvendelsen af dansk lovgivning.
66. Ved anvendelse af reglen i forordning 1408/71 art.  

 78, stk. 2, litra b, ii, kan det forekomme, at to medlemsstater bliver  

 forpligtet til at udbetale ydelser, fordi afdøde har været omfattet at begge  

 medlemsstaters lovgivning i perioder af samme længde.
Det fastslås herom i  

 forordning 1408/71 art. 79, stk. 2, at ydelserne i denne situation skal  

 udbetales af den medlemsstat, hvor afdøde senest var omfattet.
-------------------------------------------------------------------- IV.
PRIORITERINGSREGLER VED RET TIL YDELSER FRA TO LANDE.
 Forordning 1408/71 art. 76.
 Forordning 1408/71 art. 79, stk. 3.
 Forordning 574/72 art. 10.
 Indledning:
67. I tilfælde, hvor medlemmerne af en familie  

 samtidig er omfattet af lovgivningen i forskellige medlemsstater, kan  

 anvendelsen af forordningens regler umiddelbart føre til, at der er ret til  

 familieydelser fra flere stater.
For at undgå dette indeholder forordningen  

 bestemmelser, som regulerer situationer, hvor der kan udbetales  

 familieydelser efter lovgivningen i flere medlemsstater, således at der ikke  

 bliver tale om udbetaling af dobbeltydelser.
 Eksempel:
Et barn har bopæl i Danmark sammen med sin moder, der er beskæftiget i  

 Danmark og omfattet af dansk lovgivning.
Barnets fader er beskæftiget i  

 Tyskland og omfattet af tysk lovgivning.
Der ville i dette tilfælde kunne  

 tilkendes ydelser fra både Danmark og Tyskland, hvis ikke der foreligger en  

 række bindende prioriteringsregler. (De tyske ydelser tilkendes efter  

 forordning 1408/71 art. 73, se herom ovenfor i punkt 30.) Forordning 574/72 art. 10, stk. 1, litra a.
 Bopælskriterium:
68. Der er fastsat en generel prioriteringsregel i  

 forordning 574/72 art. 10, stk. 1, litra a.
Bestemmelsen har følgende ordlyd:
»Retten til familieydelser eller børnetilskud i henhold til en  

 medlemsstats lovgivning, hvorefter erhvervelse af ret til disse ydelser eller  

 tilskud ikke er betinget af forsikring eller af lønnet eller selvstændig  

 beskæftigelse, suspenderes, når der i den samme periode og for samme  

 familiemedlem består ret til ydelser enten i henhold til forordningens art.  

 73, 74, 77, eller 78, med indtil et beløb svarende til disse ydelser.« 69. Efter dansk lovgivning udbetales danske  

 familieydelser uden hensyn til den berettigedes beskæftigelse, da der  

 anvendes et bopæls- kriterium.
Dette vil sige, at danske familie- ydelser som  

 udgangspunkt suspenderes, når der kan udbetales familieydelse fra en anden  

 medlemsstat i medfør af forordning 1408/71 art. 73, 74, 77, eller 78. De  

 danske ydelser suspenderes dog kun efter denne regel, såfremt der ikke udøves  

 beskæftigelse i Danmark af den person, som er berettiget til de danske  

 familieydelser.
 70. Ved suspension af danske familieydelser forstås,  

 at disse bortfalder i det omfang, der er ret til ydelser fra en anden  

 medlemsstat i medfør af art. 73, 74, 77, eller 78. I det omfang de danske  

 familieydelser overstiger ydelserne fra den anden medlemsstat udbetales et  

 tillæg, som udgør forskellen.
 Eksempel:
Et barn bor i Danmark sammen med sin moder, der ikke er beskæftiget.  

 Faderen er beskæftiget i Spanien og berettiget til spanske familieydelser i  

 medfør af forordning 1408/71 art. 73, se herom i punkt 30. Da dansk  

 lovgivning anvender et bopælskriterium, medfører forordning 574/72 art. 10,  

 stk. 1, litra a, at de danske ydelser suspenderes.
Det udbetales dog et  

 tillæg i det omfang de danske ydelser overstiger de spanske ydelser.
71. Det er ikke alene i Danmark der udbetales fami- ydelser efter et bopælskriterium.
Dette er også tilfældet i:  

 Storbritannien Frankrig Irland Luxembourg Portugal Holland Tyskland.
Danske ydelser udbetalt efter forordning 1408/71 art. 73, 74, 77, eller 78  

 vil således suspendere ydelser udbetalt i disse medlemsstater, såfremt der  

 ikke der udøves beskæftigelse.
Blanket E 411 anvendes til at få oplyst, om  

 der udbetales ydelser i kraft af beskæftigelse i børnenes bopælsland.  

 Blanketten er beskrevet nærmere nedenfor under punkt 86. - 89.
 Eksempel:
En person er beskæftiget i Danmark og dermed omfattet af dansk lovgivning  

 om social sikring og berettiget til danske familieydelser. Ægtefællen er  

 bosiddende i Holland sammen med parrets børn og er i kraft af bopælen i  

 Holland berettiget til hollandske familieydelser.
Da de danske ydelser  

 udbetales i kraft af en beskæftigelse i Danmark i henhold til art. 73,  

 suspenderes de hollandske ydelser.
Hvis de hollandske ydelser er større end  

 de danske, kan der udbetales et tillæg fra Holland.
 Forordning 1408/71 art. 76.
 Forordning 574/72 art. 10, stk. 1, litra b, i.
 Afgørelse nr. 119.
 Dobbelt beskæftigelse:
 72. I tilfælde, hvor der er ret til familieydelser fra  

 to medlemsstater og der udøves beskæftigelse i begge stater, indeholder  

 forordning 1408/71 art. 76 en prioriteringsregel, som er nærmere kommenteret  

 nedenfor under punkt 72. - 75. Art. 76 har følgende ordlyd:
 »Prioritetsregler i tilfælde af samtidig ret til familieydelser i  

 medfør af lovgivningen i den kompetente stat og i medfør af lovgivningen i  

 den medlemsstat, hvor familiemedlemmerne er bosat.
 1. Når der i medfør af lovgivningen i den medlemsstat,  

 på hvis område familiemedlemmerne er bosat, kan udbetales familieydelser,  

 stilles retten til familieydelser, der i medfør af lovgivningen i en anden  

 medlemsstat i samme periode kan udbetales til det samme familiemedlem som  

 følge af udøvelse af erhvervsvirksomhed, i påkommende tilfælde i  

 overensstemmelse med artikel 73, eller artikel 74, i bero i et omfang  

 svarende til det beløb, der er fastsat i lovgivningen i førstnævnte  

 medlemsstat.
2. Når der ikke er indgivet ansøgning om ydelser i den  

 medlemsstat, på hvis område familiemedlemmerne er bosat, kan den kompetente  

 institution i den anden medlemsstat anvende bestemmelserne i stk. 1, som om  

 der var blevet tilkendt ydelser i førstnævnte medlemsstat.« 73. Reglen i forordning 1408/71 art. 76, har betydning  

 for den danske administration i to situationer.
Det er afgørende, om  

 familiemedlemmerne har fast bopæl i Danmark eller i en anden medlemsstat.
 Situation 1:
Familiemedlemmerne har fast bopæl i Danmark 74. I denne situation følger det af forordning 1408/71  

 art. 76, at der skal udbetales danske familieydelser.
Hvis der samtidig er  

 ret til familieydelser fra en anden medlemsstat i medfør af forordning  

 1408/71 art. 73, eller 74, stilles disse ydelser i bero i det omfang der  

 udbetales danske ydelser.
Det vil sige, at den udenlandske institution  

 udbetaler et eventuelt tillæg, som udgør det beløb, hvormed den overstiger  

 den danske ydelse.
 Det fremgår imidlertid af forordning 574/72 art. 10, stk. 1, litra b, i,  

 at de danske familieydelser alene skal udbetales, når der udøves  

 erhvervsmæssig virksomhed i familiemedlemmernes bopælsstat af den person, der  

 er berettiget til familieydelser eller den person, til hvilken de udbetales.
Forordning 574/72 art. 10, stk. 1, litra b, i, fastsætter således en  

 betingelse om udøvelse af beskæftigelse i forordning 1408/71 art. 76, for at  

 ydelser fra familiemedlemmernes bopælsstat kan suspendere ydelser fra en  

 anden medlemsstat.
De danske familieydelser har således alene forrang, hvis  

 der udøves en beskæftigelse i Danmark.
 Eksempel:
Et barn har bopæl i Danmark sammen med begge forældre.
Faderen er  

 beskæftiget i Danmark og moderen er beskæftiget på en tysk færge og derfor  

 omfattet af tysk lovgivning om familieydelser.
Der udbetales danske  

 familieydelser, fordi disse har forrang efter art. 76 i forordning 1408/71,  

 da der udøves beskæftigelse i Danmark og barnet har bopæl i Danmark.
Der  

 udbetales et tillæg fra Tyskland i det omfang de tyske ydelser overstiger de  

 danske.
 Situation 2.
Familiemedlemmerne har fast bopæl i en anden medlemsstat end Danmark 75. I denne situation kan der være ret til danske  

 familieydelser i medfør af forordning 1408/71 art. 73, eller 74, (se herom  

 ovenfor under punkt 30. - 35.). Det følger af forordning 1408/71 art. 76, at  

 de danske familieydelser suspenderes i det omfang der udbetales  

 familieydelser fra familiemedlemmernes bopælsstat.
Danske familieydelser skal  

 således alene udbetales i form af et tillæg, som supplerer ydelserne fra  

 familiemedlemmernes bopælsstat.
I lighed med situation 1, skal forordning 1408/71 art. 76, anvendes i  

 sammenhæng med forordning 574/72 art. 10 stk. 1, litra b, i.
Det fremgår af  

 forordning 574/72 art. 10, stk. 1, litra b, i, at familieydelser fra  

 familiemedlemmernes bopælsstat alene har forrang, når der udøves  

 erhvervsmæssig virksomhed på familiemedlemmernes bopælsstat af den, der er  

 berettiget til familieydelser eller af den person til hvilken de udbetales.  

 Det vil sige, at danske familieydelser alene suspenderes, når der udøves  

 erhvervsmæssig beskæftigelse i familiemedlemmernes bopæsstat.
 Eksempel:
En dansk familie har bopæl i England.
Faderen er udstationeret fra en  

 dansk virksomhed og er omfattet af dansk lovgivning om familieydelser, da der  

 foreligger en godkendelse i form af en blanket E 101 DK. (Blanket E 101 DK er  

 nærmere beskrevet i hæfte 1). Moderen har beskæftigelse i England og er ikke  

 udstationeret.
Det følger af forordning 1408/71 art. 76, at de engelske  

 familieydelser har forrang, da der udøves beskæftigelse i England, hvor  

 børnene bor.
Der udbetales et tillæg fra Danmark i det omfang de danske  

 ydelser overstiger de engelske ydelser, idet faderen er omfattet af dansk  

 lovgivning om social sikring.
 Afgørelse nr. 147.
 76. Reglen i forordning 1408/71 art. 76, om suspension  

 af udbetaling og ydelse af tillæg er beskrevet i afgørelse nr. 147.  

 Afgørelsen er gengivet som bilag 3. Se også nedenfor om den praktiske  

 fremgangsmåde ved blanket E 411 under punkt 86. - 89.
 77. Begrebet udøvelse af erhvervsmæssig virksomhed er  

 fortolket i afgørelse nr. 119, som er beskrevet nedenfor under punkt 84. -  

 85.
 Forordning 1408/71 art. 79, stk. 3.
 Forordning 574/72 art. 10, stk. 1, litra b, ii.
 Afgørelse nr. 129.
 Beskæftigelse, forældreløse og familiemedlemmer til pensionister:
78. For tilfælde, hvor der er ret til familieydelser  

 fra to medlemsstater både i kraft af erhvervsudøvelse og modtagelse af en  

 pension (art. 77) eller ydelser til forældreløse (art. 78) indeholder  

 forordning 1408/71 art. 79, stk. 3 en prioriteringsregel.
Denne regel  

 fastslår, at ydelserne efter forordning 1408/71 art. 77, eller 78, stilles i  

 bero, når der for samme familiemedlemmer er ret til ydelser i kraft af  

 erhvervsudøvelse.
 Reglerne i forordning 1408/71 art. 77, og 78, er beskrevet nærmere i  

 afsnit III.
79. Bestemmelsen i forordning 1408/71 art. 79, stk. 3  

 suppleres af forordning 574/72 art. 10, litra b, ii.
Det fastslås heri, at  

 børnetilskud efter forordning 1408/71 art. 77, eller 78, suspenderes, når der  

 er ret til ydelser i børnenes bopælsstat i kraft af erhvervsudøvelse.
 Afgørelse nr. 129:
80. Det er ovenfor i punkt 78. - 79. beskrevet, i  

 hvilke tilfælde udbetaling af børnetilskud stilles i bero eller suspenderes,  

 når der er ret til ydelser fra to medlemsstater.
En suspension af  

 udbetalingen af en ydelse medfører imidlertid ikke, at ydelsen helt  

 bortfalder.
81. Det er i afgørelse nr. 129 fastslået, at  

 suspension af ydelser efter forordning 1408/71 art. 79, stk. 3 og forordning  

 574/72 art. 10, alene betyder, at ydelserne fra den medlemsstat, der har  

 forrang fratrækkes i det beløb, som udbetales.
Der skal således udbetales et  

 eventuelt tillæg, som udgør forskellen mellem ydelserne fra de to  

 medlemsstater.
 Afgørelse nr. 129 er gengivet i bilag 2.
82. Det fremgår af punkt 5, i afgørelse nr. 129, at  

 der ved fastsættelse af tillæg udelukkende skal tages hensyn til børn, for  

 hvilke der er erhvervet ret til ydelser forinden flytningen af bopæl,  

 påbegyndelsen af erhvervsudøvelsen m.v.
Ved en dom af 11. juni 1991 i sagen  

 C-251/89, »Athanasopoulos« har EF - domstolen imidlertid fastslået,  

 at denne betingelse ikke skal opretholdes.
Der skal således også udbetales  

 tillæg for børn, der er født efter den berettigede har taget bopæl i en anden  

 medlemsstat, som udbetaler en lavere ydelse.
Det fremgår tillige af dommen,  

 at retten til tillægsydelsen også består, selv om pensionisten først får ret  

 til en pension efter lovgivningen i den medlemsstat, der udbetaler de højeste  

 ydelser, efter at have taget bopæl i en anden medlemsstat, som det påhviler  

 at udrede ydelser i henhold til forordning 1408/71 art. 77, stk. 2.
 Dommen »Athanasopoulos« er offentliggjort i EF - tidende C nr.  

 189/9 af 20. juli 1991.
 83. Fastsættelse af tillæg efter afgørelse nr. 129 er  

 beskrevet nedenfor i afsnit VI, punkt 126. - 127.
 Forordning 1408/71 art. 76.
 Forordning 1408/71 art. 79, stk. 3.
 Forordning 574/72 art. 10.
 Afgørelse nr. 119.
 Afgørelse nr. 119:
 84. Afgørelse nr. 119 fortolker begrebet i kraft af  

 erhvervsudøvelse' i forordning 1408/71 art. 76, og 79, stk. 3 samt forordning  

 574/72 art. 10. Det fremgår af afgørelsen, at i kraft af erhvervsudøvelse  

 omfatter:
85. Afgørelse nr. 119 er gengivet i sin helhed som  

 bilag 1. Siden vedtagelsen af afgørelsen er forordningerne ændret, således  

 henvisningerne ikke er helt overensstemmende.
Imidlertid er afgørelsens  

 fortolkning af begrebet i kraft af erhvervsudøvelse som beskrevet ovenfor  

 under punkt a, og b, fortsat gældende.
 Forordning 1408/71 art. 76.
 Forordning 574/72 art. 10.
 Afgørelse nr. 147.
 Blanket E 411:
 86. Ved anvendelsen af prioritetsreglerne i forordning  

 1408/71 art. 76, og forordning 574/72 art. 10, er det nødvendigt at have  

 kendskab til, om der udøves beskæftigelse i familiemedlemmernes bopælsstat.  

 Disse oplysninger indhentes ved hjælp af blanket E 411.
 87. Blanket E 411, afsnit A, udfyldes af den  

 medlemsstat, som er kompetent efter forordning 1408/71 art. 73, eller 74, (se  

 herom ovenfor under punkt 8. - 10.). Blanket E 411 er omtalt i afgørelse nr.  

 147, som er optrykt som bilag 3.
88. Blanket E 411, afsnit B, udfyldes af den  

 kompetente institution i familiemedlemmernes bopælsstat.
I tilfælde, hvor  

 ansøger ikke kan oplyse den kompetente institution i familiemedlemmernes  

 bopælsstat, kan blanket E 411 fremsendes til kontaktorganet i den pågældende  

 medlemsstat.
 89. En fortegnelse over kontaktorganerne på  

 familieydelsesområdet findes i bilag 5.
-------------------------------------------------------------------- V.
INDGIVELSE AF ANSØGNING A.
Familiemedlemmer bosat i den stat, der udbetaler ydelserne Indledning:
 90. I tilfælde, hvor en person er omfattet af  

 lovgivningen om social sikring i en medlemsstat, men har fast bopæl i en  

 anden medlemsstat, skal ansøgning om udbetaling af familieydelser indgives  

 til den kompetente institution i den medlemsstat, hvis lovgivning finder  

 anvendelse.
 91. Der findes ikke særlige regler i forordningerne om  

 fremgangsmåden ved indgivelse af ansøgning, når familiemedlemmerne har bopæl  

 i den kompetente stat, d.v.s. den stat, hvis lovgivning finder anvendelse.  

 Det er således de nationale regler, der finder anvendelse.
 Lov om børnefamilieydelse § 5.
 Lov om børnetilskud § 6, stk. 1.
 Danske regler:
 92. Personer med bopæl i en anden medlemsstat, der er  

 omfattet af dansk lovgivning om social sikring, vil være berettiget til  

 danske familieydelser til familiemedlemmer med bopæl i Danmark.
93. Børnefamilieydelse udbetales efter lov om en  

 børnefamilieydelse § 5, uden ansøgning.
Ligeledes udbetales børnetilskud uden  

 ansøgning, medmindre der er tale om ordinært børnetilskud efter § 2, nr. 1,  

 og 2, og ekstra børnetilskud efter § 3, jf. § 6, stk. 1, i lov om  

 børnetilskud og forskudsvis udbetaling af børnebidrag.
Da den berettigede  

 imidlertid har bopæl i en anden medlemsstat, kan kommunen ikke have kendskab  

 til ansøgeren og udbetale ydelser, uden at der er indgivet en ansøgning  

 herom.
94. Der skal således indgives ansøgning om udbetaling  

 af danske familieydelser, når ansøgeren har bopæl i en anden medlemsstat, men  

 er omfattet af dansk lovgivning og barnet har bopæl i Danmark.
Ansøgningen  

 indgives til ansøgerens seneste danske bopælskommune.
For grænsearbejdere (se  

 herom hæfte 1) indgives ansøgningen i beskæftigelseskommunen.
 Eksempel:
En arbejdstager udstationeres af en dansk arbejdsgiver til Irland, men  

 forbliver omfattet af dansk lovgivning om social sikring under  

 udstationeringen, hvilket er dokumenteret ved en blanket E 101 DK. (Se  

 nærmere om blanket E 101 DK i hæfte 1). Den pågældendes barn bliver boende i  

 Danmark, for at afslutte skolen.
Den udstationerede skal indgive en ansøgning  

 om fortsat at få udbetalt danske familieydelser.
95. Da tilkendelse af ydelser er betinget af  

 indgivelse af ansøgning, kan der ikke tilkendes ydelser for perioder før  

 ansøgningens indgivelse.
Betingelsen om indgivelse af ansøgning fremgår  

 ligeledes af punkt 11, i Skattedepartementets cirkulære af 17. december 1986  

 om lov om en børnefamilieydelse.
B.
Familiemedlemmer bosat i en anden stat end den der udbetaler ydelserne Indledning:
96. En person, der er omfattet af lovgivningen om  

 social sikring i en medlemsstat, vil efter reglerne i EF - forordning 1408/71  

 afsnit III, kapitel 7, være berettiget til ydelser til familiemedlemmer med  

 bopæl i en anden medlemsstat.
Der kan f.eks. være tale om en grænsearbejder,  

 som er omfattet af beskæftigelseslandets lovgivning er berettiget til ydelser  

 herefter til familiemedlemmer i bopælsstaten.
 Forordning 574/72 art. 86, og 88.
 Blanket E 401.
 Ansøgning:
 97. Forordning 574/72 indeholder i art. 86, og 88,  

 regler om indgivelse af ansøgning om ydelser til familiemedlemmer, som ikke  

 er bosat i den kompetente stat.
 98. Det fremgår af forordning 574/72 art. 86, stk. 1,  

 og art. 88, at personer, der er omfattet af art. 73 og 74 i forordning  

 1408/71 skal indgive begæring om udbetaling af familieydelser til den  

 kompetente institution.
 Danske regler:
99. Ved anvendelsen af dansk lovgivning medfører art.  

 86, stk. 1, at personer, der er omfattet af dansk lovgivning om social  

 sikring skal indgive en ansøgning om udbetaling af børnefamilieydelse og  

 børnetilskud til seneste danske bopælskommune, som er den kompetente  

 institution.
I tilfælde, hvor der er tale om en grænsearbejder, som er  

 beskæftiget i Danmark og er bosat i en anden medlemsstat, skal ansøgningen  

 indgives til den kommune, hvor beskæftigelsen udøves.
Da forordning 574/72  

 art. 86, stk. 1, betinger tilkendelse af ydelser af indgivelse af ansøgning,  

 kan der ikke tilkendes ydelser for perioder før ansøgningens indgivelse.
 Blanket E 401:
 100. Ved indgivelse af ansøgning om familieydelser  

 skal retten til ydelser dokumenteres ved en blanket E 401, som beskrevet i  

 forordning 574/72 art. 86, stk. 2. Blanket E 401 giver oplysninger om  

 ansøgeren og om dennes familiemedlemmer.
101. Efter art. 86, stk. 2, udstedes blanket E 401 af  

 folkeregistret i familiemedlemmernes bopælsland eller af den kompetente  

 institution for sygeforsikring på de pågældende familiemedlemmers bopælssted  

 eller af en anden institution, der er udpeget af den kompetente myndighed i  

 den medlemsstat, hvor familiemedlemmerne har deres bopæl.
I Danmark udstedes  

 blanket E 401 DK af folkeregistret i familiemedlemmernes bopælskommune.
102. Blanket E 401 skal fornys en gang om året efter  

 art. 86, stk. 2. Der foreligger andre ansøgningsblanketter end E 401, hvoraf  

 nogle alene anvendes ved ansøgning om franske ydelser.
Blanketterne er  

 nærmere beskrevet i blanketnøglen, som findes i denne vejledning efter  

 bilagene.
C.
Pensionister og børn der har mistet begge forældre eller en af dem Forordning 574/72 art. 90.
 Ansøgning103. I forordning 574/72 er der i art. 90, fastsat regler for  

 indgivelse af ansøgning om børnetilskud og børnepension for personer omfattet  

 af forordning 1408/71 art. 77, 78. Reglerne i forordning 1408/71 art. 77 og  

 78 beskrevet ovenfor i afsnit III.
104. Ansøgning om ydelser skal indgives til  

 institutionen på ansøgers bopælssted.
I Danmark er denne institution ansøgers  

 bopælskommune.
I tilfælde, hvor ansøger er bekendt med, at en anden  

 medlemsstat er kompetent kan ansøgningen indgives til institutionen i denne  

 medlemsstat.
Da forordning 574/72 art. 90, stk. 1, betinger tilkendelse af  

 ydelser af indgivelse af ansøgning, kan der ikke tilkendes ydelser for  

 perioder før ansøgningens indgivelse.
105. Hvis en ansøger indgiver en ansøgning til en  

 anden institution end den, der skal udbetale ydelser efter forordning 1408/71  

 art. 77 eller 78, skal ansøgningen straks med angivelse af dato for dens  

 indgivelse, videresendes til institutionen i den medlemsstat, der skal  

 udbetales ydelserne.
Den oprindelige ansøgningsdato betragtes også som  

 ansøgningsdato i forhold til den medlemsstat, som skal udbetale ydelserne.
 106. Fremgår det ikke af ansøgningen, hvilken  

 institution, der er kompetent i den anden medlemsstat, kan ansøgningen  

 fremsendes til det kontaktorgan, som er anført i bilag 5. Blanket E 401  

 anvendes også ved indgivelse af ansøgning om ydelser efter forordning 1408/71  

 art. 77, og 78. Blanket E 401 er nærmere beskrevet ovenfor i punkt 100 - 102.
-------------------------------------------------------------------- VI.
UDBETALING AF YDELSER A.
Familiemedlemmer bosat i den stat, der udbetaler ydelserne Indledning:
107. Der er fastsat særlige regler om udbetaling af  

 familieydelser i såvel forordning 1408/71 og i forordning 574/72. Disse  

 regler omhandler de tilfælde, hvor familiemedlemmerne er bosat i en anden  

 medlemsstat end den, der udbetaler ydelserne.
I tilfælde, hvor  

 familiemedlemmerne er bosat i den medlemsstat, der udbetaler ydelserne, er  

 det national lovgivning, der finder anvendelse.
 Børnefamilieydelsesloven kapitel 3.
 Børnetilskudsloven kapitel 2.
 Danske regler:
08. Udbetaling af børnefamilieydelse beskrives i  

 kapitel 3, i lov om en børnefamilieydelse.
Reglerne om udbetaling af  

 børnetilskud findes i kapitel 2, i lov om børnetilskud.
Disse regler finder  

 anvendelse, når barnet har bopæl i Danmark, selv om den berettigede har bopæl  

 i en anden medlemsstat, når denne er omfattet af dansk lovgivning.
109. Da ydelserne som udgangspunkt tilkommer barnet,  

 skal de udbetales uanset om det er barnets moder eller fader, der er omfattet  

 af dansk lovgivning.
Det kan dog imidlertid være behov for at anvende  

 prioriteringsreglerne (se ovenfor, afsnit II, punkt C) i tilfælde, hvor  

 forældrene er omfattet af lovgivningen i to forskellige medlemsstater.
B.
Familiemedlemmer bosat i en anden stat end den, der udbetaler ydelserne Forordning 1408/71 art. 75.
 Forordning 574/72 art. 86, stk. 3 - 5.
 Forordning 574/72 art. 10 a.
 Indledning:
110. Familieydelser skal udbetales af den kompetente  

 institution i den stat, af hvis lovgivning arbejdstageren eller den  

 selvstændige erhvervsdrivende er omfattet, uanset hvor den pågældende er  

 bosat.
Udbetalingen foretages i overensstemmelse med reglerne herom i den  

 kompetente stats lovgivning.
Dette fremgår af art. 75 i forordning 1408/71.
 111. For personer, som er omfattet af dansk lovgivning  

 om social sikring er den kompetente institution den berettigedes  

 bopælskommune eller seneste danske bopælskommune.
 Forsørgelse:
 112. I tilfælde, hvor den berettigede ikke anvender  

 ydelserne til familiemedlemmernes underhold, skal den kompetente institution  

 udbetale ydelserne med frigørende virkning til den fysiske eller juridiske  

 person, som faktisk forsørger familiemedlemmerne jf. forordning 1408/71 art.  

 75, stk. 2. Udbetaling med frigørende virkning til den, der faktisk forsørger  

 familiemedlemmet forudsætter, at en anmodning herom er fremsat gennem den  

 kompetente institution i familiemedlemmernes bopælsstat.
 113. Anvendelsen af bestemmelsen i forordning 1408/71  

 art. 75, stk. 2, er i overensstemmelse med reglerne i børnetilskudslovens  

 kapitel 2, og børnefamilieydelseslovens kapitel 3.
114. Den berettigede skal tilvejebringe de fornødne  

 oplysninger, der gør det muligt at identificere den person, til hvem  

 familieydelserne skal udbetales i bopælslandet (efternavn, fornavn,  

 fuldstændig adresse.) Det fremgår af forordning 574/72 art. 86, stk. 3, Udbetalingsaftale:
115. I forordning 1408/71 art. 75, stk. 3, findes der  

 en adgang til at to eller flere medlemsstater indgår en aftale, hvorefter  

 familieydelser udbetales til den fysiske eller juridiske person, som faktisk  

 forsørger familiemedlemmerne.
Danmark har ikke benyttet denne adgang til at  

 indgå generelle aftaler med andre medlemsstater.
 Børnetilskudsloven § 24.
 Børnefamilieydelsesloven § 7.
 Forordning 574/72 art. 86, stk. 5.
 Forordning 574/72 art. 92.
 Oplysningspligt:
 116. I såvel dansk lovgivning som i forordning 574/72  

 er der fastsat en forpligtelse for modtageren af familieydelser til at oplyse  

 forhold, der er betydning for retten til familieydelser.
 117. Efter bestemmelsen i forordning 574/72 art. 86,  

 stk. 5, er den berettigede forpligtet til at oplyse:
 - enhver forandring i familiemedlemmernes forhold, der kan medføre ændring  

 af retten til hans familieydelser.
 - enhver ændring af antallet af familiemedlemmer, for hvem der udbetales  

 familieydelser.
 Efter bestemmelsen i forordning 574/72 art. 92, er der tillige pligt til  

 at oplyse:
 - enhver bopælsforandring for børnene.
 - enhver erhvervsudøvelse, der begrunder ret til familieydelser eller  

 børnetilskud for disse børn.
118. Der er ikke i forordning 574/72 art. 86, fastsat  

 sanktioner for manglende overholdelse af oplysningspligten.
Det er således  

 reglerne i børnefamilieydelsesloven og børnetilskudsloven, der finder  

 anvendelse, selv om familieydelserne udbetales med hjemmel i forordning  

 1408/71. Da den danske lovgivning ikke indeholder en adgang til at modregne  

 for meget udbetalt i løbende ydelser, kan der heller ikke foretages  

 tilbageholdelse i ydelser fra en anden medlemsstat.
 Børnefamilieydelsesloven § 6, stk. 2.
 Børnetilskudsloven § 7.
 EF - forordning 574/72 art. 10 a.
 Udbetalingstidspunkt:
119. Det fremgår af både børnefamilieydelsesloven og  

 børnetilskudsloven, at danske familieydelser udbetales kvartalsvis forud.
I  

 de øvrige medlemsstater anvendes andre udbetalingsperioder.
120. Det forekommer ofte, at en person er omfattet af  

 lovgivningen om social sikring i to eller flere medlemsstater indenfor en  

 udbetalingsperiode.
Der findes derfor regler i forordning 574/72 art. 10 a,  

 som fastsætter en fordeling af udbetalingsforpligtelsen mellem de enkelte  

 medlemsstater.
 121. Forordning 574/72 art. 10 a, har følgende ordlyd:
 »Dersom en arbejdstager eller selvstændig erhvervsdrivende successivt  

 har været omfattet af lovgivningen i to medlemsstater i løbet af en  

 udbetalingsperiode, således som denne er fastsat i lovgivningen om  

 familieydelser i den ene eller begge de pågældende stater, gælder følgende  

 regler:
a. de familieydelser, som den pågældende kan gøre krav på efter  

 lovgivningen i hver af disse stater, svarer til antallet af de daglige  

 ydelser, der udbetales efter den pågældende lovgivning.
Dersom lovgivningen i  

 de pågældende stater ikke indeholder bestemmelser om udbetaling af daglige  

 ydelser, tilkendes familieydelserne efter forholdet mellem det tidsrum, i  

 hvilket den pågældende har været omfattet af lovgivningen i hver af disse  

 medlemsstater, og det i den pågældende lovgivning fastsatte tidsrum.
 b. når familieydelserne er udbetalt af en institution for et tidsrum, hvor  

 de skulle have været udbetalt af en anden institution, skal der foretages en  

 afregning mellem disse institutioner.
 c. hvor de efter en medlemsstats lovgivning tilbagelagte  

 beskæftigelsesperioder eller perioder med selvstændig virksomhed udtrykkes i  

 andre enheder end dem, der anvendes ved beregningen af familieydelser i  

 medfør af den lovgivning i en anden medlemsstat, hvoraf den pågældende  

 tillige har været omfattet i det samme tidsrum, sker omregningen, for så vidt  

 angår anvendelsen af litra a, og b, efter gennemførelsesforordningens art.  

 15, stk. 3.
d. uanset bestemmelserne i litra a, skal i forholdet mellem de i bilag 8,  

 til gennemførelsesforordningen nævnte medlemsstater, den institution, der  

 afholder udgifterne ved familieydelser på grundlag af den første lønnede  

 eller selvstændige beskæftigelse i det pågældende tidsrum, afholde disse  

 udgifter i hele udbetalingsperioden.« 122. I tilfælde, hvor en person er omfattet af dansk  

 lovgivning om social sikring og inden for et kvartal bliver omfattet af  

 lovgivningen i en anden medlemsstat, medfører anvendelsen af litra a, i  

 forordning 574/72 art. 10 a, at kommunen skal opgøre antallet af dage, hvor  

 den pågældende har været omfattet af dansk lovgivning om social sikring.
På  

 grundlag af denne opgørelse beregnes størrelsen af den danske ydelse i  

 forhold til den samlede danske familieydelse i det pågældende kvartal.
Hvis  

 der efter opgørelsen har været udbetalt et for stort beløb kan det for meget  

 udbetalte tilbagesøges efter litra b, i art. 10 a.
123. Det er således nødvendigt for den institution,  

 der udbetaler familieydelser at vide nøjagtigt, hvorlænge ansøgeren har været  

 omfattet af lovgivningen i den anden medlemsstat.
Oplysninger herom indhentes  

 på blanket E 405. Blankettens afsnit A, udfyldes af institutionen i den  

 medlemsstat, hvis lovgivning ansøger henhører under og afsnit B, udfyldes af  

 institutionen i den medlemsstat, hvis lovgivning ansøger tidligere henhørte  

 under.
124. Forordning 574/72 art. 10 a, litra d, giver  

 adgang til, at familieydelserne udbetales i den samlede udbetalingsperiode af  

 den medlemsstat, hvis lovgivning om social sikring fandt anvendelse på  

 tidspunktet for periodens begyndelse.
Anvendelse af fremgangsmåden i art. 10  

 a, litra d, forudsætter, at der er indgået en aftale herom mellem  

 medlemsstaterne.
Det fremgår af bilag 8, til forordning 574/72 hvilke  

 aftaler, der er indgået.
Danmark har indgået aftaler med en  

 udbetalingsperiode på tre måneder med følgende medlemsstater:
Tyskland Holland 125. Anvendelsen af de indgåede aftaler med Tyskland  

 og Holland medfører, at kommunen ikke skal foretage en opgørelse over  

 antallet af enkeltdage, hvor en person er omfattet af dansk lovgivning.
Der  

 udbetales ydelser fra den medlemsstat, hvis lovgivning om social sikring  

 fandt anvendelse ved kvartalets begyndelse.
 Tillæg:
 126. Udbetaling af tillæg efter forordning 1408/71  

 art. 76, og afgørelse nr. 129 foretages i overensstemmelse med enten  

 afgørelse nr. 147 eller punkt 6 - 10 i afgørelse nr 129. Se nærmere om  

 afgørelse nr. 129 ovenfor under afsnit III, punkt 80.- 81. og afgørelse nr.  

 147 under punkt 76. - 77. Afgørelse nr. 129 er gengivet i bilag 2, og  

 afgørelse nr. 147 er gengivet i bilag 3.
127. Tillæggets størrelse fastsættes første gang  

 senest efter udløbet af en periode på 12 måneder efter, at der er erhvervet  

 ret til ydelser fra begge medlemsstater.
Herefter beregnes tillægget mindst  

 en gang årligt.
Der er i afgørelse nr. 129 tillige fastsat regler om pligt  

 til underretning af ansøger og den kompetente institution i den anden  

 medlemsstat om tilkendelse af familieydelser.
Se nærmere herom i punkt 7 - 9  

 i afgørelsen.
 Forordning 574/72 art. 91.
 Betalingsmåde:
 128. Af forordning 574/72 art. 91, fremgår, at ydelser  

 efter forordning 1408/71 art. 77 og 78, udbetales i overensstemmelse med  

 reglerne i forordning 574/72 art. 53 - 58. Forordning 1408/71 art. 77 og 78  

 er beskrevet ovenfor i afsnit III.
129. Forordning 574/72 art. 53 - 58 fastslår, at  

 udbetaling kan foretages enten direkte til den berettigede eller gennem  

 kontaktorganet i den berettigedes bopælsstat.
I bilag 6, til forordning  

 574/72 er det anført, at danske ydelser i alle tilfælde udbetales direkte til  

 den berettigede.
De danske familieydelser skal således altid udbetales  

 direkte til den berettigede.
 Børnefamilieydelsesloven § 1, stk. 2.
 Børnetilskudsloven § 27, stk. 2.
 Forordning 1408/71 art. 11.
 Regulering af ydelser:
130. I dansk lovgivning om familieydelser er fastsat  

 regler om regulering af familieydelsernes størrelse i forhold til et  

 reguleringstal.
Når der udbetales familieydelser til personer omfattet af  

 dansk lovgivning om social sikring i medfør af bestemmelserne i forordning  

 1408/71 reguleres disse ydelser tilsvarende.
Dette er fastslået i forordning  

 1408/71 art. 11.
-------------------------------------------------------------------- VII.
OVERGANGSORDNING FOR PERSONER OMFATTET AF FRANSK LOVGIVNING Indledning:
131. Ved forordning 3427/89 af 30. oktober 1989 blev  

 reglerne om familieydelser i forordning 1408/71, afsnit III, kapitel 7, og  

 tilsvarende bestemmelser i forordning 574/72 ændret.
Begrundelsen for  

 ændringerne findes i en dom afsagt af EF - domstolen den 15. januar 1986 i  

 sagen 41/84 (Pinna), hvorved en fransk særordning i forordning 1408/71,  

 afsnit III, kapitel 7, blev erklæret ugyldig.
 Fransk særordning:
132. Den ugyldige franske særordning  

 omhandledesituationer, hvor en arbejdstager eller arbejdsløs var omfattet af  

 fransk lovgivning om social sikring, medens familiemedlemmerne var bosat i en  

 anden medlemsstat.
Ordningen bevirkede, at ydelser til familiemedlemmerne  

 skulle udbetales efter lovgivningen i familiemedlemmernes bopælsstat for den  

 franske kompetente institutions regning.
Familiemedlemmernes bopælsstat kunne  

 således fremsætte refusionskrav over for den kompetente franske institution.
 Afgørelse nr. 143:
 133. Da særordningen blev erklæret ugyldig, blev  

 forordning 1408/71 afsnit III, kapitel 7, ændret i overensstemmelse hermed  

 ved forordning 3427/89 af 30. oktober 1989. Det fremgår af  

 ændringsforordningens art. 3, at den skal anvendes fra 15. januar 1986, som  

 er datoen for afsigelsen af ovennævnte dom.
 134. Ved afgørelse nr. 143 blev det besluttet at  

 udsætte datoen for forordning 3427/89's ikrafttræden til 1. april 1990.  

 Forordningen har imidlertid virkning fra den 15. januar 1986. Det blev  

 ligeledes besluttet, at familiemedlemmernes bopælsstater kunne fremsætte  

 refusionskrav over for den kompetente franske institution indtil den 1. april  

 1992. Ved fremsættelsen af refusionkrav anvendtes blanket E 408, som nu ikke  

 længere skal anvendes.
135. Virkningerne af afgørelse nr. 143 er omtalt i  

 Socialstyrelsens orientering af 25. marts 1990 om »ændring af regler om  

 familieydelser og børnetilskud i afsnit III, kap. 7, i EF - forordning nr.  

 1408/71.« Overgangsregler:
 136. Med henblik på at sikre, at familiemedlemmernes  

 rettigheder ikke forringes som følge af fastsættelsen af forordning 3427/89,  

 indeholder denne en overgangsregel i art. 94, stk. 9, som med en senere  

 ændring har følgende ordlyd:
art. 94 stk. 9. De børnetilskud, der udbetales til arbejdstagere  

 beskæftiget i Frankrig eller til arbejdsløse arbejdstagere, som får udbetalt  

 arbejdsløshedsunderstøttelse i henhold til fransk lovgivning, for de  

 familiemedlemmer, der er bosiddende i en anden medlemsstat den 15. november  

 1989, udbetales fortsat til den sats, inden for de grænser og efter de  

 regler, som er gældende på dette tidspunkt, så længe beløbet overstiger det  

 ydelsesbeløb, som kan kræves udbetalt den 16. november 1989, og så længe de  

 pågældende er omfattet af fransk lovgivning.
Der ses herved bort fra  

 afbrydelser på under en måned samt perioder, for hvilke der modtages ydelser  

 i anledning af sygdom eller arbejdsløshed.
 Gennemførelsesbestemmelserne til dette stykke, herunder navnlig  

 fordelingen af den finansielle byrde, fastsættes efter fælles aftale af de  

 berørte stater eller af deres kompetente myndigheder efter udtalelse fra Den  

 Administrative Kommission.
 Afgørelse nr. 146.
 137. Bestemmelsen i forordning 3427/89 art 94, stk. 9  

 er fortolket nærmere i afgørelse nr. 146, som er optrykt i bilag 4.
138. Det fremgår af afgørelse nr. 146, at der med  

 virkning fra 16. november 1989 skal udbetales franske familieydelser.
I  

 tilfælde, hvor der blev udbetalt en større ydelse i familiemedlemmernes  

 bopælsstat den 15. november 1989, skal bopælsstaten udbetale et tillæg, som  

 udgør forskellen mellem den franske ydelse og ydelsen fra bopælsstaten.  

 Vedrørende forældelse og beregningen af tillægget henvises til afgørelsen i  

 bilag 4.
 Blanketter:
 139. Til administrationen af overgangsordningen, som  

 er reguleret i afgørelse nr. 146 er udarbejdet blanketterne E 412 F og E 413  

 F.
-------------------------------------------------------------------- BILAG 1: afgørelse nr. 119 -------------------------------------------------------------------- BILAG 2: afgørelse nr. 129 -------------------------------------------------------------------- BILAG 3: afgørelse nr. 147 -------------------------------------------------------------------- BILAG 4: afgørelse nr. 146 -------------------------------------------------------------------- BILAG 5 FORTEGNELSE OVER KONTAKTORGANER Belgien Office National d'Allocations Famiales pour Travailleurs Salaries  

 Rue de Trevers, 70 B - 1040 Bruxelles Institut National d'Assurance Sociales  

 pour Travailleurs Independants Place Jean Jacobs, 6 B - 1000 Bruxelles England Department of Social Security Overseas Branch Newcastle upon Tyne  

 England NE 98 1 YX Frankrig Centre de Securite Sociale des Travailleurs Migrants 11, rue de  

 la Tour des Dames F - 75436 Paris 09 Grækenland OAED Ethnikis Antistassis 8 166.10 - Ano Kalamaki Proin Thraki  

 (Trachones) Grækenland Holland Sociale Verzekeringsbank Van Leijenberghlaan 221 Postbus 7105  

 NL-1007 JC Amsterdam Irland Department of Social Welfare Child Benefit Section Oliver Plunkett  

 Street Letterkenny Co.
Donegal Ireland Italien Instituto Nazionale della Previdenza Sociale Direzione Generale  

 Via Ciro il Grande, 21 - EUR Italien, Roma Luxembourg Caisse Nationale des prestations familiales Luxembourg Portugal Departamento de Relacoes Internacionais e Convencoes de Seguranca  

 Social Rua de Jungeira 112 Apartado 3072 1302 Lisboa Codex Spanien Instituto Nacional de la Seguridad Social Padre Damian 4 E -  

 Madrid 16 Tyskland Bundesanstalt fur Arbeit Kindergeldkasse Postfach -------------------------------------------------------------------- BLANKETNØGLE EF - standardblanketter i serien E 400 Ved afgørelse nr. 144 af 9. april 1990 er de foreliggende  

 standardblankketter på familieydelsesområdet blevet tilpasset ændringerne i  

 forordning 1408/71, som blev foretaget ved forordning 3427/89 af 30. oktober  

 1989. Afgørelsen har følgende betydning for blanketterne:
 -E 401 - E 405 er ændret.
 -E 406 F, E 407 F, E 408 F, E 409 F og E 410 F udgår.
 -E 406 F, E 407 F, E 408 F er nye.
Ved afgørelse nr. 145 af 27. juni 1990 er udsendt blanket E 409, som  

 anvendes ved efterbetaling af familieydelser til selvstændige  

 erhvervsdrivende efter reglerne i forordning 3427/89 af 30. oktober 1989. Der  

 er tale om anvendelse af en overgangsordning, hvor ansøgningsfristen udløb  

 den 16. november 1991. Baggrunden for overgangsordningen er omtalt i  

 »Socialstyrelsens orientering af 25. marts 1990 om ændring af regler om  

 familieydelser og børnetilskud i afsnit III, kapitel 7, i EF - forordning nr.  

 1408/71.« Ved afgørelse nr. 146 af 10. oktober 1990 er udsendt blanketterne E 412 F  

 og E 413 F.
Disse blanketter anvendes ved administration af en  

 overgangsordning efter art. 94, stk. 9 i forordning 3427/89 af 30. oktober  

 1989. Overgangsordningen er nærmere beskrevet i denne vejledning, afsnit VII.
 Ved afgørelse nr. 147 af 10. oktober 1990 er udsendt blanket E 411.  

 Blanketten er tilpasset ændringen af art. 76 i forordning 1408/71 ved  

 forordning 3427/89 af 30. oktober 1989. Afgørelse nr. 147 er optrykt i  

 »Socialministeriets orientering af december 1991 om ændring af reglerne  

 om familieydelser og børnetilskud i afsnit III, kap. 7, i EF - forordning  

 1408/71.« Afgørelse nr. 147 er gengivet som bilag 3.
-------------------------------------------------------------------- BLANKET E 401 Familieattest med henblik på tilståelse af familieydelser Blanket E 401 anvendes ved ansøgning om familieydelser efter reglerne i  

 forordning 1408/71, afsnit III, kapitel 7, og 8. Blanketten er nærmere  

 beskrevet i denne vejledning, punkt 114.- 116. Anvendelsesområdet er  

 dokumentation for:
- antallet af familiemedlemmer - familiemedlemmernes alder, bopæl og stilling - slægtskabsforholdet mellem ansøgeren og dennes familiemedlemmer.
- forældremyndighed over børn - familiemedlemmernes forsørgelse * Familiemedlemmerne bosat i Danmark I tilfælde, hvor der ansøges om familieydelser i en anden medlemsstat til  

 familiemedlemmer med bopæl i Danmark, anvendes blanket E 401.
 Blanketten udstedes af folkeregistret i familiemedlemmernes bopælskommune,  

 som udfylder blankettens punkt 1 - 6. Punkt 7 udfyldes af socialforvaltningen  

 i bopælskommunen.
 Udstedelse af blanket E 401 foretages efter anmodning fra ansøger eller  

 institutionen i den medlemsstat, hvor ansøgningen er indgivet.
* Familiemedlemmerne bosat i en anden medlemsstat I tilfælde, hvor der ansøges om familieydelser i Danmark til  

 familiemedlemmer med bopæl i en anden medlemsstat, skal ansøgningen være  

 ledsaget af en blanket E 401. Foreligger blanketten ikke på  

 ansøgningstidspunktet, kan kommunen indhente den efterfølgende.
Blanketten udstedes af folkeregistret eller en tilsvarende myndighed i  

 familiemedlemmernes bopælsstat.
Det fremgår af note 5 til blanketten, hvilke  

 særlige institutioner, der kan udstede blanketten.
-------------------------------------------------------------------- BLANKET E 402 Attest om fortsat uddannelse med henblik på tilståelse af familieydelser Blanketten anvendes i tilfælde, hvor der ansøges om særlige  

 familieydelser, som kan tilkendes til personer under uddannelse.  

 Anvendelsesområdet for blanketten er dokumentation for, at det pågældende  

 familiemedlem er under uddannelse.
* Familiemedlemmerne bosat i Danmark I tilfælde, hvor der ansøges om familieydelser i en anden medlemsstat til  

 familiemedlemmer med bopæl i Danmark, kan institutionen i den anden  

 medlemsstat anmode om en attest på blanket E 402. Anmodningen fremsættes ved  

 at fremsende blanket E 402 med afsnit A udfyldt.
Blanketten er nødvendig, for  

 at institutionen kan tage stilling til, om der er ret til særlige ydelser til  

 personer under uddannelse efter lovgivningen i den anden medlemsstat.
 Blanketten udstedes af familiemedlemmets uddannelsesinstitution.
 Ved ansøgning om belgiske ydelser gives supplerende oplysninger på et  

 bilag til blanket E 402.
* Familiemedlemmerne bosat i en anden medlemsstat I tilfælde, hvor der ansøges om danske familieydelser til et  

 familiemedlem, der har bopæl i en anden medlemsstat, er blanket E 402 uden  

 betydning.
Der findes ikke særlige danske familieydelser til personer under  

 uddannelse.
 Det er således tilstrækkeligt, at ansøgning om danske familieydelser  

 indgives på blanket E 401. Der kan dog tillige være behov for at indhente  

 oplysninger om tilkendte ydelser i familiemedlemmernes bopælsstat ved en  

 blanket E 411.
-------------------------------------------------------------------- BLANKET E 403 Attest om lærlinge- og/eller erhvervsuddannelse med henblik på tilståelse af familieydelser.
Blanketten anvendes i tilfælde, hvor der ansøges om særlige  

 familieydelser, som kan tilkendes til lærlinge eller personer under  

 erhvervsuddannelse.
Anvendelsesområdet er dokumentation for, at det  

 pågældende familiemedlem er lærling eller under erhvervsuddannelse.
* Familiemedlemmerne bosat i Danmark I tilfælde, hvor der ansøges om familieydelser i en anden medlemsstat til  

 familiemedlemmer med bopæl i Danmark, kan institutionen i den anden  

 medlemsstat anmode om en attest på blanket E 403. Anmodningen fremsættes ved  

 at fremsende blanketten med afsnit A, udfyldt.
Blanketten er nødvendig for at  

 institutionen kan tage stilling til, om der er ret til særlige ydelser til  

 personer under uddannelse efter lovgivningen i den anden medlemsstat.
 Afsnit B, på blanketten udfyldes af familiemedlemmets  

 uddannelsesinstitution.
* Familiemedlemmerne bosat i en anden medlemsstat I tilfælde, hvor der ansøges om danske familieydelser til et  

 familiemedlem, der har bopæl i en anden medlemsstat, er blanket E 403 uden  

 betydning.
Der findes ikke særlige danske familieydelser til personer under  

 uddannelse.
 Det er således tilstrækkeligt, at ansøgning om danske familieydelser  

 indgives på blanket E 401. Der kan dog tillige være behov for at indhente  

 oplysninger om tilkendte ydelser i familiemedlemmernes bopælsstat ved en  

 blanket E 411.
-------------------------------------------------------------------- BLANKET E 404 Lægeerklæring med henblik på tilståelse af familieydelser Blanket E 404 anvendes i tilfælde, hvor tilkendelse af familieydelser er  

 betinget af ansøgerens eller familiemedlemmets helbredstilstand.
 Der kan afgives lægeerklæring på blanket E 404 uanset om ansøger er  

 arbejdstager, selvstændig erhvervsdrivende eller pensionist.
Anmodning om afgivelse af lægeerklæring fremsættes ved at fremsende  

 blanket E 404 med afsnit A udfyldt.
Det fremgår af blankettens rubrik 2,  

 hvilken person, der anmodes undersøgt.
* Danmark bopælsstat Har en institution i en anden medlemsstat behov for en lægeerklæring om en  

 person med bopæl i Danmark, for at kunne tage stilling til om der kan  

 tilkendes familieydelser, fremsendes en blanket E 404 med afsnit A, udfyldt  

 til den pågældendes danske bopælskommune eller til Socialministeriet som  

 kontaktorgan.
 Den pågældendes læge udfylder blankettens afsnit B.
Udgifterne til udfærdigelse af lægeerklæringer på blanket E 404 påhviler  

 efter forordning 574/72 art. 105 som udgangspunkt den institution, der  

 anmoder om erklæringen.
I tilfælde, hvor der er indgået en aftale mellem  

 Danmark og de øvrige medlemsstater om afkald på refusion af udgifter til  

 lægeerklæringer efter forordning 574/72 art. 105, påhviler udgiften den  

 danske bopælskommune.
 Der er indgået aftale om afkald på refusion af udgifter til  

 lægeerklæringer i medfør af forordning 574/72 art. 105, med følgende  

 medlemsstater:
- Det forenede Kongerige (England, Nordirland, Gibraltar) - Belgien - Luxembourg-Nederland - Tyskland-Grækenland - Frankrig-Irland - Spanien * Bopæl i en anden medlemsstat Tilkendelse af danske familieydelser er ikke betinget af ansøgerens eller  

 familiemedlemmets helbredstilstand.
Der vil således ikke være behov for  

 anvendelse af blanket E 404.
---------------------------------------------------------------- BLANKET E 405 Attest om sammenlægning af forsikrings- eller beskæftigelsesperioder eller  

 perioder med selvstændig virksomhed eller - i tilfælde af successiv  

 beskæftigelse i flere medlemsstater - mellem de forfaldsdage for ydelsernes  

 udbetaling, der er fastsat i disse staters lovgivning.
 Blanket E 405 anvendes i to situationer.
* Sammenlægning af perioder Ret til familieydelser er i visse tilfælde betinget af, at der er  

 tilbagelagt forsikringperioder (beskæftigelse eller bopæl). Det fremgår af  

 forordning 1408/71 art. 72, at forsikringsperioder tilbagelagt i en anden  

 medlemsstat skal medregnes ved opfyldelse af betingelsen, som om de var  

 tilbagelagt i den medlemsstat, hvor ansøgningen er indgivet.
Blanket E 405 anvendes til at dokumentere tilbagelagte forsikringsperioder  

 i en anden medlemsstat i blankettens afsnit B.
Ansøger eller den institution,  

 hvor der er indgivet ansøgning om tilkendelse af familieydelser anmoder om en  

 attest på blanket E 405 ved at fremsende den til den institution, hvor  

 ansøger har tilbagelagt tidligere forsikringsperioder med afsnit A, udfyldt.
 Blanket E 405 kan erstattes af en blanket E 104, som omhandler  

 sammenlægning af perioder til brug for administrationen af  

 sygesikringsreglerne.
 Reglerne om sammenlægning af perioder er nærmere beskrevet i denne  

 vejledning punkt 20. - 25.
* Successiv beskæftigelse i flere medlemsstater I tilfælde, hvor en ansøger har været omfattet af lovgivningen om social  

 sikring i flere medlemsstater inden for en udbetalingsperiode, skal  

 forpligtelsen til at udbetale familieydelser fordeles forholdsmæssigt mellem  

 institutionerne i medlemsstaterne.
Fordelingen foretages i overensstemmelse  

 med forordning 574/72 art. 10 a.
 Blanket E 405 anvendes til at dokumentere i hvilken periode ansøger har  

 været omfattet af lovgivningen i en medlemsstat, således at ydelsernes  

 størrelse kan beregnes herefter.
 Reglen i forordning 574/72 er beskrevet nærmere i denne vejledning punkt  

 133. - 139.
-------------------------------------------------------------------- E 406 F OG E 407 F E 406 F.
Helbredsundersøgelse efter fødslen.
E 407 F.
Lægeerklæring med henblik på tilståelse af tilskud til specialundervisning.
 Blanketterne E 406 F og E 407 F er særlige attestationer, som er  

 nødvendige for at få tilkendt ydelser efter fransk lovgivning.
Anvendelsen af blanketterne har betydning for den danske administration af  

 reglerne om familieydelser i forordning 1408/71 afsnit III, kapitel 7, og 8.  

 Der er tale om tilfælde, hvor en person, der er omfattet af fransk lovgivning  

 om social sikring har familiemedlemmer med bopæl i Danmark.
Det kan f.eks.  

 være en udstationeret, som er beskæftiget i Danmark, men fortsat er omfattet  

 af fransk lovgivning i medfør af en aftale indgået efter art. 17, i  

 forordning 1408/71. (Se herom i hæfte 1) I tilfælde, hvor der er indgivet en ansøgning om franske familieydelser  

 til den franske institution, vil denne anmode om udstedelse af en attest på  

 blanket E 406 F og E 407 F under blanketternes afsnit B.
 Det fremgår af blanket E 406 F, at tilkendelse af familieydelser er  

 betinget af, at der foretages en helbredsundersøgelse, når barnet er ni eller  

 ti måneder gammelt og når barnet er 24 eller 25 måneder gammelt.
Udgifterne til udfærdigelse af lægeerklæringer på blanket E 406 F og E 407  

 F påhviler som udgangspunkt den franske institution, der anmoder om  

 erklæringen.
Dette fremgår af forordning 574/72 art. 105, stk. 1. Da der  

 imidlertid er indgået aftale mellem Danmark og Frankrig om afkald på refusion  

 af udgifter til lægeerklæringer i medfør af forordning 574/72 art. 105, stk.  

 2, påhviler udgiften til lægeerklæring den danske bopælskommune.
-------------------------------------------------------------------- BLANKET E 408 F, E 412 F, E 413 F E 408 F.Attest om udbetaling af børnetilskud i henhold til de tidligere artikler 73, stk. 2 og 74, stk. 2.
Blanketten anvendes ved fremsættelse af refusionskrav over for Frankrig i  

 tilfælde, hvor der er udbetalt danske ydelser for fransk regning.
Ved  

 afgørelse nr. 143 bortfaldt adgangen til at fremsætte sådanne refusionskrav  

 den 1. april 1992. Blanketten har derfor ikke længere praktisk betydning.
 Baggrunden for afgørelse nr. 143 er nærmere beskrevet i afsnit VII i denne  

 vejledning.
E 412 F.Attest om udbetaling af børnetilskud i henhold til den tidligere art. 73, stk. 2, i forordning nr. 1408/71 for november måned 1989.
E 413 F.Attest om fortsat udbetaling eller bortfald af børnetil- skud i henhold til artikel 94, stk. 9 i forordning nr.
 1408/71.
 Disse blanketter anvendes ved administrationen af en særlig  

 overgangsordning for arbejdstagere omfattet af fransk lovgivning.  

 Overgangsordningen blev indført ved forordning 3427/89 af 30. oktober 1989.
 Blanketterne blev udsendt sammen med afgørelse nr. 146, som er optrykt som  

 bilag 4, til denne vejledning.
 Overgangsordningen er nærmere beskrevet i denne vejlednings afsnit VII.
-------------------------------------------------------------------- BLANKET E 411 Anmodning om oplysninger vedrørende ret til familieydelser i den  

 medlemsstat, hvor familiemedlemmerne har bopæl.
Blanketten anvendes i de situationer, hvor der er ret til familieydelser  

 efter lovgivningen i to medlemsstater.
Med henblik på at undgå udbetaling af  

 dobbeltydelser opstiller forordning 1408/71, art. 76, og art. 79, stk. 3 og  

 forordning 574/72 i art. 10, en række prioriteringsregler.
Det afgøres  

 herefter, hvilken medlemsstat, der skal udbetale familieydelser og hvilken  

 medlemsstat, der skal udbetale et eventuelt tillæg.
 Anvendelsen af prioriteringsreglerne forudsætter tilstedeværelsen af  

 oplysninger om udbetalingen af ydelser i familiemedlemmernes bopælsstat.  

 Hertil anvendes blanket E 411.
 Prioriteringsreglerne er nærmere beskrevet i denne vejlednings afsnit IV.  

 Blanket E 411 er omtalt i punkt 101. - 104. Endvidere er anvendelsen af  

 blanket E 411 i forhold til forordning 1408/71 art. 76, omtalt i afgørelse  

 nr. 147, som er optrykt som bilag 3, til denne vejledning.
* Familiemedlemmerne bosat i Danmark I tilfælde, hvor der er ret til familieydelser fra en anden medlemsstat  

 til familiemedlemmer med fast bopæl i Danmark, kan den kompetente institution  

 i den anden medlemsstat anmode om oplysninger om danske ydelser.
Anmodningen  

 fremsættes ved at fremsende en blanket E 411 med afsnit A, udfyldt til  

 familiemedlemmernes bopælskommune.
Bopælskommunen giver oplysninger om danske familieydelser på blanket E 411  

 i afsnit B.
På blanketten i punkt 6, er omtalt »en situation i den i  

 afgørelse nr. 119 omhandlede forstand.« Afgørelse nr. 119 er omtalt i  

 denne vejledning punkt 99. - 100., og er optrykt som bilag 1. Blankettens  

 punkt 8 udfyldes ikke, da dette kun anvendes af medlemsstater, hvor  

 familieydelserne udbetales af arbejdsgiveren.
* Familiemedlemmerne bosat i en anden medlemsstat En person, hvis familiemedlemmer har bopæl i en anden medlemsstat, kan  

 være berettiget til danske familieydelser efter reglerne i forordning  

 1408/71, afsnit III, kapitel 7, eller 8. Blanket E 411 anvendes til at  

 indhente oplysninger om eventuelle ydelser i familiemedlemmernes bopælsstat.  

 Blanket E 411 sendes til den kompetente institution i bopælsstaten.
Hvis  

 ansøger ikke kan give fyldestgørende oplysninger om den kompetente  

 institution, sendes blanketten til kontaktorganet i bopælsstaten.
 Kontaktorganernes adresser fremgår af bilag 5, til denne vejledning.
