 Der var rejst spørgsmål om, hvorvidt der skal svares afgift af  

 kapitalindskud, som nye medlemmer af en sejlklub forpligter sig til at  

 indbetale til klubben i forbindelse med indgåelse af kontrakt om leje af  

 bådeplads i en lystbådehavn.
 Det var oplyst, at det omhandlede kapitalindskud ved ophør af aftalen om  

 leje af bådeplads refunderes lejeren med fradrag af administrationsgebyr, når  

 bådepladsen genudlejes til anden side.
 Nævnet traf afgørelse om, at der skal svares afgift af kapitalindskud ved  

 udlejning af bådeplads i henhold til lovens § 7, stk. 2, punkt c.
 Der vil dog kunne ske regulering i sejlklubbens afgiftspligtige omsætning  

 med indskudsbeløb, der i henhold til kontrakten tilbagebetales lejeren ved  

 ophør af aftalen om leje af bådeplads.
 Se også Mn.717.
