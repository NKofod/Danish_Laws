Nr BR 7 Beretning om Folketingets behandling af WTO-sager   

 Nr 7 1996-97, 1. samling Afgivet af Europaudvalget Afgivet: 19970314 Da Folketinget i 1994-95 tog stilling til Danmarks ratifikation af Overenskomsten om Verdenshandelsorganisationen (WTO), blev sagen behandlet i Europaudvalget, som i den forbindelse foranstaltede en høring den 12. december 1994.
 I Europaudvalgets beretning af 27. september 1996 nævntes det, at udvalget  

 på et senere tidspunkt ville tage op til drøftelse, hvordan spørgsmål i  

 forbindelse med WTO skal behandles i Folketinget.
 I forbindelse med forberedelserne til WTO-ministerkonferencen i Singapore  

 9.-13. december 1996 havde Folketinget en forespørgselsdebat den 15. november  

 1996. Under denne blev vedtaget en dagsorden, hvori regeringen opfordres til  

 løbende at orientere Folketingets Europaudvalg om forhandlingerne i WTO (jf.  

 Folketingets forhandlinger side 1207).
 Den stigende betydning, arbejdet i den internationale  

 samarbejdsorganisation har fået, siden WTO erstattede GATT, har gjort, at der  

 er behov for en præcisering og en udbygning af reglerne for, hvilke sager  

 regeringen skal forelægge for Europaudvalget.
 Dette spørgsmål har ved flere lejligheder været drøftet med regeringen,  

 senest ved et samråd med udenrigsministeren den 21. februar 1997.
 Formålet er at øge gennemsigtigheden på dette komplicerede område og at  

 styrke den parlamentariske kontrol med regeringens WTO-politik.
 Med henblik herpå har Europaudvalget truffet følgende aftale med  

 regeringen om, hvordan orienteringen af Europaudvalget om sager, der  

 behandles i WTO, skal finde sted:
Hvert halve år orienterer regeringen Europaudvalget om de væsentlige  

 sager, der forventes behandlet i WTO-regi, herunder i WTO's komiteer (bl.a.  

 komiteen for handel og miljø og WTO's komite for tekniske handelshindringer  

 samt Codex Alimentarius og artikel 113-komiteen i EU). Den redegør for status  

 og forventede udvikling det næste halve år for disse sager.
Udvalget lægger  

 specielt vægt på at blive orienteret om de sager, der kan komme til at berøre  

 beskyttelsesniveauet i Danmark på sundheds-, miljø-, arbejdsmarkeds- og  

 forbrugerområdet.
I forbindelse med den halvårlige orientering kan partierne  

 tilkendegive, hvilke sager de er særligt interesseret i at følge nærmere.
 Ud over denne halvårlige orientering orienterer regeringen løbende  

 Europaudvalget om arbejdet i WTO-regi (herunder i ovennævnte komiteer),  

 såfremt der her lægges op til væsentlige beslutninger af politisk karakter.
De sager, der behandles i WTO's ministerkonference og i WTO's råd for  

 generelle anliggender, samt de sager, hvor Kommissionen i øvrigt skal have et  

 forhandlingsmandat fra EU's Ministerråd, forelægger regeringen løbende for  

 Europaudvalget.
Regeringen oplyser i den forbindelse bl.a., hvordan  

 kompetenceforholdene er (enekompetence eller delt kompetence), og hvilke  

 embedsmandskomiteer i WTO og i EU der har været inddraget.
Regeringen forelægger WTO-sagerne for Europaudvalget efter samme kriterier  

 som EU-sager.
Det vil sige, at regeringen orienterer Europaudvalget om sager  

 af væsentlig betydning, mens den skal forelægge forhandlingsoplæg, når der er  

 tale om vedtagelser af større rækkevidde.
 Regeringen forelægger alle sagerne i god tid før de reelle politiske  

 beslutninger, uanset om de formelle juridiske beslutninger først træffes på  

 et senere tidspunkt.
 P.u.v.
