 Beregningsreglerne for dagpenge og efterløn for såvel lønmodtagere som  

 selvstændige tager udgangspunkt i, at medlemmet skal have udbetalt dagpenge  

 på grundlag af den hidtidige arbejdsfortjeneste, jf. lovens § 51.
 På grund af forskellen mellem de to medlemsgrupper er det nødvendigt med  

 et særligt regelsæt for selvstændige erhvervsdrivende.
 Som udgangspunkt sker beregningen på baggrund af årsindtægten i de 2  

 bedste hele regnskabsår, der er afsluttet inden for de seneste 5 år, når der  

 umiddelbart forud for ledigheden har været drevet selvstændig virksomhed i  

 mindst 3 sammenhængende, hele regnskabsår, jf. § 4,stk. 1.
 Medlemmer, der opfylder denne betingelse, kan i stedet for en beregning  

 vælge at få udbetalt en fast mindstesats, jf. § 4, stk. 3, når der i samme  

 periode har været medlemskab af en arbejdsløshedskasse for selvstændige.
 Har der ikke været drevet selvstændig virksomhed i mindst 3 hele,  

 sammenhængende regnskabsår, skal et eventuelt tidligere beregningsgrundlag  

 som lønmodtager eller selvstændig anvendes, jf. § 5, stk. 1, og stk. 2.
 Hvis der ikke er et tidligere beregningsgrundlag, sker beregningen efter  

 reglerne i § 5, stk. 3, stk. 4 og stk. 5.
 Årsindtægten beregnes på grundlag af virksomhedens skattepligtige  

 indkomst, der reguleres, jf. § 6, stk. 1 og stk. 2, for at sikre, at  

 beregningsgrundlaget bliver udtryk for den hidtidige arbejdsfortjeneste.
 Der er endvidere særlige regler for medlemmer, der sammen med ægtefællen  

 har drevet selvstændig virksomhed, jf. § 7.
Til § 2. (Lønmodtagere) Reglen vedrører et medlem, der ledigmeldes som lønmodtager, men ikke  

 opfylder betingelserne for at få foretaget en dagpengeberegning efter de for  

 lønmodtagere gældende regler.
Til § 3, stk. 1. (1-års reglen) 1-års reglen gælder, uanset om der forud for den aktuelle ledighed har  

 været udøvet selvstændig virksomhed eller arbejdet som lønmodtager.
Reglerne  

 i §§ 4 og 5 om beregningsperioder medfører dog, at 1-års reglen først og  

 fremmest vil finde anvendelse i tilfælde, hvor der forud for den aktuelle  

 ledighed har været arbejdet som lønmodtager.
 Det er en forudsætning for anvendelsen af reglen, at den tidligere  

 beregning har været fulgt op af en udbetaling.
 Til § 3, stk. 2.
Reglen er en undtagelse fra stk. 1, idet medlemmer, der har valgt at få  

 udbetalt dagpenge med en mindstesats efter § 4, stk. 3, ikke har fået  

 foretaget en egentlig beregning.
Når medlemmet bliver ledig fra lønarbejdet  

 af mindst 13 ugers/3 måneders varighed, skal der derfor altid foretages en  

 beregning efter reglerne for lønmodtagere.
Herved opretholdes princippet om,  

 at det er den aktuelle, hidtidige arbejdsfortjeneste, der danner grundlag for  

 dagpengenes størrelse.
Endvidere giver reglen mulighed for, at et medlem  

 relativt hurtigt kan få en højere dagpengesats end mindstesatsen.
Til § 4, stk. 1. (Mindst 3 sammenhængende regnskabsår) Beregningen sker efter denne bestemmelse, hvis medlemmet har drevet  

 selvstændig virksomhed som hovederhverv i mindst 3 hele regnskabsår  

 umiddelbart forud for ledigheden.
Denne periode skal være en sammenhængende  

 periode og må derfor ikke være afbrudt af et endeligt ophør med selvstændig  

 virksomhed som hovederhverv.
Der kan i perioden forekomme endeligt ophør med  

 udøvelse af een virksomhed, hvis blot en anden virksomhed etableres inden  

 eller i forlængelse af ophøret.
Kun hele regnskabsår kan indgå i beregningen af dagpenge.
Ved et helt  

 regnskabsår forstås virksomhedens regnskabsperiode, der omfatter 12 måneder.  

 En virksomheds første regnskabsperiode kan dog omfatte et kortere eller  

 længere tidsrum, dog højst 14 måneder - for selskaber højst 18 måneder.
Et  

 regnskabsår på mindre end 26 uger kan ikke indgå i beregningen.
Tilsvarende  

 gælder ved omlægning af regnskabsperioden.
 Det sidste år i en virksomheds samlede regnskabsperiode skal altid være på  

 12 fulde måneder for at kunne anses for et helt regnskabsår.
 Ved at beregne årsindtægten som gennemsnittet af indtægten i de 2 bedste  

 regnskabsår, der er afsluttet inden for de seneste 5 år, tilgodeses de  

 medlemmer, for hvem overskuddet i virksomheden har været faldende hen imod  

 det tidspunkt, hvor virksomheden ophører.
Til § 4, stk. 2. (Anvendelse af tidligere regnskabsår) Kun perioder, hvor medlemmet har modtaget dagpenge, afskærer muligheden  

 for at vælge regnskabsår forud for de seneste 3 sammenhængende år.
 Det er derfor uden betydning for anvendelse af tidligere regnskabsår end  

 de seneste 3 sammenhængende år, at der har været konstateret mere end  

 midlertidigt ophør med selvstændig virksomhed efterfulgt af en periode med  

 f.eks. lønmodtagerbeskæftigelse eller ledighed, hvor der ikke har været  

 udbetalt dagpenge.
Til § 4, stk. 3 og stk. 4. (Mindstesats) Hovedreglen i § 4, stk. 1 og stk. 2, kan have den konsekvens, at  

 selvstændige får beregnet en meget lav sats eller en sats på 0 kr., hvis  

 virksomheden i flere år har haft et ringe afkast, eller hvis det ikke er  

 lykkedes nyetablerede selvstændige at gøre virksomheden bæredygtig.
 På grund af attestationskravet i § 6, stk. 5, kan dagpengeudbetalingen  

 forsinkes eller helt udelukkes i tilfælde, hvor der ikke er udarbejdet  

 regnskaber eller har været råd til revisorattestation.
 Derfor kan selvstændige, der har drevet selvstændig virksomhed i mindst 3  

 hele regnskabsår, og som i samme tidsrum har været medlem af en anerkendt  

 arbejdsløshedskasse for selvstændige erhvervsdrivende, vælge at få udbetalt  

 dagpenge med et fast beløb, der udgør 2/3 af højeste dagpenge efter lovens §  

 47.
 Medlemskabet af arbejdsløshedskassen skal være en uafbrudt periode, dog  

 vil en afbrydelse af medlemskabet p.gr.a. kontingentrestance være uden  

 betydning, såfremt medlemmet uden ugrundet ophold har ladet sig genoptage.
 Satsen udbetales, så snart ophørsbetingelserne er dokumenteret, jf. de  

 gældende regler om ophør med udøvelse af selvstændig virksomhed som  

 hovedbeskæftigelse.
Det er endvidere en betingelse, at medlemmet fremlægger dokumentation for,  

 at der har været tale om væsentlig udøvelse af selvstændig virksomhed i  

 samtlige 3 hele regnskabsår, således at der ikke udbetales en ydelse som  

 virksomheden aldrig har kunnet danne basis for.
Dokumentationen kan  

 fremlægges i form af udskrifter fra toldmyndighederne, der viser  

 momsbevægelserne i de 3 år, eventuelt driftsregnskaber, hvoraf det fremgår,  

 at der har været væsentlig økonomisk aktivitet i virksomheden.
Såfremt der  

 kun har været en ringe omsætning i virksomheden, må medlemmet ved  

 fremlæggelse af anden dokumentation, i form af f.eks. kopi af  

 korrespondancer, godtgøre at have haft sin hovedbeskæftigelse i virksomheden.
 Hvis medlemmet inden 6 måneder efter ledighedens indtræden fremlægger et  

 revisorattesteret opgørelsesskema, jf. § 6, stk. 5, vedrørende indtjeningen  

 fra den selvstændige virksomhed, foretages der en egentlig beregning af  

 dagpenge, jf. § 6, stk. 1 og stk. 2. Giver denne en højere sats, ændres  

 satsen med tilbagevirkende kraft.
Til § 5, stk. 1. (Mindre end 3 sammenhængende regnskabsår) Har der ikke været drevet selvstændig virksomhed i mindst 3  

 sammenhængende, hele regnskabsår umiddelbart forud for ledigheden, kan denne  

 periode som hovedregel ikke danne grundlag for beregningen.
Der skal i stedet  

 anvendes det seneste, forudgående beregningsgrundlag.
Dette gælder, uanset om  

 der forud for den aktuelle ledighed har været drevet selvstændig virksomhed i  

 mindst 2 regnskabsår.
Det forudgående beregningsgrundlag kan være baseret på  

 tidligere selvstændig virksomhed eller tidligere lønmodtagerbeskæftigelse.  

 Afslutning af en erhvervsmæssig uddannelse, der giver grundlag for optagelse,  

 sidestilles hermed.
 Var der tale om tidligere selvstændig virksomhed, kan beregningsgrundlaget  

 kun anvendes, hvis der var drevet selvstændig virksomhed i 3 sammenhængende,  

 hele regnskabsår umiddelbart forud for ledigheden, dvs. at betingelserne i §  

 4, stk. 1, skal være opfyldt.
Var der tale om tidligere lønmodtagerbeskæftigelse, kan  

 beregningsgrundlaget kun anvendes, hvis lønmodtagerbeskæftigelsen har haft  

 mindst samme varighed, som kræves efter reglerne for at foretage en beregning  

 for lønmodtagere, jf. direktoratets bekendtgørelse om fremgangsmåden ved  

 beregning af arbejdsfortjenesten for lønmodtagere.
Dette gælder også i  

 tilfælde, hvor medlemmet skal have beregnet dagpenge første gang.
Det er  

 bl.a. en betingelse, at lønarbejdet ikke ligger forud for den periode, der  

 har dannet grundlag for medlemmets optagelse.
 Var der tale om afslutning af erhvervsmæssig uddannelse, der giver  

 grundlag for optagelse, anvendes den særlige sats for nyuddannede.
Det bemærkes, at det er en betingelse for anvendelse af et forudgående  

 beregningsgrundlag efter reglerne i § 5, at de af direktoratet fastsatte  

 dokumentationskrav er opfyldt.
I modsat fald skal beregning ske efter  

 reglerne i § 5, stk. 3 og stk. 4.
Til § 5, stk. 2. (Tidligere beregnet sats) Såfremt der i forbindelse med det forudgående beregningsgrundlag blev  

 udbetalt dagpenge, skal denne dagpengesats anvendes.
Dette gælder også i  

 tilfælde, hvor det forudgående beregningsgrundlag ikke opfylder betingelserne  

 i § 4, stk. 1, eller de gældende regler for beregning af dagpenge til  

 lønmodtagere, samt hvor den tidligere udbetalte dagpengesats var  

 mindstesatsen, jf. § 4, stk. 3.
 Såfremt den tidligere udbetalte sats er mindre end mindstesatsen i § 4,  

 stk. 3, anvendes mindstesatsen, hvis det forudgående beregningsgrundlag  

 opfylder betingelserne i § 4, stk. 3 og stk. 4.
Til § 5, stk. 3, stk. 4 og stk. 5. (Intet tidligere beregningsgrundlag  

 eller udbetalt sats) Kan der herefter ikke anvendes et tidligere beregningsgrundlag eller en  

 tidligere udbetalt sats, skal beregningen ske på grundlag af indtjeningen ved  

 den seneste selvstændige virksomhed.
 Når virksomheden har været drevet i 2 hele, sammenhængende regnskabsår, er  

 det et gennemsnit af disse, der indgår i beregningen.
 Har virksomheden kun været drevet eet helt regnskabsår, der kan være på  

 mere eller mindre end 12 måneder, men dog mindst 26 uger, er det dette, der  

 danner grundlag for en beregning.
 Foreligger der ikke et helt regnskabsår, men har virksomheden været drevet  

 uafbrudt i mindst 26 uger som hovederhverv, danner hele perioden grundlag for  

 beregningen.
 Med hensyn til vægtningen af regnskabsår, der er på mere eller mindre end  

 12 måneder, henvises til nedenfor.
Til §§ 4 og 5. (Vægtning af regnskabsår, der er på mere eller mindre  

 end 12 måneder) Indgår virksomhedens første regnskabsår i beregningen, og er dette på mere  

 eller mindre end 12 måneder, (dog minimum 6 måneder) omregner kassen  

 beregningsgrundlaget.
Hvis det 1. regnskabsår indgår sammen med et andet regnskabsår i  

 beregningen, opgøres antallet af hele måneders drift, hvorefter summen af  

 disse regnskabsårs resultat reduceres til en 12 måneders periode.
Se  

 nedenstående eksempler.
 Eksempel 1:
 Regnskabsår 1: 6 mdr.
 Regnskabsår 2: 12 mdr.
Indgår kun 1 regnskabsår på mere eller mindre end 12 måneder, dog mindst  

 26 uger, jf. § 5, stk. 4, i beregningen, reduceres/forhøjes perioden til 12  

 måneder.
Se nedenstående eksempel.
 Eksempel 3:
 Regnskabsår 1: 9 mdr.
Regulering af beregningsgrundlag/sats Foretages beregningen efter reglerne i § 4, reguleres beregningsgrundlaget  

 ikke, uanset om der anvendes tidligere regnskabsår inden for de seneste 5 år.  

 Der reguleres dog under ledighed efter reglerne i lovens § 51, stk. 1.
 I de tilfælde, hvor det seneste forudgående beregningsgrundlag skal  

 anvendes, jf. § 5, reguleres beregningsgrundlaget/eventuelt tidligere  

 udbetalt sats efter reglerne i lovens § 51, stk. 1.
Til § 6, stk. 1 og stk. 2. (Opgørelse af årsindtægten) Årsindtægten opgøres med udgangspunkt i virksomhedens skattepligtige  

 indkomst, der reguleres således, at grundlaget for beregningen bliver udtryk  

 for medlemmets mistede arbejdsfortjeneste ved udøvelse af selvstændig  

 virksomhed.
 Renteindtægter og udgifter til finansiering af selve driften og  

 forrentning af virksomhedens egenkapital indgår ikke i beregningsgrundlaget.
Det er nedenfor anført, hvordan årsindtægten opgøres for de forskellige  

 virksomhedsformer.
Oversigten kan ikke anses for udtømmende.
I.
Personligt drevne virksomheder Opgørelsen foretages med udgangspunkt i virksomhedens skattepligtige  

 indkomst som denne fremgår af selvangivelsen og seneste årsopgørelse.
A.
Enkeltmandsvirksomheder.
 Virksomhedens skattepligtige indkomst tillægges:
 Den skattepligtige indkomst fratrækkes :
B.
Interessentskaber.
 Har virksomheden været drevet i interessentskabsform, anvendes samme  

 fremgangsmåde som ved beregningen under I, A.
 Såfremt interessenten er et selskab, henvises til II.
 Beregningsgrundlaget tillægges endvidere lønindkomst eller andre ydelser  

 fra interessentskabet udover andel i overskud.
 Det således fremkomne beregningsgrundlag, anses som udtryk for medlemmets  

 og medlemmets eventuelle ægtefælles hidtidige arbejdsfortjeneste ved drift af  

 selvstændig virksomhed.
II. aktieselskaber og anpartsselskaber For en aktie-/anpartsindehaver, der melder sig ledig og anmoder om  

 dagpenge som selvstændig erhvervsdrivende, foretages beregningen på grundlag  

 af medlemmets og medlemmets eventuelle ægtefælles samlede andel af selskabets  

 regulerede resultat med tillæg af skattepligtige ydelser fra selskabet.
 Opgørelsen af selskabets regulerede resultat foretages med udgangspunkt i  

 selskabets skattepligtige indkomst.
 Selskabets skattepligtige indkomst tillægges:
 Selskabets skattepligtige indkomst fratrækkes:
Medlemmets og medlemmets eventuelle ægtefælles samlede andel af det  

 således regulerede resultat svarer til den del af selskabets kapital,  

 ægtefællerne ejer i alt i det valgte regnskabsår.
Der  tillægges  

 skattepligtige ydelser fra selskabet vedrørende det valgte år i form af:
 Det således fremkomne beregningsgrundlag anses som udtryk for medlemmets  

 og medlemmets eventuelle ægtefælles hidtidige arbejdsfortjeneste ved  

 deltagelse i driften af selvstændig virksomhed i selskabsform.
III. Øvrige virksomhedsformer, herunder kommanditselskaber Ved beregning af dagpengegrundlaget for et medlem, der har drevet  

 selvstændig virksomhed i form af kommanditselskab, er opgørelsen afhængig af,  

 om komplementaren, eller eventuelt kommanditisten, er et selskab  

 (aktieselskab eller anpartsselskab) eller een eller flere personer.
Der  

 henvises derfor til I og II.
 Har medlemmet drevet selvstændig virksomhed i anden virksomhedsform,  

 f.eks. forening eller fond, og medlemmet undtagelsesvis ikke kan anses for at  

 være lønmodtager, må det afgøres konkret, hvorvidt opgørelsen skal foretages  

 efter I eller II.
IV.
Særlige forhold vedrørende opgørelsen 1. Blandede indkomster Har et medlem haft lønmodtagerindkomster og lignende sideløbende med drift  

 af selvstændig virksomhed, kan disse indkomster ikke indgå i  

 beregningsgrundlaget.
Indkomsterne kan dog medtages, når det er åbenbart, - at medlemmets selvstændige virksomhed har været en væsentlig  

 forudsætning for overtagelsen af lønarbejdet eller - når driften af virksomheden er muliggjort af, at medlemmet har påtaget  

 sig lønarbejdet.
 Det vil endvidere være en betingelse, at begge beskæftigelser er ophørt.  

 Der medtages alene indtægter, der vedrører samme periode som det øvrige  

 beregningsgrundlag.
2. Flere virksomheder Bliver et medlem ledig efter ophør med drift af flere virksomheder,  

 eventuelt af forskellig art, skal indtægten fra samtlige disse virksomheder  

 indgå i beregningsgrundlaget, hvis de tilsammen har udgjort medlemmets  

 hovedbeskæftigelse, og alle virksomhederne er ophørt på ledighedstidspunktet.  

 Indtægten fra selvstændig virksomhed som bibeskæftigelse kan ikke indgå i  

 beregningsgrundlaget, jf.
I, A.
 Indtægter fra flere virksomheder, som indgår i beregningsgrundlaget, skal  

 omfatte samme regnskabsår.
 Har virksomhederne indbyrdes forskudte regnskabsperioder, henføres  

 perioden til det indkomstår, som regnskabsåret træder i stedet for.
3. Virksomheder med finansieringsaktiviteter Indtægter og udgifter der vedrører en virksomheds finansieringsaktivitet,  

 kan ikke indgå i beregningsgrundlaget, medmindre det godtgøres, at  

 aktiviteten er en væsentlig og sædvanlig del af virksomhedens  

 drift.
Det er endvidere en betingelse, at finansieringsaktiviteten ophører  

 samtidig med den øvrige del af virksomheden.
Til § 6, stk. 3. (Takseret indkomst) Har ligningsmyndighederne for et indkomstår takseret indkomsten for  

 virksomheden, kan indkomståret ikke anvendes som grundlag for en beregning.
Til § 7, stk. 1. (Ægtefæller) Beregningsgrundlaget for hver af ægtefællerne udgør altid 50 pct.  

 af den samlede, opgjorte årsindtægt, selv om den ene ægtefælle ikke er  

 arbejdsløshedsforsikret, ikke anmoder om dagpenge eller har lønarbejde.
Det  

 samme gælder i tilfælde, hvor ægtefællerne ikke anvender samme regnskabsår.
 Til § 7, stk. 2.
 Medlemmets beregningsgrundlag udgør i disse tilfælde en forholdsmæssig del  

 af den samlede, opgjorte årsindtægt, svarende til det antal hele måneder,  

 hvori medlemmet har drevet selvstændig virksomhed.
 Eksempel 1:
 I det valgte år har M deltaget i driften af virksomheden i 12 måneder,  

 medens H har deltaget i 6 måneder.
M's andel af den samlede opgjorte årsindtægt udgør 12 -- og 18 H's andel udgør 6 -- 18 Eksempel 2:
 I det valgte år har M deltaget i driften af virksomheden i 12 måneder og H  

 i 2 måneder.
M's andel udgør 12 -- og H's andel udgør 2 14 14 Det bemærkes, at M's beregningsgrundlag altid skal reduceres med H's  

 andel, uanset om H i øvrigt vil kunne benytte sin andel som grundlag for en  

 beregning.
 Til § 7, stk. 3.
 I medlemmets beregningsgrundlag skal der altid ske fradrag for indkomst,  

 der må anses for indtjent af ægtefællen, uanset denne ikke har sin  

 hovedbeskæftigelse i virksomheden.
 Når der er overført beløb til beskatning som medarbejdende ægtefælle, er  

 det dette beløb, der medfører fradrag.
I andre tilfælde skal værdien af ægtefællens arbejdsindsats opgøres  

 skønsmæssigt og herefter fradrages i beregningsgrundlaget.
Værdien af  

 arbejdsindsatsen ansættes til lønudgiften ved antagelse af fremmed  

 arbejdskraft til ægtefællens arbejdsfunktion i virksomheden.
 Såfremt ægtefællen har været aflønnet i virksomheden, sker der ikke  

 fradrag.
Til § 8. (Oplysningspligt) Foretages der ændringer i den skattepligtige indkomst, der ligger til  

 grund for en beregning, enten som følge af medlemmets anmodning eller  

 skattemyndighedernes ligning, skal arbejdsløshedskassen underrettes.
Kassen  

 skal herefter afgøre, om ændringen medfører efterbetaling eller  

 tilbagebetaling af foretagne udbetalinger.
Til § 9, stk. 2. (Overgangsordningen) I modsætning til § 4, stk. 3, stilles der i overgangsbestemmelsen alene  

 krav om, at der har været drevet selvstændig virksomhed som hovederhvev i  

 mindst 2 hele regnskabsår.
Tilsvarende er kravet om medlemskab af en  

 arbejdsløshedskasse for selvstændige erhvervsdrivende reduceret til 2 år.
 For så vidt angår kravet om, at virksomheden har været drevet i væsentligt  

 omfang, gælder de samme dokumentationsbetingelser som nævnt i § 4, stk. 4 og  

 vejledningen til § 4, stk. 3 og stk. 4.
 Til § 9, stk. 3.
 Kravet i de gældende regler for beregning af arbejdsfortjenesten for  

 lønmodtagere om, at arbejdsfortjenesten, der skal lægges til grund for  

 beregningen, skal være optjent i en periode, hvor medlemmet var medlem af en  

 statsanerkendt arbejdsløshedskasse, finder kun anvendelse, hvor det pgl.  

 lønarbejde er afsluttet efter den 1. september 1986.
