Fremsat den 29. april 1999 af miljø- og  

 energiministeren (Svend Auken) Forslag til Lov om ændring af lov om tilskud til  

 elproduktion (Ophævelse af tilskud til vedvarende energi) § 1 I lov om tilskud til elproduktion, jf. lovbekendtgørelse nr. 768 af  

 6. oktober 1997, foretages følgende ændringer:
 1. § 1 affattes således:
» 2. §§ 2, 3 og 10, stk. 2, ophæves.
 3. I § 3 a, stk. 1, og § 4, stk. 1, ændres  

»§§ 2, 2 a og 3« til:  

»§ 2 a«.
 4. I § 3 d og § 4, stk. 2, 1. pkt., ændres  

»elforsyningsselskabet«  

 til: »netvirksomheden«,  

 og i § 4, stk. 2, 2. pkt., ændres »Elforsyningsselskaberne«  

 til: »Netvirksomhederne«.
§ 2 Stk. 1. Miljø- og energiministeren  

 fastsætter tidspunktet for lovens ikrafttræden.
 Stk. 2. Miljø- og energiministeren kan med  

 virkning for elektricitet produceret på vindmøller bestemme, at  

 § 1, nr. 2, skal træde i kraft før lovens øvrige  

 bestemmelser.
 Stk. 3. Miljø- og energiministeren kan  

 fastsætte regler om, hvordan tilskudsberettiget og  

 ikke-tilskudsberettiget elproduktion opgøres, hvis loven træder  

 i kraft mellem to aflæsningstidspunkter for måling af  

 elproduktion.
§ 3 Loven gælder ikke for Færøerne og Grønland.
Bemærkninger til lovforslaget Almindelige bemærkninger 1. Lovforslagets baggrund Et flertal af Folketingets partier indgik den 3. marts  

 1999 en aftale om en lovreform for elsektoren.
Aftalen om elreformen  

 fastlægger rammerne for, hvordan forbrugerbeskyttelse,  

 miljøhensyn og forsyningssikkerhed skal varetages i et liberaliseret  

 elmarked.
Aftalen indgår som bilag 1 til forslag til lov om  

 elforsyning, hvortil der henvises.
 Dette lovforslag fremsættes samtidig med L 234  

 (forslag til lov om elforsyning), L 235 (forslag til lov om  

 CO2-kvoter for elproduktion), L 237 (forslag til lov om  

 ændring af lov om udnyttelse af vedvarende energikilder m.v.) og L 238  

 (forslag til lov om ændring af lov om varmeforsyning) til en samlet  

 gennemførelse af aftalen om en lovreform for elsektoren.
 Aftalen om en lovreform for elsektoren indebærer, at  

 der skal foretages visse ændringer i lov om tilskud til elproduktion.  

 Der henvises til aftalens afsnit 5 om prioritering af miljøvenlig  

 elproduktion og afsnit 9 om beskatning og statsfinansielle virkninger samt  

 til bemærkningerne til forslag til lov om elforsyning og forslag til  

 lov om ændring af lov om udnyttelse af vedvarende energikilder m.v.
Elproduktionstilskuddet i den nuværende form ydes  

 til miljøvenlig elproduktion som kompensation for den opkrævede  

 CO2- og elafgift.
Elproduktionstilskuddet ydes til elektricitet  

 baseret på vedvarende energi, biobrændsler, naturgasbaseret  

 decentral og industriel kraftvarmeproduktion samt affaldsbaseret  

 kraftvarmeproduktion.
 Ordningens grundlag er lov nr. 944 af 27. december 1991 om  

 tilskud til elproduktion som ændret ved lov nr. 1109 af 21. december  

 1994 og lov nr. 1210 af 27. december 1996. Loven suppleres af  

 Energistyrelsens bekendtgørelse nr. 798 af 23. oktober 1997 om tilskud  

 til elproduktion.
 Vedrørende den tidligere folketingsbehandling  

 henvises for hovedloven til Folketingstidende 1991-92 FF sp. 1569-1576,  

 2085-2157, 4343-4390 og 4890, Tillæg A sp. 2123-2132, Tillæg B  

 sp. 313-316, Tillæg C sp. 321-322. Vedrørende  

 ændringslovene henvises til Folketingstidende 1994-95 FF s. 454,  

 692-696, 1651 og 1942, Tillæg A s. 377-380, Tillæg B s. 78,  

 Tillæg C s. 132 og til Folketingstidende 1996-97 FF s. 2232-2240,  

 2640-2641 og 2973, Tillæg A s. 2617-2628, Tillæg B s. 177-180 og  

 268-270, Tillæg C s. 228.
 Det fremgår af bemærkningerne til lov nr. 1210  

 af 27. december 1996 om tilskud til elproduktion, at eventuelle  

 ændringer i tilskuddet til elproduktion med vedvarende energi eller  

 biobrændsler vil blive gennemført på grundlag af et nyt  

 lovforslag, og at regeringen i øvrigt vil tage den samlede  

 tilskudsordning op til revision i år 2000.
2. Lovforslagets indhold Det foreslås, at det løbende driftstilskud  

 på henholdsvis 10 øre og 17 øre pr. kWh til elproduktion  

 fra vedvarende energi og biobrændsler i medfør af lov om tilskud  

 til elproduktion ikke skal ydes fremover.
Det gælder også  

 tilskuddet til industriel kraftvarmeproduktion på vedvarende energi og  

 biobrændsler.
Denne ændring foreslås alene som følge  

 af, at der på grundlag af aftalen om en lovreform for elsektoren  

 gradvist vil blive indført markedsmekanismer for handel med vedvarende  

 energi.
Omkostningerne til støtte af vedvarende energi vil blive  

 finansieret over elprisen, jf. forslag til lov om elforsyning samt forslag  

 til lov om ændring af lov om udnyttelse af vedvarende energikilder  

 m.v.
 Tilskud til elproduktion fra naturgasbaseret decentral og  

 industriel kraftvarme samt affaldsbaseret kraftvarmeproduktion  

 fortsætter uændret med de satser og principper for ydelsen, som  

 fremgår af lovbekendtgørelse nr. 768 af 6. oktober 1997 om  

 tilskud til elproduktion.
3. Økonomiske og administrative konsekvenser for staten Lovforslaget medfører en justering af  

 elproduktionstilskuddet.
Justeringen betyder, at der ikke fremover udbetales  

 tilskud til elektricitet, der fremstilles ved vedvarende energi og  

 biobrændsler.
Tilskuddet til elektricitet, der fremstilles ved  

 naturgasbaseret decentral og industriel kraftvarmeproduktion og  

 affaldsbaseret kraftvarmeproduktion, fortsætter uændret.
 Omlægningen af elproduktionstilskuddet til  

 elektricitet, der fremstilles ved vedvarende energi og biobrændsler,  

 til et pristillæg anslås at føre til en statsfinansiel  

 forbedring for årene 2000-2002 på henholdsvis 1040, 1210 og 1340  

 mio. kr.
 Lovforslaget skønnes ikke at have konsekvenser for  

 administrationen af ordningen.
4. Økonomiske og administrative konsekvenser for amtskommuner og  

 kommuner Lovændringen skønnes ikke at have  

 økonomiske og administrative konsekvenser for amtskommuner og  

 kommuner.
5. Økonomiske og administrative konsekvenser for  

 erhvervslivet Den foreslåede lovændrings konsekvenser for  

 erhvervslivet kan ikke vurderes isoleret, da der er en snæver  

 sammenhæng mellem ophævelsen af tilskuddet til vedvarende energi  

 og de nye regler om prioritering af miljøvenlig elproduktion.
Der  

 henvises derfor til bemærkningerne til forslag til lov om elforsyning.
6. Miljømæssige konsekvenser Set i sammenhæng med de øvrige lovforslag,  

 som er fremsat med henblik på en samlet gennemførelse af aftalen  

 om en lovreform for elsektoren, skønnes dette lovforslag ikke at have  

 miljømæssige konsekvenser.
7. Forholdet til EU-retten Europa-Kommissionen har godkendt den gældende lov om  

 tilskud til elproduktion efter EF-traktatens statsstøtteregler.  

 Ophævelsen af elproduktionstilskuddet til vedvarende energi  

 indebærer ikke i sig selv, at lovforslaget skal notificeres over for  

 Europa-Kommissionen.
 På grund af sammenhængen mellem  

 ophævelsen af elproduktionstilskuddet til vedvarende energi og  

 afregningsreglerne for prioriteret elektricitet vil lovforslaget imidlertid  

 blive notificeret sammen med forslag til lov om ændring af lov om  

 udnyttelse af vedvarende energikilder m.v. og forslag til lov om elforsyning.  

 Kommissionens godkendelse skal foreligge, før lovene kan sættes  

 i kraft.
8. Høring Lovforslaget er den 9. april 1999 sendt i høring  

 til følgende: Danske Elværkers Forening, Elsam, Elkraft, Eltra,  

 ELKRAFT System, Danske Fjernvarmeværkers Forening, Foreningen af Danske  

 Kraftvarmeværker, Dansk Naturgas A/S, KOMGAS, Kommunernes  

 Landsforening, Københavns Kommune, Frederiksberg Kommune,  

 Amtsrådsforeningen i Danmark, Dansk Industri, CO Metal, LO, SID,  

 Arbejderbevægelsens Erhvervsråd, Handelskammeret, Dansk Handel og  

 Service, Håndværksrådet, Forbrugerrådet,  

 Landbrugsrådet, Energimiljørådet, Elsparefonden, Danmarks  

 Vindmølleforening, Affaldsteknisk Samarbejde, Reno-Sam,  

 Vindmølleindustrien, Organisationen for Vedvarende Energi, Dansk  

 Erhvervsgartnerforening, Foreningen af Rådgivende Ingeniører,  

 Danmarks Naturfredningsforening, Greenpeace Danmark, OOA, Brancheforeningen  

 for biogas c/o danske landboforeninger, WHF, De Danske Landboforeninger,  

 Samvirkende Energi- og Miljøkontorer, Vindkraftudvalget,  

 Solenergiudvalget, Fastbrændselsgruppen, Biogasgruppen,  

 Varmepumpefabrikantforeningen, Bølgekraftforeningen, Dansk  

 Solcellegruppe, Statsministeriet, Finansministeriet,  

 Økonomiministeriet, Skatteministeriet, Indenrigsministeriet,  

 Justitsministeriet, Udenrigsministeriet, By- og Boligministeriet,  

 Erhvervsministeriet, Fødevareministeriet, Forskningsministeriet,  

 Elprisudvalget og Gas- og Varmeprisudvalget, Energiklagenævnet,  

 Miljø- og Energiministeriets Landsplanafdeling, Miljøstyrelsen  

 og Skov- og Naturstyrelsen.
Efterfølgende har Indukraft, Elfor, NESA A/S og  

 Sjællandske Kraftværker tilkendegivet ønske om at afgive  

 høringssvar.
Endvidere er LR Energi, Tjæreborg Industri A/S og  

 Vølund Energisystemer A/S blevet hørt.
 Høringen er ved lovforslagets fremsættelse  

 ikke afsluttet.
Vurdering af konsekvenser af lovforslag Positive konsekvenser/ mindreudgifter Negative konsekvenser/ merudgifter Økonomiske konsekvenser for stat,  

 kommuner og amtskommuner Det anslås, at reduktionen i statslige  

 VE-tilskud vil føre til en statsfinansiel forbedring i årene  

 2000-2002 på henholdsvis mio. kr. 1040, 1210 og 1340.
Nej Administrative konsekvenser for stat,  

 kommuner og amtskommuner Nej Nej Økonomiske konsekvenser for  

 erhvervslivet Der henvises til vurderingen i forslag til  

 lov om elforsyning.
 Der henvises til vurderingen i forslag til  

 lov om elforsyning.
Administrative konsekvenser for  

 erhvervslivet Der henvises til vurderingen i forslag til  

 lov om elforsyning.
 Der henvises til vurderingen i forslag til  

 lov om elforsyning.
Miljømæssige  

 konsekvenser Nej Nej Administrative konsekvenser for  

 borgerne Nej Nej Forholdet til EU-retten Lovforslaget vil sammen med forslag til lov  

 om ændring af lov om udnyttelse af vedvarende energikilder m.v. og  

 forslag til lov om elforsyning blive notificeret over for Europa-Kommissionen  

 efter EF-traktatens statsstøtteregler.
Bemærkninger til lovforslagets  

 enkelte bestemmelser Til § 1 Til nr. 1 Det følger af den foreslåede ændring  

 i § 1, at der fremover ikke vil blive ydet tilskud til  

 produktion af elektricitet, der fremstilles ved vedvarende energi og  

 biobrændsler, på grundlag af lov om tilskud til elproduktion.
Det  

 præciseres, at tilskudsordningen kun vil omfatte naturgasbaseret  

 decentral og industriel kraftvarmeproduktion og affaldsbaseret  

 kraftvarmeproduktion.
Til nr. 2 Det fremgår af aftalen om en lovreform for  

 elsektoren, at elproduktionstilskud til vedvarende energi (10 og 17  

 øre) skal ophæves, og at omkostningerne til støtte af  

 vedvarende energi i stedet skal finansieres over elprisen.
Det foreslås på denne baggrund at §§ 2, 3 og  

 10, stk. 2, i lov om tilskud til elproduktion ophæves.
I henhold til §  

 2 i den gældende lov ydes et tilskud på 10 øre pr. kWh til  

 elektricitet, der fremstilles med vedvarende energi eller biobrændsler.  

 § 3 i den gældende lov indeholder en bemyndigelse for miljø- og  

 energiministeren til ud over det i § 2 fastsatte tilskud at yde et tilskud  

 på 17 øre pr. kWh til elektricitet, der fremstilles ved  

 vedvarende energi eller biobrændsler.
Der er fastsat regler om  

 tilskuddet på 17 øre i Energistyrelsens bekendtgørelse  

 nr. 798 af 23. oktober 1997 om tilskud til elproduktion.
 § 10, stk. 2, vil skulle ophæves som en  

 konsekvens af ophævelsen af § 2 og § 3.
Til nr. 3 De foreslåede ændringer af § 3 a og § 4  

 er en konsekvens af, at § 2 og § 3 foreslås ophævet.
Til nr. 4 På baggrund af aftalen om en reform for elsektoren  

 gennemføres der en ny selskabsregulering, som skal sikre adskillelse  

 mellem monopol- og konkurrenceområder.
Det indebærer, at der er  

 behov for at ændre de bestemmelser i den gældende lov om tilskud  

 til elproduktion, som omtaler elforsyningsselskaber.
Det fremgår af den gældende lov om tilskud  

 til elproduktion, at tilskud efter loven ydes for elektricitet, der afregnes  

 med et elforsyningsselskab, jf. § 3 d, og at tilskuddet udbetales af det  

 elforsyningsselskab, som elektriciteten afregnes med, jf. § 4, stk. 2, 1.  

 pkt.
Endelig fremgår det, at elforsyningsselskaberne kan modregne  

 udbetalte tilskud i medfør af § 4, stk. 2, 2. pkt.
Elektriciteten vil fremover skulle afregnes med en  

 netvirksomhed, jf. kap. 4 i forslag til lov om elforsyning.
De  

 foreslåede ændringer til § 3 d og § 4, stk. 2, 1. og 2.  pkt., er  

 en konsekvens heraf.
Til § 2 De under § 1 foreslåede ændringer  

 vedrørende tilskud til elproduktion kan først træde i  

 kraft, når de er godkendt af Europa-Kommissionen efter notifikation i  

 henhold til EF-traktatens statsstøtteregler.
Det foreslås  

 derfor, at miljø- og energiministeren bemyndiges til at  

 fastsætte tidspunktet for lovens ikrafttræden.
Det foreslås i stk. 2, at miljø- og  

 energiministeren bemyndiges til at fastsætte et tidligere  

 ikrafttrædelsestidspunkt for ophævelsen af tilskud til  

 elektricitet produceret på vindmøller.
Tilskud til den  

 elektricitet, der fremstilles ved andre vedvarende energikilder eller  

 biobrændsler, jf. § 1, nr. 2, vil først blive ophævet i  

 forbindelse med lovens ikrafttræden, jf. § 2, stk.1.
Forslaget om at lade ophævelsen af tilskuddet til  

 elektricitet produceret på vindmøller træde i kraft  

 før ophævelsen af tilskuddet til elektricitet, der fremstilles  

 ved andre vedvarende energikilder eller biobrændsler, skal ses i  

 sammenhæng med forslag til lov om ændring af lov om udnyttelse af  

 vedvarende energikilder m.v.
I det omfang, at elproduktion fra  

 vindmøller hidtil har modtaget tilskud i henhold til lov om tilskud  

 til elproduktion, vil der blive fastsat en forhøjet  

 afregningspris.
Det foreslås i stk. 3, at miljø- og  

 energiministeren bemyndiges til at fastsætte regler om, hvordan  

 tilskudsberetttiget og ikke-tilskudsberettiget elproduktion opgøres,  

 hvis loven træder i kraft mellem to aflæsningstidspunkter for  

 måling af elproduktion.
Der kan nemlig forekomme tilfælde, hvor  

 aflæsning af en periodes produktion omfatter både  

 tilskudsberettiget og ikke-tilskudsberettiget elproduktion.
Det kan  

 være tilfældet, f.eks. hvis elektriciteten fra en  

 vindmølle måles og afregnes en gang i kvartalet.
Hvis  

 ophævelsen af tilskud til elektricitet produceret på  

 vindmøller, jf. § 2, stk. 2, træder i kraft den 1. juli 1999,  

 vil den kvartalsvise aflæsning pr. 31. august 1999 omfatte både  

 tilskudsberettiget og ikke-tilskudsberettiget produktion.
 I medfør af stk. 3 kan miljø- og  

 energiministeren f.eks. fastsætte regler om, at der skal foretages en  

 ekstra aflæsning af måleren på datoen for den relevante  

 bestemmelses ikrafttræden, eller at der skal foretages en  

 forholdsmæssig fordeling af produktionen.
Bilag Lovforslaget sammenholdt med gældende lov Gældende formulering Lovforslaget § 1 I lov om tilskud til elproduktion, jf. lovbekendtgørelse nr. 768 af  

 6. oktober 1997, foretages følgende ændringer:
 § 1. Efter reglerne i denne lov ydes der statstilskud til  

 produktion af elektricitet, der fremstilles ved vedvarende energi, fornyelige  

 brændsler eller naturgasbaseret decentral og industriel  

 kraftvarmeproduktion.
 1. § 1 affattes således:
 »§ 1.
 § 2. Der ydes et tilskud på 10 øre pr. kWh til  

 elproducenter for den mængde elektricitet, der fremstilles med  

 vedvarende energi eller biobrændsler.
 Stk. 2. Miljø- og energiministeren kan fastsætte  

 nærmere regler for ydelsen af tilskuddet.
 § 3. Miljø- og energiministeren bemyndiges til ud over det  

 i § 2 fastsatte tilskud at yde et tilskud på 17 øre pr. kWh til  

 elproducenter for den mængde elektricitet, der fremstilles ved  

 vedvarende energi eller biobrændsler.
 Stk. 2. Miljø- og energiministeren kan fastsætte  

 nærmere regler for ydelsen af tilskuddet efter stk. 1.
 § 10. Skatteministeren fastsætter lovens  

 ikrafttrædelsestidspunkt.
 Stk. 2. Tilskud efter lovens § 2 og § 3 ydes for leverancer af  

 elektricitet til elforsyningsnettet fra lovens ikrafttrædelsesdato.
 2. §§ 2, 3 og 10, stk. 2, ophæves.
§ 3 a.
For elektricitet, der er fremstillet ved industriel  

 kraftvarmeproduktion, er ydelsen af tilskud efter §§ 2, 2 a og 3  

 begrænset til en periode på 6 år regnet fra  

 idriftsættelsen af det enkelte anlæg, jf. dog stk. 2 og 3.
 Stk. 2.  .
 Stk. 3.  .
 Stk. 4.  .
 § 4. Administrationen vedrørende udbetalinger af tilskud  

 efter §§ 2, 2 a og 3 varetages af de statslige told- og  

 skattemyndigheder.
 Stk. 2.  .
 Stk. 3.
 3. I § 3 a, stk. 1, og § 4, stk. 1, ændres  

»§§ 2, 2 a og 3« til:  

»§ 2 a«.
§ 3 d.
Tilskud efter loven ydes til den pågældende  

 elproducent for elektricitet, der afregnes med elforsyningsselskabet.
 § 4. Administrationen vedrørende udbetalinger af tilskud  

 efter §§ 2, 2 a og 3 varetages af de statslige told- og  

 skattemyndigheder.
 Stk. 2. Tilskud som nævnt i stk. 1 udbetales af  

 elforsyningsselskabet, som elektriciteten afregnes med.  

 Elforsyningsselskaberne modregner udbetalt tilskud i afgiftstilsvaret til de  

 statslige told- og skattemyndigheder i henhold til lov om afgift af  

 elektricitet, lov om kuldioxidafgift af visse energiprodukter og § 34, stk.  

 4-6, i lov om afgift af svovl.
 Stk. 3.  .
 4. I § 3 d og § 4, stk. 2, 1. pkt., ændres  

»elforsyningsselskabet«  

 til: »netvirksomheden«,  

 og i § 4, stk. 2, 2. pkt., ændres »Elforsyningsselskaberne«  

 til: »Netvirksomhederne«.
§ 2 Stk. 1. Miljø- og energiministeren fastsætter  

 tidspunktet for lovens ikrafttræden.
