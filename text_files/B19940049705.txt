I medfør af § 53, stk. 1, i lov nr. 398 af 13. juni 1990 om kreditaftaler, fastsættes:
 § 1.  Lovens særlige regler om kreditkøb finder ikke  

 anvendelse på kreditkøb af aktier, obligationer (bortset fra  

 præmieobligationer), sparekassers garantbeviser, beviser for ansvarlig  

 indskudskapital i pengeinstitutter, beviser udstedt af investeringsforeninger  

 under tilsyn eller lignende værdipapirer.
 § 2.  Ved aftaler om køb, som er omhandlet i § 10 i  

 lov om visse forbrugeraftaler (postordresalg), jf. lovbekendtgørelse nr. 886  

 af 23. december 1987, som ændret ved lov nr. 262 af 6. maj 1993, og som er  

 omfattet af lov om kreditaftaler, fraviges tidspunktet for meddelelse af  

 oplysninger efter § 8 og § 9 således, at sælgeren i stedet for ved aftalens  

 indgåelse skriftligt skal give køberen de i § 9 nævnte oplysninger ved  

 fremsendelse af varen til køberen.
 § 3.  Bekendtgørelsen træder i kraft den 1. juli 1994.
 Stk. 2.  Samtidig ophæves bekendtgørelse nr. 830 af 10.  

 december 1990 om undtagelser og fravigelser fra lov om kreditaftaler.  

 Bekendtgørelsen gælder dog fortsat for kreditkøb, der indgås inden den 1.  

 juli 1994.
