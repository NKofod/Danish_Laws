Nr BTL 60 Betænkning over Forslag til lov om ændring af lov om seniorydelse  

 (Fleksjob m.v.)   

 Nr L 60 1997-98. 1. samling Afgivet af Arbejdsmarkedsudvalget Afgivet: 19971210 Udvalget har behandlet lovforslaget i nogle møder.
 Der er af arbejdsministeren stillet ændringsforslag, hvorom henvises til  

 de ledsagende bemærkninger.
 Herefter indstiller et flertal (Socialdemokratiets, Socialistisk  

 Folkepartis, Det Radikale Venstres, Fremskridtspartiets, Enhedslistens og  

 Centrum-Demokraternes medlemmer af udvalget) lovforslaget til  

vedtagelse med de af arbejdsministeren stillede ændringsforslag.
 Et mindretal inden for flertallet (Enhedslistens medlem af udvalget) kan  

 ikke se nogen grund til, at ledighedsydelsen ikke skal være på 100 pct.  

 dagpenge, eftersom den pågældende jo står fuldt til rådighed for  

 arbejdsmarkedet.
Mindretallet er modstander af, at ledighedsydelsen skal have en lavere  

 maksimal sats end dagpengene.
Hvis regeringen virkelig ønsker at udbrede  

 ideen om skånejob, er det en dårlig ide automatisk at give denne gruppe  

 ringere vilkår.
Der lægges dermed op til, at fleksjobbere skal have en endnu  

 større indtægtsnedgang end andre som følge af ledighed.
 I visse tilfælde stilles de dermed ringere, end hvis de havde valgt at stå  

 uden for arbejdsmarkedet og modtage kontanthjælp eller pension.
 Hvis ordningen fastsættes således, må der i det mindste fastsættes et  

 nedsat a-kasse-kontingent for denne kategori.
 Et mindretal (Venstres og Det Konservative Folkepartis medlemmer af  

 udvalget) indstiller lovforslaget til forkastelse ved 3. behandling,  

 men vil stemme for de stillede ændringsforslag.
Æ n d r i n g s f o r s l a g Af arbejdsministeren, tiltrådt af udvalget:
Til § 1 1) Nr. 3 affattes således:
 »3. § 2, stk. 2, affattes således:
»Stk. 2. Medlemmet skal ved overgangen til ordningen have  

 været beskæftiget svarende til sammenlagt 52 uger med fuld sædvanlig  

 arbejdstid for fuldtidsforsikrede og 34 uger for deltidsforsikrede inden for  

 de seneste 3 år, heraf mindst 13 uger umiddelbart før overgangen.  

 Beskæftigelseskravet kan opfyldes ved sammenlægning af ordinær beskæftigelse  

 og beskæftigelse i et fleksjob.
Ved opgørelsen af perioden på 13 uger  

 sidestilles en periode med ledighedsydelse med beskæftigelse i et fleksjob.  

 Kun beskæftigelse i medlemsperioder kan medregnes ved opgørelsen af  

 beskæftigelseskravet.«» 2) Nr. 4 udgår.
 3) Efter nr. 4 indsættes som nyt nummer:
 »01. § 4 affattes således:
»§ 4. Medlemmer, der er udtrådt af seniorydelsesordningen,  

 kan ikke på ny overgå til ordningen.
Dog kan et medlem, der udtræder af  

 seniorydelsesordningen på grund af tilbagevenden til et fleksjob, een gang  

 genindtræde i ordningen.
Medlemmet skal ved genindtrædelsen være ansat i et  

 fleksjob eller modtage ledighedsydelse samt have bopæl her i riget, bortset  

 fra Færøerne eller Grønland.«» Til § 2 4) Paragraffen affattes således:
»§ 2 Loven træder i kraft den 1. januar 1998.« B e m æ r k n i n g e r Til nr. 1 Efter de gældende regler er det en betingelse for at overgå til  

 seniorydelse, at medlemmet har haft beskæftigelse svarende til sammenlagt 52  

 uger med fuld sædvanlig arbejdstid inden for de sidste 3 år.
Der er ikke  

 fastsat et særligt beskæftigelseskrav for deltidsforsikrede.
Det foreslås, at  

 der fastsættes et beskæftigelseskrav for deltidsforsikrede på 34 uger inden  

 for 3 år, svarende til hvad der gælder for overgang til efterløn.
Ændringsforslaget om at sidestille perioder med ledighedsydelse med  

 beskæftigelse i et fleksjob i relation til opgørelsen af kravet om 13 ugers  

 beskæftigelse umiddelbart inden overgangen til seniorydelse er en konsekvens  

 af, at der i medfør af § 49 d i lov om social bistand under visse betingelser  

 kan udbetales en ledighedsydelse mellem to fleksjob, og at det er foreslået,  

 at et medlem skal kunne overgå til seniorydelse fra ledighedsydelse.
Med  

 ændringsforslaget sikres det, at personer, der i en kort periode har modtaget  

 ledighedsydelse, kan overgå til seniorydelse.
Til nr. 2 Bestemmelsen udgår, da det har vist sig, at der ikke er overensstemmelse  

 mellem begreberne »frasiger sig« og »er frakendt« i  

 henholdsvis lov om seniorydelse og lov om social pension.
Til nr. 3 Efter de gældende regler kan personer, der er udtrådt af  

 seniorydelsesordningen, genindtræde een gang i ordningen, hvis de er udtrådt  

 for at overgå til en 50/50-stilling (et fleksjob). Ved genindtræden skal  

 personen være ansat i en 50/50-stilling (et fleksjob). Det foreslås, at det  

 også skal være muligt at genindtræde i de tilfælde, hvor personen modtager en  

 ledighedsydelse efter et sådant fleksjob.
Til nr. 4 Da det nu ligger fast, at lov nr. 459 af 10. juni 1997 om ændring af lov  

 om social bistand og lov om dagpenge ved sygdom og fødsel. (Regler om  

 fleksjob m.v.) træder i kraft den 1. januar 1998, foreslås det, at  

 ikrafttrædelsestidspunktet indsættes i loven.
Jan Petersen (S) fmd.
Ole Vagn Christensen (S) Poul Erik  

 Dyrlund (S) Lone Møller (S) Jens Peter Vernersen (S) Aage Frandsen (SF)  

  nfmd.
Vibeke Peschardt (RV) Jette Gottlieb (EL) Vibeke Kiil (CD) Helge  

 Sander (V) Charlotte Antonsen (V) Flemming Oppfeldt (V) Ulla Tørnæs (V) Bendt  

 Bendtsen (KF) Frank Dahlgaard (KF) Brian Mikkelsen (KF) Annette Just (FP) Dansk Folkeparti havde ikke medlemmer i udvalget.
