(Delegationsbekendtgørelse) Bygge- og Boligstyrelsens opgaver og  

 administrative beføjelser § 1.  Bygge- og Boligstyrelsen varetager  

 administrationen af lovgivningen om byggeriet og boligforhold inden for de i  

 denne bekendtgørelse angivne områder.
 Stk. 2.  Bygge- og Boligstyrelsens opgaver omfatter  

 afgørelser i enkeltsager, indsamling og bearbejdning af oplysninger om  

 forberedelse og udarbejdelse af retsforskrifter og generelle vejledninger på  

 området.
 Stk. 3.  Det er Bygge- og Boligstyrelsens opgave, blandt  

 andet ved at opretholde kontakt med byggeriets organisationer, løbende at  

 følge udviklingen inden for byggeriet og byggeerhvervet med henblik på at  

 kunne tage initiativer til fremme af udviklingen inden for området.
 Stk. 4.  Det er Bygge- og Boligstyrelsens opgave i  

 samarbejde med ministerier og styrelser at medvirke til, at statens  

 byggevirksomhed tilrettelægges og gennemføres således, at der sker udnyttelse  

 af de fordele som en omfattende og kontinuerlig byggevirksomhed muliggør.  

 Bygge- og Boligstyrelsen kan tage initiativ til, at udvikling og  

 gennemprøvning af nye byggemetoder og materialer, som også kan komme det  

 øvrige byggeri til gode, indgår i den statslige byggevirksomhed.
 § 2.  Bygge- og Boligstyrelsen forestår virksomheden  

 med vejledning og information om bestemmelserne i den i § 6 anførte  

 lovgivning.
 § 3.  Bygge- og Boligstyrelsen skal yde faglig  

 rådgivning og anden bistand til boligministeren og andre myndigheder og  

 forestå forberedelsen af principielle enkeltsager, i det omfang sådanne skal  

 forelægges ministeren.
§ 4.  Bygge- og Boligstyrelsen skal forestå indsamling  

 og behandling af materialer og undersøgelser, der i henhold til lovgivningen  

 skal indsendes fra myndigheder, institutioner og organisationer.
Indsamlingen  

 skal i videst muligt omfang koordineres med registrering af bygnings- og  

 boligoplysninger, jf. lov om bygnings- og boligregistrering.
 § 5.  Bygge- og Boligstyrelsen kan efter nærmere  

 bestemmelse fra boligministeren få tillagt andre opgaver i forbindelse med  

 administrationen af den under ministeriet hørende lovgivning og aktstykker.
 § 6.  Hvor boligministeren i henhold til nedenstående  

 lovgivning og deraf afledede retsforskrifter (bekendtgørelser, cirkulærer,  

 vedtægter, servitutter m.v.) tillægges administrative beføjelser, udøver  

 Bygge- og Boligstyrelsen med de undtagelser, der fremgår af §§ 7-12, disse  

 beføjelser samt modtager underretning og materiale:
 Stk. 2.  Bygge- og Boligstyrelsen afgør i henhold til  

 lov om hegn klage over Københavns Magistrats forbud mod anbringelse af hegn i  

 skellinien mellem grundstykker.
 § 7.  Følgende beføjelser i henhold til lov om  

 boligbyggeri udøves af boligministeren efter Bygge- og Boligstyrelsens  

 indstilling herom:
 § 8.  Følgende beføjelser i henhold til lov om boliger  

 for ældre og personer med handicap udøves af boligministeren efter Bygge- og  

 Boligstyrelsens indstilling herom:
 § 9.  Følgende beføjelser i henhold til lov om  

 byfornyelse og boligforbedring udøves af boligministeren:
 § 10.  Følgende beføjelser i henhold til lov om fremme  

 af byggeriets udvikling udøves af boligministeren:
 § 11.  Afgørelse i henhold til lejeloven af, med  

 hvilke foreninger og organisationer der skal forhandles ved beskikkelse af  

 lægdommere til boligretten, træffes af boligministeren efter Bygge- og  

 Boligstyrelsens indstilling herom.
 § 12.  Følgende beføjelser i henhold til lov om  

 midlertidig regulering af boligforholdene udøves af boligministeren efter  

 Bygge- og Boligstyrelsens indstilling herom:
 Påklage, instruktion, ikrafttræden m.v.
 § 13.  Afgørelser, der er truffet i henhold til  

 ovennævnte bemyndigelser, kan ikke påklages til eller indbringes for  

 ministeren, for så vidt der inden for det enkelte lovområde er adgang til at  

 fastsætte, at sådan påklage eller indbringelse kan udelukkes.
 Stk. 2.  Boligministeren kan bestemme, at beføjelser,  

 der i henhold til bekendtgørelsen tilkommer Bygge- og Boligstyrelsen, udøves  

 af ministeren.
 Stk. 3.  Boligministeren kan give direktøren for Bygge-  

 og Boligstyrelsen instruktion vedrørende udøvelsen af de beføjelser, der er  

 henlagt til Bygge- og Boligstyrelsen.
 § 14.  Bekendtgørelsen træder i kraft den 1. januar  

 1994.
 Stk. 2.  Samtidig ophæves bekendtgørelse om henlæggelse  

 af opgaver og beføjelser til Bygge- og Boligstyrelsen nr. 9 af 5. januar 1990  

 med senere ændringer.
