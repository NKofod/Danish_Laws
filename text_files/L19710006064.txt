Ved en i København den 25. og 27. november 1970 stedfunden  

 noteveksling er der truffet aftale om udvidelse til Færøerne af den  

 supplerende protokol af 18. december 1968 om ændring af overenskomsten med  

 Storbritannien til undgåelse af dobbeltbeskatning, jfr. udenrigsministeriets  

 bekendtgørelse nr. 44 af 13. juli 1950 og efterfølgende bekendtgørelser,  

 senest nr. 76 af 22. august 1969, Lovtidende C.
Notevekslingen har følgende  

 ordlyd:
DEN BRITISKE AMBASSADE I KØBENHAVN Den 25. november 1970.
Deres Excellence, Jeg har den ære at henvise til den i London mellem regeringen i Det  

 forenede Kongerige Storbritannien og Nordirland og regeringen i Kongeriget  

 Danmark den 27. marts 1950 oprettede overenskomst til undgåelse af  

 dobbeltbeskatning og forhindring af beskatningsunddragelse for så vidt angår  

 indkomstskat (i det følgende betegnet som "1950-overenskomsten")  

 som den er ændret ved den i London den 7. juli 1966 oprettede protokol (i det  

 følgende betegnet som "1966-protokollen"): til notevekslingen af  

 31. oktober 1960 mellem Det forenede Kongeriges regering og Danmarks regering  

 om udvidelse af 1950-overenskomsten til Færøerne (i det følgende betegnet som  

 "1960-notevekslingen"); til notevekslingen af 13. juli og 24.  

 oktober 1967 mellem de nævnte regeringer om udvidelse af 1966-protokollen til  

 Færøerne (i det følgende betegnet som "1967-notevekslingen"); og  

 til den supplerende protokol, som er oprettet mellem de omtalte regeringer om  

 ændring af 1950-overenskomsten i overensstemmelse med modifikationerne i  

 1966-protokollen (i det følgende betegnet som "1968-protokollen").
 Efter de mig af Hendes Majestæts udenrigsminister givne instruktioner har  

 jeg den ære at foreslå, at bestemmelserne i 1968-protokollen, på den måde og  

 med de modifikationer, som er anført i det til denne note knyttede tillæg,  

 også skal anses gældende for den udvidelse til Færøerne af  

 1950-overenskomsten som ændret ved 1966-protokollen, som blev tilvejebragt  

 ved notevekslingerne i 1960 og 1967.
 Hvis ovenstående forslag kan tiltrædes af regeringen i Kongeriget Danmark,  

 har jeg den ære at foreslå, at nærværende note med dens tillæg og Deres  

 Excellences bekræftende svar herpå anses for at udgøre en aftale mellem de to  

 regeringer i så henseende. .......
TILLÆG 1. I dette tillæg betyder:
 2. Bestemmelserne i 1968-protokollen skal finde  

 anvendelse på overenskomsten, som den er udvidet i 1966, og som om i  

 1968-protokollen:
 3. Denne udvidelse skal træde i kraft, efter at der er  

 forløbet tredive dage efter den dato, på hvilken der er taget den sidste af  

 de forholdsregler, som det er er nødvendigt at tage i Det forenede Kongerige  

 for at gøre denne udvidelse retskraftig i Det forenede Kongerige, og den skal  

 derpå have virkning:
 for så vidt angår færøsk skat for ethvert skatteår, der begynder den 1.  

 april 1968 eller senere.
 4. Regeringen i Det forenede Kongerige skal give  

 regeringen i Kongeriget Danmark skriftlig underretning om, hvornår den sidste  

 af de i stk. 3 omhandlede nødvendige forholdsregler er taget i Det forenede  

 Kongerige.
 5. Under forbehold af bestemmelserne i dette tillægs  

 stk. 6 skal, hvor en større skattelettelse kunne have været indrømmet i  

 henhold til nogen af bestemmelserne i overenskomsten, som den er udvidet i  

 1966, end hvad der er muligt at indrømme efter overenskomsten, som den nu er  

 udvidet, en sådan bestemmelse fortsætte med at have virkning for ethvert  

 beskatningsår, finansår eller skatteår, som begynder før ikrafttrædelsen af  

 nærværende udvidelse.
 6. Bestemmelserne i dette tillægs stk. 3, litra (a) og  

 litra (b), og i stk. 5 finder ikke anvendelse i henseende til aktieudbytter;  

 her skal bestemmelserne i overenskomsten, som den nu er udvidet, have  

 virkning, og bestemmelserne i overenskomsten, som den er udvidet i 1966, skal  

 ophøre med at have virkning for så vidt angår aktieudbytter, der er betalbare  

 på eller efter den dato, på hvilken nærværende udvidelse træder i kraft.
 København, den 27. november 1970.
Hr. ambassadør, Jeg har den ære at anerkende modtagelsen af Deres Excellences note af 25.  

 november 1970, der lyder som følger:
(her følger teksten til foranstående note) I besvarelse heraf har jeg den ære at meddele, at ovenstående forslag kan  

 tiltrædes af regeringen i Kongeriget Danmark, som er enig i, at Deres  

 Excellences note og nærværende svar tillige med disses tillæg skal betragtes  

 som udgørende en aftale mellem de to regeringer i så henseende. .....
