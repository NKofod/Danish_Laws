Nr LSF 75 Forslag til Lov om ændring af forskellige skattelove (Nedsættelse af  

 selskabsskatteprocenten) Fremsat af skatteministeren (Fogh Rasmussen) den 15. november 1990 § 1 I lov om indkomstbeskatning af aktieselskaber m.v. (selskabsskat), jf.  

 lovbekendtgørelse nr. 623 af 31. august 1990, foretages følgende ændringer:
 I § 17, stk. 1, § 17 B, stk. 1, § 18, stk. 1, § 20 og § 21 ændres  

 »40 pct.« til: »38 pct.«.
§ 2 I lov om beskatning af fonde, visse foreninger og institutter m.v.  

 (fondsbeskatningsloven), jf. lovbekendtgørelse nr. 600 af 20. august 1990,  

 ændres i § 11, stk. 1, »40 pct.« til: »38 pct.«.
§ 3 I lov om en realrenteafgift af visse pensionskapitaler m.v.  

 (realrenteafgiftsloven), jf. lovbekendtgørelse nr. 675 af 4. oktober 1990,  

 ændres i § 6, stk. 3, »40 pct.« til: »38 pct.«.
§ 4 I lov om omkostningsdækning af udgifter til sagkyndig bistand i  

 skattesager, jf. lovbekendtgørelse nr. 518 af 8. august 1986, som senest  

 ændret ved § 24 i lov nr. 59 af 7. februar 1990, affattes § 3, stk. 3,  

 således:
»Stk. 3. Betalte udgifter dækkes med 50 pct. for personer,  

 dødsboer og investeringsforeninger som nævnt i selskabsskattelovens § 1, stk.  

 1, nr. 5 a.
For selskaber, fonde og andre foreninger m.v. omfattet af  

 selskabsskatteloven eller fondsbeskatningsloven dækkes betalte udgifter med  

 38 pct.
Det udbetalte beløb medregnes ikke ved opgørelsen af den  

 skattepligtige indkomst.«.
§ 5 Stk. 1. Loven træder i kraft dagen efter bekendtgørelsen i  

 Lovtidende.
 Stk. 2. § 1, § 2 og § 4 har virkning fra og med skatteåret  

 1992-93. For skatteåret 1992-93 udgør den i selskabsskattelovens § 17, stk.  

 1, § 17 B, stk. 1, § 18, stk. 1, § 20 og § 21, fondsbeskatningslovens § 11,  

 og omkostningsdækningslovens § 3, stk. 3, 2. pkt., nævnte sats dog 39 pct.
 Stk. 3. § 3 har virkning fra og med afgiftsåret 1991. For  

 afgiftsåret 1991 udgør den i realrenteafgiftslovens § 6, stk. 3, nævnte sats  

 dog 39 pct.
Bemærkninger til lovforslaget 1. Indledning.
 Som led i en justering af de af regeringen den 2. oktober 1990 fremsatte  

 lovforslag L 3 - L 8 fremsættes hermed forslag til nedsættelse af  

 skatteprocenten for selskaber, fonde, foreninger m.v.
 I forbindelse med finanslovsaftalen for 1990 blev skatteprocenten for  

 selskaber, foreninger og fonde m.v. nedsat fra 50 pct. til 40 pct. fra og med  

 indkomståret 1990 (skatteåret 1991-92).
 Det foreslås nu at nedsætte skatteprocenten yderligere for selskaber,  

 fonde, foreninger m.v., således at skatteprocenten nedsættes fra 40 til 39  

 for indkomståret 1991 og yderligere med 1 procentpoint fra 39 til 38 for  

 indkomståret 1992 og de efterfølgende indkomstår.
 Forslaget er et led i en række af regeringens initiativer med henblik på  

 at styrke erhvervspolitikken ikke mindst i relation til EF's indre marked.
 2. Forslaget.
 Efter forslaget nedsættes den procent, hvormed skatten skal beregnes for  

 selskaber m.v. fra 40 til 39 for indkomståret 1991 og fra 39 til 38 for  

 indkomståret 1992 og de efterfølgende indkomstår.
Den nedsatte skatteprocent skal efter forslaget være gældende for  

 aktieselskaber, anpartsselskaber og andre selskaber, sparekasser,  

 brugsforeninger, gensidige forsikringsforeninger samt andre foreninger og  

 institutioner m.v.
Skatteprocenten for akkumulerende investeringsforeninger,  

 der udgør 50 pct. af den skattepligtige indkomst, foreslås ikke ændret.
 Skatteprocenten nedsættes desuden for udenlandske selskaber og foreninger,  

 der er skattepligtige efter selskabsskattelovens § 2, stk. 1, litra a, b og  

 f.
 Skatteprocenten for fonde m.v. omfattet af fondsbeskatningsloven foreslås  

 på tilsvarende vis nedsat fra 40 til 39 for indkomståret 1991 og fra 39 til  

 38 for indkomståret 1992 og de efterfølgende indkomstår.
 Som følge af den foreslåede nedsættelse af skatteprocenten indeholder  

 forslaget nogle konsekvensændringer til realrenteafgiftsloven og lov om  

 omkostningsdækning.
 3. Administrative og provenumæssige virkninger.
 Forslaget har ingen administrative konsekvenser.
Nedsættelsen af selskabsskattesatsen for selskaber, foreninger og fonde  

 m.v. til 39 pct. for indkomståret 1991 og til 38 pct. fra og med indkomståret  

 1992 kan på baggrund af de seneste skøn over selskabernes indkomst anslås at  

 medføre et provenutab på ca. 400 mill.kr. for indkomståret 1991 og ca. 800  

 mill.kr. for de efterfølgende indkomstår.
Kommunernes andel skønnes at udgøre  

 ca. 50 mill.kr. for indkomståret 1991 og ca. 100 mill.kr. for de  

 efterfølgende indkomstår.
 Selskabsskat indbetales i året efter indkomståret, hvorved de anførte  

 provenutab ved nedsættelsen af selskabsskatten først får statsfinansiel  

 virkning fra og med finansåret 1992. Provenutabet for finansåret 1992 skønnes  

 at udgøre de nævnte 400 mill.kr., mens provenutabet for de efterfølgende  

 finansår skønnes at udgøre ca. 800 mill.kr.
Bemærkninger til de enkelte bestemmelser Til § 1 Det foreslås at nedsætte selskabsskatteprocenten fra 40 til 39 for  

 indkomståret 1991 (skatteåret 1992-93) og yderligere fra 39 til 38 fra og med  

 indkomståret 1992. Omfattet af nedsættelsen er herefter aktieselskaber,  

 anpartsselskaber og andre selskaber, sparekasser, brugsforeninger, gensidige  

 forsikringsforeninger samt andre foreninger og institutioner m.v., jf.  

 selskabsskattelovens § 1, stk. 1, nr. 1-3, 5 og 6.
 Udenlandske selskaber og foreninger, der er skattepligtige efter  

 selskabsskattelovens § 2, stk. 1, litra a, b og f, er også omfattet af  

 nedsættelsen.
Til § 2 Det foreslås, at skatteprocenten for fonde m.v. omfattet af  

 fondsbeskatningsloven nedsættes fra 40 til 39 for indkomståret 1991 og fra 39  

 til 38 for indkomståret 1992 og de efterfølgende indkomstår svarende til den  

 foreslåede nedsættelse af skatteprocenten for selskaber m.v.
Til § 3 Efter de gældende regler er skattepligtige livsforsikringsselskaber og  

 skattepligtige hjælpe- og understøttelsesfonde indkomstskattepligtige efter  

 selskabsskatteloven og samtidig afgiftspligtige efter reglerne i  

 realrenteafgiftsloven.
Efter selskabsskatteloven skal selskaber dog ikke  

 beskattes af den del af indkomsten, der anvendes til forsikringsformål,  

 hvorfor disse beløb kan fradrages ved opgørelsen af den skattepligtige  

 indkomst.
De indkomster, der er skattepligtige, indgår samtidig i  

 afgiftsgrundlaget efter realrenteafgiftsloven.
 Realrenteafgiftsloven indeholder derfor i § 6, stk. 1 og stk. 2, nogle  

 bestemmelser, der tager sigte på, at der ikke både skal betales skat efter  

 selskabsskatteloven og realrenteafgift af det samme afkast.
 Dette sker ved, at der indrømmes fradrag i afgiftsgrundlaget under hensyn  

 til den del af den skattepligtige indkomst, der vedrører det afgiftspligtige  

 afkast.
 Realrenteafgiftsloven indeholder imidlertid i § 6, stk. 3, en værnsregel,  

 der tilsigter at modvirke, at de skattepligtige livsforsikringsselskaber og  

 hjælpe- og understøttelsesfonde gennem en øget betaling af skat efter  

 selskabsskatteloven søger at nedbringe afgiftsgrundlaget, når afgiftssatsen  

 overstiger skatteprocenten på 40 pct. i selskabsskatteloven.
 Som følge af nedsættelsen af denne skatteprocent foreslås procenten i § 6,  

 stk. 3, tilsvarende nedsat fra 40 til 38.
Til § 4 Udgifter til sagkyndig bistand i skattesager dækkes efter  

 omkostningsdækningsloven.
I forbindelse med nedsættelse af selskabsskatteprocenten fra 50 til 40  

 blev procentsatsen for dækning af betalte udgifter for selskaber, fonde,  

 foreninger m.v. nedsat tilsvarende.
Det foreslås derfor, at der som følge af  

 den yderligere nedsættelse af selskabsskatteprocenten også i denne lov  

 foretages en nedsættelse.
Til § 5 Det foreslås, at skatteprocenten nedsættes trinvis, således at procenten  

 for indkomståret 1991 (skatteåret 1992-93) nedsættes fra 40 til 39. For  

 indkomståret 1992 (skatteåret 1993-94) og de efterfølgende indkomstår  

 foreslås skatteprocenten nedsat med yderligere 1 procentpoint til 38.
 I realrenteafgiftsloven foreslås satsen 39 pct. at have virkning for  

 afgiftsåret 1991 og satsen 38 pct. at have virkning fra og med afgiftsåret  

 1992.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov om indkomstbeskatning af aktieselskaber m.v. (selskabsskat), jf.  

 lovbekendtgørelse nr. 623 af 31. august 1990, foretages følgende ændringer:
 I § 17, stk. 1, § 17 B, stk. 1, § 18, stk. 1, § 20 og § 21 ændres  

 »40 pct.« til: »38 pct.«.
 § 17. Indkomstskatten for de i § 1, stk. 1, nr. 1 og 2, nævnte  

 aktieselskaber m.v. udgør 40 pct. af den skattepligtige indkomst.
Stk. 2-4. - - - § 17 B.
Indkomstskatten for de i § 1, stk. 1, nr. 2 a, nævnte  

 skattepligtige sparekasser udgør 40 pct. af den skattepligtige indkomst.
Stk. 2-3. - - - § 18. Indkomstskatten for de i § 1, stk. 1, nr. 3, nævnte  

 skattepligtige foreninger udgør 40 pct. af den skattepligtige indkomst.
Stk. 2-3. - - - § 20. Indkomstskatten for de i § 1, stk. 1, nr. 5, nævnte  

 gensidige forsikringsforeninger samt de i § 1, stk. 1, nr. 6, nævnte  

 foreninger m.v. udgør 40 pct. af den skattepligtige indkomst.
 Stk. 2. Indkomstskatten for de i § 1, stk. 1, nr. 5 a, nævnte  

 investeringsforeninger udgør 50 pct. af den skattepligtige indkomst.
 § 21. Indkomstskatten for de i § 2, stk. 1, litra a), b) og f),  

 nævnte udenlandske selskaber og foreninger udgør 40 pct. af den  

 skattepligtige indkomst.
§ 2 I lov om beskatning af fonde, visse foreninger og institutter m.v.  

 (fondsbeskatningsloven), jf. lovbekendtgørelse nr. 600 af 20. august 1990,  

 ændres i § 11, stk. 1, »40 pct.« til: »38 pct.«.
 § 11. Indkomstskatten udgør 40 pct. af den skattepligtige  

 indkomst.
Stk. 2. - - - § 3 I lov om en realrenteafgift af visse pensionskapitaler m.v.  

 (realrenteafgiftsloven), jf. lovbekendtgørelse nr. 675 af 4. oktober 1990,  

 ændres i § 6, stk. 3, »40 pct.« til: »38 pct.«.
§ 6. Stk. 1-2. - - - Stk. 3. I år, hvor afgiftssatsen efter § 10, overstiger 40 pct.,  

 kan den skattepligtige indkomst ved beregningen efter stk. 1 og 2 ikke indgå  

 med et større beløb end gennemsnittet af de skattepligtige indkomster i de  

 forudgående tre indkomstår.
§ 4 I lov om omkostningsdækning af udgifter til sagkyndig bistand i  

 skattesager, jf. lovbekendtgørelse nr. 518 af 8. august 1986, som senest  

 ændret ved § 24 i lov nr. 59 af 7. februar 1990, affattes § 3, stk. 3,  

 således:
»Stk. 3. Betalte udgifter dækkes med 50 pct. for personer,  

 dødsboer og investeringsforeninger som nævnt i selskabsskattelovens § 1, stk.  

 1, nr. 5 a.
For selskaber, fonde og andre foreninger m.v. omfattet af  

 selskabsskatteloven eller fondsbeskatningsloven dækkes betalte udgifter med  

 38 pct.
Det udbetalte beløb medregnes ikke ved opgørelsen af den  

 skattepligtige indkomst.«.
Stk. 1-2. - - - Stk. 3. Betalte udgifter dækkes med 50 pct. for personer, dødsboer og  

 investeringsforeninger, som nævnt i selskabsskattelovens § 1, stk. 1, nr. 5  

 a, og 40 pct. for selskaber, andre foreninger og fonde m.v.
Det udbetalte  

 beløb medregnes ikke ved opgørelsen af den skattepligtige indkomst.
