Bekendtgørelse om budgetfrister samt  

 budget- og  

 regnskabsvæsen, revision m.v. i forbindelse med  

 sammenlægningen af de bornholmske kommuner I medfør af §§ 19, 22 og 28 i lov nr. 144 af 25. marts 2002 om  

 sammenlægning af de bornholmske kommuner fastsættes:
Kapitel 1 Sammenlægningsudvalgets budget for 2. halvår  

 2002 § 1. Forslag til sammenlægningsudvalgets  

 budget for 2. halvår 2002 udarbejdes af formanden for  

 sammenlægningsudvalget til sammenlægningsudvalget senest den 1.  

 august 2002.
 Stk. 2. Forslaget til budget for 2. halvår 2002  

 undergives sammenlægningsudvalgets drøftelse og beslutning  

 senest den 1. september 2002.
 § 2. De poster på  

 sammenlægningsudvalgets budget for 2. halvår 2002, hvortil  

 sammenlægningsudvalget ved budgettets vedtagelse har taget  

 bevillingsmæssig stilling, jf. § 1, stk. 2, afgiver tillige  

 den bindende regel for forvaltningen under sammenlægningsudvalget i  

 udvalgets funktionsperiode.
Stk. 2. Bevillingsmyndigheden er hos  

 sammenlægningsudvalget.
Foranstaltninger, der vil medføre  

 indtægter og udgifter, som ikke er bevilget i forbindelse med  

 vedtagelsen af sammenlægningsudvalgets budget for 2. halvår 2002,  

 må ikke iværksættes, før  

 sammenlægningsudvalget har meddelt den fornødne bevilling.
Dog  

 kan foranstaltninger, der er påbudt ved lov eller anden bindende  

 retsforskrift, om fornødent iværksættes uden  

 sammenlægningsudvalgets forudgående bevilling, men bevilling  

 må da indhentes snarest muligt.
 Stk. 3. Enhver tillægsbevilling til  

 sammenlægningsudvalgets budget for 2. halvår 2002 skal angive,  

 hvorledes den bevilgede udgift skal dækkes.
 § 3. Lov om kommunernes styrelse § 39 og  

 § 54, stk. 1, og § 1 i bekendtgørelse nr. 1037 af 16.  

 december 1999 om kommunernes budget- og regnskabsvæsen, revision m.v.  

 finder tilsvarende anvendelse for sammenlægningsudvalgets budget for 2.  

 halvår 2002.
Kapitel 2 Bornholms Regionskommunes budget for 2003 og  

 budgetoverslag for 2004-2006 § 4. Forslag til Bornholms Regionskommunes  

 årsbudget for 2003 og budgetoverslag for 2004-2006 udarbejdes af  

 formanden for sammenlægningsudvalget til sammenlægningsudvalget  

 senest den 15. september 2002.
 Stk. 2. Forslag til Bornholms Regionskommunes årsbudget  

 for 2003 og budgetoverslag for 2004-2006 skal undergives 2 behandlinger i  

 sammenlægningsudvalget med mindst 3 ugers mellemrum.
 Stk. 3. Ved 2. behandlingen, som foretages senest den 15.  

 oktober 2002, undergives forslaget til årsbudget for 2003 og  

 budgetoverslag for 2004-2006 sammenlægningsudvalgets drøftelse  

 og beslutning.
 § 5. Lov om kommunernes styrelse § 36,  

 § 38, stk. 2, 3. punktum, § 39, § 40, § 41,  

 § 41a, og § 54, stk. 1, og §§ 1 og 2 i  

 bekendtgørelse nr. 1037 af 16. december 1999 om kommunernes budget- og  

 regnskabsvæsen, revision m.v. finder tilsvarende anvendelse for  

 Bornholms Regionskommunes budget for 2003 og budgetoverslag for  

 2004-2006.
Kapitel 3 Regnskabsaflæggelse og revision § 6. Sammenlægningsudvalget  

 træffer senest den 1. august 2002 beslutning om, hvorvidt  

 Allinge-Gudhjem Kommune, Hasle Kommune, Nexø Kommune, Rønne  

 Kommune, Aakirkeby Kommune eller Bornholms Amtskommune skal være den  

 kommune, hvis sagkyndige revision skal revidere sammenlægningsudvalgets  

 regnskabsområder.
 Stk. 2. Regnskabet for 2. halvår 2002 for  

 sammenlægningsudvalget aflægges af økonomiudvalget for  

 Bornholms Regionskommune til Bornholms Regionsråd inden den 1. juni  

 2003.
 Stk. 3. § 42, § 45, stk. 1, 2. og 3. punktum,  

 stk. 2 og 3, § 46 og § 54 i lov om kommunernes styrelse og  

 § 3, § 5, stk. 1, 2. punktum, § 6, § 7,  

 stk. 2-5 i bekendtgørelse nr. 1037 af 16. december 1999 om  

 kommunernes budget- og regnskabsvæsen, revision m.v. finder tilsvarende  

 anvendelse for regnskabsaflæggelse for og revision af  

 sammenlægningsudvalgets virksomhed i udvalgets funktionsperiode.
 § 7. Årsregnskabet for Allinge-Gudhjem,  

 Hasle, Nexø, Rønne, Aakirkeby Kommuner samt Bornholms  

 Amtskommune for 2002 og årsregnskabet for 2002 for kommunale  

 fællesskaber, jf. § 60 i lov om kommunernes styrelse, hvori der  

 udelukkende deltager to eller flere af de nævnte kommuner  

 aflægges af økonomiudvalget for Bornholms Regionskommune til  

 Bornholms Regionsråd inden den 1. juni 2003.
 Stk. 2. Revisionen af årsregnskabet for 2002 for  

 Allinge-Gudhjem, Hasle, Nexø, Rønne, Aakirkeby Kommuner eller  

 Bornholms Amtskommune foretages af de seks myndigheders respektive sagkyndige  

 revisioner.
 Stk. 3. Revisionen af årsregnskabet for  

 2002 for kommunale fællesskaber omfattet af § 7, stk. 1  

 foretages af fællesskabernes respektive sagkyndige revisioner.
 Stk. 4. § 42, § 45, stk. 1, 2. og 3. punktum,  

 stk. 2 og 3, § 46 og § 54 i lov om kommunernes styrelse og  

 § 3, § 5, § 6 og § 7, stk. 2-5 i  

 bekendtgørelse nr. 1037 af 16. december 1999 om kommunernes budget- og  

 regnskabsvæsen, revision m.v. finder tilsvarende anvendelse for  

 regnskabsaflæggelse og revision af Allinge-Gudhjem, Hasle, Nexø,  

 Rønne, Aakirkeby Kommuners, Bornholms Amtskommunes samt for kommunale  

 fællesskabers, omfattet af § 7, stk. 1, årsregnskab for  

 2002.
Kapitel 4 Ikrafttræden m.v.
 § 8. Bekendtgørelsen træder i kraft  

 den 1. juni 2002.
 Stk. 2. Bekendtgørelsen har virkning for udarbejdelsen  

 og vedtagelsen af sammenlægningsudvalgets budget for 2. halvår  

 2002 og Bornholms Regionskommunes budget for 2003 og budgetoverslag for  

 2004-2006, for aflæggelsen af årsregnskabet for 2002 for  

 Allinge-Gudhjem, Hasle, Nexø, Rønne, Aakirkeby Kommuner,  

 Bornholms Amtskommune og for kommunale fællesskaber omfattet af  

 § 7, stk. 1, samt for aflæggelsen af regnskabet for  

 sammenlægningsudvalget for 2. halvår 2002 samt for valg af  

 revision og udøvelsen af revisionen vedrørende  

 sammenlægningsudvalgets virksomhed i udvalgets funktionsperiode.
