Det følger af de Vejledende regler for god  

 presseskik, at det er massemediernes opgave at bringe korrekt og hurtig  

 information.
Så langt det er muligt, bør det kontrolleres, om de oplysninger,  

 der gives er korrekte.
 Pressenævnet fandt, at Fyens Stiftstidende  

 burde have været særlig varsom med at bringe oplysninger vedrørende  

 salgsmaterialet med Muhammed-motiver, uden at salget var bekræftet af [K], og  

 Nævnet udtalte sin kritik heraf.
 Sagens karakter taget i betragtning, og da  

 Fyens Stiftstidende den 7. februar 2006 havde bragt en berigtigelse af  

 ovennævnte forhold, fandt Pressenævnet ikke grundlag for at pålægge Fyens  

 Stiftstidende at offentliggøre Nævnets kendelse.
Kendelse  

 fra Pressenævnet i sag 2006-6-304 [K] v/[K1] har klaget til  

 Pressenævnet over en artikel i Fyens Stiftstidende den 4. februar 2006, idet  

 han mener, at god presseskik er tilsidesat.
1. Sagsfremstilling 1.1. Fyens Stiftstidende, den 4. februar 2006 Fyens Stiftstidende bragte  

 den 4. februar 2006 under overskrifterne  

  

 Reklamefremstød  

  

 og  

  

 Muhammed på trusserne  

  

 følgende  

 artikel:
G-strengstrusser,  

 hundejakker og musemåtter med den verdensberømte tegning af Muhammed med en  

 bombe  

 i turbanen.
Eller hvad med en T-shirt, et kaffekrus eller en blød teddybjørn  

 med profeten på maven? Det sønderjyske  

 markedsføringsfirma [K]har i et nyt sortiment et stort udvalg af  

 Muhammed-merchandise  

 klar.
Fyens Stiftstidende ville  

 gerne have spurgt virksomheden, om hvad den har tænkt sig, og hvordan den har  

 opnået tilladelse til at bruge tegningerne, som er under copyright af anonyme  

 tegnere, men det har ikke være muligt at få en kommentar fra [K]. 1.2. Fyens Stiftstidende, den 7. februar 2006 Fyens Stiftstidende bragte i  

 rubrikken Fyens Stiftstidende retter den 7. februar 2006 under  

 overskriften  

  

 Ingen Muhammed-trusser  

  

 følgende  

 rettelse:
I lørdagsavisen bragte vi på  

 side 5 en note, hvor vi skrev, at det sønderjyske firma [K]distribuerede tøj  

 med  

 tegning af profeten Muhammed.
Det skete på baggrund af en mail rundsendt med  

[K]s  

 mailadresse som afsender.
[K1] fra [K]oplyser, at  

 firmaet ikke sælger beklædningsgenstande med Muhammed-motiver.
Fyens  

 Stiftstidende beklager, at det ikke lykkedes at træffe direktøren, før noten  

 blev bragt. 2. Parternes synspunkter [K] har anført, at  

 virksomheden ikke kender til de omtalte varer med Muhammed-motiver, og  

 afviser  

 at have sendt salgsmateriale til Fyens Stiftstidende. [K]har videre anført,  

 at  

 virksomheden har mistet kunder, ligesom der er fremkommet telefontrusler på  

 baggrund af artiklen.
 [K]har videre anført, at man  

 først den 5. februar 2006, dagen efter artiklens offentliggørelse, blev  

 kontaktet med henblik på at få en kommentar til oplysningerne.
 [K]har endelig anført, at  

 rettelsen den 7. februar 2006 er uden betydning.
Fyens Stiftstidende har  

 oplyst, at avisen modtog et tip i form af en mail med titlen: Så er vi  

 klar  

 med det nye sortiment, hvortil der var vedhæftet en fil med diverse  

 Muhammed-salgsmateriale.
Fyens Stiftstidende har videre oplyst, at mailen  

 fremstod som en officiel mail fra [K], ligesom mailen var afsendt fra  

 adressen  

 [K].dk.
Fyens Stiftstidende har endvidere anført, at svarmailens  

 initialer  

 js@[K].dk svarer overens med en forkortelse af [K1]s navn.
Fyens Stiftstidende har  

 oplyst, at avisen den 3. februar 2006 forgæves forsøgte at komme i telefonisk  

 kontakt med [K1].
Fyens Stiftstidende har videre anført, at der er tale om  

 eksisterende varer, idet det af Internettet fremgår, at en amerikansk  

 producent  

 udbyder varerne til salg.
 Fyens Stiftstidende har  

 endelig oplyst, at [K]den 6. februar 2006 afviste at have sendt mailen,  

 hvorfor  

 avisen den 7. februar 2006 bragte en rettelse.
 3. Pressenævnets afgørelse og begrundelse  

 :
 I sagens behandling har  

 følgende nævnsmedlemmer deltaget:
Axel Kierkegaard, Bo  

 Maltesen, Kaare R.
Skou og Ole Askvig.
Det følger af de Vejledende  

 regler for god presseskik, at det er massemediernes opgave at bringe korrekt  

 og  

 hurtig information.
Så langt det er muligt, bør det kontrolleres, om de  

 oplysninger, der gives er korrekte.
 Pressenævnet finder, at Fyens  

 Stiftstidende burde have været særlig varsom med at bringe oplysninger  

 vedrørende salgsmaterialet med Muhammed-motiver, uden at salget var bekræftet  

 af [K], og Nævnet udtaler sin kritik heraf.
 Sagens karakter taget i  

 betragtning, og da Fyens Stiftstidende den 7. februar 2006 har bragt en  

 berigtigelse  

 af ovennævnte forhold, finder Pressenævnet ikke grundlag for at pålægge Fyens  

 Stiftstidende at offentliggøre Nævnets kendelse.
