 Klagen over tilsidesættelse af god presseskik blev delvist taget til  

 følge, og det blev pålagt mediet at offentliggøre et  

 resumé af kendelsen.
Kendelse fra Pressenævnet i sag nr.  

 63/1998 Euroman Publications A/S har ved advokat Søren  

 Noringriis klaget til Pressenævnet over et indslag i udsendelsen Puls  

 bragt i TV 2 den 28. maj 1998, idet selskabet mener, at god presseskik er  

 tilsidesat.
 I udsendelsen hed det bl.a.:
"Studievært: Man behøves ikke  

 nødvendigvis altid at være noget bare for at se ud, som om man  

 er det.
Fordi der var f.eks. nogle drenge, som har klædt sig ud, som om  

 at de var ansat på et blad, der hedder Euroman.
Fordi hvis man er ansat  

 på Euroman, så går man automatisk i sådan noget smart  

 modetøj og altså har sådan lidt lækker stilling, og  

 der er mange, der måske tror, at man kan ligesom score piger ved f.eks.  

 at sige, at man er moderedaktør på Euroman eller sådan et  

 eller andet i den stil.
Men drengene har ingenting at have det i.  

 Tværtimod så har de et ganske almindeligt røvkedeligt job,  

 og øh men de har bare nerver af stål og tror på dem selv,  

 så de dressede sig en dag helt vildt op i det her gear for at tage til  

 Malmø og fyre den af, og lur mig om Puls ikke var med.
Ung mand: I aften går jeg under dæknavnet Emil  

 F.
Hamburger, journalist fra Euroman.
Vi skal præsentere os nogle  

 forskellige steder i Sverige.
Vi har lavet nogle kort.
Vi har forberedt os  

 lidt hjemmefra.
(Man ser drengene hygge, drikke og lave navneskilte i en  

 lejlighed.
De tager bilen til færgen.
Man ser dem på færgen  

 og i land i Sverige.) (Rulletekst) Kristian, Christoffer, Martin og Christian arbejder og  

 studerer normalt som henholdsvis tømrer, HD og HA jura.
De har aldrig  

 haft nogen forbindelse til bladet Euroman.
Klokken 23.30 tager de  

 færgen mod malmø i deres euroman outfit.
 Klageren har anført, at der er sket en helt  

 åbenbar uretmæssig benyttelse af et veletableret logo i det  

 danske medieudbud, at flere af programmets seere kunne føle sig  

 fristet til at forsøge en tilsvarende seance på danske  

 diskoteker eller andre steder, at klagerens generelle  

 troværdighed i offentligheden og dermed hos eksisterende og potentielle  

 annoncører er søgt latterliggjort, og at  der hos et  

 ukendt antal svenske beværtere vil opstå en betydelig misstemning  

 rettet mod klageren, når det konstateres, at man er blevet besveget til  

 at lade en tilfældig gruppe personer få særlige  

 fordele.
 Klageren har videre anført, at TV 2 bør  

 bringe en beklagelse, hvis ordlyd og indhold forinden skal forelægges  

 klageren med henblik på at undgå yderligere krænkelse af  

 klagerens rettigheder.
TV 2 har i en udtalelse anført, at "Puls" er et  

 utraditionelt ungdomsprogram, som udsendes dagligt.
Programmet er  

 almindeligvis uformelt og satirisk i sin form, ligesom det anvender nye og  

 atypiske metoder til afdækning af emner af interesse for unge.
 TV 2 har videre anført, at "Puls"-redaktionen  

 f.eks. stiller udstyr i form af kamera og mikrofon til rådighed for  

 unge, som ønsker at bidrage med indslag til programmerne, og  

 indslagene udsendes herefter i redigeret form i det omfang, redaktionen  

 finder, at de har relevans for et aktuelt tema.
 TV 2 har yderligere anført, at udsendelse af  

 optagelser indeholdende retsstridige handlinger ikke i sig selv udgør  

 en overtrædelse af de vejledende regler for god presseskik, endsige  

 indeholder en opfordring til seerne om at udøve en tilsvarende  

 handling.
TV 2 har i tilknytning hertil anført, at man er  

 enig med klageren i , at de fire unge mænd uretmæssigt benytter  

 klagerens navn under turen til Malmø. Den uberettigede benyttelse af  

 klagerens navn er imidlertid ikke foretaget af medarbejdere på  

 "Puls"-redaktionen endsige på opfordring af disse.
Benyttelsen er  

 således sket uafhængigt af programmet.
 TV 2 har herudover anført, at stuedieværten  

 flere gange i programmet oplyser, at de fire unge mænd ikke er ansat  

 hos klageren eller i øvrigt har tilknytning hertil.
 TV 2 har endelig anført, at en eventuel miskredit i  

 relation til de medvirkende etablissementer ikke er en følge af  

 udsendelsen af optagelserne af de fire unges tur til Malmø, men  

 derimod af de fire unges handlinger under turen, som TV 2 ikke bærer  

 ansvaret for, idet der ikke er tale om et pressedelikt.
 I sagens behandling har følgende  

 nævnsmedlemmer deltaget: Axel Kierkegaard, Finn Rowold, Ulrik Holmstrup  

 og Preben Sørensen.
 Pressenævnet udtaler:
Massemediernes indhold og handlemåde skal efter  

 mediean-svarslovens § 34, stk. 1, være i overensstemmelse med god  

 presseskik, og Pressenævnet skal efter lovens § 43, stk. 1, nr. 1,  

 træffe afgørelse om, hvorvidt der er sket en  

 offentliggørelse, der er i strid hermed.
Pressenævnet har  

 derimod hverken kompetence til at pålægge et medie at bringe en  

 beklagelse eller til at tage stilling til eventuelle overtrædelser af  

 bestemmelser uden for medieansvarsloven.
 Pressenævnet er enig med TV 2 i, at de fire unge  

 mænd uretmæssigt benyttede klagerens navn under optagelserne til  

 udsendelsen.
 Ved bedømmelsen af TV 2's ansvar for  

 offentliggørelsen af optagelserne er det uden betydning, hvem der har  

 optaget indslaget.
 Da den uberettigede benyttelse af klagerens navn ikke kan  

 anses for at have fundet sted som et led i den almindelige debat om  

 væsentlige samfundsmæssige forhold, anser Pressenævnet det  

 for stridende mod god presseskik, at TV 2 offentliggjorde optagelserne.
 Pressenævnet udtaler på dette grundlag sin  

 kritik af TV 2.
 I medfør af medieansvarslovens § 49  

 pålægges det herefter den ansvarshavende redaktør af TV 2  

 at offentliggøre følgende resumé af denne kendelse:
 "Pressenævnet har udtalt kritik af TV 2 i anledning  

 af et reportageindslag i programmet Puls, der blev sendt den 28. maj 1998.  

 Reportagen fulgte fire unge mænd, der under foregivende af at  

 være ansat på bladet Euroman tog til Malmø, hvor de kom  

 gratis ind på flere diskoteker.
 Euroman har klaget til Pressenævnet over indslaget,  

 som bladet mente var i strid med god presseskik.
 TV 2 har erkendt, at der skete en uretmæssig  

 benyttelse af navnet Euroman, men har anført, at TV ikke er ansvarlig  

 herfor, idet den uberettigede benyttelse ikke blev foretaget af medarbejdere  

 på "Puls"-redaktionen.
 Pressenævnet har i anledning af klagen udtalt, at  

 det ved bedømmelsen af TV 2's ansvar for offentliggørelsen af  

 optagelserne er uden betydning, hvem der har optaget indslaget.
 Da den uberettigede benyttelse af klagerens navn ikke kan  

 anses for at have fundet sted som et led i den almindelige debat om  

 væsentlige samfundsmæssige forhold, anser Pressenævnet det  

 for stridende mod god presseskik, at TV 2 offentliggjorde optagelserne.
 Pressenævnet udtaler på dette grundlag sin  

 kritik af TV 2.
 København, den 2. september 1998.
Axel Kierkegaard, Finn Rowold, Ulrik Holmstrup og Preben  

 Sørensen." Afsagt den 2. september 1998.
