I medfør af §§ 6, 30, 38d, 45 og 61 i lov om kemiske stoffer og produkter, jf. lovbekendtgørelse nr. 574 af 26. august 1987, som ændret ved lov nr. 341 af 24. maj 1989.
Bekendtgørelsens område § 1.  Denne bekendtgørelse omfatter følgende  

 metalgenstande, fremstillet af nikkelholdige legeringer eller med  

 nikkelholdig overfladebehandling, såfremt afgivelsen af nikkel er større end  

 0,5mg/cm2/uge:
Anvendelsesregulering § 2.  Salg fra producent eller importør af de i § 1  

 nævnte genstande er forbudt.
 Stk. 2.  Nikkelafgivelsen anses for mindre end  

 0,5mg/cm2/uge, såfremt genstanden ved anvendelsen af den i lovens bilag  

 beskrevne analysemetode ikke afgiver den i bilaget beskrevne røde farve.
Tilsyn og kontrol § 3.  Miljøstyrelsen kontrollerer, at reglerne i denne  

 bekendtgørelse overholdes.
 § 4.  Miljøstyrelsen kan i særlige tilfælde tillade,  

 at reglerne i denne bekendtgørelse fraviges.
Straf og ikrafttræden § 5.  Overtrædelse af § 2 straffes med bøde, hæfte  

 eller fængsel indtil 1 år.
 Stk. 2.  For overtrædelse, der begås af aktieselskaber,  

 andelsselskaber, anpartsselskaber eller lignende, kan der pålægges selskabet  

 som sådant bødeansvar.
 § 6.  Denne bekendtgørelse træder i kraft den 10. juli  

 1989.
 Stk. 2.  Metalgenstande omfattet af § 1, der er  

 importeret eller produceret inden den 10. juli 1989, kan uanset bestemmelsen  

 i § 2 sælges indtil 10. januar 1991.
Miljøministeriet, den 27. juni 1989 Lone Dybkjær / Hans Jurgen Stehr Bilag Analysemetode Analysemetode til bestemmelse af nikkelafgivelse fra metalgenstande og  

 overfladebehandlinger:
 Der anvendes følgende reagenser:
 En 1 pct. opløsning af dimethylglyoxim i stærk sprit.
 En 10 pct. ammoniumhydroxyd-opløsning i vand.
 To dråber af hver opløsning anbringes på en bomuldsvatpind, der med en  

 jævn bevægelse gnides mod den undersøgte genstand i 30 sekunder.
 Fremkomsten af en rød farve, der kan gå fra svagt rosa til stærkt  

 kirsebærrød, er udtryk for, at nikkelafgivelsen overstiger 0,5mg pr. cm2 pr.  

 uge.
 Ved malet eller lakeret overflade skal testen foretages både før og efter  

 fjernelse af denne.
