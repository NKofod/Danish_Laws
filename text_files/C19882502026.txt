 Kundgørelse for Forsvaret.
BESTEMMELSER om aflønning og ansættelsesvilkår m.v. for kontraktansatte militære reservelæger i forsvaret .
 1. Forsvarsministeriet og Foreningen af yngre Læger  

 har indgået overenskomst af 21. januar 1988 om kontraktansættelse af militære  

 reservelæger i forsvaret.
 Overenskomsten med bemærkninger udsendes hermed ved Kundgørelse for  

 Forsvaret.
 Almindelige bemærkninger.
 Det henstilles til Forsvarskommandoen, at der ved opslag af  

 reservelægestillinger gives en nærmere beskrivelse af det til stillingen  

 knyttede arbejds- og ansvarsområde i tilfælde, hvor stillingsbetegnelsen i  

 sig selv ikke giver tilstrækkelig oplysning herom.
 Opmærksomheden henledes på, at stillingsbeskrivelsen for de enkelte  

 stillinger skal vedlægges som bilag til den kontrakt, der indgås med den  

 enkelte militære reservelæge.
 Det henstilles til Forsvarskommandoen, at der i forbindelse med ansættelse  

 af militære reservelæger i henhold til den indgåede overenskomst gives hurtig  

 meddelelse herom til Foreningen af yngre Læger.
 Kan en militær reservelæge i en længere periode ikke varetage sin  

 stilling, f.eks. på grund af tjenestefrihed uden løn, sygdom eller  

 barselsorlov, og skønner Forsvarskommandoen, at fraværet vil give anledning  

 til merarbejde af betydeligt omfang, henstilles det til Forsvarskommandoen at  

 overveje at ansætte vikar fremfor at indstille til Forsvarsministeriet om  

 ydelse af godtgørelse for merarbejde i henhold til merarbejdsaftalen.
Det tilstræbes, at drøftes mellem Forsvarskommandoen og Foreningen af yngre Læger, forinden  

 de pågældende foranstaltninger besluttes og iværksættes.
 Der henvises tillige til Finansministeriets cirkulære af 21. november 1979  

 om samarbejde og samarbejdsudvalg i statens virksomheder og institutioner.
 Det henstilles til Forsvarskommandoen, at ansatte, der er blevet  

 afskediget på grund af sygdom, genansættes, når de pågældende på ny er blevet  

 tjenstdygtige, og forholdene i øvrigt tillader det.
 Kapitel 1. Overenskomstens område.
 § 1. Overenskomsten er gældende for læger, der kontraktansættes som  

 militær reservelæge i forsvaret med et ansættelsesområde, der omfatter  

 Forsvarsministeriet med tilhørende myndigheder og institutioner.
 Stk. 2. Tjenestemænd og pensionerede tjenestemænd fra staten,  

 folkeskolen, folkekirken, kommuner og statsfinancierede eller koncessionerede  

 virksomheder og andre, der oppebærer understøttelse eller egenpension fra en  

 pensionsordning, hvortil det offentlige har ydet bidrag, samt personer, der  

 er fyldt 60 år, er ikke omfattet af overenskomsten.
Stk. 3. Kontraktansættelsen er tidsbegrænset.
Kontraktlængden er fra 3  

 måneder til maksimalt 3 år.
 Stk. 4. I kontrakten fastsættes indenfor hvilket værn, herunder  

 tjenestested/tjenestestilling, hvor der indtil videre skal forrettes  

 tjeneste.
 Ved ændring af tjenestested/tjenestestilling påføres ændringen  

 ansættelseskontrakten som et tillæg til denne, således at  

 ansættelseskontrakten kan tjene som dokumentation for den udførte tjeneste.
 Stk. 5. Som bilag til denne overenskomst vedlægges et eksemplar af den  

 ansættelseskontrakt, der finder anvendelse.
 Bemærkninger til kap. 1. Overenskomstens område.
 Efter udløbet af en korttidskontrakt er der mulighed for efter ansøgning  

 at tegne ny korttidskontrakt.
 Der er mellem Forsvarsministeriet og Foreningen af yngre Læger enighed om,  

 at der i overenskomstperioden kan forhandles løn- og ansættelsesbetingelser  

 for langtidsansættelse.
 Kapitel 2. Generelt.
 § 2. Ansættelse, herunder genansættelse, er bl.a. betinget af, at den  

 pågældende opfylder de kvalifikations- og helbredsmæssige krav, som stilles  

 for bestridelse af den militære stilling.
 Stk. 2. Ansættelse i henhold til denne overenskomst kan tidligst ske  

 efter, at den pligtige tjeneste (værnepligtstjeneste) er aftjent.
 Kapitel 3. Løn.
 § 3. Kontraktansatte militære reservelæger aflønnes efter den  

 fællesakademiske lønskala.
 Stk. 2. Den normale pensionsgivende grundløn udgør i forhold til  

 pågældendes anciennitet følgende årlige beløb:
 Stk. 3. Der ydes ud over grundlønnen et ikke-pensionsgivende tillæg med  

 følgende årlige beløb:
 Kapitel 4. Lønanciennitet.
 § 4. Ancienniteten regnes normalt efter kandidatalder, hvorved forstås  

 det antal år, den pågældende efter bestået eksamen har været beskæftiget med  

 lægeligt arbejde i eller uden for statens tjeneste, herunder eventuel  

 værnepligtstjeneste.
 Ancienniteten afrundes opad til et helt antal måneder, dog således at den  

 tidligst beregnes fra udgangen af den måned, i hvilken den pågældende har  

 bestået eksamen.
 Stk. 2. Ancienniteten for kandidater, hvis anciennitet i henhold til stk.  

 1 regnes fra 1. maj 1979 eller senere, men før 1. maj 1980, ændres, således  

 at den regnes fra 1. april 1979.
 Stk. 3. Ancienniteten for kandidater, hvis anciennitet i henhold til stk.  

 1 regnes fra 1. maj 1980 eller senere, men før 1. april 1981, ændres, således  

 at den regnes fra 1. april 1980.
 Stk. 4. Ancienniteten for kandidater, hvis anciennitet i henhold til stk.  

 1 regnes fra 1. april 1981 eller senere forhøjes på det tidspunkt, hvor de  

 opnår 1 års anciennitet med 1 år.
 Bemærkninger til kap. 4. Lønanciennitet.
 Ved »lægeligt arbejde« forstås arbejde, der er betinget af den  

 kontraktansatte reservelæges uddannelse.
 For kontraktansatte reservelæger, der pr. 1. april 1981 var omfattet af en  

 overenskomst med aflønning i henhold til den fællesakademiske lønskala,  

 gælder følgende:
 Kontraktansatte reservelæger, der med virkning fra 1. april 1981 har fået  

 forbedret deres anciennitet i henhold til den fællesakademiske lønskala, får  

 denne forbedring medregnet fuldt ud ved senere ansættelser efter  

 overenskomsten, men der kan ikke opnås yderligere anciennitetsforbedring  

 efter nærværende overenskomsts § 4, stk. 2 og 3.
 Kontraktansatte reservelæger, der den 1. april 1981 i henhold til  

 overenskomstens § 4, stk. 1, havde over 2 års anciennitet, kan ikke i  

 forbindelse med senere ansættelse få anciennitetsforbedring efter § 4, stk. 2  

 eller 3.
 For kontraktansatte reservelæger, der har anciennitetsgivende  

 beskæftigelse forud for ansættelsen som kontraktansat reservelæge, gælder  

 følgende:
 Ancienniteten opgøres pr. 1. april 1981 i henhold til overenskomstens § 4,  

 stk. 1.
Hvis ancienniteten efter nævnte opgørelse ligger i tidsrummet fra 1. maj  

 1979 eller senere, men før 1. april 1981, finder bestemmelsen i  

 overenskomstens § 4, stk. 2 eller 3, anvendelse.
Anciennitetsforbedring efter  

 stk. 2 og 3 medregnes fuldt ud ved ansættelsen og medregnes ligeledes ved  

 senere ansættelser efter nærværende overenskomst, men der kan ikke ved de  

 senere ansættelser opnås yderligere anciennitetsforbedringer efter stk. 3 og  

 4.
 Hvis ancienniteten efter nævnte opgørelse pr. 1. april 1981 regnes fra 1.  

 april 1979 eller tidligere, kan der hverken i forbindelse med første eller  

 ved senere ansættelse opnås anciennitetsforbedring efter overenskomstens § 4,  

 stk. 2 eller 3.
 Kapitel 5. Procentregulering.
 § 5. Den samlede faste løn (§ 3) samt lægetillæg (§ 8) i henhold til  

 denne overenskomst, forhøjes pr. 1. april 1987 med 8,5435 pct. og pr. 1.  

 april 1988 med yderligere 2,4857 pct.
 Stk. 2. Regulering af militærtillæg (§ 9) og variable ydelser (§ 10)  

 foretages på baggrund af de for tjenestemænd gældende regler.
 Stk. 3. Pr. 1. april i årene 1987, 1988, 1989 og 1990 foretages desuden  

 eventuel ekstraordinær lønregulering af den aktuelle løn i overensstemmelse  

 med reguleringsordningen aftalt mellem de offentlige arbejdsgivere og  

 Akademikernes Centralorganisation.
 Kapitel 6. Pension.
 § 6. Som bidrag til den kontraktansatte reservelæges pensionering betaler  

 forsvaret i kontraktperioden 10 pct. af grundlønnen og procentreguleringen  

 heraf, jf. § 3. Endvidere tilbageholder forsvaret i kontraktperioden i  

 reservelægens løn et beløb på 5 pct. af grundlønnen og procentreguleringen,  

 jf. § 3.
 Stk. 2. Der tilkommer ud over nævnte pensionsbidrag ikke den  

 kontraktansatte reservelæge nogen ret til pension eller understøttelse fra  

 staten på grundlag af ansættelsen.
 Bemærkninger til kap. 6. Pension.
 Der kan mellem den kontraktansatte reservelæge og organisationen eller  

 pensionskassen træffes aftale om tilbageholdelse af et ekstraordinært  

 pensionsbidrag over en nærmere fastsat periode.
 Kapitel 7. Udbetaling af løn og indbetaling af pensionsbidrag.
§ 7. Lønnen udbetales månedsvis bagud.
Samtidig med udbetaling af lønnen  

 indbetaler forsvaret såvel sit som den kontraktansatte reservelæges  

 pensionsbidrag til Lægernes Pensionskasse, bilagt de relevante oplysninger.
 Bemærkninger til kap. 7. Udbetaling af løn og indbetaling af  

  pensionsbidrag.
 Til den kontraktansatte reservelæge kan der alene udbetales løn i henhold  

 til nærværende overenskomst med fradrag af eget pensionsbidrag.
 Kapitel 8. Tillæg.
 Lægetillæg.
 § 8. Til ansatte, der ikke har opnået tilladelse til selvstændigt virke  

 som læge ydes et lægetillæg på 17.291 kr. årligt.
 Stk. 2. Til ansatte på 4. - 5. anciennitetsår, der har opnået tilladelse  

 til selvstændigt virke som læge, ydes et lægetillæg på 21.614 kr. årligt.
 Stk. 3. Til ansatte på 6. anciennitetsår og derover, der har opnået  

 tilladelse til selvstændigt virke som læge, ydes et lægetillæg på 27.017 kr.  

 årligt.
 Stk. 4. Lægetillæg er angivet i niveau oktober 1984.
 Militærtillæg.
 § 9. Til kontraktansatte militære reservelæger ydes et militærtillæg som  

 gældende for militære tjenestemænd (lønramme 21) i den nye personelstruktur.
 Beløbet udgør pr. måned 1.528,92 kr. (niveau oktober 1984).  Stk. 2.  

 Militærtillæg ydes som vederlag for arbejdsydelser, merarbejde, mistede  

 fridage, delt tjeneste, rådighedstjeneste, tjenesterejser, der ikke medfører  

 overnatning, ulemper m.v., der ikke er dækket af grundlønnen.
 Variable ydelser.
 § 10. Der ydes variable ydelser, herunder bl.a. døgntillæg, søtillæg,  

 flyvetillæg, og tillæg efter Cypernydelsesordningen efter de for militære  

 tjenestemænd (lønramme 21) i den nye personelstruktur gældende regler.
 Bemærkninger til kap. 8. Tillæg.
 Lægetillæggene udgør i 1. april 1987 niveau følgende årlige beløb:
 Til ansatte, der ikke har opnået tilladelse til selvstændigt virke som  

 læge ydes et lægetillæg på 19.200 kr. årligt.
 Til ansatte på 4. - 5. anciennitetsår, der har opnået tilladelse til  

 selvstændigt virke som læge, ydes et lægetillæg på 24.000 kr. årligt.
 Til ansatte på 6. anciennitetsår og derover, der har opnået tilladelse til  

 selvstændigt virke som læge, ydes et lægetillæg på 30.000 kr. årligt.
 I tilslutning til overenskomsten mellem Forsvarsministeriet og Foreningen  

 af yngre Læger er der indgået et protokollat nr. 1 mellem overenskomstens  

 parter.
 Ifølge protokollatet bestemmes følgende:
 » § 1. På baggrund af at 18-måneders turnusuddannelsen endnu ikke er  

 indført, ydes der til kontraktansatte reservelæger, der ikke har haft  

 mulighed for at gennemgå 18-måneders turnusuddannelsen og dermed ikke har  

 opnået tilladelse til selvstændigt virke som læge, følgende lægetillæg, jf.  

 overenskomstens § 8.
 Stk. 2. Efter 2 års lægelig beskæftigelse (4. - 5. anciennitetsår) ydes  

 et lægetillæg på 21.614 kr. årligt.
 Stk. 3. Efter 4 års lægelig beskæftigelse (6. anciennitetsår og derover)  

 ydes et lægetillæg på 27.017 kr. årligt.
 Stk. 4. Lægetillæg er angivet i niveau oktober 1984.« Militærtillæg  

 til kontraktansatte militære reservelæger udgør i 1. april 1987 niveau  

 1.697,71 kr. pr. måned.
 Kapitel 9. Arbejdstid.
 § 11. Kontraktansatte militære reservelæger, der er omfattet af  

 nærværende overenskomst, er ikke omfattet af reglerne om højeste arbejdstid.
 Stk. 2. Kontraktansatte militære reservelæger er omfattet af de for  

 tjenestemænd under Forsvarsministeriet fastsatte regler, herunder  

 arbejdstidsregler m.m., for tiden fastsat i Kundgørelse for Forsvaret  

 B.9-1987.
 Stk. 3. Arbejdstiden planlægges på 39 timer i gennemsnit pr. uge (pr . 1.  

 september 1988 38 timer og pr. 1. september 1990 37 timer).
 Bemærkninger til kap. 9. Arbejdstid.
 Grundlaget for planlægningen af arbejdstiden er min. 4 uger og max. 1 år.
 I øvrigt henvises til Finansministeriets cirkulære af 10. november 1971 om  

 godtgørelse for merarbejde til tjenestemænd i staten, for hvem der ikke  

 gælder en højeste tjenestetid, samt Kundgørelse for Forsvaret B.9-1987.
 Kapitel 10. Varetagelse af midlertidig tjeneste i højere stilling.
 § 12. Der følges de for statens tjenestemænd gældende regler vedrørende  

 ydelse af betaling m.v. til tjenestemænd m.fl. under midlertidig tjeneste i  

 højere stilling, som fastsat i Finansministeriet, lønning- og  

 pensionsdepartementets cirkulære nr. 141 af 24. august 1979.
 Kapitel 11. Beredskabsmæssige forhold.
 § 13. Beredskabsforøgelser, hvorom beslutning træffes af regeringen,  

 giver ikke adgang til døgntillæg eller godtgørelse for tjeneste på lørdage,  

 søn- og helligdage m.v., natpenge m.v.
 Stk. 2. Ved iværksættelse af forøget beredskab kan Forsvarschefen sætte  

 de udsendte arbejdstidsregler ud af kraft.
 Stk. 3. Forsvarsministeriet kan af beredskabsmæssige hensyn bestemme, at  

 nærværende overenskomst sættes helt eller delvis ud af kraft.
 Kapitel 12. Ferie.
 § 14. Kontraktansatte reservelæger i henhold til denne overenskomst er  

 omfattet af ferieloven.
 Stk. 2. Til kontraktansatte reservelæger, der holder ferie med løn, ydes  

 en særlig feriegodtgørelse på 1 1/2 pct., der træder i stedet for ferietillæg  

 efter ferielovens § 14, stk. 1.
Stk. 3. Særlig feriegodtgørelse beregnes af samtlige de i optjeningsåret  

 oppebårne indkomstskattepligtige beløb for tjenstligt arbejde (d.v.s. med  

 fradrag af eget ordinært pensionsbidrag) og af den ansattes egne bidrag til  

 Arbejdsmarkedets Tillægspension og Arbejdsmarkedsuddannelsesfonden.
Der  

 bortses dog fra udbetalt feriegodtgørelse.
 Kapitel 13. Barsel og adoption.
 Fravær.
 § 15. Kontraktansatte reservelæger har ret til fravær fra arbejdet på  

 grund af barsel og adoption efter reglerne i loven om barselsorlov m.v.
 Løn.
§ 16. En kontraktansat reservelæge har under fravær fra arbejdet på grund  

 af adoption ret til sædvanlig løn i indtil 14 uger i alt fra barnets  

 modtagelse, såfremt det dokumenteres, at adoptionsmyndigheden stiller krav  

 om, at reservelægen i forbindelse med adoptionen skal være ude af erhverv.
I  

 øvrigt henvises for adoptanter til reglerne i loven om barselsorlov og  

 dagpengeloven.
 Forsvaret indbetaler 10 pct. af den hidtidige løn i pensionsbidrag for den  

 del af den lovbestemte barsel- og adoptionsorlov, der ligger uden for  

 lønperioden, mod at den kontraktansatte reservelæge selv indbetaler 5 pct. i  

 pensionsbidrag af den samme løn.
 Bemærkninger til kap. 13. Barsel og adoption.
 Ansatte optjener anciennitet under fravær i henhold til overenskomstens §  

 15. Ansatte optjener ret til ferie i den periode, hvor der ydes løn under  

 fravær.
 Retten for den ansatte til fuld løn i indtil 14 uger under adoptionsorlov  

 har virkning for orlovsperioder eller dele deraf, der ligger efter 1. april  

 1987. Adoptanter, der er i en løbende orlovsperiode, får løn for den del af  

 14 ugers perioden, der falder efter den 1. april 1987. Lønnen træder i det  

 nævnte tidsrum i stedet for dagpenge i henhold til dagpengeloven.
 Kapitel 14. Sygdom.
 § 17. Ved sygdom følges de for tjenestemænd gældende regler.
 Kapitel 15. Tjenestefrihed.
§ 18. Der kan gives den kontraktansatte reservelæge hel eller delvis  

 tjenestefrihed uden lønafkortning til pasning af sygt barn, når Stk. 2. Reservelægens sygeliste suppleres med oplysning om fravær på  

 grund af barns 1. sygedag.
 Stk. 3. Ordningen kan for den enkelte inddrages ved misbrug.
 Kapitel 16. Efterindtægt.
 § 19. Til kontraktansatte reservelæger i henhold til denne overenskomst  

 ydes der efterindtægt efter de i tjenestemandslovens §§ 20-23 gældende  

 regler.
 Kapitel 17. Kontraktudløb.
 § 20. Tidsbestemte kontrakter ophører uden opsigelse ved udløbet af den i  

 kontrakten aftalte ansættelsesperiode.
 Kapitel 18. Kontraktopsigelse.
 § 21. Inden den kontraktansatte reservelæges møde ved forsvaret kan  

 opsigelse af kontrakten fra begge sider ske uden varsel.
 Stk. 2. Efter tiltrædelsen kan kontrakten opsiges af begge parter med et  

 varsel på 3 måneder til udgangen af en måned.
 Ved opsigelse på grund af tilskadekomst i tjenesten forlænges den  

 ansættende myndigheds opsigelsesvarsel til 6 måneder.
Stk. 3. I tilfælde af grov misligholdelse af kontraktforholdet fra  

 modpartens side kan kontrakten opsiges med øjeblikkelig virkning.
Endvidere  

 kan den ansættende myndighed opsige kontrakten uden varsel, såfremt den  

 ansatte gør sig skyldig i handlinger i eller uden for tjenesten, der er  

 uforenelige med den tillid som bestridelsen af den pågældendes militære  

 stilling kræver.
 Suspenderes den kontraktansatte reservelæge i henhold til § 24, kan den  

 pågældende opsige kontrakten med 1 måneds varsel til udgangen af en måned.
Stk. 4. Ved fravær fra tjenesten på grund af sygdom i i alt 120 dage  

 inden for et tidsrum af 12 på hinanden følgende måneder kan kontrakten -  

 såfremt sygdommen ikke er en følge af tilskadekomst i tjenesten - opsiges af  

 den ansættende myndighed med 1 måneds varsel til udgangen af en måned.
Ved  

 tilskadekomst i tjenesten forlænges varslet til 6 måneder.
 Kapitel 19. Midlertidig kontraktophør.
§ 22. Til dokumenteret indtræden i obligatorisk uddannelse til  

 selvstændigt virke som læge, jf.
Sundhedsstyrelsens cirkulære af 15. juni  

 1984, skal den ansættende myndighed meddele midlertidig ophævelse af  

 kontrakten forudsat dette varsles med 3 måneder.
 § 23. Midlertidig kontraktophævelse kan gives, når det ikke strider mod  

 forsvarets interesse.
Stk. 2. Midlertidig kontraktophævelse med hel eller delvis løn og  

 eventuelt pensionsbidrag kan gives, når Stk. 3. Midlertidig kontraktophævelse kan gives indtil kontraktperiodens  

 aftalte udløb.
 Det er Forsvarskommandoens ansvar, at der er en stilling ledig til den  

 kontraktansatte reservelæge ved udløbet af den midlertidige kontraktophævelse  

 og indtil det aftalte udløb af kontraktperioden.
 Bemærkninger til kap. 19. Midlertidig kontraktophør.
Midlertidig kontraktophævelse til indtræden i obligatorisk uddannelse til  

 selvstændigt virke som læge skal gives af Forsvarskommandoen mod behørig  

 dokumentation af, at der sker indtræden i uddannelsen, samt at dette er  

 varslet med min. 3 måneders varsel.
Anmodning om midlertidig  

 kontraktophævelse indsendes til Forsvarskommandoen senest 3 måneder forinden  

 den midlertidige kontraktophævelse.
 Såfremt anmodning om midlertidig kontraktophævelse indsendes til  

 Forsvarskommandoen mindre end 3 måneder før tidspunktet for den midlertidige  

 kontraktophævelse, fremsendes sagen til Forsvarsministeriets afgørelse.
 Ansøgninger om midlertidig kontraktophævelse i henhold til overenskomstens  

 § 23 fremsendes til Forsvarsministeriets afgørelse, bilagt  

 Forsvarskommandoens indstilling.
 Kapitel 20. Suspension.
 § 24. Kontraktansatte militære reservelæger kan suspenderes eller  

 midlertidigt overføres til andet arbejde, når den pågældende har pådraget sig  

 begrundet mistanke om et forhold, der fratager den pågældende den tillid, som  

 bestridelsen af stillingen kræver, eller som i øvrigt gør det betænkeligt, at  

 vedkommende fortsat udfører sit hidtidige arbejde.
Stk. 2. Under suspensionen oppebæres 2/3 af løn, militærtillæg, natpenge  

 og søn- og helligdagsbetaling m.v.
Reduktionen af lønnen sker fra  

 suspensionsdagen, dog således at tilbagebetaling af allerede forfalden løn  

 ikke finder sted, for så vidt den pågældende ikke genindtræder i tjenesten.  

 Ophæves suspensionen derimod, uden at afskedigelse finder sted, foretages der  

 den 1. i den efter ophævelsen påfølgende måned en endelig regulering af  

 lønnen i forhold til suspensionsperiodens varighed.
 Stk. 3. De nærmere retningslinier for suspension fastsættes af  

 Forsvarsministeriet.
 Kapitel 21. Udnævnelse.
 § 25. Udnævnelse til højere grader foretages efter behov og egnethed.  

 Udnævnelse udover graden reservelæge af 1. grad kan normalt ikke påregnes.
 Kapitel 22. Uddannelse m.v.
 § 26. De kontraktansatte reservelæger kan under henvisning til de  

 fastlagte tjenesteplaner og efter forsvarets behov gennemgå de videregående  

 uddannelser, der er nødvendige for avancement og hermed overtagelsen af mere  

 krævende stillinger.
 Det skal tilstræbes, at den enkeltes tjeneste tilrettelægges således, at  

 den indledende periode fortrinsvis finder sted ved tjeneste i operative  

 enheder og således, at videregående uddannelse og efteruddannelser bliver  

 givet efter egnethed og i et omfang, der tilpasses forsvarets aktuelle behov  

 samt tidsmæssigt placeres i overensstemmelse hermed.
 Vedrørende tjenestepligt følges de i medfør af lov nr. 232 af 26. maj 1982  

 om forsvarets personel fastsatte regler.
 Kapitel 23. Befordringsgodtgørelse samt time- og dagpenge.
§ 27. Kontraktansatte reservelæger har på tjenesterejser og ved  

 udstationering ret til befordringsgodtgørelse samt time- og dagpenge efter de  

 for tjenestemænd til enhver tid gældende regler og satser.
Indtil 1. april  

 1988 får de kontraktansatte reservelæger på 1. - 9. anciennitetstrin time- og  

 dagpenge på indenlandske tjenesterejser efter sats B og øvrige ansatte efter  

 sats A.
 Stk. 2. Tjenestemændenes regler for benyttelse af befordringsklasser m.v.  

 på tjenesterejser gælder for kontraktansatte reservelæger som for  

 statsansatte akademikere i øvrigt.
Ved flyrejser på oversøiske ruter godtgøres billetudgiften til turist-  

 eller økonomiklasse for ansatte på 1. - 9. anciennitetstrin og for ansatte på  

 10. anciennitetstrin eller derover godtgøres billetudgiften til 1.  

 businessclass eller tilsvarende.
Dog godtgøres billetudgiften til almindelig  

 1. klasse for den kontraktansatte reservelæge, hvis samlede udbetalte faste  

 løn svarer til eller overstiger lønnen til en statstjenestemand i lønramme  

 38.
 Kapitel 24. Ikrafttræden og opsigelse.
 § 28. Overenskomsten har virkning fra 1. februar 1988 og kan af parterne  

 opsiges skriftligt med 3 måneders varsel til en 31. marts, dog tidligst 31.  

 marts 1989.
 Stk. 2. Overenskomstens bestemmelser om arbejdstidens længde (§ 11, stk.  

 3) og ekstraordinær lønregulering (§ 5, stk. 3) kan dog tidligst opsiges til  

 31. marts 1991.
 2. Nærværende kundgørelse træder i kraft den 1.  

 februar 1988.
FMN 6. kt.87-5601-17 P.M.V.
 E.B.
Ole Buch Bilag til KKF B. 5-1988.
 § 1. Herved indgås kontrakt om sidstnævntes ansættelse som militær  

 reservelæge med ansættelsesområde: Forsvarsministeriet med tilhørende  

 myndigheder og institutioner.
 § 2. Ansættelsen er til korttidstjeneste for en periode (maksimalt 3 år)  

 fra den .................. til den.................. (tidsbestemt kontrakt).
 § 3. Kontrakten er indgået med henblik på den ansattes bestridelse af  

 stillingen som reservelæge ved: ..........................................
 Der henvises i øvrigt til stillingsbeskrivelse for pågældende  

 ansættelsessted. (Stillingsbeskrivelsen vedlægges som bilag til nærværende  

 kontrakt).
§ 4. Den kontraktansatte reservelæge aflønnes i overensstemmelse med de i  

 overenskomst mellem Forsvarsministeriet og Foreningen af yngre Læger  

 fastsatte bestemmelser, hvoraf et eksemplar vedlægges.
Udstedelse af  

 forskrivninger på lønninger m.v. på andre end de i § 57 i lov nr. 291 af 18.  

 juni 1969 om tjenestemænd i staten, folkeskolen og folkekirken fastsatte  

 vilkår samt anden overdragelse eller pantsætning af ikke indbetalt lønning  

 m.v. anses for misligholdelse af kontakten.
 § 5. Den kontraktansatte reservelæge er underkastet de til enhver tid for  

 den pågældende militære stilling gældende tjenestebestemmelser, herunder  

 bestemmelser om fastsættelse eller ændring af tjenestested.
 Stk. 2. Med hensyn til adgangen til beskæftigelse uden for statstjenesten  

 gælder tilsvarende regler som fastsat for tjenestemænd i § 17 i lov nr. 291  

 af 18. juni 1969 om tjenestemænd i staten, folkeskolen og folkekirken.
 § 6. Kontrakten, der er stempelfri, er udfærdiget i 2 eksemplarer, hvoraf  

 et er udleveret til den kontraktansatte reservelæge.
 § 7. Eventuelle yderligere bestemmelser:
