I medfør af § 33 og § 49, stk. 1 og 3 i lov nr. 269 af 6. maj 1993 om jagt og vildtforvaltning fastsættes:
Formål § 1.  Bekendtgørelsen har til formål at sikre  

 Hejlsminde Nor som raste- og yngleområde for vandfugle.
Afgrænsning § 2.  Hejlsminde Nor Vildtreservat i Sønderjyllands  

 amt omfatter som angivet på kortbilag:
 Stk. 2.  Mod land afgrænses de i stk. 1, nr. 5 nævnte  

 dele af fiskeriterritoriet af højeste, daglige vandstandslinie.
Reservatbestemmelser § 3.  På vildtreservatets område er det forbudt at  

 udøve jagt på eller på anden måde at ombringe, indfange eller forjage svømme-  

 og vadefugle.
 Stk. 2.  På de i § 2, stk. 1, nr. 5, nævnte områder af  

 fiskeriterritoriet er færdsel med ladt skydevåben forbudt.
 § 4.  På vildtreservatets område er det forbudt at  

 ødelægge eller indsamle æg.
 § 5.  På de i § 2, stk. 1, nr. 5, nævnte dele af  

 fiskeriterritoriet, som omfatter Hejlsminde Nor, er al sejlads, herunder  

 brætsejlads, jetski, vandscooter og lignende forbudt, medmindre der  

 foreligger dispensation efter § 7.
 § 6.  På vildtreservatets område er sejlads med højere  

 hastighed end 5 knob (9,26 km/t) forbudt.
Dispensation og tilsyn § 7.  Skov- og Naturstyrelsen kan, når særlige forhold  

 taler derfor, dispensere fra bestemmelserne i §§ 3, 4, 5 og 6.
 Stk. 2.  Skov- og Naturstyrelsens afgørelser efter stk.  

 1 kan ikke indbringes for anden administrativ myndighed.
 § 8.  Skov- og Naturstyrelsen fører tilsyn med, at  

 reservatbestemmelserne overholdes.
Straf og ikrafttrædelse § 9.  Efter § 54, stk. 1, nr. 5 i lov om jagt og  

 vildtforvaltning straffes overtrædelse af bestemmelserne i §§ 3-6 med bøde,  

 medmindre strengere straf er forskyldt efter den øvrige lovgivning.
 § 10.  Bekendtgørelsen træder i kraft den 1. oktober  

 1994 og gælder til og med den 30. september 2004.
