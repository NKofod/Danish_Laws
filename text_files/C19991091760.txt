Vejledning til kommunalbestyrelserne om  

 tilskud af fællesfonden til nedsættelse af de kirkelige  

 ligningsbeløb For 2000 udgør det samlede tilskudsbeløb  

 86,9 mio. kr., hvilket svarer til ca. 11 pct. af landskirkeskatten.
 Beløbsrammen for tilskud, der fordeles  

 uansøgt (ordinære tilskud), er i 2000 på ca. 73,8 mio.  

 kr., og rammen for tilskud efter ansøgning (ekstraordinære  

 tilskud) er på ca. 13,1 mio. kr.
 2. Reglerne i hovedtræk.
 Efter § 13 i lov om folkekirkens økonomi kan der,  

 hvis det samlede kirkelige ligningsbeløb i en kommune er særligt  

 stort i forhold til den skattepligtige indkomst for folkekirkens medlemmer i  

 kommunen, ydes et tilskud af fællesfonden til nedsættelse af  

 ligningsbeløbet.
 I overensstemmelse med en indstilling afgivet i 1992 af en  

 arbejdsgruppe med repræsentanter fra Kommunernes Landsforening,  

 Danmarks Provsteforening, Indenrigsministeriet og Kirkeministeriet om en  

 ordning til fordeling og udmelding af de årlige udligningstilskud  

 bygger ordningen på følgende elementer:
 3. Beregning og fordeling af uansøgte tilskud (ordinære  

 tilskud).
 Hovedbetingelserne for at opnå uansøgt  

 tilskud i 2000 er:
 Sammenhængen mellem udligningsniveauet og det lokale  

 gennemsnitlige udskrivningsgrundlag pr. kirke beregnet i procent af  

 landsgennemsnittet for 1997 fastsættes i følgende  

 intervaller:
Det lokale udskrivningsgrundlag i procent af landsgennemsnittet:
 Udligningsniveau:
Fra Til Procent 0,00 20,00 100,00 20,01 30,00 75,00 30,01 40,00 50,00 40,01 50,00 25,00 For at sikre fuld fordeling af det beløb, der er  

 til rådighed for uansøgte tilskud hvert år, ganges  

 udligningsniveauet med en tilpasningskvotient, som i 2000 er beregnet til  

 77,62 procent.
 Ved omregning fra udskrivningsgrundlag til tilskud  

 anvendes den gennemsnitlige kirkeskatteprocent for 1999, der er på 0,83  

 procent.
 De objektive kriterier (1: Kommunens kirkeskatteprocent,  

 2: Antal kirker i kommunen, 3: Udskrivningsgrundlag pr. kirke og 4:  

 Udskrivningsgrundlag pr. kirke i procent af landsgennemsnittet for 1997), der  

 er lagt til grund ved beregning af det ordinære tilskud til den enkelte  

 kommune, fremgår af meddelelsen fra Kirkeministeriet om, at der er  

 bevilget ordinært tilskud for 2000.
Tilskuddet kan højst udgøre et beløb,  

 som i 1999 ville have medført en nedsættelse af den lokale  

 kirkeskatteprocent til 1,05 procent.
Tilskud, der beregnes til beløb  

 under 100.000 kr., udbetales ikke.
 Tilskud bliver anvist af den stedlige  

 stiftsøvrighed med en fjerdedel ved hvert kvartals begyndelse  

 første gang i januar kvartal 2000.
 81 kommuner får uansøgt tilskud til  

 nedsættelse af ligningsbeløbet i 2000. I 1999 fik 89 kommuner  

 uansøgt tilskud.
 4. Fordeling af tilskud efter ansøgning (ekstraordinære  

 tilskudsbeløb).
 Særligt vanskeligt stillede kommuner kan  

 ansøge Kirkeministeriet om tilskud af puljen på 13,1 mio. kr.  

 Det gælder også kommuner, der uansøgt får tilskud i  

 2000.
 Ansøgningen skal indsendes til Kirkeministeriet  

 gennem vedkommende provstiudvalg inden den 1. november 1999.  

 Ansøgningen skal indeholde oplysning om størrelsen af  

 kirkeskatteprocenten for 2000 samt en udførlig redegørelse for  

 sådanne særlige forhold, der begrunder, at der søges om  

 tilskud.
 Kirkeministeriet behandler ansøgningerne om  

 ekstraordinære tilskud i løbet af november måned.  

 Meddelelser om tilskudsudbetalinger sendes i december måned.
