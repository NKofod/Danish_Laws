 Under henvisning til Landbrugsministeriets bekendtgørelse nr. 150 af 31.  

 marts 1981 om handel med forstligt formeringsmateriale, § 9, stk. 1, pkt. 2,  

 idet plantepartier af ovennævnte størrelse antages at være til hovedsageligt  

 ikke-forstlige formål, meddeles hermed følgende generelle dispensation  

 fra bestemmelserne i § 6, stk. 1, om udfærdigelse af oprindelsesbevis for  

 stamcertificeret materiale:
 Registrerede planteskoler og plantehandlere, som sælger stamcertificerede  

 planter i partier under 1000 stk. (poppel dog under 500 stk.) til andre  

 registrerede virksomheder under Herkomstkontrollen, kan undlade at udstede  

 blå A/B-beviser, såfremt salgsfakturaen påføres stamcertifikatnummer, art,  

 alder samt herkomst for partiet.
 I øvrigt henledes opmærksomheden på, at der ved import af plantepartier  

 under 1000 stk. (500 stk.) af de i ovennævnte bekendtgørelse, bilag 1 og 2,  

 nævnte arter, fortsat skal ske anmeldelse heraf til Herkomstkontrollen, som  

 udsteder stamcertifikat efter reglerne herom.
 Dispensationen træder i kraft straks.
 p.H.v.
