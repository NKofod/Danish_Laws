Bygge- og Boligstyrelsen udsendte i december 1993 to foldere som  

 foreløbige orienteringer om forsøgsordningen vedrørende etablering af  

 kollektive bofællesskaber: Kollektive bofællesskaber med offentlig støtte til  

 personer over 55 år, og Kollektive bofællesskaber med offentlig støtte til  

 særlige grupper.
Heri er det bl. a. anført, at bofællesskaber, hvor hver  

 beboer har sit eget køkken eller køkkenniche, ikke kan gennemføres efter  

 forsøgsordningen.
Bygge- og Boligstyrelsen skal herved meddele, at Boligministeriet efter  

 nærmere overvejelse har fundet, at kollektive bofællesskaber alligevel vil  

 kunne etableres med begrænset køkkenindretning i den enkelte boenhed f.eks. i  

 form af tekøkken eller køkkenniche.
Det er dog en forudsætning, at det  

 konkrete projekt primært bygger på bofællesskabstanken.
Det skal samtidig understreges, at denne mulighed ikke medfører ændringer  

 i de økonomiske vilkår for projekterne.
Den offentlige støtte til kollektive  

 bofællesskaber vil således fortsat være betinget af, at de gældende  

 rammebeløb og arealbestemmelser mv. overholdes.
