 På kirkeministeriets derom nedlagte allerunderdanigste forestilling har  

 det den 27. august 1949 behaget Hans Majestæt kongen at fastsætte følgende  

 bestemmelser:
A.
Til Holmens sogns menighed i København henhører følgende personer med  

 tilknytning til søværnet, såfremt de er bosiddende i København, Frederiksberg  

 eller Gentofte kommuner:
1. tjenstgørende militært personel af søværnet med  

 hustruer og hjemmeværende børn, 2. personel i søværnets reserve med hustruer og  

 hjemmeværende børn, 3. civile tjenestemænd under søværnet med hustruer og  

 hjemmeværende børn, 4. pensionret militært personel af søværnet og  

 pensionerede civile tjenestemænd under søværnet med hustruer og hjemmeværende  

 børn, 5. enker efter det under 1-4 anførte personel med  

 eventuelle hjemmeværende børn, forsåvidt den afdøde ægtefælle ved sin død  

 hørte til Holmens sogns menighed.
B.
Til Garnisons sogns menighed i København henhører følgende personer med  

 tilknytning til militæret, såfremt de er bosiddende i København,  

 Frederiksberg eller Gentofte kommuner:
1. tjenstgørende militært personel af Københavns  

 garnison, herunder 2. livgarde bataillon i Jægersborg i Københavns stift, med  

 hustruer og hjemmeværende børn, idet dog samtlige militære ved de i  

 Citadellet Frederikshavn garnisonerede afdelinger og institutioner, uanset om  

 de har bopæl udenfor citadellet, samt de i citadellet boende militære og de  

 ved Københavns militærhospital ansatte funktionærer, alle med hustruer og  

 hjemmeværende børn, henhører til Citadels sogn, 2. ikke-tjenstgørende personel af reserve- og  

 forstærkning med hustruer og hjemmeværende børn, 3. pensioneret militært personel med hustruer og  

 hjemmeværende børn, 4. enker efter det under 1-3 anførte personel med  

 eventuelle hjemmeværende børn, forsåvidt den afdøde ægtefælle ved sin død  

 hørte til Garnisons sogns menighed.
 Hvilket herved bringes til almindelig kundskab.
 Kirkeministeriet, den 2. september 1949.
 Frede Nielsen.
/A.
Siersted, Eksp.
