Skriftlig fremsættelse (13. december  

 2000) Fødevareministeren (Ritt Bjerregaard):
 Herved tillader jeg mig for Folketinget at  

 fremsætte:
 Forslag til lov lov om ændring af  

 fødevareloven m.fl. (Offentliggørelse af kontrolresultater,  

 oprettelse af råd til administration af  

 kvalitetsmærkningsordning, udvidet klageadgang for  

 forbrugerorganisationer m.v.).
(Lovforslag nr.
L 133).
Hovedformålet med fødevareloven er bl.a. at  

 sikre forbrugerne sunde fødevarer samt at øge informationen om  

 fødevarekontrollens arbejde, således at forbrugerne får  

 mulighed for at træffe det rigtige forbrugsvalg.
Der har siden  

 fødevarelovens ikrafttræden den 1. januar 2000 vist sig behov  

 for at justere en række bestemmelser i loven.
 Lovforslaget lægger op til at forbedre ordningen med  

 offentliggørelse af kontrolresultater fra fødevarevirksomheder,  

 således at fokus ændres fra offentliggørelse af  

 lovovertrædere til offentliggørelse af relevante oplysninger til  

 forbrugerne.
Herudover foreslås der hjemmel til etablering af et  

 råd, der bistår fødevareministeren ved administrationen af  

 den frivillige kvalitetsmærkningsordning.
Dette råd skal erstatte  

 det hidtidige fødevarekvalitetsudvalg.
I den forbindelse  

 påtænkes ordningen ændret, således at spisekvalitet  

 vægtes højere.
Rådet skal udvælge og fastsætte  

 kvalitetskriterier for fødevarer eller grupper heraf.
Rådet skal  

 desuden initiere, udvikle og informere om kvalitetsbegrebet for  

 fødevarer og medvirke til at øge offentlighedens bevidsthed om  

 kvalitet.
 Bestemmelsen, der beskytter mod vildledende  

 markedsføring af fødevarer, foreslås skærpet,  

 således at der gives mulighed for indgriben over for vildledning ikke  

 bare over for forbrugeren, men også i tidligere omsætningsled.  

 Herved øges forbrugerbeskyttelsen.
Forslaget tilsigter desuden at give relevante  

 landsomfattende forbrugerorganisationer adgang til at påklage  

 tilsynsmyndighedens afgørelser i sager, der følger af en  

 anmeldelse fra forbrugerorganisationen selv eller en forbruger af en mulig  

 lovovertrædelse.
Dette kunne f.eks. være en anmeldelse af  

 vildledende mærkning af en fødevare.
Herved vil organisationerne  

 kunne deltage mere aktivt i påvisningen af, om  

 fødevarelovgivningen overholdes i praksis.
 Erfaringer med fødevarelovens gennemførelse  

 har endvidere resulteret i en række mindre forslag til ændringer  

 og præciseringer af loven.
 Idet jeg i øvrigt henviser til lovforslaget og de  

 dertil knyttede bemærkninger, anbefaler jeg forslaget til Tingets  

 velvillige behandling.
