 Finansministeriet og Foreningen af Yngre Læger har indgået vedlagte  

 overenskomst af 27. august 1990, der træder i stedet for overenskomsten af  

 30. december 1987.
Man skal, for så vidt angår bemærkninger til overenskomsten som sådan samt  

 til overenskomstens enkelte bestemmelser, henvise til de til overenskomsten  

 mellem Finansministeriet og Foreningen af Yngre Læger om løn- og øvrige  

 ansættelsesvilkår for underordnede sygehuslæger knyttede relevante  

 bemærkninger, jf.
Finansministeriets cirkulæreskrivelse af 13. august 1990.
 Tvivlsspørgsmål vedrørende overenskomsten forventes forelagt  

 Finansministeriet.
Finansministeriet, Administrations- og Personaledepartementet, Den 17. september 1990 P.M.V.
 E.B.
Jonna Rudkilde Frederiksen OVERENSKOMST VEDRØRENDE ASSISTERENDE ARBEJDSLÆGERS ANSÆTTELSE I  

 ARBEJDSTILSYNET § 1. Overenskomstens gyldighedsområde Læger, der ansættes i stillinger som assisterende arbejdslæge i  

 Arbejdstilsynet, aflønnes i overensstemmelse med de i denne overenskomst  

 indeholdte regler.
§ 2. Ansættelse Heltidsansatte assisterende arbejdslæger ansættes for 3 år uden adgang til  

 forlængelse.
Stk. 2. Ansættelsen sker i Arbejdstilsynet.
Ved ansættelsen anvises fast  

 tjenestested ved enten Direktoratet for Arbejdstilsynet eller ved en  

 arbejdstilsynskreds.
 Stk. 3. De assisterende arbejdslæger, der ansættes med fast tjenestested  

 i Direktoratet for Arbejdstilsynet, er pligtige til at gøre tjeneste indtil  

 1/2 år i to arbejdstilsynskredse.
 De assisterende arbejdslæger, der ansættes med fast tjenestested i en  

 arbejdstilsynskreds, er pligtige til at gøre tjeneste i indtil 1/2 år i en  

 anden arbejdstilsynskreds samt i indtil 1/2 år i Direktoratet for  

 Arbejdstilsynet.
 Stk. 4. Under tjeneste i medfør af bestemmelsen i stk. 3 ydes sædvanlig  

 udstationeringsgodtgørelse efter de for statens tjenestemænd til enhver tid  

 gældende regler og satser.
§ 3. Løn Lønnen udgør for heldagsbeskæftigede - en arbejdstid svarende til normalt  

 38 timer (fra 1. september 1990 37 timer) ugentlig - i forhold til den  

 pågældendes anciennitet følgende årlige beløb:
 Stk. 2. Der ydes ud over grundlønnen et pensionsgivende tillæg med  

 følgende årlige beløb:
 Stk. 3. Der ydes endvidere følgende tillæg:
Til læger, der ikke har opnået tilladelse til selvstændigt virke som læge,  

 ydes et tillæg på 22.238,44 kr. i årligt grundbeløb.
Pr. 1. april 1990  

 forhøjes tillægget til 22.670,83 kr. i årligt grundbeløb.
Til læger, der har opnået tilladelse til selvstændigt virke som læge, ydes  

 efter 2 års samlet beskæftigelse som læge et tillæg på 25.041,32 kr. i årligt  

 grundbeløb.
Pr. 1. april 1990 forhøjes tillægget til 25.473,71 kr. i årligt  

 grundbeløb.
Til læger, der har opnået tilladelse til selvstændigt virke som læge,  

 forhøjes tillægget efter 4 års samlet beskæftigelse som læge fra 25.041,32  

 kr. i årligt grundbeløb til 33.688,43 kr. i årligt grundbeløb.
Pr. 1. april  

 1990 forhøjes tillægget til 34.120,82 kr. i årligt grundbeløb.
 Stk. 4. Udover de i stk. 1-3 nævnte løndele ydes til læger med mindst 4  

 års anciennitet, og som desuden har bestået kursus i samfundsmedicin, eller  

 som har gennemgået en dertil svarende uddannelse, et tillæg, der i årligt  

 grundbeløb udgør 31.291,10 kr.
 Det ovenfor nævnte tillæg ydes dog altid senest 1 år efter pågældendes  

 ansættelse, når vedkommende har bestået kursus i samfundsmedicin, eller har  

 gennemgået en dertil svarende uddannelse.
 Stk. 5. Endvidere er assisterende arbejdslæger omfattet af § 14, stk. 10,  

 i overenskomsten om løn- og øvrige ansættelsesvilkår for underordnede  

 sygehuslæger.
§ 4. Anciennitet Ancienniteten regnes efter kandidatalder, hvorved forstås det antal år,  

 den pågældende efter bestået eksamen har været beskæftiget med lægeligt  

 arbejde (herunder normale ferier), eventuel aftjening af værnepligt,  

 barselorlov og sygdom under 6 måneder.
Ancienniteten regnes fra den 1. i  

 måneden efter bestået embedseksamen og afrundes opad til et antal hele  

 måneder.
 Stk. 2. Ancienniteten for kandidater, hvis anciennitet i henhold til stk.  

 1 regnes fra 1. maj 1979 eller senere, men før 1. maj 1980, ændres, således  

 at den regnes fra 1. april 1979.
 Stk. 3. Ancienniteten for kandidater, hvis anciennitet i henhold til stk.  

 1 regnes fra 1. maj 1980 eller senere, men før 1. april 1981, ændres, således  

 at den regnes fra 1. april 1980.
 Stk. 4. Ancienniteten for kandidater, hvis anciennitet i henhold til stk.  

 1 regnes fra 1. april 1981 eller senere, forhøjes på det tidspunkt, hvor de  

 opnår 1 års anciennitet, med 1 år.
§ 5. Procentregulering Den samlede faste løn i henhold til denne overenskomst mv. forhøjes pr. 1.  

 april 1989 med 17,2091 pct. og pr. 1. april 1990 med 18,0695 pct.
 Stk. 2. Pr. 1. april 1990 foretages desuden eventuel ekstraordinær  

 lønregulering af den aktuelle løn i overensstemmelse med den aftalte  

 reguleringsordning for offentligt ansatte.
§ 6. Pension og lønudbetaling Som bidrag til lægens pensionsordning betaler Arbejdstilsynet 10 pct. af  

 de i § 3, stk. 1 og 2, nævnte løndele samt procentregulering af disse  

 lønningsdele.
Endvidere tilbageholder Arbejdstilsynet 5 pct. af de samme  

 løndele i lægens løn som eget pensionsbidrag.
Stk. 2. Lønnen udbetales månedsvis bagud, og der tilstilles lægen en  

 specificeret oversigt over det udbetalte beløb.
Samtidig med udbetalingen af  

 lønnen indbetaler Arbejdstilsynet såvel sit som lægens pensionsbidrag til  

 Lægernes Pensionskasse bilagt fortegnelse over de pågældende læger med  

 angivelse af navn, stilling, løntrin og tidsrummet, som beløbet svarer til.
§ 7. Kursus i samfundsmedicin Under fornøden hensyntagen til arbejdets tilrettelæggelse i  

 Arbejdstilsynet/arbejdstilsynskredsen har assisterende arbejdslæger, der ikke  

 allerede har kursus i samfundsmedicin, ret til tjenestefrihed med løn til  

 deltagelse i dette kursus.
§ 8. Tjenestebolig Assisterende arbejdslæger med fast tjenestested uden for Storkøbenhavn har  

 ret til bolig i det omfang, Arbejdstilsynet hos de lokale sygehusmyndigheder  

 kan leje en sådan.
 Stk. 2. For betaling af bolig, varme mv. følges de til enhver tid  

 gældende regler i overenskomsten om løn- og ansættelsesvilkår for  

 underordnede sygehuslæger.
§ 9. Vilkår i øvrigt I øvrigt gælder bestemmelserne i overenskomst om løn- og øvrige  

 ansættelsesvilkår for underordnede sygehuslæger vedrørende arbejdstid, privat  

 virksomhed, fridøgn, ferie, frihed i studieøjemed, sygdom, barselorlov og  

 ydelser i overensstemmelse med lønfondens bestemmelser, adoption, aftjening  

 af værnepligt, efterløn, opsigelse og befordringsgodtgørelse.
§ 10. Opsigelse af overenskomsten Overenskomsten har virkning fra 1. april 1989 og kan af hver af parterne  

 opsiges skriftligt med 3 måneders varsel til en 31. marts, dog tidligst 31.  

 marts 1991.
København, den 27. august 1990 Foreningen af Yngre Læger  

 Finansministeriet Lise Møller/ P.M.V.
 Mads Gaub E.B.
Thorkild Rotenberg PROTOKOLLAT I tilslutning til overenskomsten af 1983 mellem Foreningen af Yngre Læger  

 og Finansministeriet vedrørende assisterende arbejdslægers ansættelse i  

 Arbejdstilsynet gælder følgende:
 Bestemmelsen i § 2, stk. 1, om 3 års ansættelse er kun gældende i det  

 omfang, der foreligger bevillingsmæssig dækning.
