Landsskatteretskendelse af 4. december 2002 vedr.  

 Ejendomsavance  genvundne afskrivninger  forbedringsudgifter -  

 bolig A klager for indkomståret 1999 over, at skatteankenævnet ikke  

 har godkendt avance vedrørende ejendommen X genanbragt i forbedringsudgifter  

 afholdt på stuehuset på ejendommen Y.
Det fremgår af sagens oplysninger, at klageren erhvervede  

 ejendommen X i oktober 1987, og at han drev ejendommen med tankstation frem  

 til  

 afståelsen den 26. april 1999. Ved afståelsen af ejendommen konstaterede  

 klageren en avance på 300.967 kr.
Den 20. august 1996 erhvervede klageren  

 ejendommen Y, der er vurderet som en landbrugsejendom med et areal på 46.8328  

 ha.
I foråret 1998 afholdt klageren forbedringsudgifter på i alt 282.479 kr.  

 på denne ejendoms stuehus, der frem til april 1998 var udlejet til den  

 tidligere ejer af ejendommen.
Den 5. september 1998 flyttede klageren fra  

 ejendommen X ind i stuehuset på ejendommen Y.
 Af den i april 1999 konstaterede avance ved salg af ejendommen X  

 på 300.967 kr. har klageren anmodet om genanbringelse af 282.479 kr. i  

 forbedringsudgifterne afholdt i foråret 1998 på stuehuset på ejendommen Y,  

 således at alene 18.488 kr. skal medregnes ved klagerens indkomstopgørelse  

 for  

 indkomståret 1999.
 I § 2, nr. 21, i lov nr. 434 af 26. juni 1998 blev  

 ejendomsavancebeskatningslovens § 6 C ændret, idet der som stk. 2 blev indsat  

 følgende bestemmelse:
Reglen finder ikke anvendelse på bygninger, der tjener eller  

 har tjent som bolig for ejeren eller dennes husstand. Det fremgår af § 16, stk. 2, i lov nr. 434 af 26. juni 1998, at  

 § 2, nr. 21, havde virkning fra og med indkomståret 1999.
 I forbindelse med vedtagelsen af denne lov, herunder  

 indsættelsen af stk. 2 i ejendomsavancebeskatningslovens § 6 C, besvarede  

 Skatteministeren to af Folketingets Skatteudvalg stillede spørgsmål således:
 Spørgsmål 11  

  

 : I lovforslagets § 2, nr. 21, foreslås  

 indsat en bestemmelse, hvorefter genanbringelsesreglen i  

 ejendomsavancebeskatningslovens § 6 C ikke skal finde anvendelse på  

 bygninger,  

 der tjener eller har tjent som bolig for ejeren eller dennes husstand.
Genanbringelsesreglen finder anvendelse ved ombygning m.v. også  

 i året efter afståelsesåret.
Skattepligtige, der i indeværende år har afstået  

 fast ejendom, har således haft en berettiget forventning om, at  

 genanbringelse  

 kunne finde sted ved ombygning m.v. i 1999.
Vil ministeren via en overgangsbestemmelse på dette punkt sikre,  

 at ændringen ikke får tilbagevirkende kraft, eventuelt således at avancer,  

 der  

 er realiseret inden lovforslagets fremsættelse, kan anvendes til  

 genanbringelse i ombygninger m.v., der finder sted indtil udgangen af  

 1999?" Svar  

  

 : Efter ejendomsavancebeskatningslovens § 6 C kan en  

 skattepligtig ved at ombygge, tilbygge eller nybygge på en ejendom i  

 forbindelse med afståelse af en fast ejendom udskyde beskatningen til en  

 senere  

 ejendomsafståelse.
Det er en betingelse for anvendelse af bestemmelsen, at  

 ombygningen, nybygningen eller tilbygningen skal finde sted enten i det  

 indkomstår, hvor afståelsen finder sted, i indkomståret før afståelsesåret  

 eller i indkomståret efter afståelsesåret.
Det er i den forbindelse  

 tilstrækkeligt at ombygningen, nybygningen eller tilbygningen er påbegyndt,  

 men det er ikke noget krav, at den er afsluttet.
 Lovforslaget blev fremsat den 2. juni 1998 og ændringen af  

 ejendomsavancebeskatningslovens § 6 C har virkning fra og med indkomståret  

 1999. Ejere af fast ejendom, der har solgt en ejendom eller en del af en  

 ejendom i indkomståret 1998 vil således have mulighed for genanbringe avancen  

 i  

 en ombygning, nybygning eller tilbygning frem til starten på indkomståret  

 1999.
Jeg finder derfor, at de ejere, der i foråret 1998 har solgt en  

 fast ejendom eller en del heraf har god tid til at genanbringe avancen i en  

 ombygning m.v.
Jeg finder således ikke, at der er tale om lovgivning med  

 tilbagevirkende kraft og ser derfor ikke tilstrækkeligt grundlag for at  

 fremsætte et ændringsforslag, der udvider muligheden for at anvende de  

 nugældende regler til indkomståret 1999.
 Det skal i øvrigt fremhæves, at den foreslåede mindre  

 begrænsning af anvendelsesområdet for ejendomsavancebeskatningslovens § 6 C  

 alene medfører, at der ikke længere kan ske genanbringelse af avance fra salg  

 af en erhvervsmæssig del af en fast ejendom i en ombygning, nybygning eller  

 tilbygning af en ejendom, der anvendes eller har været anvendt til beboelse  

 af  

 ejeren eller dennes husstand.
Spørgsmål 12  

  

 : Vil ministeren i modsat fald bekræfte, at  

 avancer realiseret i 1998 kan genanbringes i ombygningsudgifter, der er  

 afholdt  

 inden udgangen af 1998, uanset om bygningen m.v. først fuldføres i 1999  

 ? Svar  

  

 : Avancer, der er realiseret i indkomståret 1998, kan  

 genanbringes i ombygningsudgifter m.v., der er afholdt inden udgangen af  

 indkomståret 1998, uanset om bygningen m.v. først fuldføres i indkomståret  

 1999. Skatteankenævnet har ved den påklagede ansættelse for  

 indkomståret 1999 ikke godkendt, at 282.479 kr. af avancen ved salget af  

 ejendommen  

 X genanbringes i udgiften til forbedring af stuehuset på ejendommen Y.
 Nævnet har i begrundelsen for afgørelsen bl.a. anført, at der  

 ikke kan ske genanbringelse ved ombygning, tilbygning eller nybygning på en  

 ejendom, der anvendes til bolig for ejeren eller dennes husstand, jf.  

 ejendomsavancebeskatningslovens § 6 C, stk. 2. Ændringen af denne  

 bestemmelse,  

 hvorved stk. 2 indsattes, trådte i kraft pr. 1. januar 1999, således at de i  

 1998 afholdte udgifter på 282.479 kr. på stuehuset på ejendommen Y ikke kan  

 anvendes som genanbringelse af avancen for indkomståret 1999 på ejendommen X.
 Klagerens repræsentant har over for Landsskatteretten nedlagt  

 påstand om, at klageren er berettiget til at genanbringe 282.479 kr. af  

 avancen  

 ved salget af ejendommen X i udgifter afholdt til forbedring af stuehuset på  

 ejendommen Y.
Repræsentanten har til støtte herfor bl.a. gjort gældende, at  

 der ved afgørelsen af, hvorvidt der kan ske genanbringelse, skal være tale  

 om,  

 at betingelserne for genanbringelse er opfyldt, dels for den avance, der  

 ønskes genanbragt, og dels for den udgift, avancen genanbringes i, jf.  

 således  

 Skatteministerens svar til Folketingets Skatteudvalg (L 103) samt  

 Ligningsrådets bindende forhåndsbesked af 23. marts 1999. Af  

 Skatteministerens  

 svar fremgår det ligeledes, at tidspunktet for afholdelse af udgifterne til  

 forbedring er afgørende for, hvorvidt der kan ske genanbringelse i  

 forbedringsudgiften.
Da klageren har afholdt udgifterne til forbedring af  

 stuehuset på ejendommen Y i indkomståret 1998, og da der på dette tidspunkt  

 kunne ske genanbringelse i forbedringsudgifter afholdt på stuehuset uanset,  

 at  

 stuehuset tjente til bolig for ejeren, er klageren berettiget til at  

 genanbringe avancen i forbedringsudgifterne afholdt i indkomståret 1998. Der  

 er  

 endvidere henvist til Landsskatterettens kendelse af 18. april 2000 gengivet  

 i  

 TfS 2000.611.
 Repræsentanten har videre anført, at den ændrede affattelse af §  

 6 C (indførelsen af stk. 2) ikke er gældende i nærværende sag, idet  

 ikrafttrædelsesbestemmelsen for denne ændring, jf. § 16, stk. 2, i lov nr.  

 434  

 af 26. juni 1998, alene anførte, at bestemmelsen var gældende fra og med  

 indkomståret 1999. Når dette ses i sammenhæng med, at andre  

 ikrafttrædelsesbestemmelser i samme ændringslov anførte, at andre ændringer  

 af  

 ejendomsavancebeskatningsloven fandt anvendelse på afståelser, der var  

 foretaget efter et givent tidspunkt, er der ikke holdepunkter for at antage,  

 at  

 ikrafttrædelsestidspunktet for den ændrede affattelse af § 6 C skulle være  

 forbundet med afståelsen af ejendommen.
Endvidere har repræsentanten anført, at  

 ejendomsavancebeskatningslovens § 6 C, stk. 2, ikke finder anvendelse i  

 nærværende sag, idet der ikke er tale om forbedringer afholdt på en ejendom,  

 der tjener eller har tjent som bolig for ejeren.
Der er herved henvist til,  

 at  

 de forbedringsudgifter, avancen ønskes genanbragt i, er afholdt i foråret  

 1998,  

 hvor klageren boede på ejendommen X, og at ejendommen Y først tjente som  

 bolig  

 for klageren, efter at forbedringsudgifterne blev afholdt.
Da bygningen  

 således  

 hverken tjente eller havde tjent til bolig for klageren på tidspunktet for  

 afholdelse af udgifterne til forbedring, finder reglen i § 6 C, stk. 2, ikke  

 anvendelse, hvorved klageren kan genanbringe avancen konstateret i  

 indkomståret 1999 i udgifter afholdt i indkomståret 1998 til forbedringer på  

 landbrugsejendommens stuehus.
 Endelig har repræsentanten anført, at klageren  uanset at  

 betingelserne i ejendomsavancebeskatningslovens § 6 C, som de var gældende  

 fra  

 og med indkomståret 1999, finder anvendelse i nærværende sag  opfylder  

 disse  

 betingelser på tidspunktet for realisering af avancen og på tidspunktet for  

 afholdelse af forbedringsudgifterne, da boligen på ejendommen Y ikke på  

 tidspunktet for afholdelse af forbedringsudgifterne tjente eller havde tjent  

 til bolig for klageren eller dennes husstand.
Told- og Skatteregionen har under sagens behandling for  

 Landsskatteretten indstillet den påklagede afgørelse stadfæstet.
Regionen har  

 herved henvist til, at muligheden for at foretage en genanbringelse ikke er  

 til  

 stede i 1998, men først opstår, da ejendomsavancen konstateres i 1999. Det  

 afgørende tidspunkt i forhold til regelanvendelsen må derfor være 1999, og  

 begrænsningen i ejendomsavancebeskatningslovens § 6 C, stk. 2, finder derfor  

 anvendelse, uanset at der er tale om genanbringelse vedrørende forbedringer  

 foretaget i 1998.
Repræsentanten har om Told- og Skatteregionens indstilling  

 anført, at der først og fremmest må skulle henses til  

 ikrafttrædelsesbestemmelsen for ændringerne i ejendomsavancebeskatningslovens  

 §  

 6 C ved afgørelse af, hvornår ændringerne finder sted.
Ifølge  

 ikrafttrædelsesbestemmelserne er det ikke alene tidspunktet for konstatering  

 af  

 avancen, der er afgørende, da det i givet fald ville have fremgået direkte af  

 ikrafttrædelsesbestemmelsen.
Således fremgår det af  

 ikrafttrædelsesbestemmelsen  

 i § 16 i lov nr. 434 af 26. juni 1998, at ændringerne i  

 ejendomsavancebeskatningslovens § 6 A finder anvendelse for ejendomme, der  

 afstås den 1. januar 1999 eller senere.
Såfremt det alene er tidspunktet for  

 konstatering af avancen, der er afgørende, må det formodes, at  

 ikrafttrædelsen  

 for ændringerne af § 6 C på samme måde som i § 6 A ville have været  

 tidspunktet  

 for afståelse af ejendommen.
 Landsskatteretten skal  

 udtale:
 Retten lægger ved afgørelsen til grund, at såvel den afståede  

 landbrugsejendom som den ejendom, avancen ønskes genanbragt i, er omfattet af  

 og opfylder betingelserne i ejendomsavancebeskatningslovens § 6 A.
 Ved lov nr. 434 af 26. juni 1998 blev der som stk. 2 i  

 ejendomsavancebeskatningslovens  

 § 6 C indsat følgende bestemmelse:
Reglen finder ikke anvendelse på bygninger, der tjener eller  

 har tjent som bolig for ejeren eller dennes husstand. Det fremgår af § 16, stk. 2, i lov nr. 434 af 26. juni 1998, at  

 bestemmelsen havde virkning fra og med indkomståret 1999.
 Retten finder, at § 16, stk. 2, i lov nr. 434 af 26. juni 1998,  

 vedrørende ikrafttrædelsen af ændringen af ejendomsavancebeskatningslovens §  

 6  

 C skal forstås således, at ændringen finder anvendelse på  

 genanbringelsesforhold,  

 hvor skatteyderen ønsker at anvende genanbringelsesreglerne fra og med  

 indkomståret 1999, således at genanbringelse af en avance realiseret i  

 indkomståret 1999 i om-, til- eller nybygningsudgifter afholdt i indkomståret  

 1998 samt genanbringelse af en avance realiseret i indkomståret 1998 i om-,  

 til- eller nybygningsudgifter afholdt i indkomståret 1999 er reguleret af  

 ejendomsavancebeskatningslovens § 6 C, herunder bestemmelsens stk. 2, som  

 affattet ved lov nr. 434 af 26. juni 1998. Der er herved henset til  

 skatteministerens svar på de af Folketingets Skatteudvalg stillede spørgsmål  

 11  

 og 12 i forbindelse med vedtagelsen af lov nr. 434 af 26. juni 1998, samt til  

 at en sondring mellem opfyldelsen af betingelserne for dels den avance, der  

 ønskes genanbragt, og dels for den udgift, avancen ønskes genanbragt i   

 som  

 hævdet af klagerens repræsentant  medfører, at der anvendes to  

 forskellige  

 regelsæt på ét genanbringelsesforhold, hvilket ikke kan have været meningen  

 med  

 ændringen af reglerne.
 Idet avancen ved salget af ejendommen X, som klageren ønsker at  

 genanbringe i de i indkomståret 1998 afholdte forbedringsudgifter på  

 stuehuset  

 på ejendommen Y, er realiseret i indkomståret 1999, finder  

 ejendomsavancebeskatningslovens § 6 C som affattet ved lov nr. 434 af 26.  

 juni  

 1998 anvendelse på dette genanbringelsesforhold.
Herefter bemærker retten, at ejendomsavancebeskatningslovens § 6  

 C, stk. 2, hvorefter genanbringelse ikke kan ske i bygninger, der tjener  

 eller  

 har tjent som bolig for ejeren eller dennes husstand, skal forstås således,  

 at  

 bygningen ikke må tjene eller have tjent til bolig for ejeren eller dennes  

 husstand både på tidspunktet for afholdelsen af de udgifter, avancen ønskes  

 genanbragt i, og på tidspunktet for realiseringen af den avance, der ønskes  

 genanbragt.
Retten har herved henset til ordlyden af  

 ejendomsavancebeskatningslovens § 6 C, stk. 1, som omtaler både afholdelsen  

 af  

 de udgifter, en realiseret avance kan genanbringes i, og det forhold, at en  

 realiseret avance kan genanbringes i disse udgifter.
Når  

 ejendomsavancebeskatningslovens § 6 C, stk. 2, herefter generelt udtaler, at  

 reglen ikke finder anvendelse på bygninger, der tjener eller har tjent til  

 bolig for ejeren eller dennes husstand, må stk. 2 omfatte både tidspunktet  

 for  

 afholdelsen af de udgifter, der ønskes genanbragt i, og tidspunktet for  

 realiseringen af den avance, der ønskes genanbragt.
 Da stuehuset på ejendommen Y, hvori avancen ved salget af  

 ejendommen X ønskes genanbragt i forbedringsudgifter afholdt herpå, på  

 tidspunktet for realiseringen af avancen i indkomståret 1999 tjente og  

 tillige  

 havde tjent til bolig for klageren siden den 5. september 1998, er klageren  

 ikke berettiget til at genanbringe avancen i de afholdte forbedringsudgifter.  

 Den påklagede afgørelse stadfæstes derfor.
