Bekendtgørelse  

 af Skatterådets satser  

 for 2006 vedrørende  

  

 fradrag for befordring mellem hjem og arbejdsplads, og  

  

 udbetaling af skattefri godtgørelse for erhvervsmæssig  

  

 befordring I henhold til § 9 B og § 9 C i lov om  

 påligningen af indkomstskat til staten, jf. lovbekendtgørelse nr. 887 af 20.  

 september 2005, har Skatterådet fastsat følgende:
Kapitel 1 Befordringsfradrag § 1.  

  

 Kilometersatsen  

 for fradrag efter ligningslovens § 9 C for befordring mellem hjem og  

 arbejdsplads  

 i indkomståret 2006 er fastsat således:
 1)  

 	  

 0 -  

 24 km  

 inkl. intet fradrag.
 2)  

 	  

 25  

 -100 km  

 inkl. 1,78 kr. pr. km.
 3)  

 	  

 Over  

 100 km  

 0,89 kr. pr. km.
§ 2.  

  

 For  

 pendlere i en udkantskommune beregnes fradraget for befordring over  

 100 kilometer  

 med 1,78 kr. pr.  

 km. jf. ligningslovens § 9 C, stk. 3, 3. pkt., der omfatter  

 skattepligtige med sædvanlig bopæl i en af følgende kommuner: Arden,  

 Bornholms  

 Regionskommune, Bredebro, Egebjerg,  

 Fjends,  

 Frederikshavn, Grenå, Gudme, Hirtshals, Hjørring, Holeby, Holsted, Højer,  

 Højreby, Lundtoft, Læsø, Løgumkloster, Løkken-Vrå, Maribo, Marstal, Morsø,  

 Nakskov, Nr.
Alslev, Nr.
Djurs, Nykøbing-Falster, Nysted, Nørager, Ravnsborg,  

 Rougsø, Rudbjerg, Rudkøbing, Rødby, Sakskøbing,  

 Sallingsund, Samsø, Sejlflod, Sindal, Skagen, Skærbæk, Spøttrup,  

 Stubbekøbing,  

 Svendborg, Sydfalster, Sydlangeland, Sæby, Tinglev, Tranekær, Tønder,  

 Ærøskøbing, og Aalestrup.
Kapitel 2 Befordringsgodtgørelse § 3.  

  

 Med  

 virkning fra 1. januar 2006 er godtgørelse, der udbetales til dækning af  

 udgifter ved benyttelse af egen bil til erhvervsmæssig kørsel omfattet af  

 ligningslovens § 9 B, skattefri, hvis den ikke overstiger følgende  

 beløb:
 1)  

 	  

 Kørsel til og med  

 20.000 km  

 årligt 3,30 kr. pr. km.
 2)  

 	  

 Kørsel udover  

 20.000 km  

 årligt 1,78 kr. pr. km.
 3)  

 	  

 For benyttelse af  

 egen motorcykel er satsen som for egen bil.
 4)  

 	  

 For benyttelse af  

 egen cykel, knallert eller 45-knallert er satsen 0,40 kr. pr. km.
 § 4.  

  

 Det  

 er en forudsætning for udbetaling af skattefri befordringsgodtgørelse, at  

 arbejdsgiveren/hvervgiveren fører kontrol med antallet af kørte kilometer i  

 lønmodtagerens egen bil eller på lønmodtagerens egen motorcykel, cykel,  

 knallert eller 45-knallert.
 Stk. 2.  

  

 Erhvervsmæssige befordringsudgifter ved kørsel i lønmodtagerens egen bil  

 eller  

 på lønmodtagerens egen motorcykel, cykel, knallert eller 45-knallert, kan  

 ikke  

 dækkes ved udlæg efter regning.
 Stk. 3.  

  

 Fast  

 månedlig eller årlig befordringsgodtgørelse er aldrig skattefri, men  

 medregnes  

 ved indkomstopgørelsen.
Stk. 4.  

  

 Der kan  

 udbetales forskud på skattefri befordringsgodtgørelse med acontobeløb for  

 hver  

 enkelt kørsel eller med ugentlige eller månedlige acontobeløb.
Forskuddet  

 skal  

 være afpasset modtagerens forventede erhvervsmæssige kørsel.
 § 5.  

  

 Bogføringsbilag vedrørende den erhvervsmæssige kørsel skal efter  

 Skatteministeriets bekendtgørelse nr. 173 af 13. marts 2000 § 2  

 indeholde:
 1)  

 	  

 Modtagerens navn,  

 adresse og CPR-nummer.
 2)  

 	  

 Kørslens  

 erhvervsmæssige formål.
 3)  

 	  

 Dato for kørslen.
 4)  

 	  

 Kørslens mål med  

 eventuelle delmål.
 5)  

 	  

 Angivelse af antal  

 kørte kilometer.
 6)  

 	  

 De anvendte satser.
 7)  

 	  

 Beregning af  

 befordringsgodtgørelsen.
§ 6.  

  

 Udbetales befordringsgodtgørelse med et højere beløb end Skatterådets satser,  

 anses hele beløbet for personlig indkomst.
Det gælder dog ikke, såfremt  

 arbejdsgiveren/hvervgiveren ved den endelige opgørelse, anser det beløb, der  

 overstiger satsen, for løn i relation til A-skat, arbejdsmarkedsbidrag og  

 SP-bidrag.
§ 7.  

  

 Der  

 kan ikke udbetales skattefri befordringsgodtgørelse, hvis den modregnes i en  

 forud aftalt bruttoløn.
Herved forstås, at lønnen løbende reguleres med den  

 udbetalte befordringsgodtgørelse.
 § 8.  

  

 Er  

 der udbetalt forskud, skal den endelige opgørelse og afregning af den  

 skattefri  

 befordringsgodtgørelse, som lønmodtageren har ret til, være foretaget ved  

 udgangen af den måned, som følger efter måneden, hvor den erhvervsmæssige  

 kørsel er foretaget.
 § 9.  

  

 Grænsen på  

 20.000 km  

 for udbetaling af den høje sats, jf. § 3, punkt 1), gælder kun for den  

 enkelte arbejdsgiver.
§ 10.  

  

 Der kan ikke udbetales skattefri befordringsgodtgørelse, når arbejdsgiveren  

 har  

 stillet firmabil til rådighed for den  

 ansatte.  

 Tilsvarende gælder, hvis firmabil er stillet til rådighed af en anden  

 arbejdsgiver.
En undtagelse er dog de tilfælde, hvor lønmodtageren betaler  

 den  

 arbejdsgiver, der har stillet firmabilen til rådighed, fuldt vederlag for den  

 kørsel, der sker for den arbejdsgiver, der ikke har stillet bilen til  

 rådighed.
 § 11.  

  

 For lønmodtagere, der ikke har modtaget skattefri befordringsgodtgørelse, kan  

 der alene foretages det sædvanlige befordringsfradrag i den skattepligtige  

 indkomst, efter ligningslovens § 9 C, dvs. med satserne i § 1.
 § 12.  

  

 Lønmodtagere,  

 som i forbindelse med kundeopsøgende aktiviteter har befordring, der vedrører  

 flere arbejdsgivere på én gang, jf. ligningslovens § 9 B, stk. 3,  

 kan  

 i det omfang, der ikke er modtaget skattefri godtgørelse med satserne i  

 § 3, i stedet foretage fradrag i den personlige indkomst med disse  

 satser.
Kapitel 3 Beregningsgrundlaget § 13.  


  

 Skatterådets  

  

 beregningsgrundlag for satsfastsættelsen fremgår af bilag 1.
Kapitel 4 Ikrafttrædelsesbestemmelser § 14.  

  

 Bekendtgørelsen  

 træder i kraft 1. januar 2006.
Skatterådet, den 13. december 2005 Lida Hulgaard /Ole Kjær Bilag 1 Beregningsgrundlaget for Skatterådet  

 fastsættelse af befordringssatser for 2006 Skatterådet har ved fastsættelsen af befordringssatserne for  

 2006 valgt at tage udgangspunkt i en benzindreven bil, der efter EU-norm  

 kører  

 mellem 13,3 km/l og 12,5 km/l, men som i den opstillede model antages at køre  

 12,6 km/l.
Ved satsfastsættelsen har Skatterådet valgt en listepris på 10,19  

 kr. pr. liter benzin, reduceret med en skønnet rabat på 0,07 kr. pr.  

 liter  

 =  

 10,12 kr.
Den årlige kørsel er sat til 24.000  

 km, heraf 12.000 km privat kørsel.
Skatterådet har valgt ikke at lægge sig  

 fast  

 på en bestemt anskaffelsessum for bilen, men har i stedet sat det årlige  

 værditab på bilen til 28.000 kr.  

 De  

 årlige vedligeholdelsesomkostninger er sat til 14.250 kr., der bl.a. omfatter  

 udgifter til service og udskiftning af sliddele, afbalancering af dæk,  

 supplerende rustbehandling og ekstraordinære udgifter til vask, parkering  

 m.v.  

 fordi bilen kører relativt mange km pr. år.
De ordinære udgifter til vask og  

 parkering m.v. er sat til 2.800 kr.
Udgiften til dæk udgør 3.223 kr., idet  

 prisen på et dæk er sat til 1.175 kr., og et dæk forudsættes at holde 35.000  

 km  

 i lighed med anbefalingen fra FDM.
Forsikringsudgiften er sat til 8.160 kr.  

 Der  

 indgår ikke finansielle omkostninger ved beregningen, idet renter  

 skattemæssigt  

 behandles særskilt.
 Den høje sats for udbetaling af skattefri kørselsgodtgørelse  

 efter ligningslovens § 9 B for erhvervsmæssig kørsel i egen bil er herefter  

 fastsat således:
 Variable udgifter:
 Brændstof (24.000 x 10,12/12,6) kr.
= 19.276 kr.
 Dæk (1.175 x 4 x 24.000/35.000) kr.
= 3.223 kr.
Vedligeholdelse = 14.250 kr.
I alt = 36.749 kr.
I alt pr. km 36.749 kr./24.000 km = 1, 53 kr./km Faste udgifter:
Forsikring = 8.160 kr.
Årlig  

 ejerafgift = 3.500 kr.
 Vask, parkering m.v.
= 2.800 kr.
I alt = 14.460 kr.
 Kapitalomkostninger:
Værditab = 28.000 kr.
 Samlede udgifter:
= 79.209 kr.
I alt pr. km  

  

 79.209 kr./24.000 km = 3,30 kr./ km Den lave sats er fastsat som de variable udgifter 1,53 kr./km  

 + et skønsmæssigt fastsat kilometerafhængigt værditab på 0,25 kr. pr. km i  

 alt: 1,78 kr./ km Det kilometerafhængige værditab skal ses i sammenhæng med, at  

 en brugt bil ved salg alt andet lige opnår en højere pris, såfremt den har  

 kørt  

 mindre end gennemsnittet for årgangen og en lavere pris, dersom den har kørt  

 længere end gennemsnittet for årgangen.
 Befordringsfradragssatsen 25 - 100 km er fastsat som den lave  

 godtgørelsessats.
 Cykel, knallert eller 45-knallert Satsen for udbetaling af  

 skattefri godtgørelse for erhvervsmæssig kørsel på egen cykel, knallert eller  

 45-knallert er skønsmæssigt fastsat til 0,40 kr.
