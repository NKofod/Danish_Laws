Bekendtgørelse om forbud mod indførsel af animalske  

 biprodukter fra visse lande I medfør af § 9, stk. 1 og 3, § 12, § 17, § 19, § 22, og §  

 43, stk. 2 og 3, i lov nr. 351 af 2. juni 1999 om sygdomme og infektioner hos  

 dyr, som ændret ved lov nr. 966 af 4. december 2002, fastsættes:
 § 1.  

  

 Det  

 er forbudt at indføre ubehandlede jagttrofæer af fjerkræ og fugle, råt foder  

 til kæledyr med indhold af fjerkræ og fugle og af ubehandlet foder med  

 indhold  

 af fjerkræ og fugle med oprindelse i eller afsendt fra Thailand.
Stk. 2.  

  

 Forbudet i stk.  

 1 gælder ikke, hvis dyrene er slagtet før den 1. januar 2004. Det er en  

 betingelse, at der på det ledsagende sundhedscertifikat anføres følgende  

 tillægserklæring: Råt foder til kæledyr eller uforarbejdet foder  

 indeholdende  

 kød af fjerkræ, strudsefugle, opdrættet fjervildt eller vildtlevende  

 fjervildt,  

 der stammer fra dyr, der er slagtet før 1. januar 2004 i overensstemmelse med  

 artikel 2 i beslutning 2004/xx/EF.
Det ikke gældende skal være  

 overstreget.
 § 2.  

  

 Det  

 er forbudt at indføre ubehandlede jagttrofæer af fjerkræ og fugle, råt foder  

 til kæledyr med indhold af fjerkræ og af ubehandlet foder med indhold af  

 fjerkræ med oprindelse i eller afsendt fra Kina.
 § 3.  

  

 Det  

 er forbudt at indføre ubehandlede jagttrofæer af fjerkræ og fugle, råt foder  

 til kæledyr med indhold af fjerkræ og af ubehandlet foder med indhold af  

 fjerkræ med oprindelse i eller afsendt fra Syd Korea.
 § 4.  

  

 Det  

 er forbudt at indføre ubehandlede fjer eller dele deraf med oprindelse i  

 eller  

 afsendt fra Cambodja, Indonesien, Japan, Laos, Pakistan, Den Kinesiske  

 Folkerepublik inklusive Hong Kong, Sydkorea, Thailand og Vietnam.
Stk. 2.  

  

 Det er tilladt  

 at indføre behandlede fjer og dele deraf, såfremt de ledsages af et  

 handelsdokument, hvoraf det fremgår, at fjerene eller dele deraf er behandlet  

 med damp eller en på anden måde, således at det sikres, at der ikke kan ske  

 overførsel af patogener.
Dette krav gælder dog ikke behandlede  

 dekorationsfjer,  

 eller behandlet fjer der medtages af rejsende til privat brug eller sendes  

 til privatpersoner  

 til privatbrug.
 § 5.  

  

 Med  

 bøde straffes den, der overtræder §§ 1 - 4.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
 § 6.  

  

 Bekendtgørelsen træder i kraft den 6. februar 2004.
