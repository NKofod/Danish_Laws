 En kapitaludvidelse på grundlag af aftaler om overtagelse af aktiver  

 og tegning af aktier samme dag, ikke anset som sket ved kontant indbetaling.
 I skrivelse af 4. januar 1995 har K A/S klaget over, at Erhvervs- og  

 Selskabsstyrelsen i skrivelse af 21. december 1994 (j.nr. 94-77.904) har  

 bestemt, at en kapitalforhøjelse i K A/S, der var anmeldt som sket ved  

 kontant indbetaling, i stedet skulle anmeldes som indbetalt såvel i kontanter  

 som i værdier, og at en medsendt vurderingsberetning som konsekvens heraf  

 også måtte ændres.
 Sagens omstændigheder:
 Den 25. oktober 1994 afholdtes ekstraordinær generalforsamling i K A/S.  

 Punkt 2 på dagsordenen var »Forhøjelse af selskabets aktiekapital med  

 nominelt kr. 2.000.000 til nominelt kr. 2.500.000 samt som følge heraf  

 ændring af § 2.1 i selskabets vedtægter«.
 Af protokollatet fra generalforsamlingen fremgår:
» Ad 2: Forhøjelse af selskabets aktiekapital For generalforsamlingen forelå følgende dokumenter:
 1. Bestyrelsens beretning i henhold til aktieselskabslovens § 29, stk. 2  

 nr. 2 og § 33, jvf. § 6 stk. 3, bilagt driftsregnskab for perioden 1.  

 december 1993 -25. oktober 1994 samt status pr. 25. oktober 1994.
 2. Udtalelse fra selskabets revisorer i henhold til aktieselskabslovens §  

 29, stk. 2, nr. 3 i forbindelse med bestyrelsens beretning i henhold til  

 aktieselskabslovens § 29, stk. 2 nr. 2.
3a.
Aftale af 25. oktober 1994 mellem K A/S og A A/S 3b.
Aftale af 25. oktober 1994 mellem K A/S og B A/S 3c.
Aftale af 25. oktober 1994 mellem K A/S og C A/S 4. Vurderingsberetning i henhold til aktieselskabslovens § 33, jvf. § 6a.
 Forslaget om forhøjelse af aktiekapitalen var udformet således:
 »Selskabets aktiekapital forhøjes med nominelt kr. 2.000.000 til  

 nominelt kr. 2.500.000.
Det foreslås - at det mindste og det højeste beløb, hvormed aktiekapitalen forhøjes,  

 udgør nominelt kr. 2.000.000 - at ingen aktier har særlige rettigheder - at de hidtidige aktionærer har fortegningsret - at tegningen finder sted på generalforsamlingen ved tegning i  

 protokollen - at indbetaling finder sted kontant inden 1 måned efter tegningen - at de nye aktiers størrelse skal være nominelt kr. 1.000 eller multipla  

 heraf.
Tegningskursen skal være 4.000 pr. 1.000 kroners aktie - at de nye aktier skal være ikke-omsætningspapirer - at de nye aktier skal lyde på navn og være noteret i selskabets  

 aktiebog.
Aktierne kan ikke transporteres til ihændehaveren.
Ingen aktionær  

 er pligtig til at lade sine aktier indløse.
 Omkostningerne i tilknytning til ovennævnte kapitalforhøjelse, der  

 afholdes af selskabet, anslås at andrage kr. 5.800.
 I forbindelse med kapitalforhøjelsen overtager selskabet aktiviteter,  

 rettigheder, lagre og driftsmidler fra A A/S, B A/S og C A/S, som nærmere  

 angivet i de ovenfor under punkterne 3a, 3b og 3c omtalte aftaler.
 Som en konsekvens af den foreslåede kapitalforhøjelse foreslås  

 vedtægternes § 2.1 ændret til følgende:
 »Selskabets aktiekapital andrager kr. 2.500.000 fordelt i aktier a  

 kr. 1.000 eller multipla heraf«.
Dirigenten konstaterede, at forslaget om forhøjelse af kapitalen og  

 ændring af vedtægternes § 2.1 blev vedtaget enstemmigt med alle stemmer.' A A/S tegnede for nominelt 1.500.000 kr. aktier og B A/S for nominelt  

 500.000 kr. aktier, således at disse to selskaber tilsammen tegnede hele  

 kapitalforhøjelsen.
 Den på generalforsamlingen fremlagte vurderingsberetning »  

VURDERINGS-BERETNING I HENHOLD TIL AKTIESELSKABSLOVENS § 33, JF. § 6  

 A »har følgende ordlyd:
» VURDERINGSBERETNING FOR OVERDRAGELSE AF PROCESAKTIVITETER FRA A  

 AKTIESELSKAB, B A/S OG C A/S TIL K A/S Ved aftaler mellem på den ene side K A/S (køber) og på den anden side  

 henholdsvis A Aktieselskab, B A/S og C A/S (sælgerne) er det besluttet at  

 overdrage de af sælgerne ejede procesaktiviteter med virkning fra 1.  

 september 1994.
 Overdragelsen sker mod kontant i forbindelse med selskabets forhøjelse af  

 selskabskapitalen.
1. Beskrivelse af de overtagne aktiviteter og det fastsatte  

 vederlag Overdragelsen vedrører den af de sælgerne hidtil drevne procesaktivitet.
 Overdragelsen omfatter:
 Overtagelsessummen betales kontant.
2. Fremgangsmåden ved vurderingen Varelagre Vurderingen af de overtagne varelagre er sket med udgangspunkt i de  

 anskaffelsespriser sælgerne har betalt, den foretagne nedskrivning for  

 ukurans samt de fremtidige afsætningsmuligheder.
 Inventar m.v.
 Vurderingen af de overtagne aktiver er sket med udgangspunkt i den  

 fremtidige brugsværdi.
3. Erklæring Under henvisning til ovenstående skal vi erklære, at den ansatte værdi  

 mindst svarer til det aftalte kontante vederlag.
 Den 10. november og 22. november 1994 indbetalte B A/S og A A/S  

 henholdsvis 2.000.000 kr. og 6.000.000 kr. til K A/S til dækning af  

 aktietegningen.
Den 23. november 1994 modtog Erhvervs- og Selskabsstyrelsen anmeldelsen om  

 kapitalforhøjelsen.
I anmeldelsen var angivet, at forhøjelsen på de 2.000.000  

 kr. var sket i kontanter med 4000 kr. pr. aktie på 1.000 kr.
Da der efter styrelsens opfattelse i forbindelse med kapitalforhøjelsen  

 var sket vederlæggelse med aktier for et foretaget apportindskud, drøftede  

 styrelsen sagen telefonisk med selskabet, ligesom styrelsen ved skrivelse af  

 25. november 1994 anmodede om, at anmeldelsen blev korrigeret.
I skrivelse af  

 5. december 1994 fra klageren blev det oplyst, at der fra A A/S og B A/S, som  

 begge var aktionærer i K A/S, var blevet overtaget varelager for ialt  

 1.287.988 kr., ligesom det blev fastholdt, at kapitalforhøjelsen udelukkende  

 blev indbetalt kontant.
Der henvistes tillige af selskabet til  

 vurderingsmændenes påtegning på vurderingsberetningen.
 I den påklagede afgørelse skrev Erhvervs- og Selskabsstyrelsen:
 »Før Deres anmeldelse kan registreres, må følgende berigtiges, jf.  

 ...
 Da det af de fremsendte bilag fremgår, at der samme dag indgås aftale  

 mellem aktietegnerne A Aktieselskab og B A/S og selskabet om overdragelse af  

 aktiver og om tegning af aktier og der således er tæt forbindelse mellem  

 dispositionerne, må de foretagne dispositioner betragtes som et samlet  

 indskud af kontanter og værdier, jf. aktieselskabslovens § 33, jf. §§ 6, 6a  

 og 6b.
 Det må således af protokoludskriften fremgå, hvor stor en del af  

 forhøjelsesbeløbet, der er indskudt kontant og hvor stor en del der er  

 indskudt i værdier, ligesom overkursen må angives.
 I anmeldelsens rubrik F må kapitalforhøjelsen anmeldes såvel ved  

 indbetaling i værdier som kontant indbetalt og kursen må anføres.
 Vurderingsberetningen må bringes i overensstemmelse hermed ligesom den må  

 suppleres med en udtrykkelig erklæring om, at den ansatte værdi af de  

 overtagne aktiver mindst svarer til det aftalte vederlag, herunder den  

 pålydende værdi af de aktier, der skal udstedes med tillæg af eventuel  

 overkurs, jf. aktieselskabslovens § 6a, stk. 1, nr. 4.
 Der henvises til styrelsens brev af 25. november 1994.
 Berigtigelsen må foretages inden 4 uger.
I modsat fald vil registrering blive nægtet, jf. aktieselskabslovens §  

 157. ...« I klageskrivelsen og i en supplerende skrivelse af 27. april 1994 har  

 klageren anført ikke at være enig i, at der er tale om kapitalforhøjelse mod  

 delvis indskud af andre værdier end kontanter efter aktieselskabslovens § 33,  

 stk 1, 1. sætning.
Der foreligger derimod efter klagerens opfattelse en  

 situation som beskrevet i aktieselskabslovens § 33, stk. 1, 2. sætning, idet  

 man i tilknytning til kapitalforhøjelsen har indgået aftale om at overtage  

 værdier mod kontant betaling og således uden vederlag i aktier.
 Endvidere har klageren anført:
Erhvervs- og Selskabsstyrelsen er tilsyneladende ikke enig heri.
I (den  

 nedenfor refererede udtalelse) anfører man under »Sagens retlige  

 omstændigheder« afsnit 1, at § 6 stk. 1, nr. 2 (som svarer til § 33 stk.  

 1, 1. punktum, 2. sætning) omhandler erhvervelser fra andre end  

 aktietegnerne.
I følge bestemmelsens ordlyd omhandler den overtagelse af  

 værdier på anden måde end mod vederlag i aktier (apport-indskud) - herunder  

 også erhvervelser fra aktionærer mod vederlag i andet end aktier.
 Som beskyttelsesforanstaltning i forbindelse med  

 »selvkontrahering« af denne type foreskriver aktieselskabslovens §  

 33, at bestemmelser herom skal angives i forhøjelsesbeslutningen, og § 6a, at  

 en vurderingsberetning skal vedlægges.
 Begge krav er opfyldt i forbindelse med nærværende kapitalforhøjelse, og  

 kapitalforhøjelsen må derfor kunne registreres, som den er vedtaget på  

 selskabets ekstraordinære generalforsamling.
Afslutningsvis bemærkes, at aktionærerne har indbetalt den nye  

 aktiekapital kontant og rettidigt, hvilket tidligere er dokumenteret.  

 Købesummen for de fra selskabets aktionærer erhvervede aktiver er først  

 betalt den 30. marts 1995.' I en udtalelse om sagen af 24. marts 1995 har Erhvervs- og  

 Selskabsstyrelsen bl.a. udtalt:
 »Ovennævnte selskab har i forbindelse med en kapitalforhøjelse  

 modtaget indskud i kontanter samt overtaget aktiver fra aktietegnere.
Da det af de af selskabet fremsendte bilag fremgår, at der samme dag,  

 datoen for generalforsamlingen, er indgået aftale mellem aktietegnere og  

 selskabet om overdragelse af aktiver til selskabet mod vederlæggelse i  

 kontanter og om tegning af aktier mod indskud i kontanter, anser styrelsen  

 dispositionerne som en helhed, hvor der foretages samlet indskud af kontanter  

 og værdier.
Med henblik på offentliggørelse skal såvel protokoludskriften som  

 anmeldelsen ændres således, at kapitalforhøjelsen angives som indbetalt såvel  

 i kontanter som i værdier.
 Behandlingen af denne sag er sket i overenstemmelse med lovgivningen og  

 fast administrativ praksis.
 På denne baggrund fastholder Erhvervs- og Selskabstyrelsen afgørelsen om,  

 at kapitalforhøjelsen må anmeldes og berigtiges som oven for nævnt. ...
 Endelig må det fastslås, at der ikke mellem (klageren og Erhvervs- og  

 Selskabsstyrelsen) er uenighed om, at der i den foreliggende situation er  

 tale om indskud i værdier, der ifølge aktieselskabslovens § 33 skal vurderes.  

 Uenigheden drejer sig om, hvorvidt nogle af disse værdier indskydes af  

 aktietegnerne direkte på aktiekapitalen mod vederlag i aktier eller om de  

 indskydes i forbindelse med kapitalforhøjelsen mod vederlag i kontanter.
Sagens retlige omstændigheder Af aktieselskabslovens § 33, stk. 1, 2 pkt. fremgår, at reglerne i §§ 6,  

 6a og 6 b finder tilsvarende anvendelse, hvorfor bestemmelsen på samme måde  

 som lovens § 6 omhandler to former for erhvervelser, nemlig egentlige  

 apportindskud, jf. § 6 stk. 1, nr. 1 og erhvervelser fra andre end  

 aktietegnerne, jf. § 6, stk. 1, nr. 2. I bemærkningerne til Forslag til lov  

 om ændring af lov om aktieselskaber (L119), fremsat 19. februar 1982,  

 fremgår, at man, for at mindske risikoen, der er forbundet med en uholdbar  

 værdifastsættelseog usædvanlige kontraktsvilkår iøvrigt, foreslår, at man  

 udvider den i 2. direktiv foreskrevne bestemmelse til også at omfatte  

 værdier, der er erhvervet fra stiftere eller andre uden vederlag, jf.  

 aktieselskabslovens § 6, stk. 1, nr. 2. Der henvises til bemærkningerne til §  

 6a, hvoraf fremgår, at man fra lovgivers side derfor har valgt at lade de  

 direktivbestemte vurderingsregler finde anvendelse også på sådanne  

 erhvervelser.
Af aktieselskabslovens § 33, jf. § 6, stk. 1, nr. 1 fremgår, at der ved de  

 egentlige apportindskud, i stiftelsesdokumentet (og her ved  

 kapitalforhøjelsesbeslutningen) skal være optaget de bestemmelser som måtte  

 være truffet om »at aktier skal kunne tegnes mod indskud af andre  

 værdier end kontanter (apportindskud)».
Bestemmelsen er i modsætning til  

 § 6, stk. 1, nr. 2 undergivet EF-binding ( 2. selskabsdirektiv).
Når aktietegnere, som i denne konkrete sag, i tæt sammenhæng indskyder  

 kontanter og overdrager formueværdier, er det styrelsens praksis at betragte  

 indskuddene som et samlet indskud.
Dette skal ses i lyset af, at hensigten  

 med vurderingsreglerne er, at der skal oplyses om sådanne erhvervelser som er  

 forudsat ved kapitalforhøjelsen/stiftelsen.
 Styrelsen anser med andre ord værdiindskuddet for direkte omfattet af 2.  

 selskabsdirektivs vurderingsregler, idet der er nøje sammenhæng mellem  

 aktietegningen og overdragelsen fra aktietegnerne.
 2. selskabsdirektiv fastsætter, jf. oven for, at vurderingsberetninger  

 vedrørende værdiindskud på selskabskapitalen skal offentliggøres, jf. art. 10  

 stk. 3 og art. 27 stk. 2. Denne offentliggørelse sikres i Danmark ved, at når  

 vederlæggelsen sker i aktier, bliver det registreret og dermed  

 offentliggjort, at der er sket indskud i værdier, mens når vederlæggelsen  

 sker i kontanter, bliver det offentliggjort, at der har fundet en kontant  

 kapitalforhøjelse sted.
 Kun såfremt anmeldelse, registrering og dermed offentliggørelse af en  

 stedfunden kapitalforhøjelse tillige oplyses som værende sket i værdier, vil  

 offentligheden blive adviseret om, at der er indskudt aktiver, som skal  

 vurderes af sagkyndige, jf. artikel 10, stk. 3 og art. 27, stk. 2 i 2.  

 selskabsdirektiv.
Bagggrunden for oplysningspligten er bl. a. at tredjemand i forbindelse  

 med registreringen og offentliggørelsen i Statstidende, skal advares om, at  

 der i forbindelse med stiftelsen/kapitalforhøjelsen har fundet  

 selvkontrahering sted.« Ankenævnet udtaler:
Det tiltrædes, at aftalerne mellem aktietegnerne og selskabet om  

 overtagelse af aktiver mod vederlag og om tegning af aktier med henblik på  

 udvidelse af aktiekapitalen, der fandt sted samme dag på datoen for  

 generalforsamlingen den 25. oktober 1994, har en sådan forbindelse, at  

 kapitaludvidelsen samlet må anses for at være sket dels kontant, dels ved  

 indskud af andre værdier.
Herefter følger det af § 33, stk. 1, 1. led, jf. §§  

 6, 6a og 6 b i aktieselskabsloven, jf. forarbejderne hertil, jf. art. 10,  

 stk. 3, og art. 27, stk. 2, i EØF-direktiv 77/91 af 13. december 1976 (2.  

 selskabsdirektiv), at kapitalforhøjelsen må anmeldes og berigtiges, som  

 angivet i den påklagede afgørelse af 21. december 1994, der derfor  

 stadfæstes.
