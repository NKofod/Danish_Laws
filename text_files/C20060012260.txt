Vejledning  

 om forhåndstilkendegivelser, behandlingsplaner, eftersamtaler, obligatorisk  

 vurdering ved tvangsfiksering, beskyttelsesfiksering, udskrivningsaftaler,  

 koordinationsplaner, husordener og klagemuligheder mv. for patienter indlagt  

 på  

 psykiatriske afdelinger (Til landets psykiatriske afdelinger) 1. Indledning Lov om anvendelse af tvang i psykiatrien, jf. lovbekendtgørelse  

 nr. 1111 af 1. november 2006, regulerer visse forhold for patienter indlagt  

 på  

 psykiatriske afdelinger.
Denne vejledning knytter sig til loven og til  

 Sundhedsstyrelsens bekendtgørelse nr. 1493 af 14. december 2006 om samtaler  

 efter ophør af enhver tvangsforanstaltning på psykiatriske afdelinger, samt  

 til  

 Indenrigs- og Sundhedsministeriets bekendtgørelse nr. 1499 af 14. december  

 2006  

 om underretning og klagevejledning til patienter i forbindelse med anvendelse  

 af tvang i psykiatrien.
 I medfør af lov nr. 546 af 24. januar 2005, sundhedsloven,  

 § 15, stk. 1, må ingen behandling indledes eller fortsættes uden  

 patientens informerede samtykke, medmindre andet følger af lov eller  

 bestemmelse fastsat i henhold til lov.
Af psykiatriloven fremgår, at indlæggelse, ophold og behandling på  

 psykiatrisk afdeling så vidt muligt skal finde sted med patientens samtykke.  

 Et  

 samarbejde mellem patient og den behandlende læge er en forudsætning for, at  

 det psykiatriske behandlingstilbud kan føre til et godt resultat.
I  

 forbindelse  

 med indlæggelsen skal patienten vejledes om formålet med indlæggelsen,  

 opholdet  

 og dets forventede varighed, behandlingen samt om udsigterne til resultat  

 heraf, herunder bedring af tilstanden.
Inden iværksættelsen af behandling skal en patient være informeret  

 om sin helbredstilstand og om behandlingsmulighederne, herunder om risiko for  

 komplikationer og bivirkninger.
Der skal i givet fald oplyses om eventuelle  

 andre behandlingsmuligheder, deres konsekvenser, forventede virkning, mulige  

 komplikationer og bivirkninger, samt oplyses om forventede konsekvenser af  

 manglende behandling.
2. Forhåndstilkendegivelser Patienten har ret til forud for og i forbindelse med indlæggelsen  

 at fremsætte sine personlige ønsker med hensyn til behandlingens form og  

 indhold.
Dette gælder også behandling uden samtykke.
Den endelige  

 tilrettelæggelse af behandlingstilbuddet må nødvendigvis finde sted efter den  

 kliniske vurdering ved indlæggelsen og i forbindelse med udformning af  

 behandlingsplanen.
Patientens tilkendegivelser skal indføres i journalen og  

 skal så vidt muligt inddrages som vejledende for overlægens overvejelser om  

 behandling, også i tilfælde hvor behandling uden samtykke kommer på tale.  

 Patienten skal informeres om, at der kan opstå en situation, hvor det kan  

 være  

 nødvendigt at fravige forhåndstilkendegivelsen, når betingelserne for  

 iværksættelse af tvangsforanstaltninger er opfyldt.
3. Behandlingsplaner I medfør af psykiatrilovens § 3, stk. 3, har den  

 behandlingsansvarlige  

 overlæge ansvaret for, at der opstilles en behandlingsplan for enhver, der  

 indlægges på en psykiatrisk afdeling.
Behandlingsplanen skal journalføres.  

 Overlægen  

 kan bemyndige en anden læge til at udarbejde en behandlingsplan for  

 patienten.
Patienten skal vejledes om behandlingsplanens indhold, og  

 patientens samtykke bør til stadighed søges opnået.
Under hele  

 behandlingsforløbet bør der i videst muligt omfang træffes klare aftaler om  

 samarbejdet mellem patient og behandlere.
Disse aftaler skal journalføres.
I forbindelse med drøftelse af behandlingsplanen skal lægen informere  

 patienten om formålet med behandlingen og søge patientens samtykke til den  

 påtænkte behandling, herunder overveje og diskutere patientens eventuelle  

 forslag om andre behandlingsformer.
Patientens tilkendegivelser og resultat  

 af  

 drøftelsen skal indføres i journalen.
Der er ingen formelle krav til udformningen af behandlingsplanen,  

 men denne er en del af journalen, hvad enten den er indskrevet i selve  

 journalen eller foreligger som et selvstændigt notat.
Det overlades derfor  

 til  

 den enkelte psykiatriske afdeling at finde den udformning, der lokalt findes  

 optimal  

 og mest overskuelig som registrering af de enkelte elementer i  

 behandlingsplanen.
Behandlingsplanen er i sin helhed omfattet af reglerne om  

 aktindsigt i patientjournaler.
 En kopi af behandlingsplanen og efterfølgende reviderede planer  

 skal udleveres til patienten, medmindre denne frabeder sig det.
 Behandlingsplanen skal udarbejdes senest en uge efter indlæggelsen  

 og skal omfatte følgende:
a)  

 	  

 psykiatriske og  

 somatiske diagnoser samt beskrivelse af de fænomener, der underbygger  

 diagnoserne, b)  

 	  

 plan for de efterfølgende  

 undersøgelser, der er nødvendige af diagnostiske og behandlingsmæssige  

 grunde, c)  

 	  

 plan for den  

 påtænkte behandling, omfattende såvel medicinsk behandling som  

 psykoterapeutiske, miljøterapeutiske samt sociale foranstaltninger, under  

 hensyntagen til eventuelt senere indløbne undersøgelsesresultater, d)  

 	  

 de mål, der søges  

 opnået ved behandlingen og antagelser om behandlingens varighed, e)  

 	  

 tidspunkt for  

 planlagt opfølgning af behandlingsplanen og f)  

 	  

 oplysning om  

 patientens holdning til behandlingsplanen.
 Planen skal ajourføres ved ændringer i patientens tilstand eller  

 den overordnede behandlingsstrategi.
 Pårørende søges med samtykke fra patienten i videst mulig grad  

 informeret om behandlingsplanen.
4. Eftersamtaler Ifølge psykiatrilovens § 4, stk. 5, skal patienten efter  

 ophør med enhver tvangsforanstaltning tilbydes en eller flere samtaler.
Formålet med eftersamtaler er, at patienten skal have mulighed for  

 at beskrive og drøfte sine oplevelser i forbindelse med iværksættelse og  

 gennemførelse af tvangsforanstaltningen.
Den sundhedsperson, der gennemfører  

 eftersamtalen, kan herved blive bekendt med patientens opfattelse af den  

 anvendte tvang og opnå en bedre forståelse af patientens reaktionsmønstre.  

 Referat af samtalen skal journalføres, så afdelingen som helhed kan blive  

 bekendt med patientens opfattelse af tvangsforanstaltningen og dennes  

 gennemførelse.
Formålet er at søge at forebygge eller reducere  

 tvangsanvendelse  

 over for den pågældende patient i eventuelle fremtidige situationer, eller  

 eventuelt at gennemføre tvangen på en mere hensigtsmæssig og mindre  

 traumatisk  

 måde for patienten.
 Desuden er formålet at forklare patienten baggrunden for  

 iværksættelse af den aktuelle tvangsforanstaltning, så patienten får en bedre  

 forståelse for årsagen til, at personalet i situationen fandt det nødvendigt  

 at  

 anvende tvang.
 Ved systematisk gennemførelse af eftersamtaler, der tager højde  

 for at fremskaffe oplysninger om en række forhold, kan personalet desuden  

 opnå  

 erfaringer, som kan anvendes til generelt at forebygge eller reducere  

 anvendelse af tvang i afdelingen.
Eftersamtalen gennemføres af en kvalificeret sundhedsperson på den  

 afdeling, hvor tvangsforanstaltningen har fundet sted.
Eftersamtalen skal  

 finde  

 sted snarest efter tvangsforanstaltningens ophør og senest i forbindelse med  

 udskrivningssamtalen.
Ved vurdering af omfanget, indholdet og tidspunktet for  

 samtalens afholdelse skal der tages udgangspunkt i en samlet vurdering af  

 patientens situation/tilstand.
 Følgende forhold skal indgå i eftersamtalen:
a)  

 	  

 hvordan patienten  

 oplevede den pågældende tvangsforanstaltning og den måde den blev gennemført  

 på, b)  

 	  

 patientens opfattelse  

 af årsag til og formål med den pågældende tvangsforanstaltning, c)  

 	  

 patientens vurdering  

 af om man kunne have undgået tvang i den pågældende situation og i givet fald  

 hvordan man skulle have forholdt sig, d)  

 	  

 patientens forslag  

 til hvordan man i eventuelle fremtidige situationer kunne undgå tvang, e)  

 	  

 information om  

 hvordan personalet opfattede årsagen til og formålet med  

 tvangsforanstaltningen  

 og f)  

 	  

 virkning og  

 eventuelle bivirkninger ved den pågældende tvangsforanstaltning, fx ved  

 medicinering.
 Andre forhold i relation til tvangsforanstaltningen, som må  

 antages at kunne fremme formålet med samtalen, kan inddrages i samtalen såvel  

 af patienten som af personalet.
Efter samtalens afslutning skal der skrives et referat, som  

 udleveres til patienten, som får mulighed for at kommentere dette.
Referatet  

 indgår i journalen.
 Personalet skal vurdere, om der vil være behov for at afholde  

 flere eftersamtaler, og patienten skal informeres om, at den pågældende kan  

 anmode om en supplerende samtale.
Afholdelse af eftersamtaler har været anvendt i forbindelse med  

 Det nationale kvalitetsprojekt om anvendelse af tvang, som blev gennemført i  

 2004-2005. Resultaterne fra de forsøg, der blev gennemført i dette regi,  

 viste,  

 at en systematisk anvendelse af eftersamtaler kunne medvirke til at nedbringe  

 tvangsanvendelsen.
Der henvises til materialet herfra med henblik på  

 inspiration til gennemførelse af eftersamtaler.
5. Tvangsfiksering Ved revision af psykiatriloven i 2006, § 21, stk 4 og  

 stk. 5, blev der indført nye regler for obligatorisk efterprøvelse af  

 tvangsfikseringer.
Baggrunden for disse regler er blandt andet et ønske om at  

 reducere anvendelsen af tvangsfikseringerne.
Det fremgår af lovens § 21, stk. 4, at der, så længe en  

 tvangsfiksering opretholdes, skal foretages fornyet lægelig vurdering af  

 spørgsmålet om fortsat anvendelse af tvangsfikseringen, så ofte som  

 forholdene  

 tilsiger det, dog mindst 4 gange i døgnet, efter at beslutningen om  

 anvendelse  

 af tvangsfiksering er truffet.
Disse tilsyn skal fordeles jævnt over døgnet.
 Denne obligatoriske efterprøvelse fritager ikke overlægen for det  

 overordnede ansvar for, at bl.a. tvangsfiksering ikke anvendes i videre  

 omfang  

 end højst nødvendigt, jf. lovens § 21, stk. 1. Den løbende  

 efterprøvelse efter denne bestemmelse skal således finde sted sideløbende med  

 den obligatoriske efterprøvelse efter lovens § 21, stk. 4.
 Hvis en tvangsfiksering udstrækkes i længere tid end 48 timer,  

 skal en læge, der ikke er ansat på det pågældende psykiatriske afsnit, hvor  

 indgrebet finder sted, foretage en vurdering af spørgsmålet om fortsat  

 anvendelse af tvangsfiksering, jf. lovens § 21, stk. 5. Den  

 eksterne  

 læge må ikke have ansvaret for behandlingen af patienten og heller ikke  

 ansættelsesmæssigt være underordnet den behandlende læge.
Lægen, der foretager den eksterne vurdering, skal være speciallæge  

 i psykiatri eller i børne- og ungdomspsykiatri.
En speciallæge i børne- og  

 ungdomspsykiatri kan således foretage vurdering på en voksenpsykiatrisk  

 afdeling, og en speciallæge i psykiatri kan foretage vurdering på en børne-  

 og  

 ungdomspsykiatrisk afdeling.
Den eksterne læge kan være ansat på et andet hospital, men kan  

 også være ansat på det hospital/den afdeling, hvor den fikserede patient er  

 indlagt.
Hvis der for eksempel er tale om en patient, der er indlagt på et  

 gerontopsykiatrisk afsnit, kan den eksterne efterprøvelse foretages af en  

 læge  

 ansat på et andet afsnit på hospitalets psykiatriske afdeling.
Det afgørende  

 er, at den eksterne læge ikke er ansat på det psykiatriske afsnit, hvor  

 indgrebet finder sted, og således ikke har ansvar for patientens behandling  

 og  

 heller ikke ansættelsesmæssigt er underordnet den behandlende læge.
Ved uenighed i bedømmelsen af, om der fortsat er behov for at opretholde  

 en tvangsfiksering, er den behandlende læges vurdering afgørende.
Uenighed  

 mellem de to lægers vurdering af situationen skal dog mundtligt og skriftligt  

 oplyses over for patienten og patientrådgiveren.
Vurderingen ved den eksterne læge skal foretages på baggrund af  

 lægens egen undersøgelse af patienten og kan således ikke foretages alene på  

 baggrund af en gennemgang af journalmateriale.
Lægens vurdering skal tilføres  

 patientens journal.
Den behandlende læge skal umiddelbart efter udløbet af de 48 timer,  

 jf. lovens § 21, stk. 5, sikre sig, at der tilkaldes en læge, der  

 kan  

 foretage den nævnte vurdering.
Hvis de 48 timer udløber sent om aftenen eller  

 om natten, kan tilkaldelsen af den eksterne læge foretages den følgende  

 morgen.  

 Yderligere udsættelse kan ikke ske pga. helligdage og i weekender.
 Hvis der ved tvangsfikseringen foruden bælte anvendes handsker,  

 hånd- eller fodremme, skal der ved vurderingerne, jf. § 21, stk. 4  

 og  

 5, i loven, tages særskilt stilling til den fortsatte anvendelse af disse  

 tvangsmidler.  

 Såfremt der hos en tvangsfikseret patient senere i forløbet anvendes remme  

 eller handsker, regnes 48-timers fristen fra den først iværksatte  

 foranstaltning.
6. Beskyttelsesfiksering Beskyttelsesfiksering med bløde stofbælter og lignende kan benyttes  

 for at hindre, at en patient utilsigtet udsætter sig selv for væsentlig fare.  

 Med henblik på at forhindre, at en patient kommer til skade ved  

 beskyttelsesfiksering, har ledelsen et ansvar for at sikre patienterne ved  

 anvendelse af CE-mærkede bælter, vejledning om brugen heraf til personalet  

 samt  

 ansvar for vurdering af, om en forsvarlig overvågning af patienten kan  

 etableres inden for afdelingens sædvanlige rutiner eller der skal være fast  

 vagt, så længe fikseringen varer.
7. Udskrivningsaftaler/koordinationsplaner Psykiatrilovens kapitel  

 4 a  

 indeholder særlige bestemmelser om den fortsatte behandling efter  

 udskrivning,  

 når det antages, at patienten efter udskrivning ikke selv vil søge den  

 behandling, herunder de sociale tilbud, der er nødvendige for patientens  

 helbred.
I disse tilfælde har den behandlingsansvarlige overlæge ansvaret  

 for,  

 at der indgås en udskrivningsaftale mellem patienten og den psykiatriske  

 afdeling samt de sociale myndigheder i kommunen, privatpraktiserende  

 sundhedspersoner  

 (fx praktiserende læger og praktiserende speciallæger) m.fl. om de  

 behandlingsmæssige og sociale tilbud til patienten.
Det kan dreje sig om  

 patienter med alvorlig sindslidelse, der udsættes for betydelig  

 helbredsforringelse ved ikke at modtage nogen form for behandlingsmæssig  

 eller  

 social støtte.
Der kan for eksempel være tale om patienter, der lider af  

 skizofreni og samtidigt har misbrugsproblemer eller store sociale problemer.
Udskrivningsaftalen skal indeholde en beskrivelse af patientens  

 aktuelle og forventede fremtidige behov for behandling og sociale tilbud.  

 Udskrivningsaftalen skal omfatte de behandlingsmæssige og sociale tilbud, som  

 vil være relevante for patienten samt angivelse af dato og tidspunkt for det  

 første møde hos vedkommende myndighed m.fl.
Aftalen skal så vidt muligt  

 tilgodese patientens ønsker.
Udskrivningsaftalen skal være tidsbegrænset, og  

 aftalen skal tages op til vurdering efter en bestemt angiven periode.
Det  

 skal  

 af udskrivningsaftalen fremgå, hvem der er ansvarlig for revurdering af  

 planen,  

 og hvem der er ansvarlig for opfølgning, således at patienten får de nævnte  

 tilbud.
Det skal endvidere fremgå, hvem der skal reagere, hvis aftalen ikke  

 overholdes.
I mange tilfælde har det distriktpsykiatriske center, det  

 opsøgende psykoseteam eller de sociale behandlingsinstitutioner erfaringer  

 med  

 disse patienter og vil på naturlig måde kunne inddrages i planlægningen.
Det  

 bør vurderes, hvordan den praktiserende læge på mest hensigtsmæssig måde kan  

 inddrages i denne proces, da et forudgående kendskab til patientens funktion  

 har en væsentlig indflydelse på elementerne af udskrivningsaftalen samt på  

 opfølgningen.
Ofte vil det distriktspsykiatriske center følge patienten efter  

 udskrivningen, og i disse situationer kan det derfor være hensigtsmæssigt, at  

 distriktspsykiatrisk center er ansvarlig for opfølgning af aftalen.
Såfremt patienten ikke vil medvirke til at indgå en  

 udskrivningsaftale, har overlægen ansvaret for, at den psykiatriske afdeling  

 i  

 samarbejde med de relevante myndigheder m.fl. udarbejder en koordinationsplan  

 for de behandlingsmæssige og de sociale tilbud til patienten.
Der stilles  

 samme  

 indholdsmæssige krav til en koordinationsplan som til en udskrivningsaftale,  

 der indgås med patientens medvirken.
Både for så vidt angår udskrivningsaftaler som koordinationsplaner  

 er der tale om, at den psykiatriske afdeling i samarbejde med relevante  

 myndigheder m.fl. gennem fælles konferenceaktivitet tilrettelægger de  

 fortsatte  

 behandlingsmæssige og sociale tilbud til patienten.
Disse tilbud kan ikke  

 gennemtvinges over for patienten.
 Såfremt en patient forlader afdelingen, uden at dette er aftalt på  

 forhånd og uden ønske om at vende tilbage, må det betragtes som et ønske om  

 udskrivning, og de beskrevne bestemmelser om udskrivningsaftaler og  

 koordinationsplaner kan derfor anvendes, hvis der skønnes at være behov for  

 det.  

 Afdelingen skal i så fald søge at opnå kontakt med patienten for at opnå  

 rimelige aftaler om forløbet.
Ved etablering af udskrivningsaftaler og koordinationsplaner kan  

 der i visse situationer videregives oplysninger om patientens rent private  

 forhold uden patientens samtykke.
Det drejer sig om oplysninger, der er  

 nødvendige for at kunne indgå og følge op på udskrivningsaftaler eller  

 koordinationsplaner.  

 Samarbejdet mellem psykiatriske afdelinger, relevante myndigheder m.fl.  

 forudsætter en udveksling af information om patienten, og det er derfor  

 tilladt  

 at videregive relevante oplysninger om patientens private forhold mellem  

 disse  

 forskellige instanser i det omfang, videregivelsen må anses for nødvendig for  

 iværksættelse  

 af og tilsyn med overholdelse af udskrivningsaftalen eller  

 koordinationsplanen.
8. Anbringelse af børn og unge i lukkede  

 afdelinger Det fremgår af FN´s Børnekonvention, at ethvert barn, der er  

 berøvet friheden, skal holdes adskilt fra voksne, medmindre en sådan  

 adskillelse ikke anses at tjene barnets tarv.
I de områder af landet, hvor der ikke er lukkede børne- og  

 ungdomspsykiatriske afdelinger, må det bero på en konkret vurdering, hvad der  

 tjener barnets tarv bedst.
En flytning af barnet eller den unge til en lukket  

 børne- eller ungdomspsykiatrisk afdeling i en anden del af landet  

 kan  

 udgøre en større belastning end  

 placering på en lukket voksenpsykiatrisk afdeling.
I en sådan konkret  

 vurdering  

 må indgå en række hensyn, bl.a. afstanden til en lukket børne- og  

 ungdomspsykiatrisk afdeling, længden af den forventede indlæggelsestid,  

 barnets  

 eller den unges behov for kontakt med forældre og pårørende samt vurdering  

 af,  

 hvorvidt den voksenpsykiatriske afdeling er egnet til at opfylde barnets  

 behov  

 for omsorg og pleje.
9. Husordener Det fremgår af psykiatrilovens § 2 a, at sygehusmyndigheden  

 har pligt til at sikre, at der på enhver psykiatrisk afdeling forefindes en  

 skriftlig husorden, som skal være tilgængelig for patienten, fx ved at den  

 ligger  

 fremme eller ved opslag i afdelingen.
Afdelingsledelsen skal sikre en  

 procedure, så enhver patient ved indlæggelsen får udleveret en husorden.
Ved udformning eller ændring af den skriftlige husorden skal  

 patienterne inddrages.
Med udgangspunkt i forholdene på den enkelte afdeling,  

 herunder patientsammensætningen, tilrettelægger overlægen, hvordan  

 inddragelsen  

 skal foretages.
En husorden skal indeholde generelle regler om patienternes  

 udfoldelsesmuligheder under indlæggelse, fx regler om adgangen til at  

 telefonere, regler om rygning i afdelingen, besøgsforhold, overvåget besøg  

 mv.,  

 samt om konsekvenserne af, at husordenen ikke overholdes.
Vurdering af hvilke  

 elementer husordenen skal indeholde, skal tage udgangspunkt i de konkrete  

 forhold på den enkelte afdeling.
Ved udformningen bør der rettes særlig  

 opmærksomhed mod de forhold, der på den enkelte afdeling har givet anledning  

 til tvivl og eventuelle konflikter, hvor der således er særlig grund til at  

 have synlige og klare retningslinjer.
10. Klageadgang I forbindelse med revision af psykiatriloven i 2006 blev  

 klagesystemet ændret.
 Til det psykiatriske patientklagenævn ved statsforvaltningen kan  

 indbringes klager over tvangsindlæggelse, tvangstilbageholdelse,  

 tilbageførsel,  

 tvangsbehandling, tvangsfiksering, anvendelse af fysisk magt,  

 beskyttelsesfiksering, anvendelse af personlige alarm- og pejlesystemer og  

 særlige dørlåse, personlig skærmning, der uafbrudt varer mere end 24 timer,  

 aflåsning af døre i afdelingen og aflåsning af patientstuer på  

 Sikringsafdelingen  

 under Psykiatrisk Center, Sygehus Vestsjælland.
 Klagen kan fremsættes af patienten eller af patientrådgiveren.  

 Klager patienten til personalet på afdelingen eller til sygehusmyndigheden,  

 skal klagen umiddelbart viderebringes til patientklagenævnet.
Patienten kan få indbragt det psykiatriske patientklagenævns  

 afgørelse om tvangsindlæggelse, tvangstilbageholdelse, tilbageførsel,  

 tvangsfiksering, beskyttelsesfiksering og aflåsning af døre i afdelingen for  

 domstolene.
Patientklagenævnet skal indbringe sagen for retten inden 5  

 hverdage,  

 efter at patienten eller patientrådgiveren har anmodet om det.
Patienten kan indbringe det psykiatriske patientklagenævns  

 afgørelser om tvangsbehandling, anvendelse af fysisk magt, personlige alarm-  

 og  

 pejlesystemer og særlige dørlåse, personlig skærmning, der uafbrudt varer  

 mere  

 end 24 timer og aflåsning af patientstuer på Sikringsafdelingen under  

 Psykiatrisk Center, Sygehus Vestsjælland til Sundhedsvæsenets  

 Patientklagenævn.  

 Det psykiatriske patientklagenævn skal efter anmodning indbringe afgørelserne  

 for Sundhedsvæsenets Patientklagenævn.
Disse afgørelser kan endvidere  

 indbringes for Sundhedsvæsenets Patientklagenævn af sygehusmyndigheden.
Klager over tvangsbehandling, der er tillagt opsættende virkning,  

 afgøres inden 7 hverdage efter klagens modtagelse.
I andre sager skal  

 patientklagenævnet træffe afgørelse hurtigst muligt.
Klager over  

 tvangsbehandling har opsættende virkning, medmindre omgående gennemførelse af  

 behandlingen er nødvendig for ikke at udsætte patientens liv eller helbred  

 for  

 væsentlig fare.
En klage har endvidere ikke opsættende virkning, hvis lægen  

 skønner, at omgående gennemførelse af behandlingen er nødvendig for at  

 afværge,  

 at patienten udsætter andre for nærliggende fare for at lide skade på legeme  

 eller helbred.
Som eksempler på situationer, hvor en klage ikke har opsættende  

 virkning på tvangsbehandling kan nævnes, at medicinering er nødvendig for, at  

 patienten ikke udsættes for væsentlig forværring af sygdommen.
Det kan for  

 eksempel være nødvendigt at iværksætte behandling, når patienten er i risiko  

 for at udvikle akut livstruende delir (fx i forbindelse med mani, andre  

 psykoser eller alkoholforgiftning), hvis behandlingen ikke bliver iværksat.  

 Af  

 andre eksempler kan nævnes tvangsernæring af en patient med livstruende  

 anorexi.
Endvidere kan der eksempelvis være situationer, hvor akut  

 medicinering  

 kan forhindre, at en patient udsætter andre for voldelige overgreb.
Patientrådgiveren og den læge, der har truffet beslutning om  

 tvangsindgrebet, skal så vidt muligt være til stede ved det psykiatriske  

 patientklagenævns sagsbehandling.
Nævnets møder skal som udgangspunkt  

 afholdes  

 på den psykiatriske afdeling, hvor patienten er eller har været indlagt.
Klager over anvendelse af tvang til gennemførelse af personlig  

 hygiejne og klager over undersøgelse af post, patientstuer og ejendele,  

 kropsvisitation samt beslaglæggelse af medikamenter, rusmidler og farlige  

 genstande mv. rettes til sygehusmyndigheden.
Sygehusmyndighedens afgørelse  

 kan  

 ikke indbringes for anden administrativ myndighed.
 Klager over den sundhedsfaglige behandling og pleje, som ikke  

 vedrører tvang i psykiatrien, indbringes for Sundhedsvæsenets  

 Patientklagenævn.
11. Lægeerklæringer til brug for  

 klagesagsbehandling En lægeerklæring til brug for behandling af klager over tvang i  

 psykiatrien skal indeholde sygehistorie, en beskrivelse af grundlaget for  

 diagnosen eller eventuelt tentative diagnoser, begrundelse for nødvendigheden  

 af at iværksætte de pågældende tvangsforanstaltninger samt for konsekvenserne  

 af ikke at iværksætte en tvangsforanstaltning.
Herunder kan inddrages  

 tidligere  

 erfaringer med patientens sygdom.
Erklæringen skal være så fyldestgørende, at patientklagenævnet  

 ikke skal indhente supplerende erklæringer, men skal samtidigt kun indeholde  

 de  

 oplysninger, der er nødvendige for, at patientklagenævnet kan træffe en  

 afgørelse.
Sammen med lægeerklæringen skal medsendes de relevante  

 tvangsprotokoller  

 og behandlingsplanen samt kopi af øvrige relevante dele af journalen.  

 Erklæringen  

 skal være underskrevet af den behandlingsansvarlige overlæge og skal  

 fremsendes  

 hurtigst muligt.
12. Ophævelse Vejledningen har virkning fra den 1. januar 2007 og erstatter  

 vejledning nr. 203 af 8. december 1998 om psykiatrilovens revision  

 (forhåndstilkendegivelser, behandlingsplaner, udskrivningsaftaler og  

 koordinationsplaner samt klagemuligheder mv. for patienter indlagt på  

 psykiatriske afdelinger).
 Samtidigt ophæves cirkulære nr. 202 af 8. december 1998 om  

 behandlingsplaner for patienter indlagt på psykiatriske afdelinger.
