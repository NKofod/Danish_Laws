 Det lokale nævn giver afslag på en ansøgning om sendetilladelse til  

 lokal radiovirksomhed udfra på forhånd fastlagte kriterier, da klagerens  

 programplaner i væsentligt omfang skønnes at svare til andre radioers.
 Udvalget fandt, at nævnets kriterier lå inden for lovens rammer.
Udvalget har på sit møde den 22. maj 1989 behandlet en klage af 13. april  

 1989 fra foreningen Ny Tid.
Klagen vedrører en afgørelse truffet af  

 Frederiksberg Lokalradio- og TV-nævn om afslag på foreningens ansøgning om  

 tilladelse til lokal radiovirksomhed.
Denne afgørelse er meddelt klageren i  

 en skrivelse af 11. april 1989. Det hedder i skrivelsen bl.a., at nævnet  

 finder, Frederiksberg i forvejen er dækket ind netop med den type programmer,  

 som foreningen angiver i sine programplaner.
Endvidere har nævnet ønsket en  

 vis begrænsning i antallet af tilladelseshavere.
Af foreningens klage fremgår det, at man anser sig som lige så berettiget  

 til en tilladelse som andre ansøgere er.
Endvidere anføres det, at der i  

 Københavns Kommune er præcedens for, at alle ansøgere skal have en  

 tilladelse.
I en udtalelse af 2. maj 1989 fra nævnet hedder det, at man forud for  

 indkaldelsen af ansøgninger vedtog en række principper for deres behandling,  

 herunder bl.a. at eksisterende stationer burde bibeholdes, med mindre deres  

 hidtidige virksomhed viste det modsatte, at tilstræbe størst mulig alsidighed  

 på frekvenserne, at afvise ansøgninger, såfremt man var dækket ind med hensyn  

 til de pågældende type programvirksomhed og at undgå at udstede for mange  

 tilladelser til en frekvens af hensyn til overskueligheden for lytterne.
Ud  

 fra disse principper besluttede nævnet at udstede 17 tilladelser på de to  

 frekvenser, heraf tre til nye ansøgere.
Endvidere gøres der opmærksom på, at  

 den samlede tid på den ene frekvens er reduceret som følge af delingen med  

 Rødovre.
Ud fra de anlagte kriterier blev klagerens ansøgning afslået, da  

 klagerens programplaner i væsentligt omfang skønnedes at svare til andre  

 radioers.
 Udvalget finder, at de af nævnet refererede kriterier ligger inden for  

 lovens rammer, og at der ikke er grundlag for at antage, at nævnet ved  

 udøvelsen af sit skøn ikke skulle have overholdt disse kriterier.
Udvalget vedr.
Lokal Radio og TV finder ikke grundlag for at tilsidesætte  

 nævnets afgørelse.
 Udvalgets afgørelse er enstemmig.
 Ingen.
