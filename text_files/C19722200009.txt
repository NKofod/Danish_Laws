(Til lærere, praktikledere og rektorer  

 ved børnehave- og fritidspædagogseminarierne) I.
Undervisningstimetallet.
 1. Det pligtige undervisningstimetal udgør for:
a.
Heltidsansatte lærere 880 timer årlig svarende til 22 timer ugentlig i  

 40 uger.
b.
Praktikledere 240 timer årlig svarende til 2 timer ugentlig pr. klasse  

 i 40 uger.
Der oprettes en fuld stilling som praktikleder for hver 3. klasse  

 på seminariet.
Timetallet for praktikledere, som ikke har fulde 3 klasser,  

 beregnes i forhold hertil.
c.
Rektorer 280 timer årlig svarende til 7 timer ugentlig i 40 uger.
 2. Det pligtige årlige timetal er fastsat under hensyn  

 til, at det påhviler seminariernes lærere, praktikledere og rektorer - udover  

 at tilrettelægge og gennemføre undervisningen samt foretage de foreskrevne  

 vurderinger af de studerendes standpunkt - at varetage en række opgaver uden  

 direkte forbindelse med undervisningen, derunder særlige samarbejdsopgaver,  

 bl.a. i form af deltagelse i de i undervisningsministeriets bekendtgørelse af  

 26. august 1971 nævnte råd og udvalg m.m., drøftelse og planlægning af  

 seminariets uddannelse uden for disse råd og udvalg, ligesom det påhviler dem  

 at yde de studerende faglig vejledning.
 3. Undervisningstimerne skal normalt være af 50  

 minutters varighed.
 4. Undervisningstimerne omfatter undervisningen i de  

 studerendes skemauger, studieuger og teoriindkald.
 5. I antallet af undervisningsuger - i alt 40 - indgår  

 for lærere, praktikledere og rektorer følgende:
 a. de ovenfor under 4 nævnte skemauger, studieuger og teoriindkald for de  

 studerende.
 b. 1 uge til studiebesøg, ekskursioner m.v.
c. 1 uge til medvirken i de i § 8 jfr. § 2, stk. 1 nr. 4 i  

 undervisningsministeriets bekendtgørelse af 4. juli 1970 om uddannelse af  

 børnehave- og fritidspædagoger omhandlede fællestimer, herunder gruppearbejde  

 og drøftelser med de studerende som forberedelse af fællestimer m.v.
Med  

 hensyn til fællesforelæsninger se nedenfor under II, nr. 3.
Den tid, der medgår til virksomhed under b og c, medregnes i lærernes og  

 praktikledernes pligtige årlige timetal med det gennemsnitlige ugentlige  

 timetal.
Dette gælder også, såfremt de pågældende er kvotalønnede.
d. 3 uger som eksaminator ved de afsluttende prøver.
Tiden medregnes i det  

 pligtige årlige timetal med 22 timer pr. uge.
For kvotalønnede lærere og  

 praktikledere medregnes tiden fuldt ud uanset de pågældendes  

 beskæftigelsesgrad.
e. indtil 1 uge til ledelse af studierejser, jfr. § 25 i  

 undervisningsministeriets bekendtgørelse af 4. juli 1970 om uddannelse af  

 børnehave- og fritidspædagoger.
Tiden medregnes indtil 22 undervisningstimer.  

 For rejser under 1 uge regnes med 4 1/2 time pr. dag.
Kvotalønnede får tiden  

 medregnet uanset deres beskæftigelsesgrad.
II.
Timeomregning.
 Det pligtige undervisningstimetal omregnes eller nedsættes efter følgende  

 regler:
 1. Studievejledning, efter § 22 i ministeriets  

 bekendtgørelse af 4. juli 1970 om uddannelse af børnehave- og  

 fritidspædagoger, uden for de studerendes skemabundne undervisningstimer: 3  

 studievejledningstimer regnes lig med 2 undervisningstimer.
 2. Undervisningstimer i tilknytning til de studerendes  

 udarbejdelse af speciale: 6 timer regnes lig med 7 undervisningstimer.
 3. Undervisning af flere klasser, årgangsforelæsninger  

 og undervisning i fællestimer regnes for den, der meddeler undervisningen  

 således, at 1 time regnes lig med 2 1/2 undervisningstime.
 4. Til seminariets disposition som vederlag for  

 hovedlærere, 0,25 undervisningstime årligt pr. studerende.
 5. Fra begyndelsen af den første måned, efter at den  

 pågældende er fyldt 60 år, ydes der heltidsansatte lærere, praktikledere og  

 rektorer aldersreduktion efter følgende skala:
III.
Overtimer.
Hvis løntimetallet overstiger det pligtige undervisningstimetal for  

 vedkommende lærer eller praktikleder, aflønnes de fremkomne overtimer efter  

 regler, der fastsættes herom.
Rektor får dog ikke betaling for overtimer.
IV.
Ikrafttrædelses- og overgangsbestemmelser.
 1. Cirkulæret har virkning fra 1. august 1970 for  

 lærere, som underviser under den 3-årige uddannelse efter loven af 21. maj  

 1969.
 2. For undervisning i forbindelse med afvikling af den  

 2-årige uddannelse efter bekendtgørelse af 12. juni 1961 og 22. februar 1962  

 gælder de hidtidige bestemmelser i ministeriets cirkulære af 22. september  

 1961, således at disse timer omregnes i forholdet 26:22 multipliceret med 40.
 Undervisningsministeriet, den 20. januar  

 1972.
 P.M.V.
 E.B.
Poul Mikkelsen fm.
