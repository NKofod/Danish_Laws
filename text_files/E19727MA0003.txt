 Der er rejst spørgsmål om, hvorvidt der skal beregnes merværdiafgift af  

 beløb, som en automobilforhandler opkræver hos kunden som betaling for  

 nummerplader ved salg af motorkøretøjer i indregistreret stand.
 Endvidere er rejst spørgsmål om, hvorvidt der skal svares merværdiafgift  

 af beløb, som en reparatør opkræver som betaling for nye nummerplader i  

 forbindelse med reparation af et beskadiget køretøj.
Automobilforhandlere leverer sædvanligvis såvel nye som brugte vogne til  

 kunderne i indregistreret stand.
Prisen for nummerpladerne debiteres kunden  

 enten indkalkuleret i posten "leveringsomkostninger" eller som en  

 særskilt regningspost.
Betalingen for nummerpladerne skal medregnes i køretøjernes  

 afgiftspligtige værdi, uanset om betalingen faktureres særskilt.
Betaling for  

 nummerpladerne skal ligeledes medregnes i den afgiftspligtige værdi for et  

 reparationsarbejde, når pladerne udskiftes som et led i reparationen.
Der er senere truffet afgørelse om, at udlæg for nummerplader i  

 forbindelse med reparation af biler kan holdes uden for den momspligtige  

 værdi Se også Mn.1017.
