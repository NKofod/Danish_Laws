Bekendtgørelse om ændring af bekendtgørelse om indberetning af tobaksvarer og urtebaserede rygeprodukter samt anmeldelse af nye kategorier af tobaksvarer m.v.1) § 1 I bekendtgørelse nr. 611 af 7. juni 2016 om indberetning af tobaksvarer og urtebaserede rygeprodukter samt anmeldelse af nye kategorier af tobaksvarer m.v., som ændret ved bekendtgørelse nr. 530 af 24. maj 2017, foretages følgende ændringer:
 1. Indledningen affattes således:
»I medfør af § 3, stk. 2, § 7, stk. 4, § 11, stk. 4, § 23, stk. 2, § 26, stk. 3, § 28, stk. 3, § 40, stk. 1 og 2, § 43, stk. 4 og 5, og § 44, stk. 2 og 3, i lov om tobaksvarer m.v., jf. lovbekendtgørelse nr. 1489 af 18. juni 2021, som ændret ved lov nr. 99 af 25. januar 2022, fastsættes efter bemyndigelse:« 2. § 18, stk. 1, affattes således:
»Sikkerhedsstyrelsen opkræver gebyrer hos fabrikanter og importører af tobaksvarer, jf. lovens § 43, stk. 1, jf. dog stk. 4.« 3. I § 18 indsættes efter stk. 1 som nyt stykke:
»Stk. 2. Det samlede gebyrbeløb til fordeling blandt fabrikanter og importører, jf. lovens § 43, stk. 1, offentliggøres på Sikkerhedsstyrelsens hjemmeside.« Stk. 2, 3 og 4 bliver herefter stk. 3, 4 og 5.
 4. I § 18, stk. 4, der bliver stk. 5, ændres »tobaksafgift« til: »punktafgift«.
 5. § 19 affattes således:
 »§ 19. Fabrikanter og importører skal indbetale et gebyr pr. produkt for anmeldelse af nye kategorier af tobaksvarer efter § 14, stk. 1, og indberetning af urtebaserede rygeprodukter efter § 16, stk. 1, og et gebyr pr. produkt for årlig opretholdelse af anmeldelsen og indberetningen, jf. dog stk. 2.
 Stk. 2. I de tilfælde, hvor en ny kategori af tobaksvarer efter en periode på markedet overgår til at blive omfattet af reglerne om punktafgift og herunder gebyrerne i § 18, er den pågældende tobaksvare herefter undtaget fra gebyret for opretholdelse.
 Stk. 3.  Gebyrets størrelse efter stk. 1 offentliggøres på Sikkerhedsstyrelsens hjemmeside.
Stk. 4. Fabrikanter og importører er forpligtet til årligt at opretholde anmeldelsen eller indberetningen.
Hvis anmeldelsen eller indberetningen for gebyrpligtige produkter ikke opretholdes, bortfalder den, jf. lovens § 26, stk. 1, og § 28, stk. 1, og produkter må ikke længere markedsføres i Danmark.
Produkterne vil herefter ikke fremgå af det offentlige register over produkter, der lovligt kan markedsføres.
 Stk. 5. Opretholdelsen, jf. stk. 4, skal ske digitalt efter Sikkerhedsstyrelsens anvisninger.
Stk. 6. Gebyrer efter stk. 1 fastsættes, så der sikres samlet økonomisk balance mellem gebyrindtægterne og omkostningerne ved Sikkerhedsstyrelsens varetagelse af ordningen.« 6. § 20 affattes således:
 »§ 20. Gebyrer efter § 19, stk. 1, indbetales digitalt til Sikkerhedsstyrelsen.
 Stk. 2. Gebyret for anmeldelsen skal indbetales inden sagsbehandling af anmeldelsen påbegyndes, jf. § 14, stk. 2. Gebyret dækker perioden fra anmeldelsen eller indberetningen og frem til og med den 31. december i det pågældende år. Årsgebyret opgøres forholdsmæssigt for perioden.
Stk. 3. Gebyret for indberetningen indbetales i forbindelse med sagsbehandlingen af indberetningen.
Gebyret dækker perioden fra indberetningen og frem til og med den 31. december i det pågældende år. Årsgebyret opgøres forholdsmæssigt for perioden.
 Stk. 4. Gebyret for opretholdelse af anmeldelsen eller indberetningen indbetales én gang årligt og forfalder til betaling hvert år den 1. januar i forbindelse med den årlige opretholdelse, jf. § 19, stk. 5.
Stk. 5. Gebyrer refunderes ikke, hvis fabrikanten eller importøren trækker sin anmeldelse eller indberetning tilbage inden udløbet af det år, der er betalt for.« § 2 Bekendtgørelsen træder i kraft den 1. april 2022.
Sikkerhedsstyrelsen, den 28. februar 2022 Lone Saaby / Line Nørholm 1) Bekendtgørelsen har som udkast været notificeret i overensstemmelse med Europa-Parlamentets og Rådets direktiv 2015/1535/EU om en informationsprocedure med hensyn til tekniske forskrifter samt forskrifter for informationssamfundets tjenester (kodifikation).
