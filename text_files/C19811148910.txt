 Vedlagt fremsendes oversigt over en række væsentlige bestemmelser, der  

 indeholder krav om erklæringer og tilladelser m.v. ved tinglysning.
 Det bemærkes, at oversigten, der alene har vejledende karakter, er  

 ajourført pr. 1. oktober 1981.
 P.M.V.
 E.B.
Fr.
Chr.
Schydt Bilag Oversigt over en række væsentlige bestemmelser, der indeholder krav om  

 erklæringer og tilladelser m.v. ved tinglysning.
I Adkomstdokumenter.
II Brugsrettigheder, servitutter m.v.
III Panterettigheder.
 I Adkomstdokumenter.
 1. Ejendomsværdipåtegning.
 Lov om stempelafgift, jfr. lovbekendtgørelse nr. 5 af 5. januar 1978, §  

 38.
Påtegning om ejendomsværdien eller om, at ejendommen ikke er selvstændigt  

 vurderet.
Såfremt ejendommen ikke er selvstændigt vurderet, skal dokumentet  

 indeholde erklæring fra parterne om ejendommens værdi, jfr. § 34, stk. 2.
 2. Arealangivelse.
 Lov nr. 43 af 20. februar 1969 om bortfald af hartkorn og matrikelskyld, §  

 4.
 Angivelse af areal for hvert matrikelnummer.
 3. Skoverklæring.
 Lov om skove, jfr. lovbekendtgørelse nr. 231 af 4. maj 1979, § 10, stk. 3.
 Erkæring fra sælgeren om, hvorvidt der findes skov eller fredskovspligtig  

 grund på ejendommen.
 4. Ejerlejligheder.
 5. Anpartsoverdragelser.
Lov nr. 239 af 8. juni 1979 som ændret ved lov nr. 486 af 5. november 1980  

 om andelsboligforeninger og andre boligfælleskaber § 17, jfr.  

 justisministeriets bekendtgørelse nr. 24 af 22. januar 1980 om ændring af  

 bekendtgørelse om tinglysning.
Erklæringer.
 6. Udstykning m.v. uden for Københavns og  

 Frederiksberg kommuner.
 Lov om udstykning og sammenlægning m.m. af faste ejendomme, jfr.  

 lovbekendtgørelse nr. 6 af 7. januar 1977.
 Påtegning fra skattemyndigheden om, at det solgte areal ikke udgør en del  

 af en samlet fast ejendom, jfr. udstykningslovens § 11 B og landbrugslovens §  

 2, stk. 2.
 Aftalen der går ud på at fastslå eller forandre skel mellem faste  

 ejendomme, må ikke tinglyses uden landbrugsministeriets samtykke, jfr.  

 udstykningslovens § 36, stk. 1.
 Dokumenter angående ejendomshævd kan ikke tinglyses, før det ved hævden  

 vundne areal enten er særskilt matrikuleret eller i matriklen er henlagt  

 under den ejendom, hvortil det faktisk hører, jfr. udstykningslovens § 36,  

 stk. 2.
 7. Udstykning i København og Frederiksberg kommuner.
 8. Landbrugsejendomme.
 Bekendtgørelse nr. 650 af 15. december 1978 om dokumentation ved  

 tinglysning af dokumenter vedrørende landbrugsejendomme.
 Bekendtgørelsen indeholder bl.a. regler om attestation, erklæring eller  

 tilladelse ved lysning af adkomster for personer eller selskaber.  

 Bekendtgørelsen indeholder endvidere regler om tinglysning med frist og om  

 afvisning.
 9. Landbrugsejendomme med tinglyst forkøbsret for  

 staten.
 Lov om statens fremskaffelse af jord og udlån til jordbrugsmæssige formål  

 m.m., jfr. lovbekendtgørelse nr. 396 af 23. juli 1974, § 22.
 10. Ejendomme med tinglyst forkøbsret for staten efter  

 lov om erhvervelse af fast ejendom til fritidsformål.
 Lov nr. 230 af 7. juni 1972 om erhvervelse af fast ejendom til  

 fritidsformål, som ændret ved lov nr. 288 af 26. juni 1975, §§ 4-6.
 11. Arbejderboliger på landet.
 Lov om arbejderboliger på landet, jfr. lovbekendtgørelse nr. 353 af 26.  

 juni 1975, § 21, stk. 1 og 2.
 Disse ejendomme må ikke udstykkes, sammenlægges med anden jord eller  

 magelægges med anden jord uden landbrugsministeriets tilladelse.
 Bestemmelsen indeholder endvidere regler om erklæringer ved salg.
 12. Personer og selskaber m.v., som kun med  

 justitsministeriets tilladelse kan erhverve adkomst på fast ejendom her i  

 landet.
 Lov nr. 344 af 23. december 1959 om erhvervelse af fast ejendom, som  

 ændret ved lov nr. 129 af 13. april 1962.
 Efter loven kan personer, der ikke har bopæl i Danmark og som ej heller  

 tidligere har haft bopæl her i landet i et tidsrum af ialt 5 år kun med  

 justitsministeriets tilladelse erhverve adkomst på fast ejendom her i landet.  

 Det samme gælder selskaber m.v., der ikke har hjemsted i Danmark, samt  

 udenlandske offentlige myndigheder.
 Undtaget fra loven er i medfør af § 2 erhvervelse ved arv, overdragelse  

 til hensidden i uskiftet bo, ved deling af fællesbo eller ved gave fra  

 slægtningen i ret op- og nedstigende linie.
 Loven gælder ikke for EF-statsborgere og EF-selskaber, når erhvervelsen  

 tilsigter helårsbolig eller virksomhed, der omfattes af den under punkt 13  

 nævnte bekendtgørelse.
 Der henvises endvidere til tinglysningscirkulærets §§ 47 og 48 om  

 indberetningspligt til justitsministeriet.
 13. EF-statsborgere og EF-selskaber.
 Bekendtgørelse nr. 593 af 20. december 1972 om ændring af lov om  

 erhvervelse af fast ejendom for så vidt angår visse EF-statsborgere og  

 EF-selskaber m.v. som ændret ved bekendtgørelse nr. 549 af 17. oktober 1973.
 Erklæringer - jfr. i øvrigt punkt 12.
 14. Selskabers erhvervelse af fast ejendom.
 Bekendtgørelse nr. 182 af 29. marts 1973 om dokumentation og  

 indberetningspligt ved tinglysning af dokumenter vedrørende fast ejendom for  

 selskaber m.fl., jfr. §§ 8 og 11 i lov om sommerhuse og campering m.v., jfr.  

 lovbekendtgørelse nr. 495 af 19. september 1975.
 Erklæringer.
 15. Umyndiges køb og salg af fast ejendom.
 Bekendtgørelse nr. 329 af 16. september 1966, om værgers beføjelser og  

 pligter, som ændret senest ved bekendtgørelse nr. 478 af 18. september 1981,  

 § 13.
 Værgen skal indhente statsamtets samtykke til dispositionen.
 16. Menighedsråds køb og salg af fast ejendom.
 Lov om folkekirkens lønningsvæsen m.m., jfr. lovbekendtgørelse nr. 384 af  

 25. august 1980, § 12.
 Kirkeministeriet (eventuelt stiftsøvrigheden) skal godkende dispositionen.
 II Brugsrettigheder, servitutter m.v.
 1. Kommuneplanlægningsloven.
 Lov nr. 287 af 26. juni 1975 om kommuneplanlægning § 36.
 Kommunalbestyrelsens godkendelse af servitutbestemmelser om forhold,  

 hvorom der kan optages bestemmelser i en lokalplan, jfr. § 18.
 2. Stedbestemte vejrettigheder.
 Lov nr. 143 af 13. april 1938 om private vejrettigheder § 3, stk. 2.
 Såfremt der i et servitutdokument om en stedbestemt vejret ikke henvises  

 til matrikelkortets angivelse af vejens beliggenhed, skal vejen af en  

 landinspektør være indtegnet på en kopi af matrikelkortet, der skal medfølge  

 ved dokumentets indlevering til tinglysning.
 3. Landbrugsejendomme.
Bekendtgørelse nr. 650 af 15. december 1978 om dokumentation ved  

 tinglysning af dokumenter vedrørende landbrugsejendomme.
 Bekendtgørelsen indeholder bl.a. regler om erklæringer eller tilladelser  

 ved tinglysning af brugskontrakter m.v. samt regler om tinglysning med frist  

 og om afvisning.
 4. Brugskontrakter vedrørende en del af en samlet fast  

 ejendom.
 Lov om udstykning og sammenlægning m.m. af faste ejendomme, jfr.  

 lovbekendtgørelse nr. 6 af 7. januar 1977, § 11 C, stk. 1.
 Brugskontrakter - bortset fra aftægtskontrakter og kontrakter angående  

 tørveskær, grusgravning, kalknedbrydning eller anden begrænset udnyttelse -  

 vedrørende en del af en samlet fast ejendom eller af et umatrikuleret areal  

 uden for København og Frederiksberg må ikke være indgået for længere tid end  

 10 år.
 5. Brugskontrakter af længere varighed end 10 år.
 Lov om udstykning og sammenlægning m.m. af faste ejendomme, jfr.  

 lovbekendtgørelse nr. 6 af 7. januar 1977, § 11 C, stk. 2.
 Alle brugskontrakter af længere varighed end 10 år skal have påtegning fra  

 ejendomsskattekontoret om, at arealet ikke udgør en del af en samlet fast  

 ejendom.
 6. Grundbyrder.
 Lov nr. 505 af 28. september 1918 om afløsning af grundbyrder § 7.
 Ensidige grundbyrdedokumenter, der ikke indeholder opsigelses- og  

 kapitaliseringsbestemmelser i debitors favør, skal afvises fra tinglysning.
 7. Servitutter, bortforpagtning og bortleje vedrørende  

 umyndiges ejendomme.
 Som under I pkt. 15.
 8. Menighedsråds bortforpagtning.
 Lov om folkekirkens lønningsvæsen m.m., jfr. lovbekendtgørelse nr. 320 af  

 26. juni 1970, § 14, stk. 2.
 Forpagtningskontrakter skal godkendes af provstiudvalget.
 9. Deklarationer om fredning efter sandflugtsloven.
 Bekendtgørelse nr. 271 af 19. juni 1979 om sandflugtens bekæmpelse § 8 og  

 § 9. Ved udstykning af en af fredning omfattet ejendom afgiver  

 sandflugtskommissionen på begæring erklæring om, hvorvidt fredningen helt  

 eller delvis omfatter de enkelte parceller, jfr. § 8, stk. 7.
 10. Vandforsyningsanlæg.
 Erklæringer vedrørende vandforsyningsanlæg, jfr. § 43 bekendtgørelse nr 3.  

 af 4. januar 1980 om vandindvinding og vandforsyning.
 11. Spildevand.
 Bekendtgørelse nr. 139 af 15. april 1980 om afledning af spildevand til  

 jorden § 14.
 Hvis et anlæg efter denne bekendtgørelse placeres på fremmed ejendom, skal  

 anlægget sikres ved tinglyst deklaration.
 12. Sanering.
 Bekendtgørelse nr. 89 af 24. februar 1981 § 13, stk. 3.
 Kommunalbestyrelsen lader saneringsplan tinglyse.
 13. Jordvarmeanlæg.
 Bekendtgørelse nr. 522 af 2. december 1980 om etablering af jordvarmeanlæg  

 (varmeslanger i jord) § 18, hvorefter anlægget skal sikres ved tinglyst  

 deklaration, såfremt det placeres på fremmed ejendom.
 III Panterettigheder.
 1. På uudstykket parcel.
 Lov om udstykning og sammenlægning m.m. af faste ejendomme, jfr.  

 lovbekendtgørelse nr. 6 af 7. januar 1977, § 11.
 Pantebrev angående en del af en samlet fast ejendom eller af et  

 umatrikuleret areal må ikke indføres endeligt i tingbogen, forinden der  

 foreligger approbation på frastykning af den pågældende del.
 2. Grundforbedringslån.
 Lov nr. 166 af 29. marts 1974 om grundforbedringslån, som ændret ved lov  

 nr. 473 af 14. september 1977, § 2.
 Jordbrugskommissionens godkendelse skal være påtegnet pantebrevet, der  

 herefter kan tinglyses med fortrinsret.
 3. Høstpantebreve.
 Lov nr. 50 af 14. februar 1951 om fortrinsret i høsten som ændret ved lov  

 nr. 537 af 17. november 1976.
 Erklæring fra udstederen om, at den bestilte mængde af såsæd, frø,  

 kunstgødning og læggekartofler vil blive tilført ejendommen og udelukkende  

 anvendt på dens jorder, jfr. § 3.
 Bestemmelsen indeholder nærmere regler for forpagterens eller lejerens  

 udstedelse af høstpantebreve, der bl.a. kræver samtykke fra ejendommens ejer.
 4. Lån i salgsafgrøder.
 Lov nr. 242 af 8 juni 1966 om belåning af salgsafgrøder § 2.
Erklæring fra udsteder om lånets anvendelse samt dokumentation ved  

 pantebrevets anmeldelse til tinglysning for, at meddelelse om pantebrevets  

 udstedelse er tilsendt samtlige panthavere i ejendommen.
Hvis pantebrevet er  

 udstedt af en forpagter, skal det tillige dokumenteres, at meddelelse om  

 pantebrevets udstedelse er tilsendt ejendommens ejer.
 5. Umyndiges pantsætning af fast ejendom.
 Som under I pkt. 15.
 6. Menighedsråds pantsætning af fast ejendom.
 Som under I pkt. 16.
 7. Tilbagebetaling af ydelser efter lov om social  

 bistand.
 Lov nr. 333 af 19. juni 1974 om social bistand, som senest ændret ved lov  

 nr. 258 af 16. juni 1980. Ifølge § 25, stk. 2, kan tilbagebetalingskravet  

 (efter stk. 1) sikres ved, at det sociale udvalg lader meddelelse herom  

 tinglyse som hæftelse på den faste ejendom med oprykkende prioritet efter  

 foranstående hæftelser eller ved tinglysning af skadesløsbrev.
 8. Tvungen administration af udlejningsejendomme.
Lov nr. 484 af 5. november 1980 om tvungen administration af  

 udlejningsejendomme § 2, stk. 3 vedrørende gyldigheden af beslutning om  

 tvungen administration overfor 9. Realkreditinstitutlån.
Henstandslån til landmænd.
 Lov om realkreditinstitutter, jfr. lovbekendtgørelse nr. 364 af 6. august  

 1980, som ændret ved bekendtgørelse nr. 481 af 5. november 1980. Vedrørende  

 henstandslån til landmænd efter § 23 a, er det i § 23 d, nr. 3, 2. punktum,  

 bestemt, at uanset reglen i tinglysningslovens § 15 a, stk. 1, rykker  

 panteretten uden særskilt påtegning tilbage for panterettigheder, der  

 tinglyses til sikkerhed for lån, der ydes af et realkreditinstitut eller  

 Dansk Landbrugs Realkreditfond.
