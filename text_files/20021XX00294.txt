Skriftlig fremsættelse (12. marts 2003) Integrationsministeren  

  

 (Bertel Haarder):
 Herved tillader jeg mig for Folketinget at fremsætte:
Forslag til lov om  

 ændring af integrationsloven og udlændingeloven (Lovforslag nr.
L 174).
 Forslaget om ændring af integrationsloven skal ses som en  

 videreførelse af første fase af integrationslovens revision (lov nr. 1043 af  

 17. december 2002), der bl.a. indeholdt bestemmelser om anvisning af boliger  

 til flygtninge, kommunalt samarbejde på integrationsområdet, integrationsråd  

 og  

 udvidelse af danskundervisningens udbyderkreds m.v.
 Forslaget skal endvidere ses i sammenhæng med forslag til  

 lov om en aktiv beskæftigelsesindsats, der fremsættes samtidig med nærværende  

 lovforslag, samt forslag til lov om danskuddannelse til voksne udlændinge  

 m.fl.  

 (L 158) og forslag til lov om ændring af udlændingeloven (L 157), der blev  

 fremsat den 29. januar 2003.
 Med lovforslaget gennemføres bl.a. de forslag på  

 integrationsområdet, som indgår i regeringens aftale om integration af 24.  

 maj  

 2002 med arbejdsmarkedets parter og de kommunale parter og aftalen af 7.  

 oktober 2002 med Socialdemokraterne, Dansk Folkeparti, Det Radikale Venstre  

 og  

 Kristeligt Folkeparti om  Flere i arbejde .
 Følgende hovedelementer indgår i forslaget om ændring af  

 integrationsloven:
 1.  

 	  

      

 Ændring af  

 integrationslovens formålsbestemmelse.
 2.  

 	  

      

 Indsættelse af en  

 bestemmelse der udtrykkeligt fastslår, at en kommunalbestyrelse kan behandle  

 sager om hjælp efter integrationsloven til enkeltpersoner.
3.  

 	  

      

 Udmøntning af  

 aftalen om integration med arbejdsmarkedets og de kommunale parter og af  

 aftalen om  Flere i arbejde  med henblik på at sikre, at udlændinge, der ikke  

 har et arbejde, trinvist kan blive opkvalificerede til arbejdsmarkedet  

 baseret  

 på en fleksibel kombination af danskuddannelse, anden uddannelse og  

 virksomhedspraktik.
Mulighed for tilbud om fagspecifik danskundervisning som  

 led i aktive tilbud.
 4.  

 	  

      

 Udmøntning af  

 aftalen om integration med arbejdsmarkedets og de kommunale parter og af  

 aftalen om  Flere i arbejde  med henblik på at sikre, at udlændinge, der  

 modtager introduktionsydelse, og som ikke har problemer ud over ledighed, er  

 aktivt arbejdssøgende og tilmeldes arbejdsformidlingen.
 5.  

 	  

      

 Udmøntning af  

 aftalen om integration med arbejdsmarkedets og de kommunale parter med  

 henblik  

 på at give mulighed for, at kommunalbestyrelsen kan give udlændinge, der ikke  

 modtager introduktionsydelse (f.eks. familiesammenførte udlændinge), tilbud  

 som  

 led i introduktionsprogrammet med henblik på at bringe dem i beskæftigelse.
6.  

 	  

      

 Ændring af  

 integrationslovens regler om finansiering af kommunernes integrationsindsats,  

 sådan at kommunerne i højere grad tilskyndes til at tilbyde erhvervsrettede  

 introduktionsprogrammer med henblik på hurtigt at få udlændinge i  

 beskæftigelse.
Der foreslås endvidere regler om resultatstyring af  

 kommunernes  

 integrationsindsats.
 7.  

 	  

      

 Øvrige ændringer af  

 integrationslovens regler om introduktionsprogrammet udover, hvad der følger  

 af  

 pkt. 3-5 ovenfor, og af integrationslovens sanktionsregler blandt andet som  

 følge af forslag til lov om danskuddannelse til voksne udlændinge m.fl. og  

 forslaget  

 om en ændret finansiering af kommunernes integrationsindsats.
8.  

 	  

      

 Ændring af  

 integrationslovens regler om udmelding af landstal i forbindelse med  

 boligplacering af flygtninge og om fristen for indgåelse af aftaler om  

 amtskvoter.
Udlændingestyrelsen skal for fremtiden kun udmelde landstal for  

 ét  

 år ad gangen, ligesom der fastsættes en grænse på 50 pct. for, hvor stort  

 udsvinget i antallet af flygtninge, der forventes boligplaceret, skal være,  

 før  

 landstallet skal ændres.
Fristen for indgåelse af aftaler om amtskvoter  

 forkortes.
 9.  

 	  

      

 Indsættelse af en  

 bestemmelse om, hvilken kommunalbestyrelse der efter integrationsloven har  

 ansvaret for udlændinge, der er varetægtsfængslede eller indsat til afsoning  

 i  

 fængsel eller arresthus.
 10.  

 	  

    

 Mulighed for, at  

 afgørelse om visitering af uledsagede mindreårige asylansøgere i særlige  

 tilfælde kan træffes efter meddelelse af opholdstilladelse, hvilket skal  

 sikre,  

 at den pågældende, hvor det findes påkrævet, skal kunne inddrages i videre  

 omfang i afgørelsen om visitering til en kommune.
 Forslaget om ændring af udlændingeloven, der er en  

 udmøntning af regeringens integrationsudspil  På vej mod en ny  

 integrationspolitik  af 5. marts 2002, giver mulighed for, at udlændinge, der  

 har gjort en vellykket indsats for at blive integreret i det danske samfund,  

 kan opnå tidsubegrænset opholdstilladelse på et tidligere tidspunkt, end det  

 ellers er muligt.
 Forslaget indebærer, at en udlænding, som i de sidste tre år  

 har været fast tilknyttet arbejdsmarkedet som lønmodtager eller selvstændig  

 erhvervsdrivende her i landet og må antages fortsat at være dette, og som i  

 de  

 sidste tre år ikke har modtaget hjælp efter lov om aktiv socialpolitik eller  

 integrationsloven, kan opnå tidsubegrænset opholdstilladelse som udgangspunkt  

 efter fem års lovligt ophold her i landet, hvis den pågældende har opnået en  

 væsentlig tilknytning til det danske samfund.
