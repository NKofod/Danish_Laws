(Teknisk forskrift 3.5.03-2) I medfør af §10, stk. 2 i lov nr. 394 af 13. juni om erhvervsfremme samt  

 §1 i Industriministeriets bekendtgørelse nr. 73 af 30. januar 1992 om  

 henlæggelse af visse beføjelser til Industri- og Handelsstyrelsen fastsættes:
 1. Gyldighedsområde.
 Denne tekniske forskrift finder anvendelse på alle akkrediterede  

 laboratorier, hvis akkrediteringsområde omfatter teknisk prøvning på området  

 ikke-destruktiv prøvning (NDT).
 2. Formål.
 Forskriften fastlægger indenfor sit gyldighedsområde, hvorledes  

 laboratorierne skal opfylde de nedenfor nævnte krav i DS/EN45001:
 - kap. 5.1 Ledelse og organisation.
 - kap. 5.2 Personale, vedrørende operatørernes og de  

 underskriftsberettigedes tekniske viden og erfaring.
- kap. 5.3 Lokaler og udstyr.
Rådighed, vedrørende brug af udstyr som ikke  

 er laboratoriets ejendom.
 - kap. 5.4.2 Kvalitetssystem, vedrørende operationelle og funktionelle  

 opgaver, som har betydning for kvaliteten, så den enkelte person kender  

 omfanget af og grænserne for sit ansvar.
 - kap. 5.4.3 Prøvningsrapporter, vedrørende personer, som påtager sig det  

 tekniske ansvar for prøvningsrapporten.
 - kap 5.4.4 Registreringer.
 3. Reference.
 Dokumentet kan rekvireres hos NORDTEST sekretariatet, postbox 111,  

 SF-02101 Esbo, Finland.
 4. Definitioner.
Ved ikke-destruktiv prøvning forstås i denne forskrift følgende typer af  

 prøvning: Radiografiundersøgelse Ultralydundersøgelse  

 Hvirvelstrømsundersøgelse Magnetpulverprøvning Prøvning med penetrant  

 (kapillarfarveprøvning) Høj- lavvakuum-læksøgning En operatør med certifikat på niveau III har en uddannelse på et højere  

 niveau end en operatør med et niveau II certifikat.
 5. Krav til laboratoriets tekniske kompetence.
 5.1 Prøvningspersonale (Operatører).
 Laboratoriet skal for den enkelte prøvningstype (jf. afsnit 4) foruden en  

 operatør med NORDTEST-certifikat, niveau III (se ref. (I) have mindst en  

 operatør med NORDTEST-certifikat, niveau II eller III.
Prøvning skal foretages af operatører med NORDTEST-certifikat, niveau II  

 eller III.
Akkrediterede radiografiundersøgelser, bortset fra filmbedømmelse,  

 kan dog udføres af operatører med NORDTEST-certifikat, niveau I.
 Operatører med NORDTEST-certifikat kan erstattes med operatører med et  

 tilsvarende certifikat under forudsætning af, at dette certifikat indsendes  

 til og kan godkendes af DANAK.
 5.2 Kvalitetssystem.
 Kvalitetssystemet skal omfatte operationelle og funktionelle procedurer  

 for alle operatører.
 5.3 Underskriftsberettiget.
 En godkendelse som underskriftsberettiget på akkrediterede  

 prøvningsrapporter forudsætter et NORDTEST-certifikat, niveau III.
 5.4 Registreringer.
Laboratoriet skal registrere operatørernes kvalifikationer og til hvilke  

 opgaver og i hvilket omfang, de har været anvendt.
Disse registreringer skal  

 løbende ajourføres.
 For udstyr som ikke er laboratoriets eget, skal der på laboratoriet  

 opbevares dokumentation for, at udstyret på anvendelsestidspunktet opfylder  

 akkrediteringsordningens krav til vedligeholdelse og kalibrering af udstyret.  

 Denne dokumentation skal omfatte kopi af kalibreringscertifikater og en  

 ajourført udstyrsjournal som beskriver udstyrets anvendelse og gennemførte  

 kontrolprocedurer siden sidste kalibrering, og inden den aktuelle anvendelse.
 5.5 Organisation.
 Det kræves at et akkrediteret laboratorium er registreret som:  

 »NORDTEST Accepted Test-Centre« (se ref (1)).
 6. Ikrafttræden.
 Denne tekniske forskrift træder i kraft den 26. august 1993 og erstatter  

 tidligere forskrift af 7. april 1993.
