Bekendtgørelse  

 om styrelse af Glas- og Keramikskolen på Bornholm I medfør af § 11, stk. 1, i lov nr. 289 af 27. april 1994  

 om videregående kunstneriske uddannelsesinstitutioner under  

 Kulturministeriet, som ændret ved lov nr. 142 af 17. marts 1999,  

 fastsættes:
Rektor § 1. Glas- og Keramikskolen på Bornholm  

 ledes af en rektor, der har det overordnede ansvar for skolens  

 virksomhed.
 Stk. 2. Rektor er ansvarlig for den daglige ledelse af skolens  

 administration og personale.
 § 2. Rektor træffer afgørelse i alle  

 sager, som ikke ved lov, andre retsregler eller bestemmelser i denne  

 bekendtgørelse er henlagt til andre.
 Stk. 2. Rektor kan pålægge såvel  

 skolerådet som en eller flere af skolens ansatte at drøfte og  

 afgive udtalelse om emner af betydning for skolen.
 Stk. 3. Rektor udpeger en stedfortræder, som varetager  

 rektors opgaver i tilfælde af rektors forfald.
 § 3. Rektor ansættes af kulturministeren  

 efter indhentet udtalelse af skolerådet om de kvalifikationer, som  

 rektor bør besidde.
 Stk. 2. Kulturministeren kan beslutte, at ansættelsen  

 sker på tidsbegrænsede vilkår.
Skolerådet § 4. Skolerådet er skolens kollegiale  

 organ.
 Stk. 2. Skolerådet drøfter og afgiver udtalelse  

 til rektor om:
1)	skolens langsigtede virksomhed og udvikling, 2)	skolens organisation og struktur, 3)	studieordning og undervisningsplan, 4)	skolens budget og 5)	forslag til retsregler, som har betydning for skolen.
 Stk. 3. Skolerådet kan i øvrigt drøfte  

 alle sager, som har væsentlig betydning for skolens organisation og  

 virksomhed.
 Stk. 4. Skolerådet kan nedsætte udvalg til  

 behandling af bestemte sager samt udpege repræsentanter fra skolen til  

 udvalg, råd og lignende.
 Stk. 5. I de tilfælde, hvor de drøftede sager  

 endeligt skal afgøres af Kulturministeriet, forelægger rektor  

 skolerådets vedtagne indstillinger for ministeriet.
 Stk. 6. Skolerådet fastsætter selv sin  

 forretningsorden.
 § 5. Skolerådet, der består af 1  

 formand og 9 medlemmer, sammensættes på følgende  

 måde:
 1)	rektor er født formand.
 2)	2 medlemmer som repræsentanter for lærergruppen, hvoraf  

 1 medlem repræsenterer glaslinien og 1 medlem repræsenterer  

 keramiklinien.
 3)	2 medlemmer som repræsentanter for de studerende, hvoraf 1  

 medlem repræsenterer glaslinien og 1 medlem repræsenterer  

 keramiklinien.
 4)	1 medlem som repræsentant for det teknisk/administrative  

 personale.
 5)	1 medlem udpeget af Bornholms Amt.
 6)	1 medlem udpeget af Nexø Kommune.
 7)	1 medlem udpeget af Danske Kunsthåndværkere.
 8)	1 medlem udpeget af Danske Designere.
Stk. 2. De eksterne medlemmer udpeges for en periode på  

 2 år.
Repræsentanterne for lærergruppen, de studerende og  

 det teknisk/administrative personale vælges for 1 år ad gangen.  

 Repræsentanter for lærergruppen vælges af og blandt skolens  

 fastansatte lærere samt timelærere med ansættelse for et  

 undervisningsår.
Repræsentanter for de studerende vælges af  

 og blandt skolens studerende.
Repræsentanten for det  

 teknisk/administrative personale vælges af og blandt skolens  

 teknisk/administrative personale.
Repræsentanten for Danske  

 Kunsthåndværkere vælges blandt kunsthåndværkere  

 bosat på Bornholm.
Stk. 3. Genvalg kan finde sted.
For hvert medlem af  

 skolerådet, bortset fra rektor, vælges en suppleant.
Valget  

 finder sted umiddelbart efter undervisningsårets start.
 Stk. 4. Rektor fastsætter regler om valg til  

 skolerådet, jf. § 4, stk. 2, nr. 5.
§ 6. Skolerådet afholder møde  

 så ofte rektor finder anledning hertil, dog mindst 4 gange  

 årligt.
Rektor indkalder til møde, når mindst 4 medlemmer  

 skriftligt anmoder herom.
Stk. 2. Skolerådet er beslutningsdygtigt, når  

 5 af dets medlemmer er til stede.
Beslutninger træffes ved almindeligt  

 stemmeflertal.
Er stemmerne lige, er rektors stemme afgørende.
 Stk. 3. I tilfælde af rektors forfald, deltager rektors  

 stedfortræder med rektors beføjelser i skolerådets  

 møder.
 Stk. 4. Rektor kan bestemme, at andre kan deltage i  

 skolerådets møder uden stemmeret.
Særlige bestemmelser § 7. Kulturministeriet kan tillade, at Glas- og  

 Keramikskolen på Bornholm fraviger bekendtgørelsen som led i  

 forsøg.
Samtidig fastsættes forsøgets varighed og  

 afrapporteringsformen.
 Stk. 2. Kulturministeriet kan dispensere fra  

 bekendtgørelsen, når det findes begrundet i særlige  

 forhold.
Overgangs- og ikrafttrædelsesbestemmelser § 8. Bekendtgørelsen træder i kraft  

 den 1. september 1999.
Stk. 2. Udpegning og valg til skoleråd efter denne  

 bekendtgørelse finder første gang sted inden den 1. september  

 1999 med virkning fra samme dato.
De nærmere regler om valg til  

 skoleråd udarbejdes af rektor og godkendes af Kulturministeriet.
