Fremsat den 7. april 2006 af Per Clausen (EL),  

 Line Barfod (EL),  

 Rune Lund (EL) og Søren Egge Rasmussen (EL) Forslag til folketingsbeslutning om  

 oprettelse af en vedvarende energi-fond (VE-fonden) Folketinget pålægger regeringen at oprette en fond til omstilling  

 af dansk energiforsyning til vedvarende energi efter følgende retningslinjer:
Fondens kapital genereres af indtægter fra beskatning af  

 Nordsøens olie- og gasforekomster, idet der afsættes mindst 25 pct. af disse  

 indtægter og som minimum 3,5 mia. kr. om året til fondens formål.
Endvidere  

 skal statslige indtægter fra salg af energivirksomheder samt indtægter fra  

 beskatning af kommunernes salg af energivirksomheder placeres i fonden.
 Fondens midler skal sikre følgende formål:
   

 	  

 En udbygningsplan for vedvarende  

 energi med solceller, solvarme, vindmølleparker på havet, termisk energi og  

 bioenergi fra økologiske skove, udvikling og ibrugtagning af bølgekraft og  

 nye  

 energilagringsteknologier, herunder af brint til transport.
   

 	  

 En demokratisk,  

 deltagerstyret forskning og produktion, der sigter på energibesparelser og  

 vedvarende  

 energi.
   

 	  

 En massiv udbygning af  

 kollektiv trafik, herunder indførelse af sporvogne eller letbaner i landets  

 storbyer.
   

 	  

 En massiv reduktion af  

 energiforbruget til el, varme, produktion og transport.
Bemærkninger til forslaget Almindelige bemærkninger Energiforsyning er for tiden på alles læber.
Hvordan skal vi  

 sikre, at vi også fremover har adgang til energi uden for store omkostninger,  

 hvordan skal energiressourcerne fordeles globalt, hvordan undgår vi, at  

 knaphed  

 på energi fører til nye kriser og krige, vil vi acceptere at være afhængige  

 af  

 ganske få nationer i verden og lægge fremtiden i disse nationers hænder? Oven på forskrækkelsen over Ruslands magt over gasforsyningen i  

 Europa og dermed over, om borgerne i Wien og Hamburg har varme i radiatorerne  

 om vinteren, og belært af tidligere erfaringer med oliekriser er EUs  

 ledere  

 for alvor begyndt at diskutere energiforsyning.
 Knaphed på olie i verdens mest oliekonsumerende land, USA, som  

 medvirkende årsag til krig og besættelsen af Irak og trusler om at  

 intervenere  

 i andre lande for at sikre sig adgang til deres olieressourcer, samtidig med  

 at  

 verdens folkerigeste nation, Kina, øger forbruget af olie uge for uge, sætter  

 de danske reserver af olie i Nordsøen i perspektiv; den fest er snart forbi.
 Befolkningen i Danmark ønsker ikke atomkraft, som ud over at  

 være stærkt forurenende også gør os afhængige af ustabile nationer.
 Klimaforandringer, nødvendigheden af at begrænse CO2  

 -udledningen, skader på miljø  

 og sundhed og ikke mindst en aftagende produktion af fossile brændsler set i  

 forhold til den stærkt stigende efterspørgsel på globalt plan nødvendiggør en  

 omstilling af energiforsyning baseret på fossile brændsler til vedvarende  

 energi.
 Dette er en af vor tids allerstørste udfordringer og helt  

 nødvendig for at sikre kommende generationer en mere bæredygtig livsmåde end  

 den, vi har i dag, og sikre befolkningen mod alvorlige miljø- og  

 forsyningskriser.
Og dér er vi i Danmark særlig heldige.
I disse år topper  

 olieproduktionen i Nordsøen, og gasproduktionen er også stor; vi producerer  

 mere, end vi forbruger.
Priserne er de højeste i mange år og indtægterne  

 dermed  

 også større end ventet, på trods af at olieselskaberne i Nordsøen tjener  

 betydelig mere end nogen anden produktion i Danmark i forhold til det  

 investerede.
De historisk høje indtægter kombineret med det historisk vigtige  

 tidspunkt at træffe valget om fremtidens energiforsyning på, som sikrer fred,  

 miljø og uafhængighed, peger på, at vi nu kæder indtægterne fra Nordsøen  

 sammen  

 med investeringerne i fremtiden.
Det er simpelt hen nu, og ingen af de  

 kommende  

 generationer vil kunne forstå, at vor tids politikere valgte højere  

 hastigheder  

 på motorvejene, at sikre muligheden for bil nummer tre i husstanden, et  

 boligforbrug på 50 km2  

 pr. person og tilbagebetaling af gæld frem  

 for at investere i den rigtige energiforsyning og en omstilling af samfundet  

 til et lavere energiforbrug.
Derfor må en fond, der fremmer vedvarende  

 energi,  

 energibesparelser og et mere hensigtsmæssigt energiforbrug, sættes i værk nu.
Bemærkninger til forslagets enkelte punkter Finansiering Enhedslisten foreslår, at mindst 25 pct. af statens årlige  

 olieindtægter fra Nordsøen fra både gamle og nye skattekilder og altid mindst  

 3,5 mia. kr. årligt overføres til en ny VE-fond.
De statslige indtægter fra Nordsøens gas og olie har været  

 stigende med nye beskatningsregler og ikke mindst de stigende  

 verdensmarkedspriser på olie.
I 2004 indbragte skatter og afgifter på olie og  

 gas indtægter på 18,3 mia. kr. til statskassen med en verdensmarkedspris på  

 gennemsnitligt 38,2 USD (Brent-råolie).
Statskassen indkasserer i disse år milliardbeløb fra kommuner,  

 der efter liberaliseringen af energimarkedet sælger deres ejerandele i  

 elproduktions- og andre energiforsyningsvirksomheder.
Det er ikke en  

 udvikling,  

 Enhedslisten på nogen måde billiger; vi mener, energiforsyning er en  

 offentlig  

 sag.
Derfor skal indtægterne fra salg af energivirksomhederne, der dybest set  

 er  

 energiforbrugernes penge, også bruges i forbrugernes interesse  og  

 midlerne  

 tilgå fonden.
VE-fonden  energiudvikling på demokratisk  

 grundlag Forvaltning af midlerne skal varetages af en bestyrelse og et  

 repræsentantskab, hvor aktører inden for bæredygtig energi og bæredygtig  

 transport kan præge fondens arbejde.
Det er væsentligt, at repræsentanter for  

 såvel de etablerede forskningsmiljøer som foreninger og miljøer som f.eks.  

 Bølgeenergiforeningen, Nordvestjysk Folkecenter for Vedvarende Energi og  

 Organisationen  

 for Vedvarende Energi (OVE) har sæde i repræsentantskab og bestyrelse for at  

 tilføre flere nye ideer og sikre, at den innovative kraft hos opfindere, der  

 ikke indgår i etablerede miljøer, kan udnyttes.
Det er væsentligt, at fonden  

 kan knytte forbrugerled og den offentlige sektor til sig, så  

 brugerindflydelse  

 og mulighed for at afprøve teknologi og nye systemer sikres.
 Gennem årlige statusrapporter, høringer med adgang for alle og  

 offentlighed om fondens aktiviteter sikres åbenhed og demokrati.
Omstilling til vedvarende energi De danske olie- og gasreserver sikrer ifølge Energistyrelsen en  

 selvforsyningsgrad af olie og gas i en årrække fremover, men prognoserne  

 viser  

 et støt fald, således at Danmark i løbet af en 10-års-periode vil opleve, at  

 forbruget overstiger produktionen, hvis sammensætningen af forbruget af  

 fossiler forbliver den samme som i dag.
Samtidig sætter olien nye  

 prisrekorder,  

 fordi efterspørgslen på olie på verdensplan stiger ufattelig hurtigt.
Det  

 danske energiproduktionsapparat er flere steder ved at nå pensionsalderen.  

 Behovet for nye energiproducerende anlæg, ressourcesituationen og  

 miljøforandringer viser, at det er på høje tid at få ændret den danske  

 energiforsyning, så den baseres på varige løsninger.
Væksten i produktion af vedvarende energi i Danmark kom ikke af  

 sig selv, og det vil være en stor fordel for kommende generationer, hvis  

 omstillingen begynder i tide.
Forslagsstillerne mener, der er behov for en  

 meget stor indsats i såvel udbygning som udvikling af vedvarende  

 energi-produktion.
En konkret målsætning for den danske produktion af vedvarende  

 energi er endnu ikke fastlagt.
Regeringens udspil »Energistrategi 2025« fra  

 juni 2005 indeholder ingen faste mål, men begrænser sig til at fremskrive  

 vindenergiudviklingen på basis af formodninger om oliepris og CO2  

 -kvote-pris.
En række partier  

 har givet udtryk for, at Danmark skal op på en langt større andel af energi  

 produceret fra vedvarende kilder inden for de næste 25 år.  

 Energiorganisationer  

 som OVE har en vision om 100 pct. forsyning med vedvarende energi i 2030  

  en  

 vision, som forslagsstillerne deler.
Tiltag for at styrke en udvikling af eksisterende  

 VE-teknologier, udvikle nye og støtte etableringen af VE-produktion skal ske  

 efter en national udbygningsplan for vedvarende energi med solceller,  

 solvarme,  

 vindmølleparker på havet, termisk energi, bioenergi fra økologiske skove,  

 udvikling og ibrugtagning af bølgekraft og energibærerteknologi som f.eks.  

 brint til transport.
En del af VE-fondens midler skal sikre, at der foregår  

 forskning, udvikling og demonstration af vedvarende energi-produktion.
Her  

 tænkes ikke mindst på græsrodsforskning og samarbejde på tværs af sektorer,  

 hvor nye ideer kan afprøves.
Der bør etableres programmer på linje med  

 bølgekraftprogrammet  

 (1998-2000), hvor opfindere og iværksættere kan afprøve ideer og afklare  

 ressourcer  

 til demonstration af lovende teknikker, modeller og systemer.
Ydermere viser erfaringerne med vindkraftudviklingen, at der  

 skabes mange danske arbejdspladser ved, at teknologierne udvikles her i  

 landet,  

 og at det er væsentligt at være blandt de første.
Forslaget om en VE-fond vil  

 således styrke og genskabe en førende dansk position på VE-området og give et  

 godt potentiale for nye arbejdspladser.
Det samme gør sig gældende for  

 udvikling af metoder til energibesparelser.
Energibesparelser En 100 pct. forsyning med vedvarende energi kræver en stor  

 udbygning, men også at energiforbruget begrænses i forhold til i dag.
En  

 begrænsning  

 af energiforbruget på 40-50  

 pct. kombineret med et bedre fordelt energiforbrug er formentlig nødvendig,  

 for  

 at vi i fremtiden kan forsyne os selv med energi, uden at vi skader vores  

 omgivelser eller lægger beslag på en større del af jordens ressourcer, end  

 vores befolkning berettiger til.
Elforbrug skal begrænses med   

 	  

 mere  

 energirigtigt byggeri,   

 	  

 naturlig  

 køling af bygninger og   

 	  

 fleksibelt  

 og intelligent energiforbrug.
Varmeforbrug skal begrænses med   

 	  

 tilskud til energirigtigt byggeri,   

 	  

 støtte til passivhuse og lavenergibyggeri,   

 	  

 øget isolering (bedre end kravene) og   

 	  

 fleksible energisystemer.
Produktionens energiforbrug skal begrænses ved   

 	  

 energibesparende omstilling i produktion og  

 serviceerhverv, f.eks. via tilskud og   

 	  

 støtte til udvikling af nye  

 energibesparende teknologier.
Transportens energiforbrug kan f.eks. begrænses ved   

 	  

 støtte til at fremme en transportsektor og  

 transportsystemer, som er mindre energikrævende, og   

 	  

 optimering af tog- og bustransport og  

 transportplaner, der sikrer aftagende privatbilisme.
Det kræver væsentlige investeringer i udvikling af bygninger  

 med lavt eller intet energiforbrug (passiv-huse), udvikling af apparater, der  

 bruger mindre energi, fokus på processer i industri og serviceerhverv, fokus  

 på  

 anvendelse af spildvarme, udvikling af kollektive transportformer med lavere  

 energiforbrug og med drivmidler, der fremstilles af vedvarende energi.
Disse  

 tiltag bliver selvfølgelig mere effektive, hvis de ledsages af love og  

 regler,  

 der støtter anvendelse af energirigtige produkter og metoder.
Transport Transportområdet er i dag i relation til energiforbrug stærkt  

 olieafhængigt og dermed en af de største udfordringer for en  

 omstillingspolitik.
Ifølge »Energistrategi 2025« forventes energiforbruget  

 til  

 transport at stige med 20 pct. inklusive flytransport, selv om det  

 forudsættes,  

 at effektiviteten for almindelige personbiler forøges med 20-30 pct.  

 »Energistrategi  

 2025« indeholder ikke bud på tiltag, der begrænser transportforbruget og det  

 private bilejerskab.
Den kollektive transport i Danmark er stærkt forsømt, og  

 hvis det skal lykkes at få flere til at bruge kollektive transportmidler frem  

 for bil, bl.a. som led i en strategi for at nedsætte transportsektorens  

 energiforbrug, må der nye investeringer til på dette område.  

 Forslagsstillerne  

 foreslår, at en del af VE-fondens midler kan gå til infrastrukturprojekter,  

 der  

 fremmer kollektiv transport, særlig transportformer med lavt energiforbrug.  

 Også omstilling af godstransport til mere godstransport på skinner og skibe  

 skal kunne fremmes af fondens midler.
Andre væsentlige rammer for fonden og dens  

 formål Stat og kommuner skal gå foran ved at sikre brug af vedvarende  

 energi i alle offentlige bygninger.
Et åbent og offentligt selskab skal i  

 samarbejde med lokale andelsselskaber varetage produktion og salg af brint  

 til  

 den første generation af brintbiler.
Hermed sikres miljøvenlige, holdbare  

 jobs.
 Endelig kan VE-fonden tildele direkte støtte og langsigtet  

 lånekapital til demokratiske virksomheder, hvor de ansatte har  

 bestemmelsesret  

 over den daglige drift, og hvor borgerne har mulighed for at øve indflydelse  

 på  

 virksomhedens udvikling og produktion inden for energiområdet.
Skriftlig fremsættelse Per Clausen  

  

 (EL):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om oprettelse af en vedvarende energi-fond (VE-fonden).
(Beslutningsforslag nr.
B 131).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
