Nr BTL 44 Betænkning over Forslag til lov om ændring af lov om tilskud til  

 produktudvikling af jordbrugs- og fiskeriprodukter m.m. (Forsøgsfiskeri og  

 produktudvikling m.v. i den primære fiskerisektor)   

 Nr L 44 1997-98. 1. samling Afgivet af Udvalget for Fødevarer, Landbrug og Fiskeri Ændringsforslag til  

 2. behandling stillet Afgivet: 19971210 Udvalget har behandlet lovforslaget i nogle møder og har herunder stillet  

 spørgsmål til fødevareministeren, som denne har besvaret skriftligt.
Et af  

 udvalgets spørgsmål og fødevareministerens besvarelse heraf er optrykt som  

 bilag til betænkningen.
 Endvidere har udvalget modtaget en skriftlig henvendelse fra Danmarks  

 Fiskeriforening.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret.
Et mindretal inden for flertallet (Venstres og Det Konservative  

 Folkepartis medlemmer af udvalget) ønsker at understrege, at det finder det  

 særdeles vigtigt, at der til stadighed foregår forsøg og forskning inden for  

 primærfiskeriet.
Erhvervet er på mange måder inde i en svær periode, om end  

 det nu går bedre.
Derfor er det også vigtigt, at erhvervet får de bedste  

 muligheder for at gå nye veje.
Mindretallet lægger vægt på, at midlerne afsat til forsøg og forskning  

 stadig væk primært skal være til gavn for projekter, hvor fiskerne er aktive  

 deltagere.
Mindretallet har derfor også lagt vægt på ministerens svar på  

 spørgsmål nr. 1, hvoraf det fremgår, at der ikke skal ydes tilskud til  

 egentlig grundforskning.
 For at sikre erhvervet optimale muligheder for at gå nye veje lægger  

 mindretallet også vægt på den del af ministerens svar på spørgsmål nr. 1,  

 hvor ministeren giver løfte om at inddrage erhvervet i arbejdet med  

 udformning af detaljerede regler for udmålingen af tilskud til gennemførelse  

 af forsøgsfiskeriprojekter med henblik på at sikre, at der inden for den  

 fastsatte tilskudsramme tages hensyn til de særlig risikobetonede projekter.
Et andet mindretal inden for flertallet (Enhedslistens medlem af udvalget)  

 støtter lovforslaget, men havde ønsket, at loven også fremmer forsyningen med  

 frisk fisk, således at forsyning med frisk fisk bliver nævnt som et konkret  

 tilskudsområde.
Mindretallet havde endvidere ønsket, at det rådgivende udvalg  

 vedrørende det primære jordbrug (§ 6, stk. 2) udvides fra 7 til 8 medlemmer,  

 og at denne ekstra plads tilbydes Landsforeningen for Økologisk Jordbrug,  

 idet det økologiske landbrug løser en lang række af de nuværende problemer  

 med forurening og dyrevelfærd.
Der er stort behov for at styrke denne  

 udvikling, og mindretallet vil fremsætte ændringsforslag herom uden for  

 betænkningen til 2. behandling.
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling.
 Mindretallet var ved den oprindelige lovs fremsættelse i 1992 principielt  

 modstander af lovens intentioner, og dette grundlæggende standpunkt har ikke  

 ændret sig.
Mindretallet har for så vidt ikke de store indsigelser mod de mindre  

 justeringer, som der lægges op til med lovforslaget, f.eks. udvidelse af  

 beløbsrammen for enkelte projekter fra kr. 600.000 til kr. 750.000, men  

 mindretallet hæfter sig ved, at akvakultur efter lovforslaget skal være en ny  

 tilskudsberettiget aktivitet.
Mindretallet ønsker ikke flere aktiviteter  

 under den nuværende lov.
Det medfører efter mindretallets opfattelse, at  

 Organisationen Dansk Aquakultur heller ikke bør have sæde i det rådgivende  

 udvalg vedrørende den primære fiskerisektor (§ 7 f, stk. 2).
 Dansk Folkeparti havde ikke medlemmer i udvalget.
Bilag Et af udvalgets spørgsmål og fødevareministerens besvarelse Spørgsmål 1:
Ministeren bedes kommentere henvendelsen af 26. november 1997 fra Danmarks  

 Fiskeriforening, jf.
L 44 - bilag 3.
 Svar:
 Danmarks Fiskeriforening anfører, at det i lovforslagets § 7 a foreslås,  

 at akvakultur bliver en tilskudsberettiget aktivitet, og at det på den  

 baggrund i § 7 f endvidere foreslås, at akvakulturerhvervet repræsenteres i  

 det nye rådgivende udvalg vedrørende forsøgsfiskeri, akvakultur,  

 videnskabelige undersøgelser samt produktudvikling i det primære fiskeri og  

 markedsføring.
 Jeg kan oplyse, at den overordnede begrundelse herfor er, at akvakultur  

 udgør en så væsentlig del af den primære fiskerisektor, at området fremover  

 bør sikres en mulighed for på linje med de øvrige primære erhverv, der er  

 omfattet af produktudviklingsloven, at få tilskud til udviklingen af bl.a.  

 mere miljørigtige produktioner.
Jeg er enig med Danmarks Fiskeriforening i, at forsøgsfiskeriordningen,  

 set i relation til det nyligt igangsatte arbejde i »Udvalget vedrørende  

 bæredygtig produktion inden for fiskeriet«, er særdeles vigtig.
Udvalget  

 har bl.a. til opgave at foreslå, hvorledes der kan ydes tilskud til fremme af  

 en bæredygtig fiskeproduktion, herunder opdræt af fisk.
Der er afsat særlige  

 midler hertil i forbindelse med lov nr. 404 af 10. juni 1997.
 Da det endvidere må tilstræbes, at behandlingen af ansøgninger vedrørende  

 produktudvikling i det primære fiskeri ikke spredes på flere udvalg, er det  

 relevant, at Organisationen Dansk Aquakultur bliver medlem af det rådgivende  

 udvalg, jf. § 7 f.
For så vidt angår Danmarks Fiskeriforenings bemærkninger vedrørende  

 produktudvikling (§ 7 a) og markedsføring (§ 7 b), kan det oplyses, at ifølge  

 nugældende vejledning og strategi for forsøgsfiskeriordningen er der mulighed  

 for at finansiere bl.a. produktudvikling af fangsten.
På den baggrund  

 vurderes det ikke, at der er tale om en væsentlig aktivitetsforøgelse i  

 forhold til hidtidig praksis, når der i lovforslaget gives mulighed for  

 tilskud til produktudvikling og markedsføring.
Fødevareministeriet har i brev  

 af 23. oktober 1997 til Danmarks Fiskeriforening givet udtryk for, at der  

 efter ministerens opfattelse inden for de afsatte midler vil være mulighed  

 for en moderat aktivitetsforøgelse på forsøgsfiskeriområdet.
Tilskud til  

 produktudvikling og markedsføring i fiskeindustrien vil blive ydet i henhold  

 til lovens kapitel 3 og vil således ikke begrænse tilskudsmulighederne til  

 den primære fiskerisektor.
For så vidt angår Danmarks Fiskeriforenings bemærkninger vedrørende  

 muligheden for at yde tilskud til videnskabelige undersøgelser og  

 grundforskning, jf. § 7 a og § 7 e, stk. 3, kan det oplyses, at sigtet ikke  

 er, at der skal ydes tilskud til egentlig grundforskning.
Sigtet er, i  

 overensstemmelse med den gældende strategi for anvendelsen af de til  

 ordningen afsatte midler, at der bør kunne ydes tilskud til videnskabelige  

 undersøgelser og udviklingsprojekter med relation til forsøgsfiskeri.
Det vil imidlertid ikke være hensigtsmæssigt på forhånd at stille som  

 betingelse, at fiskere skal være aktive deltagere i en videnskabelig  

 undersøgelse, for at et projekt kan opnå støtte.
Selv om det er væsentligt at  

 knytte forbindelse mellem forskere og erhvervets praktiske udøvere, bør  

 projekternes sammensætning vurderes i hvert enkelt tilfælde.
 For så vidt angår fiskeriforeningens ønske om et højere tilskudsgrundlag  

 til risikobetonede fiskerier/togter, kan det oplyses, at det inden for EU's  

 rammebestemmelser for statsstøtte til forskning og udvikling ikke er muligt  

 at yde større tilskud end 50 pct. af omkostningerne til et  

 forsøgsfiskeritogt.
 Danmarks Fiskeriforening vil blive inddraget i arbejdet med udformning af  

 detaljerede regler for udmålingen af tilskud til gennemførelse af  

 forsøgsfiskeriprojekter med henblik på at sikre, at der inden for den  

 fastsatte tilskudsramme tages hensyn til de særligt risikobetonede projekter.
Ændringsforslag Af Bent Hindrup Andersen (EL):
Til § 1 1) I den under nr. 6 foreslåede affattelse af § 6 affattes  

 stk. 2 således:
»Stk. 2. Udvalget består af 8 medlemmer, der beskikkes af  

 ministeren for fødevarer, landbrug og fiskeri.
Heraf beskikkes to medlemmer  

 som repræsentanter for Ministeriet for Fødevarer, Landbrug og Fiskeri, tre  

 medlemmer efter indhentet udtalelse fra henholdsvis Dansk Familielandbrug,  

 Dansk Erhvervsgartnerforening og Arbejderbevægelsens Erhvervsråd, to  

 medlemmer efter indhentet udtalelse fra De danske Landboforeninger og et  

 medlem efter indhentet udtalelse fra Landsforeningen Økologisk  

 Jordbrug.« B e m æ r k n i n g e r Til nr. 1 Det økologiske landbrug løser en lang række af de nuværende problemer med  

 forurening og dyrevelfærd.
Der er et stort behov for at styrke denne  

 udvikling, og det rådgivende udvalg for det primære jordbrug foreslås derfor  

 udvidet med et medlem, som udpeges efter indhentet udtalelse fra  

 Landsforeningen Økologisk Jordbrug.
