(Til stiftsøvrighederne) Ved finansministeriets aftale af 15.august 1975 med tjenestemændenes  

 centralorganisationer (bilag) er det ved § 3 fastsat, at folkekirkens  

 tjenestemænd har folkekirken som ansættelsesområde.
Det er dog endvidere i §  

 6, stk. 2c, bestemt, at § 3 først træder i kraft til det tidspunkt, der  

 senere af finansministeren efter forhandling med kirkeministeren måtte blive  

 fastsat for de enkelte tjenestemandsgrupper i folkekirken.
 Der er nu af finansministeriet ved skrivelse af 22. januar 1980 truffet  

 bestemmelse om, at aftalens § 3 skal træde i kraft den 1. april 1980 for  

 følgende tjenestemandsgrupper i folkekirken:
 Kirketjenere.
 Kordegne.
 Organister.
 Kirkegårdsledere.
 Kirkegårdsassistenter.
Ved en tjenestemands ansættelsesområde forstås det område, inden for  

 hvilket tjenestemanden er forpligtet til at overtage en anden, for ham  

 passende stilling.
Det sted, hvor tjenestemanden indtil videre, skal gøre  

 tjeneste, betegnes som tjenestemandens tjenestested og vil typisk for de her  

 omtalte stillingsgrupper være sognet. eventuelt flere sogne, således som det  

 måtte være angivet i tjenestemandens regulativ.
 Tjenestemænd inden for de nævnte tjenestemandsgrupper skal, for så vidt  

 ansættelsen finder sted den 1. april 1980 eller senere, ansættes med  

 folkekirken som ansættelsesområde.
 Besættelse af disse tjenestemandsstillinger påhviler tjenestestedets  

 menighedsråd, jfr. § 1 i det samtidig hermed udsendte cirkulære om  

 fremgangsmåden ved ansættelse i tjenestemandsstillinger som kirke- og  

 kirkegårdsfunktionær og om afskedigelse af sådanne tjenestemænd.
 For kirketjenere, kordegne, organister, kirkegårdsledere og  

 kirkegårdsassistenter, ved hvis tjenestemandsansættelse der er taget  

 forbehold om udvidelse af ansættelsesområdet (jfr. § 2, stk. 2, i og bilag 6  

 til kirkeministeriets cirkulære af l. oktober 1973 om ansættelse i  

 tjenestemandsstillinger som kirke. og kirkegårdsfunktionær m.v.), træder det  

 nye ansættelsesområde - folkekirken i sin helhed - i kraft den 1. april 1980.
 Nærværende cirkulære bedes bekendtgjort for provstiudvalgene og  

 menighedsråd ved kirker, ved hvilke der er oprettet tjenestemandsstillinger  

 som kirketjener, kordegn, organist, kirkegårdsleder og kirkegårdsassistent.
 Kirkeministeriet, den 24.marts 1980.
 P.M.V.
 E.B.
K.BAGGER BILAG aftale om ansættelsesområder for varigt ansatte tjenestemænd og tjenestemænd ansat  

 på prøve i staten, folkeskolen og folkekirken mellem finansministeriet og Statstjenestemændenes Centralorganisation I, Statstjenestemændenes Centralorganisation II, Akademikernes Centralorganisation og Danmarks Lærerforening ..oOo..
 § 1 For tjenestemænd i staten er ansættelsesområdet vedkommende  

 ministerium med tilhørende institutioner, jfr. dog stk. 2 og 3.
 Stk. 2.  Ministerier, som med tilhørende institutioner  

 er af betydelig størrelse, kan ved aftale opdeles i flere ansættelsesområder.
 Stk. 3.  For administrative tjenestemænd, der ved  

 ansættelsen får tjenestested i hovedstadsområdet, jfr. stk. 4, omfatter  

 ansættelsesområdet desuden samtlige andre ministeriets departementer.
 Stk. 4.  Hovedstadsområdet anses som omfattende  

 Københavns og Frederiksberg kommuner, Københavns amt samt Birkerød, Farum og  

 Hørsholm kommuner.
§ 2. For tjenestemænd i folkeskolen er ansættelsesområdet kommunerne i  

 amtsrådskredsen, herunder amtskommunen.
For tjenestemænd i folkeskolen i  

 Frederiksberg kommune er ansættelsesområdet dog kommunen.
 Stk. 2.  Bestemmelsen i stk. 1 indebærer ingen ændring i  

 reglen i § II, stk.2, i undervisningsministeriets cirkulære af 4. februar  

 1972 om folkeskolens specialundervisning af elever med adfærdsproblemer og  

 psykiske lidelser (observationsundervisning).
 Stk. 3.  Overflytning af en tjenestemand i folkeskolen  

 til tjeneste i en anden kommune eller et andet skoleforbund kan ikke finde  

 sted, når det godtgøres, at der kan anvises tjenestemanden tilsvarende  

 tjeneste inden for den kommune eller det skoleforbund hvor tjenestemanden  

 hidtil har gjort tjeneste.
 § 3. For tjenestemænd i folkekirken er ansættelsesområdet folkekirken.  

 Stiftsøvrigheder og bispekontorer betragtes dog i henseende til nærværende  

 aftale som institutioner under kirkeministeriet, jfr. § 1, stk. 1 og 3.
 § 4. Reglerne i §§ 1-3 kan ikke medføre nogen indskrænkning i bestående  

 ansættelsesområder.
 § 5. Omflytninger af tjenestemænd i medfør af denne aftale bevirker ikke,  

 at tjenestemanden skal have nyt ansættelsesbrev.
