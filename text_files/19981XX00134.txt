Skriftlig fremsættelse (2. december  

 1998) Socialministeren Herved tillader jeg mig for Folketinget at  

 fremsætte:
 Forslag til lov om ændring af lov om aktiv  

 socialpolitik. (Ændring af reglerne om kontanthjælp til  

 unge).
(Lovforslag nr.
L 112).
 Forslaget skal ses som led i en udmøntning af  

 finanslovsforliget for 1999.
 Unge under 25 år er som hovedregel berettiget til  

 kontanthjælp efter særlige ungesatser.
 Der er dog visse undtagelser, hvor unge under 25 år  

 er berettiget til kontanthjælp efter de regler, der gælder for de  

 over 25-årige.
 En af disse undtagelser er, at unge under 25 år, der  

  i en sammenhængende periode på 18 måneder har haft  

 indtægter, der hver måned overstiger 6.998 kr., er berettiget til  

 hjælp efter reglerne for personer over 25 år.
 Regeringen foreslår, at denne undtagelse  

 bortfalder.
 Da unge med en sammenhængende arbejdsperiode  

 på 18 måneder har mulighed for at blive berettiget til  

 arbejdsløshedsdagpenge, har de mulighed for ved at lade sig forsikre  

 mod arbejdsløshed at få et højere beløb end  

 ungesatserne i kontanthjælpen.
 Forslaget skønnes at medføre en mindreudgift  

 til kontanthjælp på 28 mill. kr. i 1999 og på 35 mill. kr.  

 i årene fremover.
 Idet jeg i øvrigt henviser til lovforslaget og  

 bemærkningerne hertil, skal jeg på Regeringens vegne anbefale  

 forslaget til Tingets velvillige behandling.
