Skriftlig fremsættelse (4. oktober 2006) Undervisningsministeren  

  

 (Bertel Haarder):
 Herved tillader jeg mig for Folketinget at fremsætte:
 Forslag til lov  

 om  

 ændring af lov om adgang til udøvelse af visse erhverv i Danmark, lov om  

 statsautoriserede og registrerede revisorer, lov om omsætning af fast  

 ejendom,  

 lov om translatører og tolke, lov om dispachører og ophævelse af lov om  

 registrerede arkitekter. (Forenkling af adgang til udøvelse af lovregulerede  

 erhverv i Danmark).
(Lovforslag nr.
L 11).
Lovforslaget fremsættes med henblik på implementering af  

 Europa-Parlamentets og Rådets direktiv 2005/36/EF af 7. september 2005 om  

 anerkendelse af erhvervsmæssige kvalifikationer.
Direktivet implementeres  

 endeligt ved udstedelse af en bekendtgørelse og ved tilpasninger af  

 ressortlovgivning  

 for de enkelte lovregulerede erhverv.
Det nye direktiv samler reglerne fra 15 hidtil gældende  

 direktiver i ét, som i forenklet form indeholder de samme grundlæggende  

 betingelser og garantier som de hidtidige direktiver for, at personer med  

 udenlandske erhvervskvalifikationer kan udøve et lovreguleret erhverv i et  

 andet EU-land.
Derudover indføres der med det nye direktiv en lettere adgang  

 til at udøve tjenesteydelser på området for lovregulerede erhverv  

 midlertidigt  

 eller lejlighedsvist.
Lovgivningen for det enkelte lovregulerede erhverv kan  

 om  

 nødvendigt bestemme, at der skal gælde krav om anmeldelse, hvis en person med  

 udenlandske erhvervsmæssige kvalifikationer ønsker at udøve tjenesteydelser  

 inden for et lovreguleret erhverv midlertidigt eller lejlighedsvist, ligesom  

 der gives mulighed for forudgående kontrol af tjenesteyderens erhvervsmæssige  

 kvalifikationer, hvis hensynet til tjenestemodtagers sundhed og sikkerhed  

 tilsiger det.
Statsborgere fra EU-lande, EØS-lande og Schweiz, der ønsker  

 adgang til at udøve erhverv, som er lovreguleret i Danmark, er omfattet af  

 direktivet.
Forslaget forventes at gøre det lettere for disse statsborgere  

 midlertidigt eller lejlighedsvist at udøve et lovreguleret erhverv her i  

 landet.
For så vidt angår tredjelandestatsborgere, er det som  

 udgangspunkt overladt til den danske lovgivning, i hvilket omfang disse kan  

 få  

 adgang til udøvelse af lovregulerede erhverv i Danmark.
Disse statsborgeres  

 rettigheder berøres ikke af lovforslaget.
De udvalg, der hidtil har bistået Kommissionen med arbejdet  

 med anerkendelse af erhvervsmæssige kvalifikationer, nedlægges og erstattes  

 med  

 ét udvalg, det såkaldte art 58-udvalg.
Undervisningsministeriet  

 påtager sig i  

 naturlig forlængelse af den nuværende koordinatorfunktion rollen som den  

 faste  

 repræsentant i art 58-udvalget med mulighed for at sammensætte delegationer  

 til  

 møderne, hvor repræsentanter fra øvrige relevante myndigheder kan deltage.
Lovforslaget indeholder endvidere ændringer som følge af  

 direktivet på dele af Økonomi- og Erhvervsministeriets område.
Der foreslås  

 ændringer i revisorlovgivningen, i lov om omsætning af fast ejendom, i lov om  

 translatører og tolke samt i lov om dispachører.
Endeligt foreslås lov om  

 registrerede arkitekter ophævet, idet loven i praksis ikke har været anvendt  

 i  

 flere år.
 Direktivet skal være fuldt implementeret senest den 20.  

 oktober 2007.
 Loven foreslås at træde i kraft den 1. oktober 2007.
 Idet jeg i øvrigt henviser til lovforslaget med  

 bemærkninger, tillader jeg mig at anbefale lovforslaget til hurtig og  

 velvillig  

 behandling i det høje Ting.
