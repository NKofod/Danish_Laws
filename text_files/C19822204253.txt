 1. Hjemmelen for boghandel- og forlagsvirksomhed ved højere og  

 videregående uddannelsesinstitutioner.
 Folketingets finansudvalg har den 2. juni 1982 (aktstykke 337) givet  

 tilslutning til, at der indføres generelle retningslinjer for boghandel- og  

 forlagsvirksomhed ved højere og videregående uddannelsesinstitutioner i  

 overensstemmelse med de i aktstykket angivne rammer og forudsætninger og til,  

 at der optages en tekstanmærkning af følgende ordlyd ad finanslovens § 20:
 »Nr. 00 ad § 20.8.01, 8.02, 8.03, 8.04, 8.05, 8.11, 8.12, 8.13, 8.14,  

 8.15, 8.16. 8.17, 8.18, 8.19, 8.21, 8.22, 8.23, 8.24, 8.25, 8.26, og 8.27.
Undervisningsministeren bemyndiges til at lade institutionerne indgå  

 aftaler om boghandel- og forlagsvirksomhed i overensstemmelse med de af  

 finansudvalget godkendte retningslinjer.« 2. Retningslinjer for boghandel- og forlagsvirksomhed.
 Inden for de under 1o - 3o angivne forudsætninger kan  

 uddannelsesinstitutionerne stille lokaler til rådighed til  

 studenterboghandeler og -forlag.
 De studerende har ikke krav på at få lokaler stillet til rådighed, men  

 institutionerne kan imødekomme velmotiverede ønsker herom, hvis disse kan  

 opfyldes inden for de bygnings- og bevillingsmæssige rammer.
1o.
Organisationsformer.
 Studenterboghandeler og -forlag skal normalt drives som selvejende  

 institutioner eller andelsselskaber for brugerne, og de enkelte institutioner  

 må ikke selv engagere sig i driften heraf.
Det skal af vedtægterne bl.a. fremgå, at et eventuelt overskud skal  

 anvendes til virksomheden selv eller på anden måde komme de studerende til  

 gode, og et overskud må, hvis der ved en institution er flere  

 studenterorganisationer, ikke alene komme medlemmerne af en enkelt  

 organisation til gode.
Vedtægterne skal godkendes af institutionen og  

 ministeriet.
 Drives virksomhederne af private med overskud for øje, kan der ikke opnås  

 de under 2o nævnte driftsmæssige begunstigelser.
 2o. Økonomiske vilkår.
Såfremt en studenterboghandel eller et studenterforlag opfylder de under  

 1o nævnte krav, og institutionen inden for sine rammer mener at kunne afse  

 lokaler til formålet, kan der vederlagsfrit stilles lokaler til rådighed for  

 virksomheden inden for et maksimum på ca. 250 kvadratmeter brutto for  

 boghandelernes salgslokaler, henholdsvis forlagenes arbejdslokaler og ca. 150  

 kvadratmeter brutto til lagerlokaler, der- afhængig af de konkrete forhold -  

 normalt bør indrettes i kælderlokaler og lignende.
For lokaler ud over dette  

 betales markedsleje.
Spørgsmål om størrelsen heraf forelægges for  

 undervisningsministeriet.
 Ved institutioner med geografisk adskilte afdelinger, som også har  

 boghandeler med udsalg forskellige steder, gælder grænserne for de  

 vederlagsfri lokaler for hver afdeling.
 For lokaler, der stilles vederlagsfrit til rådighed, kan institutionerne  

 afholde udgifter til varme, el og rengøring, ligesom der kan afholdes  

 udgifter til inventar i forbindelse med etableringen.
 Alle andre driftsudgifter, herunder udgifter til lønninger, telefon,  

 inventarvedligeholdelse og -udskiftning, afholdes af de enkelte virksomheder.
3o.
Revisionsmæssig kontrol.
 De institutioner, der udlåner eller udlejer lokaler til  

 studenterboghandeler og -forlag, skal indgå skriftlige aftaler om arealets  

 størrelse, eventuel lejebetaling og andre vilkår m.v. samt om  

 opsigelsesfrist, således at rigsrevisionen kan gennemføre den fornødne  

 kontrol.
 3. Overgangsordning for de eksisterende boghandeler.
 Enkelte studenterboghandeler og -forlag, har lokaler til rådighed, der  

 arealmæssigt overstiger de under 2o nævnte grænser.
Disse virksomheder må tage stilling til, om de ønsker at bevare de  

 nuværende arealer. Ønsker de det, må virksomheden betale markedsleje for  

 salgsarealer m.v. udover 250 kvadratmeter brutto samt refundere udgifter til  

 varme, el m.v., hvorimod eventuelle lagerlokaler, som institutionen ikke kan  

 finde anden anvendelse for, fortsat kan stilles til rådighed på de hidtidige  

 vilkår.
I overgangsperioden, der længst kan vare til 1. juli 1985,  

 opretholdes den hidtidige ordning.
Undervisningsministeriet, direktoratet for de videregående uddannelser, den 2. juli 1982.
 P.d.v.
