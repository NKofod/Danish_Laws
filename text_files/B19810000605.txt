 I henhold til §§ 2, 4 og 5 i lov nr. 635 af 13. december 1978 om gensidig  

 bistand inden for området direkte skatter mellem stater, der er medlem af De  

 europæiske Fællesskaber, samt under henvisning til EF-rådets direktiv nr.  

 79/1070/EØF af 6. december 1979 om ændring af direktiv nr. 77/799/EØF om  

 gensidig bistand mellem medlemsstaternes kompetente myndigheder inden for  

 området direkte skatter og punkt VI, 2, i bilag I til akten vedrørende  

 vilkårene for Grækenlands tiltrædelse af EF, fastsættes:
 § 1.  Reglerne i lov nr. 635 af 13. december 1978  

 finder tilsvarende anvendelse på ydelse af bistand med hensyn til udveksling  

 af oplysninger, der gør det muligt at foretage en korrekt ansættelse af  

 merværdiafgift i overensstemmelse med Rådets direktiv nr. 79/1070/EØF af 6.  

 december 1979, der er optaget som bilag 1 til bekendtgørelsen.
Stk. 2.  Reglerne i lov nr. 635 af 13. december 1978  

 finder anvendelse på ydelse af bistand over for de græske myndigheder i  

 overensstemmelse med de ændringer af Rådets direktiv nr. 77/799/EØF, der  

 følger af bilag I, punkt VI, 2, til akten vedrørende Grækenlands tiltrædelse  

 af EF.
Disse ændringer er optaget som bilag 2 til bekendtgørelsen.
 § 2.  Som dansk kontaktmyndighed, der kan fremsætte  

 eller modtage anmodning om bistand i henhold til Rådets direktiv nr.  

 77/799/EØF, som ændret ved direktiv nr. 79/1070/EØF og tiltrædelsesakten  

 vedrørende Grækenland, udpeges statsskattedirektoratet, for så vidt angår  

 området direkte skatter, og direktoratet for toldvæsenet, for så vidt angår  

 området merværdiafgift.
 § 3.  Udveksling af oplysninger som nævnt i artikel 3  

 og artikel 4 i Rådets direktiv sker indtil videre ved henholdsvis  

 statsskattedirektoratets og direktoratet for toldvæsenets foranstaltning.
§ 4.  Bekendtgørelsen træder i kraft ved  

 offentliggørelsen i Lovtidende.
Samtidig ophæves skatte- og  

 afgiftsministeriets bekendtgørelse nr. 2 af 4. januar 1979.
Ministeriet for skatter og afgifter, den  

 2. januar 1981 KARL HJORTNÆS RÅDETS DIREKTIV af 6. december 1979 om ændring af direktiv 77/799/EØF om gensidig bistand mellem medlemsstaternes kompetente myndigheder inden  

 for området direkte RÅDET FOR DE EUTOPÆISKE FÆLLESSKABER HAR under henvisning til traktaten om oprettelse af Det europæiske økonomiske  

 Fællesskab, særlig artikel 99 og 100, under henvisning til forslag fra Kommissionen, under henvisning til udtalelse fra Europa-Parlamentet (* 1), under henvisning til udtalelse fra Det økonomiske og sociale Udvalg (* 2),  

 og ud fra følgende betragtninger:
Skattesvig og skatteunddragelse fører til budgetmæssige tab såvel som til  

 krænkelse af princippet om skattemæssig retfærdighed og er i modstrid med  

 sund konkurrence; herved påvirkes det fælles markeds funktion; med henblik på en mere effektiv bekæmpelse heraf bør samarbejdet mellem  

 skattemyndighederne inden for Fællesskabet styrkes efter fælles principper og  

 fælles regler; Rådet udstedte den 19. december 1977 direktiv 77/799/EØF om gensidig  

 bistand mellem medlemsstaternes kompetente myndigheder inden for området  

 direkte skatter (* 3); denne gensidige bistand bør udvides til området  

 indirekte skatter, ikke blot for at sikre en korrekt ansættelse og opkrævning  

 af disse, men også for at gøre foranstaltningen vedrørende de direkte skatter  

 mere effektiv; udvidelsen af den gensidige bistand er særlig påkrævet med henblik på  

 merværdiafgiften, dels som følge af dens karakter af almindelig  

 forbrugsafgift, dels på grund af dens rolle i ordningen med Fællesskabets  

 egne indtægter; de i direktiv 77/799/EØF fastsatte bestemmelser er med nogle få  

 tillempninger og suppleringer lige så velegnede for merværdiafgiften; det er  

 derfor tilstrækkeligt at udvide dette direktivs anvendelsesområde UDSTEDT FØLGENDE DIREKTIV:
Artikel 1 Direktiv 77/799/EØF ændres således:
1. Titlen affattes således: "Rådets direktiv af  

 19. december 1977 om gensidig bistand mellem medlemsstaternes kompetente  

 myndigheder inden for områderne direkte skatter og merværdiafgift." 2. Artikel 1 ændres således: a) stk. 1 affattes  

 således: "1. Medlemsstaternes kompetente myndigheder udveksler, i  

 overensstemmelse med dette direktiv, alle oplysninger, der gør det muligt for  

 dem at foretage en korrekt ansættelse af indkomst- og formueskat samt af  

 merværdiafgift". b) i stk. 5 affattes teksten vedrørende Det forenede  

 Kongerige således: "i Det forenede Kongerige: The Commissioners of  

 Customs and Excise eller en befuldmægtiget stedfortræder med hensyn til  

 oplysninger, der alene drejer sig om merværdiafgift, The Commissioners of  

 Inland Revenue eller en befuldmægtiget stedfortræder med hensyn til alle  

 andre oplysninger." Artikel 2 Medlemsstaterne sætter de nødvendige administrativt eller ved lov  

 fastsatte bestemmelser i kraft for senest den 1. januar 1981 at efterkomme  

 dette direktiv.
Artikel 3 Dette direktiv er rettet til medlemsstaterne.
 Udfærdiget i Bruxelles, den 6. december  

 1979.
På Rådets vegne L.
PRETI Formand Bilag 2 Uddrag af bilag I, punkt VI, til akten vedrørende vilkårene for Den  

 hellenske Republiks tiltrædelse af De europæiske Fællesskaber og  

 tilpasningerne af traktaterne.
Rådets direktiv nr. 77/799/EØF af 19. december 1977 EFT nr.
L 336/15 af 27. december 1977.
 I artikel 1, stk. 3, indsættes:
 "i Grækenland:
"(Foros isodynamos fysikon prosopon)" "(Foros isodynamos nomikon prosopon)" "(Foros akinitou periisias)" I artikel 1, stk. 5, indsættes:
 "i Grækenland:
"(O Ypourgos oikonomikon i o ik'autou drizomenos eksprosopos)" (* 1) EFT nr.
C 182 af 31.7.1978, s.46.
(* 2) EFT nr.
C 283 af 27.11.1978, s.28.
(* 3) EFT nr.
L 336 af 27.12.1977, s.15.
