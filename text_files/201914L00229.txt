Betænkning afgivet af Miljø- og Fødevareudvalget den 20. november 2019 Betænkning over Forslag til lov om ændring af lov om vandforsyning m.v.
(Obligatorisk kommunal vurdering af boringsnære beskyttelsesområder og pligt til indberetning m.v.) [af miljøministeren (Lea Wermelin)]:
1. Indstillinger Et flertal i udvalget (udvalget med undtagelse af NB) indstiller lovforslaget til vedtagelse uændret.
 Et mindretal i udvalget (NB) indstiller lovforslaget til forkastelse ved 3. behandling.
 Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
2. Politiske bemærkninger Enhedslisten og Alternativet EL og ALT kan støtte lovforslaget, men partierne mener, at det er problematisk, at lovforslaget ikke også omfatter det drikkevand, der f.eks. ligger under jorden i byer.
Det betyder konkret, at en fjerdedel af BNBOerne  dem, der ligger i byer  ikke er omfattet af lovforslaget.
EL og ALT vil gerne understrege, at landbruget står for langt det største forbrug af sprøjtegifte, men privates og det offentliges brug af sprøjtegifte er også problematisk, bl.a. fordi sprøjtegifte her f.eks. bruges på befæstede arealer som fliser, veje og p-pladser, hvor de ikke tilbageholdes eller omsættes i jordlaget.
Der sker derfor en forholdsvis stor udvaskning til grundvandet fra disse arealer.
EL og ALT mener, at regeringen bør sikre, at vi får tilsvarende lovgivning for BNBOer i byerne.
Derudover mener EL og ALT, at det langtfra er nok at beskytte drikkevandet der, hvor det pumpes op.
Drikkevandet skal også beskyttes der, hvor det dannes, hvis man for alvor skal sikre rent drikkevand i fremtiden.
EL og ALT mener således, at sprøjteforbuddet i BNBOerne ikke kan stå alene.
Vandværkerne og kommunerne bør også sikre grundvand og drikkevand mod sprøjtegifte i de såkaldte indvindingsoplande, hvor det meste grundvand dannes.
Disse arealer er imidlertid ikke kortlagt i dag.
EL og ALT mener derfor, at regeringen bør sikre, at vi som et første og meget vigtigt skridt får kortlagt de arealer, hvor grundvandet dannes.
3. Udvalgsarbejdet Lovforslaget blev fremsat den 3. oktober 2019 og var til 1. behandling den 24. oktober 2019. Lovforslaget blev efter 1. behandling henvist til behandling i Miljø- og Fødevareudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 3 møder.
Høringssvar Et udkast til lovforslaget har inden fremsættelsen været sendt i høring, og miljøministeren sendte den 12. juli 2019 dette udkast til udvalget, jf.
MOF alm. del  bilag 46, folketingsåret 2018-19, 2. samling.
Den 3. oktober 2019 sendte miljøministeren høringssvarene og et høringsnotat til udvalget.
Bilag Under udvalgsarbejdet er der omdelt 5 bilag på lovforslaget.
Spørgsmål Udvalget har under udvalgsarbejdet stillet 18 spørgsmål til miljøministeren til skriftlig besvarelse, som ministeren har besvaret.
Anders Kronborg (S) Anne Paulin (S) Bjarne Laustsen (S) Christian Rabjerg Madsen (S) Kasper Roug (S) nfmd.
Malte Larsen (S) Mette Gjerskov (S) Troels Ravn (S) Zenia Stampe (RV) Rasmus Helveg Petersen (RV) Carl Valentin (SF) Anne Valentina Berthelsen (SF) Signe Munk (SF) Søren Egge Rasmussen (EL) Mai Villadsen (EL) Susanne Zimmer (ALT) Erling Bonnesen (V) Hans Christian Schmidt (V) Thomas Danielsen (V) Torsten Schack Pedersen (V) Anni Matthiesen (V) Jacob Jensen (V) René Christensen (DF) fmd.
Bent Bøgsted (DF) Lise Bech (DF) Mette Abildgaard (KF) Orla Østerby (KF) Peter Seier Christensen (NB) Henrik Dahl (LA) Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
