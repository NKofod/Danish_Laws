Resumé A blev i 1977 gift med den japanske statsborger B.
A emigrerede i  

 1979 og fik i 1980 en datter C med B.
 D forespurgte på vegne af C og B, hvorvidt C ville miste sit  

 danske statsborgerskab, hvis hun ansøgte om fremmed statsborgerskab.  

 Indenrigsministeriet afgav en fejlagtig erklæring, men rettede og beklagede  

 senere fejlen.
 A klagede bl.a. over, at udtalelsen var blevet afgivet til en  

 uvedkommende person D, samt at hans anmodning om at fremføre sin sag direkte  

 og  

 personligt i et møde inden afgørelsen ikke blev imødekommet.
Ombudsmanden fandt, at ministeriet naturligt havde måttet  

 opfatte situationen på den måde, at D som repræsentant for B bad om  

 vejledning, jf. forvaltningslovens § 7, og at en forudsætning for  

 imødekommelse  

 af hendes begæring var, at hun dokumenterede repræsentationsforholdet.
En  

 sådan dokumentation blev fremsendt, og det gav derfor ikke grundlag for  

 kritik, at ministeriet afgav erklæringen.
Ombudsmanden fandt endvidere, at A som part i henhold til forvaltningslovens  

 § 21 havde krav på at få sagen udsat, samt at en anmodning om en personlig  

 samtale måtte opfattes som en sådan anmodning.
Ministeriet mente, at A havde  

 frafaldet kravet under en telefonsamtale, og ombudsmanden fandt derfor ikke  

 at  

 have tilstrækkeligt grundlag for at antage, at § 21 var tilsidesat.
Det havde  

 imidlertid været bedst stemmende med principperne for god forvaltningsskik,  

 om  

 denne opfattelse havde været nedfældet skriftligt og bekræftet over for  

 A.(J.nr. 1989-1353-41).
 Partsrepræsentation og partsudtalelser i indfødsretssag.
 A klagede over  

 Indenrigsministeriets afgivelse af en erklæring vedrørende hans datters  

 indfødsretsforhold samt over, at hans anmodning om at fremføre sin sag  

 direkte  

 og personligt i et møde inden afgørelsen ikke blev imødekommet.
Det fremgik af de  

 foreliggende oplysninger, at A i 1977 blev gift her i landet med den japanske  

 statsborger B.
I 1979 emigrerede A til Japan.
I 1980 fik A og B datteren C.
I  

 1984 flyttede B sammen med C fra det fælles hjem, og i 1987 blev A og B skilt  

 ved en afgørelse, der blev truffet af en familieret.
 I en skrivelse af 1987 til  

 Indenrigsministeriet anmodede D på vegne af B ministeriet om at oplyse, om C  

 ville miste sit danske statsborgerskab, såfremt hun fik japansk indfødsret.  

 Ministeriet bad telefonisk D om at indsende identifikationspapirer vedrørende  

 A, B og C, hvilket hun gjorde med brev af 1987.
 Herefter afgav  

 Indenrigsministeriet i 1987 en erklæring, der havde følgende ordlyd:
 "The Danish Ministry of the Interior  

 hereby confirm that (C), born in a marriage between a Danish and a Japanese  

 citizen on ... 1980, has acquired Danish citizenship.
 This citizenship is not forfeited by the fact  

 that the child has also acquired Japanese citizenship.
 The Danish citizenship can only be forfeited  

 according to the rules in Section 7, 8 and  

 9 in  

 the enclosed Promulgation Order,  

 and none of these are applicable to the actual situation.
Section 8 may be used, when the child attains  

 the age of 22 years." Under et møde i 1987 mellem A  

 og lederen af ministeriets indfødsretskontor bad A ministeriet om at afgive  

 en ny erklæring, idet han mente, at erklæringen var fejlagtig.  

 Derpå udstedte ministeriet følgende  

 erklæring:
 "Additional statement to the one given on  

 1987 concerning a child, born in a marriage between (B) and (A):
The Ministry of the Interior has taken it for  

 granted that (C)  

  

 automatically  

  

 has  

 acquired Japanese citizenship by being born by a Japanese mother.
If the  

 Danish  

 father has to express his explicit consent or the parents have to apply as a  

 condition for the childs acquisition of Japanese citizenship, the child  

 will  

 loose its Danish citizenship." A klagede til  

 indenrigsministeren over ministeriets behandling af sagen.
Som et P.S. på  

 brevet skrev A:
"Jeg forventer ligeledes  

 at fremføre min sag direkte og personligt i et møde, før jeg modtager det  

 endelige svar.!" Ministeren svarede og  

 beklagede, "at Indenrigsministeriet ved afgivelsen af erklæringen af  

 21.7.87 har lagt en forkert forståelse af japansk lovgivning til grund."  

 Samtidig oplyste han, at han havde draget omsorg for, at lignende fejl ikke  

 skulle kunne ske igen inden for hans ansvarsområde.
 I klagen til mig gjorde A -  

 udover at kritisere, at ministeriet afgav en erklæring med et urigtigt  

 indhold - gældende, at det var en fejl, at ministeriet overhovedet afgav en  

 erklæring vedrørende A's barns personlige forhold til en uvedkommende person.  

 Desuden henviste A til, at han havde bedt om et møde i ministeriet, inden  

 Indenrigsministeriets  

 endelige stillingtagen til A's klage, men at ministeriet havde svaret, uden  

 at et sådant møde havde været holdt.
 I en udtalelse til mig  

 kommenterede Indenrigsministeriet A's klage på følgende måde:
 "...
Med hensyn til udleveringen  

 af oplysninger til (D) om den danske indfødsretslovgivnings regler i relation  

 til (C), bemærkes, at Indenrigsministeriet ikke anser sig for at være  

 berettiget  

 til at gøre udleveringen af sådanne oplysninger til en  

 forældremyndighedsindehaver,  

 eller en repræsentant for denne, afhængig af, at den anden  

 forældremyndighedsindehaver  

 samtykker i udleveringen.
Dette gælder uanset, at det fremgår, at  

 oplysningerne  

 skal anvende i forbindelse med forældrenes skilsmisse.
Det tilføjes, at  

 ministeriet ikke ved afgivelsen af erklæringen af 21. juli 1987 havde  

 kendskab til klagerens adresse.
Ministeriet var derfor afskåret fra at  

 orientere  

 klageren om afgivelsen af den pågældende erklæring.
 Indenrigsministeriet må  

 imidlertid beklage, at ministeriet har lagt en forkert forståelse af  

 indholdet af den japansk statsborgerretslovgivning til grund ved afgivelsen  

 af erklæringen af 1987.
 Det kan tilføjes, at sagen  

 har givet anledning til, at ministeriet i fremtiden vil være mere  

 tilbageholdende med direkte eller forudsætningsvis at udtale sig om indholdet  

 af fremmede landes statsborgerretslovgivning.
 ......
Klageren har i skrivelse af  

 1989 til ....(medarbejder) anmodet om et møde før ministeriet afgav endeligt  

 svar. (Medarbejder) ... fik imidlertid under telefonsamtalen af 2. august  

 1989 med klageren det indtryk, at klageren frafaldt dette ønske, jfr.  

 referatbemærkning på den nævnte skrivelse." Den omtalte referatbemærkning  

 havde følgende ordlyd:
"Jeg har ringet til  

 klageren.
Han faldt noget til ro under samtalen, og er vist godt klar over,  

 at det er meget begrænset, hvad han kan opnå gennem denne klage." I et skrivelse til A udtalte  

 jeg følgende:
 "Indenrigsministeriets  

 afgivelse af de to erklæringer vedrørende Deres datters indfødsretsforhold  

 skal  

 ses på baggrund af bestemmelserne i §§ 7 og 8 i forvaltningsloven.
 Bestemmelserne har følgende  

 indhold:
"§ 7. En  

 forvaltningsmyndighed skal i fornødent omfang yde vejledning og bistand til  

 personer, der retter henvendelse om spørgsmål inden for myndighedens  

 sagsområde. ..." "§ 8. Den, der er part i  

 en sag, kan på ethvert tidspunkt af sagens behandling lade sig repræsentere  

 eller bistå af andre.
Myndigheden kan dog kræve, at parten medvirker  

 personligt,  

 når det er af betydning for sagens afgørelse.
Stk. 2.  

  

 Bestemmelsen i stk. 1, 1. pkt. gælder ikke, hvis partens  

 interesse i at kunne lade sig repræsentere eller bistå findes at burde vige  

 for væsentlige hensyn til offentlige eller private interesser, eller hvor  

 andet er fastsat ved lov." Ministeriet var således ikke  

 alene berettiget til, men også i en vis udstrækning forpligtet til på  

 anmodning  

 fra Deres tidligere hustru at vejlede om de retlige konsekvenser i Danmark af  

 en anmodning om, at der blev tillagt (C) .... statsborgerskab.
Af § 8  

 følger, at (B) var berettiget til at lade sig repræsentere af en anden under  

 sagen.
 (D's) henvendelser i maj og  

 juli 1987 til Indenrigsministeriet skete på vegne af (B), og ministeriet  

 måtte derfor naturligt opfatte situationen på den måde, at hun som  

 repræsentant for (B) bad om vejledning i henhold til § 7. Da der var tale om  

 en stillingtagen til et personligt anliggende vedrørende Deres datter, og da  

 (D) blot henviste til, at hun var veninde til Deres tidligere hustru, måtte  

 det efter min mening være en forudsætning for imødekommelse af hendes  

 begæring,  

 at hun dokumenterede repræsentationsforholdet.
 En sådan dokumentation blev  

 imidlertid fremsendt i forbindelse med (D's) brev, og det kan derfor ikke  

 give  

 mig grundlag for kritik, at ministeriet herefter fandt at kunne afgive den  

 ønskede erklæring.
Jeg kan naturligvis tilslutte  

 mig Deres kritik af, at ministeriets erklæring var ukorrekt.
Under hensyn  

 til,  

 at fejlen blev korrigeret i forbindelse med udsendelse af en supplerende  

 erklæring,  

 og til, at ministeriet både i en skrivelse til Dem og i en udtalelse til  

 mig har beklaget dette forhold samt sørget for en ændring af proceduren med  

 henblik på at undgå fremtidige gentagelser, finder jeg ikke at have grundlag  

 for at foretage videre vedrørende dette spørgsmål.
 For så vidt angår Deres klage  

 over, at indenrigsministeren tog stilling til Deres klage, uden at De  

 forinden fik lejlighed til at drøfte sagen under et møde, skal jeg bemærke  

 følgende:
Ifølge forvaltningslovens §  

 21 kan den, der er part i en sag på ethvert tidspunkt af sagens behandling  

 forlange, at sagens afgørelse udsættes, indtil parten har afgivet en  

 udtalelse  

 til sagen.
Princippet i bestemmelsen må antages også at finde anvendelse i  

 tilfælde som det foreliggende.
