 I medfør af § 1, stk. 4, i lov om Forenings-Registeret, jf.
 lovbekendtgørelse nr. 147 af 17. marts 1988 fastsættes:
Anmeldelser § 1.  I Erhvervs- og Selskabsstyrelsens register over  

 foreninger kan optages her i landet hjemmehørende foreninger eller  

 sammenslutninger, hvis de ikke kan optages i andre af staten oprettede  

 registre.
 § 2.  Alle anmeldelser til Erhvervs- og  

 Selskabsstyrelsen skal ske ved benyttelse af de af styrelsen foreskrevne  

 blanketter.
 Stk. 2.  Anmeldelsen skal være underskrevet af  

 foreningens eller sammenslutningens bestyrelse.
 Stk. 3.  Samtidig med anmeldelsen betales det herfor  

 fastsatte gebyr.
 § 3.  Anmeldelse om optagelse i registeret skal  

 angive:
 Stk. 2.  Med anmeldelsen skal følge:
 § 4.  I registeret over foreninger kan optages  

 oplysning om foreningens eller sammenslutningens ledelse samt tegningsregel.
 Stk. 2.  Ved anmeldelse af foreningens eller  

 sammenslutningens ledelse skal anmeldelsen indeholde:
 § 5.  Hvis særligt kendetegn for foreningen eller  

 sammenslutningen anmeldes, skal anmeldelsen endvidere indeholde en tydelig  

 beskrivelse af kendetegnet, ledsaget af en afbildning på holdbart papir i 3  

 eksemplarer af højst 6 cm i højde og 6 cm i bredde.
§ 6.  Sker der ændring i noget forhold, hvorom  

 anmeldelse er sket, skal anmeldelse herom indsendes til Erhvervs- og  

 Selskabsstyrelsen inden en måned.
Med anmeldelsen skal følge bevis for  

 ændringens lovlige vedtagelse.
 Registrering m.v.
 § 7.  Registeret føres efter Erhvervs- og  

 Selskabsstyrelsens bestemmelse.
 Stk. 2.  Enhver forening får et registreringsnummer.  

 Datoen for registreringen og for nye foreningers vedkommende  

 registreringsnummer indføres i registeret.
 § 8.  Registrering skal nægtes, hvis anmeldelsen ikke  

 er i overensstemmelse med loven eller denne bekendtgørelse.
 Stk. 2.  Anmelderen kan senest 4 uger efter, at  

 afvisningen er meddelt denne, indbringe afgørelsen for Industriministeriets  

 Erhvervsankenævn.
 § 9.  Erhvervs- og Selskabsstyrelsen skal snarest  

 muligt efter en registrering indrykke bekendtgørelse i Statstidende samt give  

 foreningen eller sammenslutningen meddelelse herom.
 § 10.  Foreningen eller sammenslutningen slettes af  

 registeret, såfremt anmeldelse om fornyelse ikke sker inden 10 år fra den  

 oprindelige eller seneste registreringsdato.
 § 11.  Dokumenter, der beror i Erhvervs- og  

 Selskabsstyrelsen er offentligt tilgængelige og kan på forlangende gennemses  

 i styrelsens ekspedition.
Ikrafttrædelsesbestemmelser § 12.  Bekendtgørelsen træder i kraft den 1. februar  

 1991.
 Stk. 2.  Bekendtgørelse nr. 813 af 14. december 1987  

 ophæves.
