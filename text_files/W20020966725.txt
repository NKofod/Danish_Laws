 Direktoratet traf afgørelse om, at medlemmet ikke havde ret til  

 ydelser fra 10. maj til 20. maj 2001.
 Ankenævnet fandt, at medlemmet var dagpengeberettiget i perioden fra  

 den 10. maj 2001 til den 20. maj 2001.
Ankenævnet havde lagt til grund, at medlemmet meldte sig ledig den  

 30. april 2001. Den 10. maj 2001 modtog kassen underretning om, at han var  

 udeblevet fra grundregistreringssamtale den 10. maj 2001. Medlemmet blev  

 derfor afmeldt hos arbejdsformidlingen, hvilket blev meddelt ham ved brev af  

 10. maj 2001. Kassen skrev den 14. maj 2001 til medlemmet i anledning af hans  

 udeblivelse fra samtalen.
Medlemmet mødte personligt hos  

 arbejdsformidlingen den 21. maj 2001 Det var videre lagt til grund, at det var helligdag den 11. maj 2001, og  

 at han efterfølgende havde været på kursus i perioden 14.  

 maj 2001 - 18. maj 2001, hvortil der skulle udbetales VEU-godtgørelse.  

 Medlemmet var i denne periode indlogeret uden for eget hjem, og han opdagede  

 derfor først brevene den 18. maj 2001 om eftermiddagen.
 Medlemmet havde anført, at han ikke har modtaget besked om, at han  

 skulle møde den 10. maj 2001.
Arbejdsformidlingen havde forklaret, at indkaldelsen til  

 grundregistreringsmødet blev udleveret til ham personligt ved  

 ledigmeldelsen den 30. april 2001 og AF ikke skriver navn og cpr.nr. ved  

 personlig udlevering af mødeindkaldelsen.
Det fremgår videre af  

 kopi af indkaldelsen til grundregistreringssamtale, at denne er udateret,  

 uden angivelse af navn og cpr. nr.
 Endelig havde ankenævnet lagt vægt på, at medlemmet ikke  

 pr. 10. maj 2001 havde modtaget vejledning for nyledige.
Ankenævnet fandt det således ikke tilstrækkeligt  

 godtgjort, at medlemmet havde modtaget indkaldelsen til  

 grundregistreringsmødet den 10. maj 2001. Han havde ligeledes ikke  

 modtaget tilstrækkelig vejledning om forpligtelsen til at stå til  

 rådighed for arbejdsmarkedet.
Medlemmet  anses derfor for at have  

 stået til rådighed for arbejdsmarkedet i perioden fra den 10. maj  

 2001 til den 20. maj 2001.
 Ankenævnet henviste til arbejdsløshedsforsikringslovens § 62,  

 og direktoratets bekendtgørelse  nr. 1353 af 20. december 2000 om  

 rådighed § 32, og § 4.
 Ankenævnet ændrer således direktoratets  

 afgørelse.
Udeblivelse fra  

 grundregistreringsmøde Ankenævnet har behandlet Deres sag om udbetaling af ydelser fra  

 kassen i perioden fra den 10. maj 2001 til den 20. maj 2001 på  

 møde den 29. august 2002.
Nævnet traf denne A F G Ø R E L S E Ankenævnet finder, at De er dagpengeberettiget i perioden fra den  

 10. maj 2001 til den 20. maj 2001.
Ankenævnet har lagt til grund, at De meldte Dem ledig den 30. april  

 2001. Den 10. maj 2001 modtog kassen underretning om, at De var udeblevet fra  

 grundregistreringssamtale den 10. maj 2001. De blev derfor afmeldt hos  

 arbejdsformidlingen, hvilket blev meddelt Dem ved brev af 10. maj 2001.  

 Kassen skrev den 14. maj 2001 til Dem i anledning af Deres udeblivelse fra  

 samtalen.
De mødte personligt hos arbejdsformidlingen den 21. maj  

 2001 Det er videre lagt til grund, at det var helligdag den 11. maj 2001, og at  

 De efterfølgende havde været på kursus i perioden 14. maj  

 2001 - 18. maj 2001, hvortil der skulle udbetales VEU-godtgørelse.
De  

 var i denne periode indlogeret uden for eget hjem, og De opdagede derfor  

 først brevene den 18. maj 2001 om eftermiddagen.
 De har anført, at De ikke har modtaget besked om, at De skulle  

 møde den 10. maj 2001.
Arbejdsformidlingen har forklaret, at indkaldelsen til  

 grundregistreringsmødet blev udleveret til Dem personligt ved  

 ledigmeldelsen den 30. april 2001 og AF ikke skriver navn og cpr.nr. ved  

 personlig udlevering af mødeindkaldelsen.
Det fremgår videre af  

 kopi af indkaldelsen til grundregistreringssamtale, at denne er udateret,  

 uden angivelse af navn og cpr. nr.
 Endelig har ankenævnet lagt vægt på, at De ikke pr. 10.  

 maj 2001 havde modtaget vejledning for nyledige.
Ankenævnet finder det således ikke tilstrækkeligt  

 godtgjort, at De har modtaget indkaldelsen til grundregistreringsmødet  

 den 10. maj 2001. De har ligeledes ikke modtaget tilstrækkelig  

 vejledning om Deres forpligtelse til at stå til rådighed for  

 arbejdsmarkedet.
De anses derfor for at have stået til rådighed  

 for arbejdsmarkedet i perioden fra den 10. maj 2001 til den 20. maj 2001.
 Ankenævnet henviser til arbejdsløshedsforsikringslovens § 62,  

 og direktoratets bekendtgørelse nr. 353 af 20. december 2000 om  

 rådighed § 32, og § 4.
 Ankenævnet ændrer således direktoratets afgørelse  

 af 11. september 2001.
 Det bemærkes, at ankenævnet ikke har taget stilling til Deres  

 berettigelse til udbetaling af VEU godtgørelse efter  

 Arbejdsmarkedsstyrelsens bekendtgørelse nr. 1377 af 20. december 2000  

 om godtgørelse ved deltagelse i erhvervsrettet voksen- og  

 efteruddannelse, da reglerne om godtgørelse administreres af a-  

 kassen.
 Ankenævnet har derfor anmodet xxx A-kasse om at foretage det videre  

 fornødne i anledning af den ændrede afgørelse  

 vedrørende Deres rådighed i den omhandlede periode.
På ankenævnets vegne xxx De kan læse om afgørelsens faktiske og retlige grundlag  

 på de følgende sider.
Kopi til: direktoratet + bilag xxx + tilføjelse til følgebrev 1. Sagsforløb Arbejdsdirektoratet fremstillede sagen på denne måde:
 "Det fremgår af sagen, at De meldte Dem ledig på AF den 30.  

 april 2001.
 Den 10. maj 2001 modtog a-kassen oplysning fra AF om, at De var udeblevet  

 fra en grundregistre-ringssamtale.
 På baggrund af udeblivelsen afmeldte AF Dem fra den 10. maj 2001. AF  

 meddelte Dem dette i brev af samme dato.
 I brev af 14. maj 2001 anmodede a-kassen Dem om at forklare, hvorfor De  

 var udeblevet.
Det fremgår yderligere af sagen, at det var helligdag den 11. maj  

 2001, og at De efterfølgende havde været på kursus i  

 perioden 14. maj 2001 - 18. maj 2001, hvortil der skulle udbetales  

 VEU-godtgørelse.
I denne periode var De indlogeret uden for eget hjem,  

 hvorfor De først opdagede brevene den 18. maj 2001 om  

 eftermiddagen.
 Den 21. maj 2001 kontaktede De personligt AF for at blive tilmeldt og i  

 a-kassen, hvor De afleve-rede Deres forklaring på Deres manglende  

 fremmøde til grundregistreringen.
Det fremgik af Deres forklaring, at De havde glemt det, og at det var  

 Deres klare opfattelse, at AF ikke "gad" se Dem det første halve  

 års tid.
De havde ganske enkelt svedt aftalen ud og kunne ikke engang  

 huske den længere, hvilket De beklagede.
 A-kassens afdeling traf herefter den 31. maj 2001 afgørelse om, at  

 De var udelukket fra retten til ydelser fra a-kassen i perioden 10. maj 2001  

 - 20. maj 2001, idet De ikke var til rådighed for arbejdsmarkedet i  

 denne periode.
 De klagede over afdelingens afgørelse i brev af 1. juni 2001.
De oplyste bl.a., at De fra den 5. februar 2001 havde været  

 fritstillet med løn.
Da De gerne ville i gang med at arbejde så  

 hurtigt som muligt, havde De henvendt Dem på AF i slutningen af februar  

 2001.
 Ved samtalen med sagsbehandleren på AF havde De oplyst om Deres  

 planer om at søge job, og man havde fortalt Dem, at AF ikke kunne  

 gøre noget for Dem det første halve år.
De havde samme dag kontaktet A-kassen.
Sammen med sagsbehandleren i  

 a-kassen beskluttede De, at De skulle på et flexrotationskursus  

 på xxx Skole i perioden uge 17/2001 og uge 20/2001.
 De tog herefter på kursus i uge 17, blev tilmeldt som ledig den 30.  

 april 2001 (uge 18), tog på kursus søndag den 13. maj 2001, og  

 indlogerede Dem på xxx.
 Da De vendte hjem den 18. maj 2001 fandt De brevet om, at De var blevet  

 afmeldt AF.
De anførte i Deres klage endvidere, - at De opfattede samtalen med AF i slutningen af februar 2001 som en  

 grundregistreringssamtale, - at De ikke havde modtaget besked om, at De skulle møde på  

 AF den 10. maj 2001, - at De ikke på klagetidspunktet havde modtaget vejledning for  

 nyledige, - at De er og var aktiv arbejdssøgende, og - at De kontaktede a-kassen den 21. maj 2001, da De kom hjem, og her fik  

 at vide, at De ville få én dags karantæne.
 De understregede endelig, at De den 21. maj 2001 havde oplyst  

 sagsbehandleren i a-kassen om, at De ikke havde modtaget nogen form for  

 besked om grundregistreringssamtalen.
I brev af 8. juni 2001 oplyste a-kassens afdeling til hovedledelsen, at  

 det var korrekt, at afdelingen i første omgang var af den opfattelse,  

 at sagen kunne afgøres med udelukkelse på udeblivelsesdagen.
En  

 nærmere undersøgelse viste dog, at der ikke var mulighed for  

 dette, idet De som ledig under kursus har en passiv  

 rådighedsforpligtelse.
 Det var ligeledes korrekt, at De ikke havde modtaget vejledning for  

 nyledige pr. den 10. maj 2001. De var dog efter den 21. maj 2001 blevet  

 indkaldt til et sådant møde.
Afdelingen oplyste videre, at man ikke havde konstateret, om De havde  

 modtaget indkaldelsen til grundregisteringsamtalen fra AF, men at man  

 henholdt sig til, at De i Deres redegørelse havde oplyst, "jeg har  

 glemt det.
Kan ikke engang huske den".
 Afdelingen oplyste endelig, at De i samtalen med sagsbehandleren i  

 a-kassen desuden havde sagt, at De ikke kunne huske at have modtaget  

 indkaldelsen, men at De ikke kunne afvise, at De havde modtaget den.
 AF oplyste til brug for sagen, at der i slutningen af februar 2001 ikke  

 blev afholdt grundregiste-ringssamtale med Dem.
I forbindelse med Deres ledigmeldelse den 30. april 2001 på AF, var  

 De imidlertid blevet indkaldt personligt til grundregistreringssamtalen.
AF  

 fremsendte kopi af indkaldelsen til a-kassen.
 A-kassens hovedledelse traf afgørelse i sagen den 9. juli 2001.
 Hovedledelsen fandt, at De ikke havde ret til dagpenge eller  

 VEU-godtgørelse i perioden 10. maj 2001 - 20. maj 2001.
Der blev lagt vægt på, at De var udeblevet fra en  

 grundregistreringssamtale, som Arbejdsformid-lingen (AF) havde indkaldt Dem  

 til.
De kunne derfor først få dagpenge, når De på ny  

 havde tilmeldt Dem AF.
Der blev endvidere lagt vægt på, at De ikke kunne anses for at  

 stå til rådighed for arbejdsmarkedet i perioden 14. maj - 18. maj  

 2001, idet De ikke havde gjort Dem bekendt med Deres daglige post.
Der kunne  

 derfor ikke udbetales VEU-godtgørelse.
Hovedledelsen begrundede i øvrigt afgørelsen med, - at De den 30. april 2001 havde modtaget indkaldelsen til  

 grundregistreringssamtalen, - at  De først den 21. maj 2001 havde kontaktet AF, - at De var indlogeret uden for eget hjem i perioden 13. maj 2001 - 18.  

 maj 2001, og - at AF ikke i perioden 14. maj 2001 - 18. maj 2001 havde fraveget kravet  

 om, at De skulle være til rådighed for formidlet arbejde.
 De klagede i brev af 10. juli 2001 over hovedledelsens  

 afgørelse.
De anførte bl.a., at De ikke mente at have modtaget indkaldelsen  

 til grundregistreringssamtalen.
Dette havde De meddelt mundtligt overfor  

 sagsbehandleren i a-kassen den 21. maj 2001.
 De anførte endvidere, at De først efter, at "tingene var  

 gået i hårdknude", havde fået oplyst, at De havde en passiv  

 rådighedsforpligtelsen, mens De var på kursus.
 De gjorde i den sammenhæng opmærksom på, at De i  

 forbindelse med kurset havde skrevet til a-kassen for at anmode om, at man  

 oplyste Dem om, hvis noget i forbindele med kurset ikke var håndteret  

 korrekt fra Deres side.
 De fastholdt derfor, at De ikke i tilstrækkelig grad var blevet  

 informeret om Deres rettigheder og pligter i forbindelse med  

 arbejdsløshed.
 I brev af 16. juli 2001 meddelte hovedledelsen Dem, at man måtte  

 fastholde afgørelsen.
 Årsagen hertil var, at indkaldelsen til grundregistreringssamtalen  

 var blevet udleveret til Dem den 30. april 2001 på AF, samt at  

 afdelingen havde oplyst, at De i forbindelse med Deres ledigmeldelse havde  

 fået en mundtlig vejledning om det at være tilmeldt AF, komme til  

 møder man indkaldes til og gøre sig bekendt med den daglige  

 post.
 Hovedledelsen sendte på denne baggrund sagen til afgørelse i  

 direktoratet med brev af 16. juli 2001.
 I brev modtaget i direktoratet den 18. juli 2001 kommenterede De  

 hovedledelsens bemærkninger i brevet af 16. juli 2001.
De anførte, at det var en lodret løgn, at De havde  

 fået en mundtlig vejledning af a-kassen ved ledigmeldelsen.  

 Tværtimod havde De fået at vide, at der ikke var noget problem  

 forbundet med at tage på kursus.
Først efterfølgende  

 havde De fået at vide, at De skulle have været informeret om, at  

 man skal gøre sig bekendt med den daglige post.
 Endvidere anførte De, at sagsbehandleren i a-kassen havde sagt til  

 Dem, at De skulle fremføre dette i en eventuelt klage.".
 Sekretariatet er enig i fremstillingen.
2. Arbejdsdirektoratets afgørelse Direktoratet traf den 11. september 2001 denne afgørelse:
 "De har ikke ret til at få udbetalt ydelser fra a-kassen i perioden  

 10. maj 2001 - 20. maj 2001.
Begrundelse Dagpenge kan ikke udbetales til et medlem, som ikke er til rådighed  

 for arbejdsmarkedet.
Dette fremgår af § 62 i lov om  

 arbejdsløshedsforsikring m.v.
 Ifølge § 32, stk. 1, i direktoratets bekendtgørelse nr. 1353  

 af 20. december 2000 om rådighed, kan et medlem ikke få dagpenge,  

 så længe medlemmet udebliver fra en grundregistreringssamtale,  

 som AF har indkaldt medlemmet til skriftligt og personligt og med angivelse  

 af samtalens formål.
 Efter stk. 2, i samme bestemmelse, kan medlemmet igen få dagpenge,  

 når medlemmet på ny er tilmeldt AF og har henvendt sig  

 skriftligt, personligt eller telefonisk til AF eller  

 arbejdsløshedskassen vedrørende udeblivelsen.
 Ifølge § 2, stk. 1, i arbejdsmarkedsstyrelsens  

 bekendtgørelse nr. 1377 af 20. december 2000 om godtgørelse ved  

 deltagelse i erhvervsrettet voksen- og efteruddannelse, kan ledige  

 dagpenge-berettigede i visse tilfælde modtage godtgørelse for  

 tab af indtægt eller arbejdsmulighed efter lov om godtgørelse  

 ved deltagelse i erhvervsrettet voksen- og efteruddannelse.
 Direktoratet har lagt til grund, at AF har oplyst, at indkaldelsen til  

 grundregistreringssamtalen var blevet udleveret til Dem den 30. april 2001,  

 da De ledigmeldte Dem på AF.
Direktoratet har herefter lagt vægt på, at AF afmeldte Dem den  

 10. maj 2001, da De ikke mødte frem til grundregistreringssamtalen.
AF  

 meddelte Dem dette i brev af 10. maj 2001.
 Direktoratet har videre lagt vægt på, at De tilmeldte Dem igen  

 på AF den 21. maj 2001.
 De er derfor ikke dagpengeberettiget i perioden 10. maj - 20. maj 2001,  

 idet De korrekt var blevet afmeldt AF og således ikke været til  

 rådighed for arbejdsmarkedet.
 Da De ikke er dagpengeberettiget i denne periode, er De heller ikke  

 berettiget til eventuel VEU-godtgørelse.
 Direktoratet skal oplyse, at spørgsmålet om, hvorvidt De  

 modtog tilstrækkelig vejledning om Deres passive  

 rådighedsforpligtelse, mens De var på kursus, efter direktoratets  

 opfattelse således er uden betydning for afgørelsen.
 De ovenfor nævnte bestemmelser er citeret i afsnittet Regler.".
3. Klagen til ankenævnet den 12. september 2001 De klager over, at De er blevet nægtet  

 arbejdsløshedsunderstøttelse mellem 10. og 20. maj 2001.
 De anfører:
" Jeg har svært ved at finde rundt i sagen efterhånden.
Jeg  

 var inden hændelsesforløbet blevet ramt af en personlig stor  

 sorg som stadig fylder mig.
Det kan have påvirket mig til i  

 første omgang, da jeg kommer hjem fra kursus i xxx at give en  

 forvirrende meddelelse til xxx/AF.
Jeg kan forstå at jeg ikke skal have dagpenge den dag jeg udebliver  

 fra en indkaldelse til grundreg-istreringsamtale på AF, som jeg ikke  

 kan huske at have fået.
Dagen efter- en søgnehelligdag, St.  

 Bededag, kan jeg ikke forstå, at jeg skal trækkes for! Hele  

 næste uge, hvor jeg er på kursus og opholder mig i xxx, kan jeg  

 slet ikke forstå, at jeg skal trækkes for.
Ingen havde oplyst mig  

 om min pligt til checke post fra AF så jeg kunne have afbødet  

 fejlen, mit eneste bevis herpå er at jeg ikke havde været til  

 vejledning for nyledige inden jeg kom på kursus.
Jeg bor ammen med min  

 søn på 19 år.
Havde jeg vidst noget havde jeg  

 selvfølgelig bedt ham ringe, f.eks. hvis der lå brev fra AF/xxx!  

 Inden kurset spurgte jeg flere gange om alt var i orden og det var det - fik  

 jeg at vide på xxx.
I det sidste nummer af mit fagblad er der en artikel om hvor meget  

 bureaukrati der efterhånden er i regelbehandlingen af  

 arbejdsløse, og hvor stor afstand der er fra den enkelte ledige til  

 hele systemet.
Det har jeg måttet mærke personligt. - Ingen havde  

 oplyst mig om, at jeg skulle have andre til at checke min post, når jeg  

 var på kursus." 4. Arbejdsdirektoratets bemærkninger til klagen den 19.  

 september 2001 "Der er ikke kommet nye oplysninger, der giver direktoratet anledning til  

 at ændre afgørelsen.
 Direktoratet finder således fortsat, at medlemmet ikke er berettiget  

 til ydelser fra a-kassen i perioden 10. maj - 20. maj 200 1.
Der er lagt vægt på, at medlemmet udeblev fra en  

 grundregistreringssamtale den 10. maj 2001 og derfor blev afmeldt AF.
AF  

 meddelte medlemmet dette i brev af 10. maj 2001.
 Det fremgår af § 32 i bekendtgørelse nr. 1353 af 20. december  

 2000 om rådighed, at et medlem ikke kan få dagpenge, fra  

 medlemmet udebliver fra en grundregistreringssamtale, indtil medlemmet  

 på ny er tilmeldt AF.
Det bemærkes, at medlemmet korrekt er blevet afmeldt AF, og det  

 efter direktoratets opfattelse er medlemmets eget ansvar at gøre sig  

 bekendt med afmeldelsesbrevet fra AF." 5. Nyt efter klagen Kassen har den 2. juli 2002 telefonisk henvist til, at afdelingen har  

 oplyst, at der i forbindelse med ledigmeldelsen sker mundtlig vejledning.  

 Kassen her ikke yderligere oplysninger i Deres sag om denne vejledning.
 Afdelingen har endvidere oplyst, at De har talt med xxx i  

 vejledningsafdelingen i februar 2001 angående det omtalte kursus.  

 Kassen har ikke andre oplysninger om Deres eventuelle henvendelse i februar  

 2001, som De henviser til.
 Kassen har ikke yderligere oplysninger om, hvad der er foregået.
 AF har den 14. august 2002 telefonisk oplyst, at det ikke er noteret, at  

 der den 30. april 2001 er udleveret en indkaldelse.
6. Regler Lov om arbejdsløshedsforsikring m.v., jf. lovbek. nr. 712 af 19.  

 juli 2000 § 62. Dagpenge må ikke udbetales til et medlem, 5) som af anden grund ikke står til rådighed for  

 arbejdsmarkedet.
Direktoratets bekendtgørelse nr. 1353 af 20. december 2000 om  

 rådighed § 4.
 Et ledigt medlem skal være tilmeldt og have kontakt til AF for at  

 kunne få udbetalt dagpenge.
Stk. 2. Hvis der er udbetalt dagpenge til et medlem i en periode, hvor  

 medlemmet ikke har været tilmeldt AF, er dagpengene udbetalt med  

 urette.
I disse tilfælde finder § 86 i lov om  

 arbejdsløshedsforsikring m.v. anvendelse.
Stk. 3. Er der ikke udbetalt dagpenge til et medlem, kan  

 arbejdsløshedskassen udbetale dagpenge for en periode med manglende  

 tilmelding, hvis 1) den manglende tilmelding beror på arbejdsløshedskassens  

 forhold eller forhold hos AF, som AF har erkendt, 2) perioden med den manglende tilmelding ikke har været over 3  

 måneder, 3) medlemmet ikke har kunnet hindre eller afhjælpe den manglende  

 tilmelding, og 4) de øvrige betingelser for at få udbetalt dagpenge til  

 medlemmet i perioden er opfyldt.
 Stk. 4. Direktøren for Arbejdsløshedsforsikringen kan give  

 tilladelse til, at der udbetales dagpenge til et medlem, som ikke har  

 været tilmeldt AF, selv om AF ikke har erkendt, at den manglende  

 tilmelding skyldes AF's forhold, jf. stk. 3, nr. 1. Tilladelsen kan gives  

 på baggrund af direktøren for Arbejdsmarkedsstyrelsens  

 udtalelse, hvis betingelserne i stk. 3, nr. 3 og 4, er opfyldt.
 Stk. 5. Skyldes den manglende tilmelding arbejdsløshedskassens  

 forhold, kan direktøren for Arbejdsløshedsforsikringen give  

 tilladelse til, at der udbetales dagpenge til medlemmet, hvis betingelserne i  

 stk. 3, nr. 3 og 4 er opfyldt.
 § 32. Et medlem kan ikke få dagpenge, så længe medlemmet  

 udebliver fra en grundregistreringssamtale, som AF har indkaldt medlemmet til  

 skriftligt og personligt og med angivelse af samtalens formål, eller  

 så længe medlemmet ikke har underskrevet en erklæring til  

 AF om, at de givne oplysninger efter § 21 er korrekte og  

 fyldestgørende.
Stk. 2. Medlemmet kan igen få dagpenge, når medlemmet på  

 ny er tilmeldt AF og har henvendt sig skriftligt, personligt eller telefonisk  

 til AF eller arbejdsløshedskassen vedrørende udeblivelsen,  

 medmindre dagpengeretten helt eller delvis er bortfaldet efter andre  

 bestemmelser i bekendtgørelsen eller i bekendtgørelse om  

 selvforskyldt ledighed.
Hvis medlemmet ikke har underskrevet erklæring  

 om grundregistreringsoplysninger, kan medlemmet igen få dagpenge,  

 når AF har modtaget den underskrevne erklæring.
 Stk. 3. Dagpenge for den mellemliggende periode kan ikke efterbetales.
 Vejledning til rådighedsbekendtgørelsen.
Til § 4 § 4 fastslår kravet om tilmelding til AF, som det fremgår af §  

 57, stk. 4, i lov om arbejdsløshedsforsikring m.v. § 4  

 fastsætter videre, hvornår den manglende tilmelding ikke skal  

 have konsekvenser for medlemmets dagpengeret.
 Det er den reelle tilmelding, som den fremgår af AF's register, der  

 er afgørende for udstrækningen af den periode, hvori medlemmet  

 ikke har opfyldt betingelsen i § 4, stk. 1. A-kassen skal derfor indhente en  

 udskrift fra AF's register, før den træffer afgørelse  

 eller indsender en ansøgning om dispensation.
 Bestemmelsen i § 4, stk. 3, indebærer, at en  

 arbejdsløshedskasse kan udbetale dagpenge til et medlem, der ikke er  

 blevet tilmeldt AF eller ved en fejl er blevet afmeldt AF som følge af  

 forhold i a-kassen eller hos AF.
Det er en forudsætning, at a-kassen ikke har udbetalt dagpenge til  

 medlemmet.
Hvis a-kassen har udbetalt dagpenge, er forholdet ikke omfattet  

 bestemmelsen.
Tilmeldingen til AF som arbejdssøgende siger ikke i sig selv noget  

 om medlemmets dagpengeret, men tilmeldingen er en af flere betingelser for  

 udbetaling af dagpenge.
A-kassen skal derfor, før den træffer  

 afgørelse efter § 4, stk. 3, eller indsender en ansøgning om  

 dispensation i henhold til § 4, stk. 4 og 5, sikre sig, at medlemmet opfylder  

 de øvrige betingelser for at modtage ydelser fra a-kassen.
Hvis et medlem udebliver fra en grundregistreringssamtale, fordi medlemmet  

 ikke har modtaget AF's indkaldelse til samtalen, skal a-kassen træffe  

 afgørelse om eventuelle dagpengemæssige konsekvenser, jf. § 32.  

 Hvis a-kassen herefter vurderer, at medlemmet ikke skal bære risikoen  

 for udeblivelsen, skal a-kassen anse det som en fejl, at medlemmet er blevet  

 afmeldt AF.
Dette medfører, at a-kassen efter § 4, stk. 3, kan  

 dispensere for den manglende tilmelding til AF frem til og med den dag, hvor  

 medlemmet har modtaget AF's underretning om afmeldingen.
 A-kassen skal indhente Arbejdsmarkedsstyrelsens udtalelse til sagen, om  

 den manglende tilmelding skyldes AF, forud for indsendelse af en  

 ansøgning om dispensation efter § 4, stk. 4, 2. pkt.
 Hvis et medlem ved en fejl er blevet afmeldt AF, uanset medlemmet har  

 ønsket at stå personligt tilmeldt for at beskytte sin  

 dagpengesats, skal spørgsmålet herom ikke afgøres efter  

 reglerne i denne bekendtgørelse.
 A-kassen skal notere, hvilke medlemmer der har fået dagpenge, selv  

 om de ikke har været tilmeldt AF, således at a-kassen til enhver  

 tid kan oplyse, hvilke og hvor mange medlemmer det drejer sig om.
