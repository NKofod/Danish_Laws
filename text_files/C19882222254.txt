(Handelsskoler, tekniske skoler m.fl.  

 institutioner) Vedlagt fremsendes Finansministeriets cirkulære af 8. februar 1988 (LP.  

 19/88) og cirkulære af 22. marts 1988 (LP. 49/88) om aftaler om udlodning af  

 rationaliserings- og effektiviseringsoverskud.
 Aftalerne, der er indgået mellem Finansministeriet og  

 centralorganisationerne (bortset fra Lærernes Centralorganisation) og  

 CO-STAT, har virkning fra 1. januar 1988.
 Som det fremgår af cirkulæret af 8. februar 1988 forudsættes det, at der  

 skal indgås særskilt aftale om det enkelte projekt, og Finansministeriet har  

 indtil videre givet Undervisningsministeriet en stående bemyndigelse til at  

 indgå særskilte aftaler på dette område.
 Det fremgår af aftalerne, hvilke betingelser der skal være opfyldt, for at  

 udlodning kan ske, jf. § 4, ligesom det er angivet, i hvilken form  

 udlodningen kan ske, jf. § 6, samt den procedure der skal følges, jf. §§ 7 og  

 8.
 Da vurderingen af, om betingelserne for udlodning kan anses for opfyldt,  

 forudsætter et nøje kendskab til den enkelte institutions  

 produktion/serviceniveau, og ministeriets løn- og personaleafdeling ikke har  

 et så indgående kendskab hertil som direktoraterne, har løn- og  

 personaleafdelingen delegeret kompetancen til at indgå eventuelle aftaler på  

 ministeriets vegne til de respektive direktorater.
 Aftaler kan herefter indgås mellem et direktorat og vedkommende  

 centralorganisation eller den underorganisation, der måtte blive bemyndiget  

 hertil, jf. § 1.
 Indgåede aftaler skal af vedkommende direktorat indsendes til  

 Finansministeriet og Undervisningsministeriets Løn- og Personaleafdeling.
 Den i cirkulæret af 8. februar 1988 omtalte vejledning om  

 produktivitetsanalyser i statslige intitutioner forventes at foreligge i  

 løbet af sommeren 1988, og vil kunne købes hos Statens Informationstjeneste,  

 Bredgade 10, Postboks 1103, 1009 København K.
 P.m.v.
 e.b.
A.
Jahnsen eksp.sekr.
 Bilag.
