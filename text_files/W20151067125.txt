Ligestillingsnævnets afgørelse J.nr.
E. 2.2.128 Det var i strid med ligebehandlingslovens § 2, at et kommunalt bibliotek havde forbeholdt åbningstider i netcaféen kun for piger.
¬En mand klagede over, at særlige åbningstider for et kommunalt biblioteks medieværksted var forbeholdt piger.
Indklagede anførte, at de særlige åbningstider for piger blev etableret i et forsøg på at tiltrække flere piger med anden etnisk herkomst til medieværkstedet.
Nævnet fandt, at indklagede, uden at have ansøgt om dispensation hos vedkommende ressortminister og uden at have forbeholdt en tilsvarende særskilt åbningstid for drenge, havde overtrådt ligestillingslovens § 2.
