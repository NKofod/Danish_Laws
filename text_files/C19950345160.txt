Indholdsfortegnelse Indledning 1. Område 2. Definitioner 3. Konstruktion 3.1 Alment 3.2 Sikring, udstyr 3.3 Førerhuse, betjeningsorganer, kontrolrum m.v.
3.4 Særligt udstyr for hejseredskaber med variabelt udlæg 4. Brugsanvisning Indledning Denne anvisning giver nærmere retningslinier for, hvorledes visse krav i  

 bekendtgørelse nr. 1101 af 14. december 1992 om hejseredskaber og spil samt  

 kapitel 3 i bekendtgørelse nr. 561 af 24. juni 1994 om tekniske hjælpemidlers  

 indretning kan opfyldes for hejseredskabers vedkommende.
Det er krav i  

 bekendtgørelsernes bestemmelser om indretning og brugsanvisning.
Arbejdstilsynet kræver, at hejseredskaber, omfattet af nævnte  

 bestemmelser, er indrettet i overensstemmelse med anvisningen eller på anden  

 lige så forsvarlig måde.
Hvor konkrete omstændigheder gør det nødvendigt, kan  

 Arbejdstilsynet dog stille yderligere krav.
 De nævnte bestemmelser og denne anvisning gælder for redskaber, der er  

 taget i brug før den 1. januar 1993. De gælder desuden for redskaber, der er  

 taget i brug i perioden 1. januar 1993 til 31. december 1994, medmindre de er  

 markedsført efter reglerne i EF-direktiverne om maskiner, herunder forsynet  

 med EF-mærkning og EF- overensstemmelseserklæring.
Anvisningen omhandler således ikke kravene ifølge nævnte EF-regler.
Der  

 henvises herom til bestemmelserne i kapitel 2 i Arbejdstilsynets  

 bekendtgørelse nr. 561 af 24. juni 1994 om indretning af tekniske  

 hjælpemidler, hvormed EF-reglerne er implementeret i dansk lovgivning.
Disse  

 bestemmelser gælder for hejseredskaber, der leveres som nye efter den 31.  

 december 1994.
 Anvisningen omhandler ikke de krav, der ifølge anden lovgivning som fx  

 færdselslovgivning og elektricitetslovgivning, måtte gælde for redskaberne.
 Anvisningen er udarbejdet af Direktoratet for Arbejdstilsynet.
1. Område 1.1 Denne anvisning gælder for alle hejseredskaber (fx kraner og taljer),  

 der er drevet mekanisk, og som med et bæremiddel løfter en byrde  

 frithængende.
Anvisningen omfatter både stationære, fast monterede,  

 skinnekørende og fritkørende hejseredskaber.
Det er endvidere uden betydning,  

 om hejseredskabet også kan bevæge byrden i en vandret retning (evt. flere  

 vandrette retninger).
 1.2 Undtaget fra denne anvisning er hejseredskaber til brug for  

 bevægelseshæmmede, spil og elevatorer m.v.
1.3 Anvisningen omhandler krav, der er særlige for hejseredskaber.  

 De øvrige krav, der følger af arbejdsmiljølovgivningens andre bestemmelser om  

 tekniske hjælpemidler, som fx krav til trykbeholdere og oliehydroforer, der  

 indgår i hejseredskabet, samt de almindelige krav til maskinbeskyttelse  

 omhandles ikke.
For så vidt angår kravene til maskinbeskyttelse henvises til  

 At-anvisning 2.2.0.1 om maskiner og maskinanlæg.
 1.4 Anvisningen omhandler kravene til indretning og  

 brugsanvisning.
 For så vidt angår de krav, der handler om opstilling på brugsstedet,  

 henvises til At-anvisning nr. 2.3.0.2.
 1.5 Hvis et hejseredskab i sin helhed eller for en dels  

 vedkommende også er en anden form for redskab, eller hvis det indgår i eller  

 kombineres med en anden form for redskab, skal eventuelle særlige regler om  

 dette redskab også følges.
2. Definitioner Ved beskrivelsen af anvisningens område er følgende definitioner lagt til  

 grund:
 Et hejseredskab er mekanisk drevet, når det drives af energi fra  

 kraftmaskine (fx elektromotor og forbrændingsmotor) eller af hydraulisk eller  

 pneumatisk udstyr.
 Et bæremiddel er en løfteindretning, der er fastmonteret til  

 hejseredskabet, og som bruges til løft af byrden, fx tov, kæde, bændel og  

 løftearm.
 Løfteorganer er dele, der indgår i bæremidlet og berører byrden, fx  

 krankrog og gribeskovl.
3. Konstruktion 3.1 Alment 3.1.1 Hejseredskaber og alle deres enkelte dele skal dimensioneres,  

 konstrueres og udføres efter anerkendte normer.
 3.1.2 Dele, der under brug påvirkes af varierende last, skal  

 dimensioneres efter anerkendt norm for udmattelsespåvirket konstruktion.
 3.1.3 Hejseredskaber styret i en bestemt bane skal dimensioneres  

 og konstrueres under hensyn til redskabets vægt og kørehastighed.
3.1.4 Hejseredskaber skal indrettes, så bevægelse kan ske uden  

 skadelig stødpåvirkning.
Hastigheder på redskabets funktioner skal være  

 tilpasset redskabets forudseelige anvendelse, således at denne kan ske  

 sikkerhedsmæssigt forsvarligt.
 3.1.5 Det skal ved konstruktionen sikres, at der ved anvendelsen  

 af hejseredskabet afgives mindst mulig støj og vibrationer, og at støjen og  

 vibrationerne ikke afgives på en sådan måde, at det frembyder fare for  

 sikkerhed eller sundhed.
 Ingen person må under arbejdet udsættes for en støjbelastning over  

 gældende grænser, ifølge Arbejdstilsynets bekendtgørelse om støjgrænser på  

 arbejdspladsen.
 Hvis det ikke er muligt at nedsætte støjbelastningen til denne  

 grænseværdi, må arbejdet kun udføres med anvendelse af høreværn.
 3.1.6 Det skal ved konstruktionen sikres, at hejseredskaber kan  

 opstilles forsvarligt og således, at fornøden stabilitet, under den  

 forudsatte anvendelse og under hensyntagen til opstillingsstedets hældning og  

 underlagets beskaffenhed, kan opnås.
 3.1.7 Hejseredskaber, der bruges som hjælpeudstyr i forbindelse  

 med manuel transport, skal være indrettet, så de er velegnet til formålet og  

 således, at deres anvendelse ikke giver unødig belastning af brugeren.
3.2 Sikring, udstyr Løfteorganer 3.2.1 Hejseredskaber skal indrettes, så løfteorganerne ikke kan bevæges ud  

 over yderstillingerne.
Ved tovtromler er dette opfyldt, når der etableres en  

 anordning, som automatisk stopper tovtromlen, når der er mindst 2  

 tovvindinger tilbage på tromlen, og tovet er sikkerhedsmæssigt forsvarligt  

 fastgjort, jf. pkt. 3.2.23.
Hydraulik 3.2.2 Hydrauliske systemer skal være sikret, så der i tilfælde af  

 utætheder ikke opstår farlige bevægelser i hejseredskabet eller forringelse  

 af dets stabilitet.
 3.2.3 Til sikring i tilfælde af brud i hydrauliksystemets rør og  

 slanger skal de bærende eller støttende cylindre være indrettet med  

 automatisk virkende rørbrudsventiler eller andre anordninger med tilsvarende  

 virkning.
 3.2.4 Bæremidler og drivmaskinerier (fx trykluftcylindre), som  

 ikke i sig selv sikrer en jævn bevægelse, må ikke anvendes.
 Afsporing, væltning m.v.
3.2.5 Ved kørsel på vandret underlag må brud på bærende aksler, punktering  

 af hjul o.l. ikke kunne bevirke, at et hejseredskab vælter.
Skinnekørende  

 kraner skal være således konstrueret, at afsporing, aksel- eller hjulbrud  

 ikke medfører væltningsfare.
 3.2.6 Udendørs skinnekørende hejseredskaber skal have  

 indretninger, der sikrer redskabet i dets hvilestilling mod, at vind eller  

 anden påvirkning kan sætte redskabet i farlig bevægelse.
3.2.7 Tovskiver, kædenødder og tromler skal være forsynet med  

 forsvarlig afsporingssikring.
Dette kan blandt andet opnås ved, at tromlen er  

 forsynet med tovspor og tovlederudstyr.
 Korrekt opspoling skal være sikret også ved flerlagsopspoling.
 Ved fuldt udtrukket tov skal der være mindst 2 vindinger tilbage på  

 tromlen.
Påkørsel 3.2.8 Hejseredskaber, der er styret i en fast bane på arealer, hvor der  

 færdes personer, skal foran hvert hjul eller boogie være forsynet med  

 skinnerømmer og eftergivende afviser.
 Den eftergivende afviser kan fx være en ståltovsbøjle anbragt ca. 750 mm  

 over sporet og rækkende ca. 500 mm frem foran undervognens forreste del.
3.2.9 Hejseredskaber, der styres, uden at der er fuld oversigt  

 over kørearealet, skal sikres effektivt mod at kunne påkøre en person på en  

 skadevoldende måde.
Hvis et redskab er automatisk eller fjernstyret og er  

 indrettet med eftergivende berøringsstop, skal det sikres, at redskabet  

 stopper inden for stoppets eftergivelighedsområde.
 3.2.10 Hejseredskaber skal indrettes med hørligt og synligt  

 signal, når de frembyder særlig fare for personpåkørsel.
 Dette gælder altid, når hejseredskaber er førerløse (fjernstyrede eller  

 automatiske), medmindre de kører i afspærret område.
 Hvor førerløse hejseredskaber krydser andre transportveje, skal der på  

 stedet etableres advarselssignal, der automatisk sættes i gang i så god tid,  

 at påkørsel kan undgås.
 Det samme gælder, hvor der er anden færdsel på det førerløse hejseredskabs  

 transportvej og ikke er fuldt overblik over denne.
Fri firing 3.2.11 Hejseredskaber må ikke være indrettet med fri firing.
 Dette gælder dog ikke i følgende to tilfælde:
 Denne forudsætning anses for opfyldt, når betjeningsorganet for fri firing  

 er således indrettet, at byrden automatisk fastholdes i sin stilling, når  

 betjeningsorganet er i neutral position, og uden at føreren skal gøre brug af  

 andet betjeningsorgan.
 Nødudløsningen, hvormed føreren i en nødsituation kan sætte byrden hurtigt  

 af (dvs. i fri firing), skal være sikret mod utilsigtet aktivering.
 Til sikring af, at dette kan ske forsvarligt, skal betjeningsorganet for  

 fri firing være indrettet efter retningslinierne angivet under 1), og der  

 skal ved indretningen af hejseredskabet være taget særlige hensyn for at  

 undgå faresituationer for personer, der måtte opholde sig i umiddelbar nærhed  

 af byrden.
Nødstop, hovedafbryder og overlastsikring 3.2.12 Hejseredskaber skal være forsynet med:
 Et nødstop skal være synligt og let tilgængeligt for betjening og  

 indrettet således, at redskabet ikke kan startes, før det pågældende nødstop  

 er tilbagestillet.
 3.2.13 Undtaget fra kravet om nødstop er de hejseredskaber, som er  

 indrettet eller afskærmet således, at risiko for personskade er udelukket.
 3.2.14 På hejseredskaber, der drives af forbrændingsmotorer, kan  

 en nøglebetjent startkontakt træde i stedet for nødstop og aflåselig  

 hovedafbryder.
 Ved dieselmotorer skal der træffes andre særlige foranstaltninger, der  

 stopper motoren.
 Ved små redskaber kan vægkontakt eventuelt træde i stedet for  

 hovedafbryder - i øvrigt efter Stærkstrømsreglementets krav.
3.2.15 Overlastsikringen kan være en mekanisk anordning - fx en  

 skridkobling - eller en elektrisk anordning.
Kobling med brudstift må ikke  

 anvendes.
 3.2.16 Overlastsikringen skal indstilles således, at  

 hejseredskabet med den maksimale last i krogen kan betjenes med normal  

 forsigtighed, uden at overlastsikringen træder i funktion.
Dette vil normalt være opfyldt for redskaber, som ikke kan vælte, når  

 overlastsikringen bryder ved en statisk last på 1,1-1,3 gange maks.  

 tilladelig belastning.
For redskaber, som kan vælte, vil det normalt være  

 opfyldt, når overlastsikringen bryder ved 1,1-1,2 gange maks. tilladelig  

 belastning.
Faktor 1,1 anvendes ved det udlæg, hvor hejseredskabets  

 stabilitet er mindst.
 3.2.17 Ved overlastsikringer må visningen (lastviseren) ikke have  

 en aflæsningsunøjagtighed, der kan give anledning til farlige situationer.  

 Dette vil normalt være tilfældet, hvis visningen ved fuldt skalaudslag  

 afviger mere end 5% fra den virkelige værdi. (Se også pkt. 3.4.4).
 3.2.18 I hejseredskaber med hydraulisk manøvreret kranarm og et  

 lastmoment, som ikke overstiger 250 kNm eller 25 tm, kan som overlastsikring  

 anvendes trykbegrænsningsventiler i det hydrauliske system.
3.2.19 Ved hejseredskaber med et lastmoment større end 600 kNm  

 eller 60 tm skal overlastsikringen afgive et optisk eller akustisk signal  

 senest ved den maksimale belastning.
Valg af signaltype skal ske under hensyn  

 til de konkrete arbejdsforhold.
 Ved overbelastning af hejseredskabet skal føreren og de personer, der  

 måtte opholde sig i arbejdsområdet, advares herom på hensigtsmæssig måde.  

 Dette kan ske ved et tydeligt og konstant akustisk advarselssignal.
Signalet bør senest aktiveres ved belastninger mellem 102,5% og 110% af  

 maks. belastning.
Signalet bør lyde, så længe belastningen overstiger 110% af  

 maks. belastning.
 Ved signaler til information af føreren bør der anvendes et optisk signal,  

 og følgende farver bør anvendes:
 Grøn for laster mindre end 90% af maks. last.
 Gul for laster mellem 90-100% af maks. last.
 Rød for laster større end maks. last.
 Driftsbremser og kørebremser m.v.
 3.2.20 På hejseredskaber, hvor en langsom hastighedsreduktion vil medføre  

 risiko for personskade, skal der være effektivt virkende  

 driftsbremseanordninger.
 3.2.21 Mobile hejseredskaber skal desuden være forsynet med  

 effektivt virkende kørebremser.
 3.2.22 Drifts- og kørebremser må ikke med rem, kilerem eller  

 kædetræk være forbundet med tromler, drivskiver, kørehjul eller andet, som de  

 skal bremse.
Bæremidler 3.2.23 Bæremidler skal være velegnet til formålet og skal være fastgjort  

 forsvarligt.
Fastgørelsen skal kunne holde til mindst 80% af bæremidlets  

 mindste garanterede brudlast.
 3.2.24 Anvendes kæder, skal kæden være fastgjort til løfteorganet  

 på en sådan måde, at drejning af byrden ikke kan medføre skadelig påvirkning  

 af kæden.
 3.2.25 Den frie ende af ståltove i kilelåse skal være sikret mod  

 udtrækning.
3.2.26 Krankroge skal være indrettet med afhægtningssikring, så  

 byrden ikke utilsigtet kan afhægtes.
Afhægtningssikringen skal være  

 indrettet, så der ikke kan opstå klemningsfare.
 Krogblokken skal være udformet således, at indgrebet mellem tov og  

 tovskive er beskyttet.
 3.2.27 Med levering af et hejseredskab med tov eller kæde, skal  

 der følge certifikat for det anvendte bæremiddel.
Højdestop og friktionskobling 3.2.28 Hejseredskaber skal være forsynet med højdestop, der automatisk  

 standser enhver bevægelse, der kan føre til, at bæremidlet udsættes for  

 overbelastning.
 Højdestoppet bør være direkte eller indirekte påvirket af krogblokken.
3.2.29 På redskaber med lænkekæde kan højdestoppet erstattes af en  

 friktionskobling.
Friktionskoblingen bør kunne indstilles med en tolerance på  

 +/- 5% og bør senest glide ved 30% overbelastning.
Redskabet skal da i umiddelbar nærhed af justeringsstedet for  

 friktionskoblingen være forsynet med et skilt med teksten:  

 »Friktionskoblingen må kun justeres af leverandøren eller en person, som  

 er instrueret i at foretage justeringen.« Endestop 3.2.30 Skinner eller andre styr for hejseredskaber skal være forsynet med  

 et effektivt, fast endestop.
Endestop skal indeholde et eftergiveligt  

 element, fx fjeder, gummi eller plast, hvis dette er nødvendigt for at undgå  

 farlige stødpåvirkninger.
 3.2.31 Skinnekørende hejseredskaber skal have driftsendestop for  

 køremaskineriet, således at redskabet normalt standser automatisk og er helt  

 opbremset, inden de faste endestop nås.
 3.2.32 Der skal være automatisk driftsendestop for løbekat.
Elektrisk udstyr 3.2.33 Elektriske afbrydere, som har sikkerhedsmæssig betydning, skal have  

 tvangsført brydefunktion og en brydeafstand på mindst 3 mm.
Ved delt  

 brydeafstand skal hver brydeafstand mellem kontakterne efter afbrydelsen være  

 mindst 2 mm.
Ved sikkerhedsmæssig betydning forstås i denne forbindelse, at  

 en udebleven funktion vil indebære personrisiko.
Andet udstyr 3.2.34 Hejseredskaber, som må påregnes at blive genstand for flytning,  

 transport, opstilling og montage, skal være forsynet med beslag eller  

 anhugningssteder for løft eller bugsering.
 Beslagene eller anhugningsstederne skal være indrettet således, at de med  

 sikkerhed kan overføre de størst forekommende belastninger.
 Ved redskaber med 4 anhugningssteder skal hvert anhugningssted kunne  

 overføre den halve belastning, medmindre der er truffet foranstaltninger, der  

 sikrer en ligelig belastning af alle anhugningsstederne.
 3.2.35 På hejseredskaber, der ikke er fast opstillet, skal der  

 findes udstyr til kontrol af, om redskabets undervogn er vandret, når dette  

 har betydning for stabiliteten.
 Udstyret bør være så nøjagtigt, at en vinkel på 3 grader kan aflæses med  

 en nøjagtighed på +/- 10%.
 3.3. Førerhuse, betjeningsorganer, kontrolrum, m.v.
Adgangsveje 3.3.1 Der skal være uhindret og sikker adgang til førerhuse, førerpladser  

 og andre arbejdspladser.
Adgangsveje skal være således udformet og udført,  

 sikret og belyst, at de kan benyttes farefrit og uden unødig belastning.
 Lejdere skal have ubrudte vanger.
 Ifølge bekendtgørelsen om hejseredskaber og spil, § 7, skal tårnkraner,  

 der er opstillet i mere end 2 måneder, være indrettet med personelevator,  

 hvis det er teknisk og praktisk muligt, når adgangsvejen til førerhuset er  

 over 25 m.
 Adgangsvejen måles som den lodrette højde fra det sted, hvor kranen  

 betrædes, til det højeste punkt på adgangsvejen.
 Ud over elevator skal der være sædvanlige adgangsveje.
 Regelmæssige vedligeholdelses- og eftersynsarbejder skal kunne foretages  

 fra platform eller gangbro.
Førerpladser 3.3.2 Førerpladsen og betjeningsorganerne skal være indrettet ergonomisk  

 hensigtsmæssigt.
Betjeningsorganer skal være placeret og markeret holdbart,  

 således at utilsigtet betjening og forveksling er forhindret.
 Førerstandpladsen må ikke placeres under bevægelig udligger.
 Betjeningsorganer skal være anbragt uden for farlige områder og placeret  

 således, at operatøren kan overvåge samtlige farlige områder.
 Ved alle normalt forekommende betjeningssteder skal der være opsat skilt  

 eller andet, der på tydelig måde oplyser om redskabets største tilladelige  

 belastning.
Førerplads for siddende fører skal være ergonomisk hensigtsmæssigt  

 indrettet, så der kan opnås en god arbejdsstilling uden belastende bevægelser  

 for føreren, - dette vil normalt forudsætte, at stolen har - ryglæn og armlæn - let betjente indstillingsmuligheder i såvel højde- som længderetning  

 samt for ryglæn og armlæn (indstillingsmulighederne skal give mulighed for  

 såvel stående som siddende arbejdsstillinger) - vippefunktion - en varmeisolerende og ventilerende polstring - har et vibrationsdæmpende ophæng.
Betjeningsorganerne bør - være placeret i delte manøvrebokse i forlængelse af armlænene - let kunne indstilles i højde- og længderetning - kunne betjenes let og ubesværet.
 Til førerpladsen bør der være individuelt indstillelige fodstøtter, der  

 understøtter hele foden.
3.3.3 Der skal sikres en god kommunikationsmulighed til og fra  

 førerplads.
Der skal installeres radio og/eller fjernsyn, medmindre der er  

 sikkerhed for, at tegngivning med håndsignaler til enhver tid vil give sikker  

 kontakt til kranføreren.
Førerhuse 3.3.4 Førerhuse skal være indrettet således, at førerplads og  

 betjeningsorganer er placeret og udformet ergonomisk hensigtsmæssigt.
 Adgang til førerhus skal ske via en platform.
 Førerhuse skal have mindst een udgang, som ikke kan blokeres indefra.
 Døre i førerhuse skal åbne udad og skal normalt have en åbning på mindst  

 0,6 meter i bredden og 1,9 meter i højden.
 Ruderne i førerhuset skal være fremstillet/udført af hærdet glas.  

 Førerkabinen skal være indrettet således, at udsynet gennem ruderne ikke  

 giver blænding eller reflekser.
Dette kan fx opnås ved en kombination af - at ruderne har en hældning udad, - at der anvendes solafskærmning, - at anvende tonede ruder, - at der anvendes vinduesviskere og defrosteranlæg, - at der pålimes en film, der kan medvirke til fjernelse af reflekser.
 Sprosser eller bærende konstruktionsdele skal være udformede, så de i  

 mindst mulig grad hindrer udsynet.
 Førerhuset skal indvendigt være forsynet med tilstrækkelige knager og  

 hylder.
 Der er fastsat nærmere mål for dimensioner på førerkabiner nævnt i  

 bekendtgørelsen nr. 1101, 1992, § 6.
(FIGUR 1) (FIGUR 2) 3.3.5 Ved placering af førerhuse på kraner med udligger må  

 førerhuset ikke ophænges i udliggeren.
Førerhus anbragt i eller på tårnet  

 skal placeres således, at det ikke vil blive knust, hvis udlæggeren klapper  

 ned.
3.3.6 Udsynet fra førerpladsen skal være tilfredsstillende.
For  

 tårnkraner, byggekraner o.l. vil dette normalt være tilfældet, når følgende  

 retningslinier efterleves (fig. 1 og fig. 2):
- Synsfeltet fremad og nedad skal i synsfelt A dække et plan over 30  

 grader fra en lodret linie gennem øjets referencepunkt.
I synsfelt B og C,  

 der svarer til arbejde i foroverbøjet eller stående stilling, skal der kunne  

 ses lodret ned.
- Synsfeltet opad: Ved hejseredskaber med løbekat skal hele kranudlæggeren  

 være synlig.
Ved hejseredskaber med bevægelig udlægger skal spidsen af  

 udlæggeren være synlig i enhver arbejdssituation.
Betjeningsorganer med dødmandsknapfunktion 3.3.7 Betjeningsorganer for manuel styring af hejseredskaber skal have  

 dødmandsknapfunktion.
 Hvis der på et redskab er et betjeningsorgan, med hvilket man kan sætte en  

 sikkerhedsanordning ud af funktion, ved fx belastningsprøver, skal dette  

 organ have dødmandsknapfunktion.
 3.3.8 På hejseredskaber, der betjenes gående, skal alle  

 betjeningsorganer have dødmandsknapfunktion.
 3.3.9 På skinnekørende hejseredskaber skal betjeningsorganer for  

 manuel styring af kørefunktionen have dødmandsknapfunktion.
 3.3.10 Betjeningsorganer med dødmandsknapfunktion skal være  

 således indrettet, at de automatisk går i nulstilling, når de slippes.  

 Organerne skal være indrettet og placeret, så de ikke kan blokeres, og de  

 skal være beskyttet mod utilsigtet betjening.
Ekstra sæde 3.3.11 Hejseredskaber må kun forsynes med ekstra sæde, hvis det kan  

 placeres forsvarligt og uden at være til gene for føreren.
Udstødning 3.3.12 Udstødningssystemet på hejseredskaber med forbrændingsmotor skal  

 indrettes, så føreren ikke generes.
Kontrolrum 3.3.13 Kontrolrum skal være indrettet ergonomisk hensigtsmæssigt og  

 således, at betjeningspersonalet har fuldt overblik over redskabets  

 driftstilstand.
3.4 Særligt udstyr for hejseredskaber med variabelt udlæg Lastmomentsikring 3.4.1 Hejseredskaber med variabelt udlæg skal være indrettet med  

 lastmomentsikring.
Dette gælder dog ikke mindre søjlesvingkraner og  

 konsolkraner.
Lastmomentsikringen skal stoppe redskabet, hvis dets tilladelige  

 belastning overskrides.
En afvigelse på 5% fra det virkelige lastmoment kan  

 accepteres.
Firing af lasten samt bevægelser, som reducerer lastmomentet, må dog kunne  

 foretages, når lastmomentsikringen er aktiveret.
Bevægelser, som reducerer  

 lastmomentet, men som samtidig hæver lasten, må dog ikke kunne foretages.
 For lastbilmonterede kraner med et lastmoment under 25 tm kan den  

 hydrauliske overlastsikring fungere som lastmomentsikring.
Lastvisning 3.4.2 Hejseredskaber med variabelt udlæg skal være indrettet således, at  

 føreren fra førerpladsen let kan konstatere redskabets størst tilladelige  

 belastning ved ethvert udlæg.
 3.4.3 Ved førerpladsen skal der være opsat letforståelig tabel  

 eller diagram, hvoraf den tilladelige belastning i de forskellige stillinger  

 og skæringer kan aflæses.
 3.4.4 Mobilkraner samt andre hejseredskaber, der kan vælte, og  

 hvis lastmoment overstiger 60 tm, skal indrettes med lastmomentviser eller  

 lastviser.
 3.4.5 På hejseredskaber med variabelt udlæg, hvor stabiliteten er  

 afhængig af støttebenenes placering, bør støttebenene være tvangskoblet til  

 løftebevægelsen, så løft ikke er muligt, medmindre benene er i støttende  

 stilling og således, at de ikke kan trækkes ind under brugen, og/eller der  

 skal være en indikering på førerpladsen af støttebenenes placering.  

 Ovennævnte hejseredskaber, der indrettes til personløft, skal have den nævnte  

 tvangskobling af støttebenene.
Vindmåler 3.4.6 Alle tårnkraner skal være indrettet med lastmomentviser og  

 vindhastighedsviser.
4. Brugsanvisning 4.1 Den, der sælger, udlejer eller på anden måde overlader eller  

 overdrager et hejseredskab til brug, skal sørge for, at der til hvert redskab  

 medleveres en brugsanvisning på dansk.
Brugsanvisningen skal på let  

 forståelig måde give alle de oplysninger, som er nødvendige for, at redskabet  

 kan anvendes, transporteres, opstilles og vedligeholdes sikkerheds- og  

 sundhedsmæssigt forsvarligt og holdes i forsvarlig stand.
 Brugsanvisningen skal indeholde redskabets foreskrevne, forventede  

 anvendelse tillige med unormale, men forudsigelige anvendelser og  

 brugssituationer.
Hvad disse oplysninger nærmere skal omfatte, vil helt afhænge af  

 redskabets type.
Nedenfor er nævnt nogle punkter.
 Hvilke oplysninger, det i øvrigt er nødvendigt at medtage i  

 brugsanvisningen, afhænger af redskabets art og anvendelsesområde.
 Hvis der er anvendelsesmåder, der frarådes, skal disse specificeres.
 4.2 Det skal tillige oplyses i brugsanvisningen, hvis  

 hejseredskabet efter lovgivningen er underkastet krav om anmeldelse,  

 belastningsprøve, journalføring eller førercertifikat.
 4.3 I det omfang, det kan have sikkerheds- og sundhedsmæssig  

 betydning, skal brugsanvisningen eller væsentlige dele deraf eller  

 henvisninger til den være angivet direkte på hejseredskabet eller på skilt,  

 opslag eller lignende til opsætning nær ved redskabet.
