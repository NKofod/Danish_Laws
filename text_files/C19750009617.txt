(Til ligningsmyndighederne.) A.
Ved lov nr. 189 af 22. maj 1975 om ændring af lov om særlig  

 indkomstskat m.v. er der gennemført en række ændringer af reglerne vedrørende  

 beregning af særlig indkomstskat af fast ejendom.
 Hovedreglen er, at de nye regler finder anvendelse, når afståelsen er sket  

 den 28. februar 1975 eller senere.
En del af de nye regler kan dog anvendes ved beregningen af den særlige  

 indkomstskat for indkomståret 1974, hvis dette fører til en lavere skat end  

 de hidtil gældende regler.
Dette medfører, at der for alle skatteydere, som  

 har selvangivet særlig indkomst af fast ejendom for indkomståret 1974, ved  

 ligningsmyndighedernes foranstaltning skal foretages en beregning af, hvilke  

 regler, der fører til den laveste skat.
Den skattepligtige skal underrettes  

 om denne beregning, uanset om denne fører til en højere eller lavere særlig  

 indkomst.
Viser beregningen, at de nye regler fører til den laveste skat,  

 skal den skattepligtige tillige underrettes om, at man agter at indstille til  

 ligningsmyndigheden, at den selvangivne særlige indkomst ændres, med mindre  

 skatteyderen gør indsigelse inden en vis frist.
For skattepligtige personer, som har selvangivet særlig indkomst for  

 indkomståret 1974, vil den kommunale ligningsmyndighed i de kommende dage fra  

 kommunedata modtage formularer, der er udformet som beregningsskemaer, og  

 hvorpå skatteyderens navn, adresse og personnummer er trykt.
Det påhviler  

 herefter ligningsmyndigheden på grundlag af selvangivelsesmaterialet at  

 undersøge, om der i den selvangivne særlige indkomst indgår fortjeneste ved  

 afståelse af fast ejendom.
I så fald udfyldes den pågældende formular og  

 tilsendes skatteyderen.
For selskaber, foreninger m.v. samt dødsboer sker der ikke nogen maskinel  

 udskillelse af skattepligtige, som har selvangivet særlig indkomst, og de  

 pågældende vil i stedet ved annoncer i dagspressen blive opfordret til at  

 rette henvendelse til ligningsmyndigheden.
Ligningsmyndighederne skal  

 derefter ligesom for personer beregne, om de nye eller de hidtidige regler  

 fører til den laveste skat samt underrette den skattepligtige, der ligesom  

 personer skal have lejlighed til at gøre indsigelse inden en vis frist.
B.
De ændringer af beregningsreglerne, som kan finde anvendelse ved  

 beregningen af særlig indkomstskat for indkomståret 1974, er følgende:
1. Ved opgørelsen af den regulerede anskaffelsessum  

 forhøjes udgifterne til anskaffelser og forbedringer som hidtil med et fast  

 tillæg på 30%, samt med et varierende tillæg.
Det varierende tillæg, som  

 hidtil har været 6% pr. år, udgør efter de nye regler, jfr. § 7A, stk. 2:
 Som efter de hidtil gældende regler henføres udgifter til areal og  

 bygninger til det år, hvor erhvervelsen har fundet sted, og  

 forbedringsudgifter til det år, hvor forbedringen er fuldført.
 For forbedringsudgifter skal der således regnes med et varierende tillæg  

 på 8% for det år, hvori forbedringer er fuldført, og de to følgende år,  

 uanset at der iøvrigt regnes med en større procentsats for de pågældende år.
2. I de for indkomståret opgjorte samlede fortjenester  

 ved afståelse af fast ejendom fradrages 40.000 kr., jfr. § 7A, stk. 7, 2.  

 pkt.
Den hidtidige 5% regel er ophævet.
Såfremt der i en selvangiven fortjeneste indgår fortjeneste, der er  

 opgjort med udgangspunkt i ejendomsværdien ved 13. almindelige vurdering,  

 fradrages yderligere 60.000 kr., jfr. § 7A, stk. 7, 3. pkt.
Fradragene efter  

 2. og 3. pkt. kan ikke overstige indkomstårets samlede fortjenester på fast  

 ejendom.
Fradraget efter 3. pkt. gives kun i fortjeneste opgjort efter stk.  

 4, litra a-c og kan ikke overstige indkomstårets samlede fortjenester af  

 denne art.
 I løbet af 4 på hinanden følgende indkomstår kan den skattepligtige dog  

 højst opnå et samlet fradrag på 40.000 kr. efter bestemmelsen i § 7A, stk. 7.  

 2. pkt. eller et samlet fradrag på 100.000 kr., såfremt reglen i denne  

 bestemmelses 3. pkt. finder anvendelse.
 Det er ved anvendelse af disse bestemmelser uden betydning, at den  

 skattepligtige har valgt at fradrage 20.000 kr. i henhold til den tidligere  

 lovs § 7A, stk. 6.
 Uanset om de nye regler fører til den laveste skat, kan en skatteyder  

 foretrække at anvende de hidtidige regler for 1974, fordi han ønsker at  

 udnytte fradraget efter den nye § 7A, stk. 7, ved salg i årene 1975-77.
 3. Den faktiske beskatningsprocent for fortjeneste ved  

 afståelse af fast ejendom er forhøjet fra 65% til 75%. Dette sker ved, at den  

 reducerede fortjeneste forhøjes med 50% i stedet for 30% for personer, 100% i  

 stedet for 80% for selskaber m.v. og 90% i stedet for 60% for dødsboer.
 Ved beregningen af, om de nye eller de hidtidige regler fører til den  

 laveste skat, må ligningsmyndigheden, i tilfælde hvor ejendommen er erhvervet  

 før den 1. januar 1966, være opmærksom på, at uanset at skatteyderen på  

 selvangivelsen har benyttet sin købesum som anskaffelsessum, kan skatten i  

 visse tilfælde blive lavere, når ejendomsværdien ved 13. almindelige  

 vurdering benyttes som anskaffelsessum på grund af det forhøjede fradrag  

 efter § 7A, stk. 7, 3. pkt.
C.
Ved den nye lov er der yderligere gennemført lempelser, såfremt  

 afståelsen sker ved ekspropriation, ved jordombytning som led i en  

 jordfordelingssag eller i forbindelse med ekspropriation, samt såfremt den  

 afståede ejendom har fået afløst jordrentepligt, jfr. nærmere nedenfor pkt.  

 1-3. For sådanne ejendomme kan de nye regler efter begæring anvendes, hvis  

 afståelsen er sket i indkomståret 1973 eller 1974. Det vil normalt ikke  

 fremgå af selvangivelsesmaterialet for 1974, om de nedenfor under 1-3  

 beskrevne situationer har foreligget, og den under B anførte beregning må  

 derfor foretages uden hensyn hertil.
I formularen opfordres skatteyderne  

 imidlertid til at indsende skriftlig anmodning til ligningsmyndigheder, hvis  

 de ønsker de særlige regler på disse områder bragt i anvendelse, og når  

 sådanne anmodninger indkommer, må der foretages nye beregninger og  

 ansættelser.
Vedrørende ændring af ansættelserne for 1973 bemærkes, at den foran  

 omtalte annonce vil opfordre de pågældende til at henvende sig til  

 skattemyndighederne.
Ansøgninger, som modtages fra skatteyderne om ændring af  

 sådanne ansættelser, skal videresendes til skatterådene, der efter indhentet  

 bemyndigelse fra vedkommende amtsskatteinspektør foretager ændring af  

 ansættelserne.
 Begæring om anvendelse af de nye regler ved afståelse i indkomstårene 1973  

 og 1974 skal være fremsat senest 1. juli 1976. Hvis ansættelsen ændres efter  

 dette tidspunkt, forlænges fristen dog med 4 uger, regnet fra det tidspunkt,  

 hvor der er givet den skattepligtige underretning om afgørelsen.
 De omtalte regler går ud på følgende:
 1. Hvis en fast ejendom er afstået ved ekspropriation,  

 indrømmes efter begæring et yderligere fradrag i fortjenesten på 30.000 kr.
 Frivilling salg til erhververe, der efter formålet med erhvervelsen  

 opfylder betingelserne for at ekspropriere ejendommen, sidestilles i denne  

 henseende med ekspropriation.
 2. Ved jordombytning, der finder sted som led i en  

 jordfordelingssag eller som led i en ekspropriation, kan den skattepligtige  

 forlange, at der ved opgørelse af fortjenesten ses bort fra den afståelse af  

 ubebygget areal, der efter værdiforholdene på tidspunktet for jordombytningen  

 modsvares af modtaget ubebygget areal.
 Ved senere afståelse af det tilbyttede areal opgøres anskaffelsessummen  

 for dette, som om arealet var erhvervet på samme tidspunkt og for samme  

 beløb, som det i sin tid afgivne areal.
 3. For ejendomme, der har fået afløst jordrentepligt,  

 kan den regulerede afskaffelsessum efter begæring opgøres med udgangspunkt i  

 afløsningssummen for jordrente med et tillæg for bygningsværdien.
D.
Eksemplarer af loven af 22. maj 1975 udsendes til kommunerne i disse  

 dage.
 Der vil senere blive udsendt en bekendtgørelse af lov om særlig  

 indkomstskat med de nu foretagne ændringer, en bekendtgørelse om  

 skatteydernes adgang til at forlange de nye regler anvendt for tidligere  

 indkomstår samt et cirkulære.
 Skattedepartementet, den 2. juni 1975.
Hans P.
Gøtrik.
