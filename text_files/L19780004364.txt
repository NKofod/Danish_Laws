 Bekendtgørelse af overenskomst af 23. februar 1978 med Jordan om et dansk  

 statslån.
 Den 23. februar 1978 undertegnedes i Amman mellem Danmark og Jordan  

 følgende overenskomst med dertil hørende brevveksling om et dansk statslån  

 til Jordan:
OVERENSKOMST mellem Danmarks regering og Det hashemitiske Kongerige Jordans regering om  

 et dansk statslån til Det hashemitiske Kongerige Jordan Danmarks regering og Det hashemitiske Kongerige Jordans regering, som  

 ønsker at styrke det traditionelle samarbejde og de venskabelige forbindelser  

 mellem deres lande, er blevet enige om, at der som et bidrag til Det  

 hashemitiske Kongerige Jordans økonomiske udvikling ydes et dansk statslån  

 til Det hashemitiske Kongerige Jordan i overensstemmelse med følgende  

 bestemmelser i denne overenskomst og de vedføjede tillæg, der betragtes som  

 en integrerende del af overenskomsten:
Artikel I Lånet Danmarks regering (i det følgende benævnt »långiveren«) vil  

 stille et lån på 50 (halvtreds) millioner danske kroner til rådighed for Det  

 hashemitiske Kongerige Jordans regering (i det følgende benævnt  

 »låntageren«) til de i artikel VI i denne overenskomst omhandlede  

 formål.
Artikel II Lånekontoen Stk. 1 En konto betegnet »lånekonto nr. 3 for Det hashemitiske Kongerige  

 Jordans regering« (i det følgende benævnt »lånekontoen«) vil  

 efter låntagerens anmodning blive åbnet i Danmarks Nationalbank (som handler  

 på långiverens vegne) til fordel for Central Bank of Jordan (som handler på  

 låntagerens vegne). Långiveren vil sikre, at der altid er tilstrækkelige  

 midler til rådighed på lånekontoen til at sætte låntageren i stand til at  

 præstere rettidig betaling for kapitaludstyr og tjenesteydelser, som  

 tilvejebringes inden for lånebeløbet.
Stk. 2 Låntageren (eller dennes agent) skal på de i denne overenskomst fastsatte  

 vilkår være berettiget til på lånekontoen at trække de beløb, der er  

 nødvendige til betaling for kapitaludstyr eller tjenesteydelser, som  

 tilvejebringes i medfør af lånet.
Artikel III Rentefod Lånet er rentefrit.
Artikel IV Tilbagebetalinger Stk. 1 Låntageren skal tilbagebetale lånet i femogtredive halvårlige afdrag,  

 hvert på 1.390.000 danske kroner, første gang den 1. april 1985 og sidste  

 gang den 1. april 2002, samt et sidste afdrag på 1.350.000 danske kroner den  

 1. oktober 2002.
Stk. 2 Hvis lånet ikke udnyttes fuldt ud i overensstemmelse med bestemmelserne i  

 artikel VII, stk. 8, skal der træffes indbyrdes aftale om en ændret tidsplan  

 for tilbagebetalingen.
Artikel V Betalingssted Lånet skal af låntageren tilbagebetales til Danmarks Nationalbank i danske  

 kroner til kredit for finansministeriets løbende konto i Danmarks  

 Nationalbank.
Artikel VI Lånets anvendelse Stk. 1 Låntageren vil anvende lånet til finansiering af import fra Danmark  

 (herunder omkostninger ved transport fra Danmark til Det hashemitiske  

 Kongerige Jordan) af sådant dansk kapitaludstyr, som skal benyttes til de i  

 tillæg II nævnte projekter.
Stk. 2 Lånet kan endvidere anvendes til betaling for danske tjenesteydelser, som  

 er nødvendige for gennemførelsen af de i tillæg II nævnte projekter, herunder  

 især forundersøgelser i forbindelse med investeringer, udarbejdelse af  

 projekter, rådgivning under projekternes gennemførelse, montering eller  

 opførelse af anlæg eller bygninger samt teknisk og administrativ bistand  

 under igangsætningsperioden for virksomheder, som oprettes ved hjælp af  

 lånet.
Stk. 3 Alle kontrakter, der finansieres i medfør af lånet, skal godkendes af  

 låntageren og långiveren.
Stk. 4 Långiverens godkendelse af, at en kontrakt finansieres i medfør af lånet,  

 indebærer intet ansvar for sådanne kontrakters behørige opfyldelse.
 Långiveren fralægger sig også ansvaret for den effektive udnyttelse af  

 leverancer og tjenesteydelser, som finansieres i medfør af lånet, og for den  

 forsvarlige drift af de projekter m. v., hvori sådanne leverancer og  

 tjenesteydelser indgår.
Stk. 5 En kontrakt i medfør af lånet må ikke indeholde bestemmelser om særlige  

 kreditydelser fra den danske kontraktpartner.
Stk. 6 Låneprovenuet kan kun anvendes til betaling for kapitaludstyr og  

 tjenesteydelser, som er kontraheret efter overenskomstens ikrafttræden,  

 medmindre andet aftales mellem låntageren og långiveren.
Stk. 7 Låneprovenuet må ikke anvendes til betaling til låntageren af nogen form  

 for indførselstold, skatter og statslige eller andre offentlige afgifter,  

 såsom indførselsafgifter, udligningsafgifter for indenlandske  

 omsætningsafgifter, afgifter eller deponeringer i forbindelse med udstedelse  

 af betalings- eller indførselstilladelser.
Stk. 8 Træk på lånekontoen kan finde sted til opfyldelse af kontrakter, der er  

 godkendt inden for et tidsrum af tre år efter overenskomstens ikrafttræden  

 eller et sådant andet tidspunkt, som låntageren og långiveren måtte aftale  

 indbyrdes.
Artikel VII Ikke-diskrimination Stk. 1 Med hensyn til tilbagebetalingen af lånet forpligter låntageren sig til  

 ikke at give långiveren en mindre gunstig behandling end den, der gives andre  

 udenlandske kreditorer.
Stk. 2 Alle afskibninger af kapitaludstyr, der omfattes af denne overenskomst,  

 skal ske i overensstemmelse med princippet om skibes frie deltagelse i den  

 internationale handel i fri og lige konkurrence.
Artikel VIII Diverse bestemmelser Stk. 1 Før det første træk på den i artikel II omtalte konto skal låntageren  

 godtgøre over for långiveren, at alle forfatningsmæssige og andre vilkår  

 fastsat i lovgivningen i låntagerens hjemland er blevet opfyldt, således at  

 denne låneoverenskomst vil udgøre en forpligtelse, som er bindende for  

 låntageren.
Stk. 2 Låntageren skal meddele långiveren, hvilke personer der er bemyndiget til  

 at handle på låntagerens vegne, samt afgive bekræftede prøver på alle sådanne  

 personers underskrifter.
Stk. 3 Såfremt der udskrives licitation om kontrakter, der skal finansieres i  

 medfør af lånet, skal låntageren fremsende alt relevant materiale om  

 licitationen til långiveren med henblik på videregivelse til potentielle  

 tilbudsgivere.
Stk. 4 Alle meddelelser, anmodninger eller aftaler i medfør af denne overenskomst  

 skal være skriftlige.
Artikel IX Særlige bestemmelser Lånet skal tilbagebetales uden fradrag af og fritaget for alle skatter og  

 afgifter samt alle i medfør af låntagerens lovgivning pålagte restriktioner.  

 Denne overenskomst skal være fritaget for alle nugældende og fremtidige  

 afgifter i medfør af låntagerens nuværende eller fremtidige lovgivning i  

 forbindelse med overenskomstens udfærdigelse, indgåelse, registrering,  

 ikrafttræden eller i øvrigt.
Artikel X Overenskomstens varighed Stk. 1 Denne overenskomst træder i kraft på datoen for undertegnelsen.
Stk. 2 Når lånet er blevet tilbagebetalt, træder overenskomsten straks ud af  

 kraft.
Artikel XI Angivelse af adresser Følgende adresser angives for så vidt angår denne overenskomst:
 For låntageren:
The National Planning Council, P.
O.
Box 555, Amman.
 Telegramadresse:
 NPC AMMAN.
 For långiveren med henblik på udbetalinger:
Udenrigsministeriet, Afdelingen for internationalt udviklingssamarbejde, København.
 Telegramadresse:
 ETRANGERES COPENHAGEN.
 For långiveren med henblik på fremsendelse af materiale vedrørende  

 licitationer:
Udenrigsministeriet, Handelsafdelingen, København.
 Telegramadresse:
 ETRANGERES COPENHAGEN.
 For långiveren med henblik på betaling af afdrag på lånet:
Finansministeriet, København.
 Telegramadresse:
 FINANS COPENHAGEN.
 Til bekræftelse heraf har parterne gennem deres dertil behørigt  

 befuldmægtigede repræsentanter ladet denne overenskomst undertegne i to  

 eksemplarer på engelsk i Amman den 23. februar 1978.
For Danmarks regering R.
Thorning-Petersen For Det hashemitiske Kongerige Jordans regering Hanna Odeh TILLÆG I Følgende bestemmelser finder anvendelse på de rettigheder og  

 forpligtelser, der følger af overenskomsten mellem Danmarks regering og Det  

 hashemitiske Kongerige Jordans regering vedrørende et dansk statslån til Det  

 hashemitiske Kongerige Jordan (i det følgende benævnt  

 »overenskomsten«). De betragtes som en integrerende del af denne  

 med samme gyldighed og virkning, som hvis de fuldt ud var anført deri.
Artikel I Annullering og suspension Stk. 1 Låntageren kan ved meddelelse til långiveren annullere ethvert lånebeløb,  

 som låntageren ikke måtte have trukket.
Stk. 2 Såfremt låntageren gør sig skyldig i misligholdelse med hensyn til  

 opfyldelsen af nogen forpligtelse eller aftale i medfør af overenskomsten,  

 kan långiveren helt eller delvis suspendere låntagerens ret til at trække på  

 lånekontoen.
 Hvis den misligholdelse, der har berettiget långiveren til suspension af  

 låntagerens ret til at foretage træk på lånekontoen, fortsat består udover et  

 tidsrum af tres dage efter långiverens meddelelse til låntageren om  

 suspensionen, kan långiveren når som helst forlange den på lånekontoen trukne  

 del af lånet tilbagebetalt straks, uanset eventuelle modsatte bestemmelser i  

 overenskomsten, medmindre grundlaget for suspensionens iværksættelse er  

 bortfaldet.
Stk. 3 Alle overenskomstens bestemmelser skal fortsat have fuld gyldighed og  

 virkning uanset enhver annullering eller suspension, bortset fra hvad der  

 udtrykkeligt er bestemt i denne artikel.
Artikel II Afgørelse af tvister Stk. 1 Enhver tvist, som måtte opstå mellem parterne angående fortolkningen eller  

 gennemførelsen af nærværende overenskomst, og som ikke er bilagt ad  

 diplomatisk vej inden for seks måneder, skal efter anmodning fra en af  

 parterne forelægges for en voldgiftsdomstol bestående af tre medlemmer.  

 Domstolens formand skal være statsborger i et tredjeland og skal udpeges  

 efter indbyrdes aftale mellem parterne.
Såfremt parterne ikke kan nå til  

 enighed om udpegelsen af domstolens formand, kan hver part anmode præsidenten  

 for Den internationale Domstol om at foretage udpegelsen.
Hver part udpeger  

 sin egen voldgiftsdommer: såfremt en part undlader at udpege en  

 voldgiftsdommer, kan denne udpeges af domstolens formand.
Stk. 2 Hver part vil efterkomme og gennemføre de af domstolen afsagte kendelser.
TILLÆG II Jordan-dalen og Aqaba.
Amman, den 23. februar 1978 Hr. formand, Under henvisning til overenskomsten af dags dato mellem Danmarks regering  

 og Det hashemitiske Kongerige Jordans regering har jeg den ære at foreslå, at  

 følgende bestemmelser skal anvendes ved gennemførelsen af overenskomstens  

 artikel VI.
 Udbetaling fra lånekontoen skal ske på følgende måde:
 og underrette Det hashemitiske Kongerige Jordans regering om sine  

 afgørelser.
 Hvis foranstående bestemmelser kan godkendes af Det hashemitiske Kongerige  

 Jordans regering, har jeg den ære at foreslå, at dette brev samt Deres svar  

 herpå skal udgøre en aftale mellem vore to regeringer om denne sag.
 Modtag, hr. formand, forsikringen om min mest udmærkede højagtelse.
For Danmarks regering R.
Thorning-Petersen Dr.
Hanna Odeh, Formand for Det nationale Planlægningsråd, Amman.
 Amman, den 23. februar 1978.
Hr. ambassadør, Jeg har den ære at anerkende modtagelsen af Deres sålydende brev af dags  

 dato:
(her følger teksten til foranstående brev) Jeg har den ære at meddele Dem, at min regering er enig i foranstående.
 Modtag, hr. ambassadør, forsikringen om min mest udmærkede højagtslse.
For Det hashemitiske Kongerige Jordans regering Hanna Odeh Hans Excellence hr.
R.
Thorning-Petersen, Danmarks ambassadør, Amman.
 Udenrigsministeriet, den 30. juni 1978.
