 Den 29. april 1975 undertegnedes i Gaborone følgende overenskomst mellem  

 Danmark og Botswana om frivillige fra Danmark:
OVERENSKOMST mellem Republikken Botswanas regering og Kongeriget Danmarks regering  

 om frivillige fra Danmark Præambel Republikken Botswanas regering og Kongeriget Danmarks regering, som ønsker  

 at samarbejde om Botswanas udvikling og at stille danske frivillige til  

 rådighed for Botswanas regering inden for rammerne af Dansk Ungdoms  

 U-landsarbejde, er, ledet af ønsket om at indgå en aftale i dette øjemed,  

 blevet enige om følgende:
Artikel I Danmarks regering repræsenteret af Mellemfolkeligt Samvirke (i det  

 følgende benævnt MS) vil efter aftale mellem Botswanas regering og MS stille  

 danske frivillige til rådighed til varetagelse af opgaver i Botswana, der er  

 godkendt af begge parter.
 Aftale om antallet af danske frivillige såvel som om deres opgaver i  

 Botswana skal træffes ved særskilt brevveksling mellem Botswanas regering og  

 MS.
Artikel II De danske frivillige vil i tjenstlig henseende være underlagt regerings-  

 eller andre institutioner i Botswana i henhold til aftale mellem de to  

 parter.
Under tjeneste i Botswana vil de danske frivillige, som er  

 beskæftiget i den offentlige forvaltning, være underkastet Botswanas  

 almindelige bestemmelser for embedsmænd i det omfang disse bestemmelser ikke  

 strider mod denne overenskomst eller mod tjenesteaftalen mellem MS og de  

 frivillige.
Et eksemplar af tjenesteaftalen er vedføjet denne overenskomst  

 som bilag (* 1). Med hensyn til frivillige, der ansættes som lærere, gælder  

 bestemmelserne i Teaching Service Law, og med hensyn til personel,  

 beskæftiget i ikke-statslige institutioner, skal gælde sådanne regler og  

 bestemmelser, som gælder for disse organer, for så vidt de ikke strider mod  

 denne overenskomst eller tjenesteaftalen mellem MS og de frivillige.
Artikel III De frivillige vil gøre tjeneste i Botswana i et tidsrum af to år,  

 medmindre andet er aftalt.
Under deres udsendelse vil de frivillige have ret  

 til tre ugers ferie årligt.
Artikel IV For at sætte MS i stand til at opfylde sine forpligtelser i Botswana i  

 medfør af dette program er regeringen rede til at modtage en af MS udsendt  

 regionalleder og det nødvendige antal medarbejdere for denne.
 Der er enighed om, at regionallederen tillige skal være berettiget til at  

 varetage administrationen af danske frivillige i Lesotho og Swaziland.
Artikel V MS påtager sig at:
Artikel VI Botswanas regering påtager sig at:
Artikel VII Botswanas regering skal have ret til at kræve tilbagekaldelse af enhver  

 frivillig, hvis arbejde eller adfærd er utilfredsstillende i Botswanas  

 regerings øjne, og vil i et sådant tilfælde rådføre sig med regionallederen  

 med henblik på foranstaltninger til hjemsendelse af den frivillige i  

 overensstemmelse med artikel V b) og hans eventuelle udskiftning med en anden  

 frivillig.
Artikel VIII Tilsvarende vil MS have ret til at kræve tilbagekaldelse af enhver  

 frivillig efter samråd med Botswanas regering.
Artikel IX I overensstemmelse med kontrakten mellem den frivillige og MS vil den  

 frivillige have ret til at fratræde sin stilling efter at have rådført sig  

 med regionallederen og efter at have givet et rimeligt varsel.
Artikel X Botswanas regering anerkender, at udsendelse af frivillige fra MS er  

 afhængig af tilstedeværelsen af bevillinger i Danmark.
Artikel XI Botswanas regering skal bære enhver risiko og ethvert krav, som måtte  

 opstå i medfør af eller på anden måde i forbindelse med nogen handling, som  

 er omfattet af denne overenskomst.
Uden at det medfører nogen indskrænkning i  

 det generelle indhold af foranstående skal Botswanas regering yde erstatning  

 til og holde dansk personel skadesløst mod alle erstatningskrav eller  

 sagsomkostninger eller afgifter som følge af død, person- eller tingskade  

 eller ethvert andet tab, som er en følge af eller står i forbindelse med  

 nogen handling eller undladelse i medfør af denne overenskomst.
Såfremt grov  

 uagtsomhed eller forsæt har ligget til grund for et sådant krav, vil den  

 eller de pågældende være pligtige at yde erstatning til Republikken Botswanas  

 regering.
Artikel XII Republikken Botswanas regering garanterer, at regionallederen, dennes  

 medarbejdere og de frivillige skal være fritaget for retsforfølgning med  

 hensyn til mundtlige eller skriftlige ytringer og enhver handling, som  

 udføres af dem i embeds medfør.
Artikel XIII I tilfælde af, at en frivillig, hans ægtefælle eller andre pårørende  

 anholdes eller tilbageholdes, eller hvis kriminel sigtelse rejses mod dem,  

 skal regionallederen omgående underrettes.
Artikel XIV Denne overenskomst træder i kraft på dagen for dens undertegnelse og  

 forbliver gyldig indtil 90 dage efter datoen for den ene regerings afgivelse  

 af en skriftlig meddelelse til den anden om, at den ønsker at bringe den til  

 ophør.
 Til bekræftelse heraf har undertegnede, som er behørigt bemyndiget dertil,  

 underskrevet denne overenskomst.
 Udfærdiget i Gaborone den 29.april 1975 i to eksemplarer på engelsk.
For Republikken Botswanas regering F.
G.
Mogae For Kongeriget Danmarks regering Winther Schmidt Udenrigsministeriet, den 4. september  

 1975.
K.
B.
Andersen.
 Bekendtgørelse om forlængelse af gyldigheden af overenskomsten af 28.  

 juni 1973 med Indien om oprettelse af et slagteri i Mysore.
 Ved noteveksling i New Delhi den 20. og 28. juni 1975 er der indgået  

 aftale mellem Danmark og Indien om forlængelse indtil den 31. marts 1977 af  

 gyldigheden af overenskomsten af 28. juni 1973 om oprettelse af et slagteri i  

 Mysore, jfr. udenrigsministeriets bekendtgørelser nr. 83 af 1. oktober 1973  

 og nr. 10 af 21. januar 1975 Lovtidende C.
 Udenrigsministeriet, den 4. september  

 1975.
 (* 1) Ikke medtaget her.
