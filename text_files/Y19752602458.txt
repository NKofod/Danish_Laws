 Forbrugerombudsmanden optog, på baggrund af en konkret henvendelse,  

 forhandling med varmeaflæsningsfirmaerne med henblik på at give forbrugerne  

 en reel mulighed for at kontrollere måleraflæsningen.
 Et af de større firmaer meddelte herefter, at man ville tilrettelægge  

 aflæsningen således, at forbrugeren fik mulighed for selv at aflæse målerne  

 og kontrollere firmaets aflæsning.
3. Kontrol med aflæsning af varmemålere i lejligheder Efter at have modtaget en klage fra en forbruger over, at der ikke i  

 praksis var mulighed for at kontrollere, om aflæsning af varmemålere i  

 lejligheder var korrekt, blev der optaget forhandling med virksomhederne i  

 denne branche, og henvendelsen gav anledning til en forbedring af  

 forbrugernes stilling på flere punkter.
 Et af de større firmaer meddelte, at man for at imødekomme henstillingen  

 ville tilrettelægge aflæsning og kontrolmulighed således:
 1. Gennem en ændring af teksten på gadedørssedlerne, der opsættes forinden  

 montørens besøg, opfordres forbrugerne til selv at læse af og sammenligne med  

 montørens aflæsning, ligesom betydningen af, at beboerne selv kontrollerer  

 varmeforbruget, indskærpes.
 2. Såfremt der er uoverensstemmelser mellem forbrugerens og montørens  

 aflæsninger udsender selskabet som hidtil en kontrolmontør.
 3. Til varmeopgørelsen føjes et aflæsningsskema med plads til fremtidige  

 aflæsninger med 5 rubrikker, hvoraf de 4 første udfyldes af forbrugeren,  

 medens den 5. benyttes af selskabets montør i forbindelse med slutaflæsning.
 (* 1) Offentliggjort i Forbrugerombudsmandens Årsberetning 1975-1977, side  

 18, nr. 3.
