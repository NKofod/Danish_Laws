Orientering vedr. af ændringer af Bekendtgørelse om dagtilbud nr. 551 af 11/5/2017 Hermed orienteres om ændring af Bekendtgørelse om dagtilbud. Ændringerne vedrører tre forhold.
1. Fastsættelse af bygningstilskud til privatinstitutioner 2. Indhentelse af børneattester for frivillige i dagtilbuddene 3. Præcisering af reglerne for genberegning af økonomisk fripladstilskud Fastsættelse af bygningstilskud til private leverandører I Aftale om Stærke dagtilbud  alle børn skal med i fællesskabet fra juni 2017, er det besluttet at styrke forholdene for private leverandører på dagtilbudsområdet ved bl.a. at give kommunerne mulighed for at yde et højere bygningstilskud til kommunerne.
 Bekendtgørelsens § 16 stk. 1 er derfor ændret, så kommunerne fremover kan give et beløb pr. barn svarende til mindst kommunens ejendomsrelaterede udgifter i selvejende og udliciterede daginstitutioner for aldersgruppen delt med det samlede antal børn i aldersgruppen i selvejende og udliciterede daginstitutioner i kommunen, hvor kommunen yder tilskud til ejendomsrelaterede udgifter.
Der ligger ikke i bekendtgørelsen en forpligtigelse til at yde et højere tilskud.
Med bekendtgørelsen er alene hjemlet, at kommunen kan fravige det objektivt fastsatte tilskudsniveau, hvis kommunen ønsker dette.
Indhentelse børneattester for frivillige i dagtilbuddene Med Aftale om Stærke dagtilbud  alle børn skal med i fællesskabet opfordres dagtilbud og forældrebestyrelse til i endnu højere grad at inddrage ressourcer i lokalsamfundet, ligesom det konkret er et element i arbejdet med den nye styrkede pædagogiske læreplan, jf.
LOV nr. 554 af 29/05/2018.
 Det præciseres derfor i bekendtgørelsens § 44 stk. 1, at kommunerne og private leverandører skal indhente børneattest inden de ansætter eller beskæftiger personer, herunder frivillige, der som led i udførelsen af deres opgaver skal have direkte kontakt med børn under 15 år.
Præcisering af reglerne for genberegning af økonomisk fripladstilskud Med Orienteringsbrev til kommunerne vedr. ændring af bekendtgørelse om dagtilbud nr. 599 af 27/06/2016 blev det præciseret, at kommunerne i de tilfælde, hvor der i husstandsindkomsten indgår indkomst, som fremgår af indkomstregisteret, men udbetales for flere måneder ad gangen, og indkomsten derfor ikke er periodiseret på månedsbasis i indkomstregisteret, kan fordele indkomsten på de enkelte måneder, som indkomsten faktisk vedrører.
Dette betyder, at såfremt en kommune i forbindelse med fx den månedlige genberegning eller den årlige efterregulering bliver bekendt hermed, så skal kommunen fordele indkomsten på de respektive måneder.
Dette kan fx være tilfældet, hvis en borger som led i partshøringen tilkendegiver, at vedkommende har fået flere måneders dagpenge udbetalt i én måned eller hvis kommunen bliver bekendt med, at en borger har fået udbetalt løn for en længere periode på ét bestemt tidspunkt.
Fælles for disse eksempler er, at oplysningerne i indkomstregisteret ikke har været retvisende i forhold til borgerens reelle indkomst i den enkelte måned.
 Med denne bekendtgørelsesændring skrives præciseringen ind i bekendtgørelsens § 29 stk. 3.
 Bekendtgørelsesændringen træder i kraft 1. juli 2018.
 Eventuelle spørgsmål kan rettes til Liv Faden på telefonnummer 25 83 64 02 eller e-mailadresse lifa@sm.dk.
