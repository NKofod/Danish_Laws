Fremsat den 1. februar 2001 af  

 finansministeren (Pia Gjellerup) Forslag til Lov om ændring af lov om  

 tjenestemandspension (Pensionsrettigheder i relation til statslig  

 ansættelse i de andre nordiske lande m.v.) § 1 I lov om tjenestemandspension, jf. lovbekendtgørelse nr. 724 af 9.  

 september 1993 om tjenestemandspension som ændret ved lov nr. 316 af  

 14. maj 1997 og lov nr. 346 af 2. juni 1999, foretages følgende  

 ændringer :
 1. § 4, stk. 3, ophæves.
 Stk. 4, 5 og 6 bliver herefter til stk. 3, 4 og 5.
 2. I § 19 indsættes som stk. 2:
»Stk. 2. Finansministeren kan efter indhentet udtalelse fra  

 Lønningsrådet fastsætte regler om pensionsudbetaling m.v.,  

 herunder retten til pension efter § 7, med henblik på tilpasning  

 af pensioner, der er omfattet af overenskomst mellem de nordiske lande om  

 samordning af pensionsret ifølge statslige pensionsordninger.« 3. I § 24, stk. 5, 2. pkt. ændres  

 »stk. 3, 1. pkt.« til : »stk. 3, 1.- 3. pkt.«.
§ 2 Stk. 1. Finansministeren fastsætter tidspunktet for  

 lovens ikrafttræden i overensstemmelse med den nordiske  

 pensionsoverenskomsts ikrafttrædelsesbestemmelser.
 Stk. 2. Finansministeren fastsætter en  

 overgangsbestemmelse i overensstemmelse med den nordiske  

 pensionsoverenskomsts overgangsbestemmelser.
 Bemærkninger til lovforslaget.
 Almindelige bemærkninger.
1. Oversigt over lovforslaget Ændringerne i nr. 1.- 2. er begrundet i en forventet  

 ændring af overenskomsten af 18. december 1973 mellem Danmark, Finland,  

 Norge og Sverige om samordning af pensionsrettigheder ifølge statslige  

 pensionsordninger som senest ændret ved protokol af 28. juni 1990. For  

 Danmarks vedkommende vedrører samordningen den statslige  

 tjenestemandspensionsordning.
 De statslige pensionsmyndigheder i Sverige, Norge, Finland  

 og Danmark har gennem længere tid ført drøftelser om  

 revision af den nordiske pensionsoverenskomst, og der er mellem de statslige  

 pensionsmyndigheder i de nordiske lande enighed om en revideret  

 pensionsoverenskomst til erstatning for den hidtidige overenskomst.
 Island, der ikke har været omfattet af den hidtidige  

 overenskomst, tilslutter sig den reviderede overenskomst.
Den hidtidige nordiske pensionsoverenskomst fra 1973  

 tilsigtede, at mobiliteten mellem de nordiske lande ikke skulle hindres af en  

 stavnsbinding på grund af de statslige pensionsordninger.
Der blev ved  

 pensionsoverenskomsten indført et overførselsprincip, hvorefter  

 en statsansat fik overført sine pensionsrettigheder, optjent under  

 statsansættelse i ét nordisk land til en statsfinansieret  

 tjenestepension i et andet nordisk land (bortset fra Island), hvis den  

 ansatte blev pensioneret fra dette andet nordiske land og havde haft mindst 4  

 års tjeneste i det sidste land, hvor pensionen blev aktualiseret.
Ved  

 en statstjenesteansættelse i et af de nordiske lande fik en  

 tjenestemand dermed mulighed for at »bygge« videre på de allerede  

 optjente pensionsrettigheder - antal pensionsalderår - fra et andet  

 nordisk land.
Siden 1970 erne er der i de nordiske landes  

 pensionssystemer sket en forskydning i den pensionsdækning, som  

 opnås i henholdsvis det sociale pensionssystem,  

 tillægspensionssystemet og tjenestepensionssystemet for statsansatte,  

 således at størrelsen af den statslige tjenestepension, der er  

 optjent over samme antal år, udgør meget forskellige  

 beløb i f.eks.
Danmark og Sverige, idet den enkelte pensionist i  

 Sverige får den væsentligste del af sin pensionsdækning i  

 det »almene« pensionssystem, mens tjenestepensionen i Danmark typisk vil  

 udgøre den største del af den samlede pension.
 Den væsentligste begrundelse for at revidere  

 overenskomsten er således at undgå, at der i medfør af  

 denne overenskomst sker overførsel af pensionsrettigheder, der  

 indebærer skævheder i pensionsdækningen for den enkelte  

 tjenestemands samlede pension, ved at den pågældende får  

 enten overdækning eller underdækning.
 Princippet i den reviderede nordiske pensionsoverenskomst  

 er, at den enkelte person   i stedet for overførsel af optjente  

 pensionsrettigheder   bevarer sine rettigheder fra de enkelte  

 optjeningslande.
Statstjenestepension afpasses dermed efter det nationale  

 pensionssystem, og pensionsretten optjenes efter hvert lands regler.
Dette  

 indebærer en overgang fra et slutlønsprincip, som betød,  

 at alle tidligere ansættelsesår i de nordiske lande som en  

 statstjenestemand havde optjent, blev medregnet i pensionsberegningen, til et  

 princip om, at hvert land skal betale den pension, den pågældende  

 har optjent i det pågældende land på grundlag af den  

 løn, den pågældende havde ved fratrædelsen i dette  

 land.
 Således vil en person, der har haft ansættelse  

 med statslig tjenestemandspension i Norge, Danmark, Sverige, Finland og  

 Island, få pensionen udbetalt fra de 5 landes pensionsmyndigheder  

 på grundlag af det enkelte lands nationale regler.
Før vedtagelsen af den nordiske  

 pensionsoverenskomst i 1973 fik en dansk tjenestemand, der senere tog  

 ansættelse i et andet nordisk land, en opsat pension i Danmark uden en  

 værdisikring.
Pensionen i Danmark stod således ureguleret fra  

 fratræden og indtil pensionsbegivenheden (alder, sygdom eller  

 dødsfald) indtrådte.
Siden 1. april 1986 bliver den opsatte  

 pension reguleret på samme måde som aktuelle pensioner og er  

 derfor værdisikret på samme måde som disse.
 Den nye nordiske pensionsoverenskomst indeholder fortsat  

 bestemmelser om samordning på nogle punkter for bl.a. at undgå  

 pensionsmæssige barrierer for mobiliteten mellem de nordiske lande.  

 Samordning skal ifølge den nye overenskomst ske på  

 følgende punkter :
· · · · · Pensionsoverenskomsten indeholder en overgangsordning for  

 allerede ansatte tjenestemænd, der er omfattet af den hidtidige  

 overenskomst, hvorefter de ved pensionering inden for en periode af 5  

 år efter ikrafttrædelsen af den nye overenskomst kan vælge  

 at lade sig pensionere efter reglerne i den hidtidige overenskomst.
 Udover konsekvenserne af den reviderede nordiske  

 pensionsoverenskomst indeholder lovforslaget en konsekvensændring, der  

 ikke blev foretaget ved den seneste lovændring i 1999.
 2. Økonomiske konsekvenser for det offentlige.
 Lovforslaget skønnes ikke at have væsentlige  

 økonomiske konsekvenser for det offentlige.
 3. Administrative konsekvenser for det offentlige.
 Lovforslaget skønnes ikke at have væsentlige  

 administrative konsekvenser for det offentlige.
 4. Økonomiske og administrative konsekvenser for  

 erhvervslivet.
 Lovforslaget har ingen økonomiske eller  

 administrative konsekvenser for erhvervslivet.
 5. Miljømæssige konsekvenser.
 Forslaget har ikke miljømæssige  

 konsekvenser.
 6. EU- retlige forhold.
Den nordiske pensionsoverenskomst og de her  

 foreslåede bestemmelser kommer også til anvendelse for en  

 EU/EØS- borger, der har ansættelse i flere nordiske lande med  

 statslige pensionsordninger.
Der vurderes derfor ikke at være  

 EU-mæssige problemer i relation til indgåelsen af den reviderede  

 nordiske pensionsoverenskomst.
 Pensionsdelingen svarer til det i Rådets forordning  

 1408/71 grundlæggende princip, benævnt »pro-rata-pro-temporis«,  

 som lægges til grund for lovbestemte sociale sikringsordninger.  

 Overenskomsten skal efter indgåelsen anmeldes til Formanden for  

 Rådet for Den Europæiske Union.
 7. Høring.
 Lovforslaget har i henhold til tjenestemandslovens  

 § 48 været forhandlet med Centralorganisationernes  

 Fællesudvalg.
Lovforslagets konsekvenser i  

 hovedtræk Positive  

 konsekvenser/mindreudgifter Negative konsekvenser/merudgifter Økonomiske konsekvenser for det offentlige Ingen væsentlige Ingen væsentlige Administrative konsekvenser for det offentlige Ingen væsentlige Ingen væsentlige Økonomiske og administrative konsekvenser for  

 erhvervslivet Ingen Ingen Miljømæssige konsekvenser Ingen Ingen EU-retlige forhold Pensionsdelingen svarer til det i Rådets forordning  

 1408/71 grundlæggende princip, benævnt »pro-rata-pro-temporis«,  

 som lægges til grund for lovbestemte sociale sikringsordninger.  

 Overenskomsten skal efter indgåelsen anmeldes til Formanden for  

 Rådet for Den Europæiske Union.
Bemærkninger til lovforslagets  

 enkelte bestemmelser Til § 1 Til nr. 1 § 4, stk. 3, hjemler mulighed for at medregne  

 den tid, en tjenestemand efter sit fyldte 25. år har gjort tjeneste i  

 et andet nordisk land som tjenestemand, i dennes pensionsalder.
Den nye overenskomst bygger på princippet om, at  

 optjeningslandet kun skal udbetale pension i forhold til det antal år,  

 pågældende har gjort tjeneste i optjeningslandet.
Der skal derfor  

 ikke medregnes ansættelsesår fra andre nordiske lande ved  

 beregningen af pensionen i de enkelte lande, og dermed skal hjemlen til  

 medregning i § 4, stk. 3 ophæves.
Til nr. 2 Den nye nordiske overenskomst indebærer fortsat  

 enkelte fravigelser af tjenestemandspensionslovens regler og den hertil  

 knyttede administrative praksis.
Særligt skal fremhæves, at hvis  

 en dansk tjenestemand, der samtidig har flere ansættelser, der er  

 omfattet af overenskomsten, pensioneres på grund af helbredsbetinget  

 utjenestdygtighed fra et andet nordisk land, opnår den  

 pågældende efter overenskomsten normalt alene ret til pension fra  

 sin danske ansættelse på grundlag af den faktisk optjente  

 pensionsalder.
Dette kan indebære en fravigelse af reglen i  

 tjenestemandspensionsloven § 7, hvorefter pensionsalderen kan  

 forhøjes, hvis tjenestemanden opnår ret til mellemste eller  

 højeste sociale førtidspension.
Det foreslås, at  

 Finansministeren efter indhentet udtalelse fra Lønningsrådet  

 bemyndiges til at udmønte de omhandlede tilpasninger af det danske  

 regelsystem.
Finansministeren vil tillige efter den foreslåede  

 bemyndigelse kunne foretage de tilpasninger til den nordiske overenskomst,  

 som eventuelle fremtidige ændringer i det danske pensionssystem  

 måtte nødvendiggøre.
Til nr. 3 Der er tale om en konsekvensrettelse, der ikke blev  

 foretaget ved den seneste lovændring i 1999.
Til § 2 Det foreslås, at Finansministeren bemyndiges til at  

 fastsætte tidspunktet for lovens ikrafttræden i overensstemmelse  

 med ikrafttrædelsesbestemmelsen i den nye overenskomst.
Tilsvarende  

 bemyndiges Finansministeren til at fastsætte en overgangsordning i  

 overensstemmelse med overgangsordningen i den nye overenskomst.
Bilag Lovforslag sammenholdt med gældende lov Gældende formulering Lovforslaget § 4. - - - 1. § 4, stk. 3, ophæves.
Stk. 3. Den tid, i hvilken en tjenestemand efter sit fyldte  

 25. år som ansat i offentlig tjeneste i Finland, Norge eller Sverige  

 har været omfattet af den for tjenestemænd i vedkommende land  

 gældende statslige pensionsordning medregnes i hans pensionsalder, hvis  

 han har ret til at få udbetalt pension fra ansættelsens  

 ophør.
Ved afsked på grund af alder medregnes en sådan  

 ansættelse dog kun, hvis den har været efterfulgt af mindst 4  

 års ansættelse, som efter reglerne i stk. 1 og 2 samt  

 §§ 4 a og 4 b kan medregnes i pensionsalderen.
 2. I § 19 indsættes som stk. 2:
»Stk. 2. Finansministeren kan efter indhentet udtalelse fra  

 Lønningsrådet fastsætte regler om pensionsudbetaling m.v.,  

 herunder retten til pension efter § 7, med henblik på tilpasning  

 af pensioner, der er omfattet af overenskomst mellem de nordiske lande om  

 samordning af pensionsret ifølge statslige pensionsordninger.« § 24. - - - Stk. 3. »For personer, som fylder 60 år senest den 30.  

 juni 1999, udbetales opsat pension beregnet efter stk. 5 fra den 1. i  

 måneden efter det fyldte 67. år eller den 1. i måneden  

 efter den berettigedes udtræden af arbejdsmarkedet efter det fyldte 60.  

 år.
For personer, som fylder 60 år den 1. juli 1999 eller senere,  

 udbetales opsat pension beregnet efter stk. 5 fra den 1. i måneden  

 efter det fyldte 65. år eller den 1. i måneden efter den  

 berettigedes udtræden af arbejdsmarkedet efter det fyldte 60. år.  

 For personer, som fylder 60 år den 1. juli 2004 eller senere, udbetales  

 opsat pension beregnet efter stk. 5 fra den 1. i måneden efter det  

 fyldte 65. år og kan udbetales fra den 1. i måneden efter det  

 fyldte 60. år.
Såfremt den pågældende får  

 tilkendt social førtidspension som følge af nedsat erhvervsevne  

 på grund af helbredsmæssige forhold, udbetales pensionen dog fra  

 samme tidspunkt som førtidspensionen.« 3. I § 24, stk. 5, 2. pkt. ændres  

 »stk. 3, 1. pkt.« til: »stk. 3, 1- 3. pkt.« Stk. 5. Den opsatte pension efter stk. 1 svarer til  

 egenpensionen beregnet efter § 6, stk. 1 og 2, jf. § 27,  

 på grundlag af tjenestemandens pensionsalder og pensionsgivende  

 løn ved fratrædelsen.
Hvor udbetaling af den opsatte pension  

 sker før det 65. år efter stk. 3, 1. pkt., nedsættes  

 pensionen i forhold til den tid, der står tilbage, indtil han fylder 65  

 år, efter regler som fastsat i henhold til § 6, stk. 4 og 5.  

 Til egenpensionister ydes indtil det 65. år et tillæg, der for  

 hvert års pensionsalder udgør 1/37 af 23.500 kr. i årligt  

 grundbeløb.
Stk. 5. Den opsatte pension efter stk. 1 svarer til  

 egenpensionen beregnet efter § 6, stk. 1 og 2, jf. § 27,  

 på grundlag af tjenestemandens pensionsalder og pensionsgivende  

 løn ved fratrædelsen.
Hvor udbetaling af den opsatte pension  

 sker før det 65. år efter stk. 3, 1.- 3. pkt.,  

 nedsættes pensionen i forhold til den tid, der står tilbage,  

 indtil han fylder 65 år, efter regler som fastsat i henhold til  

 § 6, stk. 4 og 5. Til egenpensionister ydes indtil det 65. år  

 et tillæg, der for hvert års pensionsalder udgør 1/37 af  

 23.500 kr. i årligt grundbeløb.
