 I medfør af lov om tilskud til vikarordninger inden for jordbruget, jf.  

 lovbekendtgørelse nr. 674 af 26. oktober 1988, fastsættes:
 § 1.  Ved jordbrug forstås i loven og i denne  

 bekendtgørelse bedrifter, der anvendes til landbrug, gartneri, frugtavl,  

 planteskoler eller lignende jordbrugsvirksomhed, herunder pelsdyravl.
 § 2.  Ansøgning om tilskud udfærdiges på særligt skema  

 og indsendes gennem landsarbejdsfordeleren til Jordbrugsdirektoratet.
 § 3.  Tilskud til den enkelte forening til  

 vikarbistand udmåles i forhold til medlemmernes skønnede behov for  

 vikarbistand, jf. § 9, stk. 1, 2 og 4, og antallet af vikarer, der er  

 fastansat af foreningen for et tidsrum af ikke under 3 måneder med en løn,  

 mindst svarende til den gældende overenskomstmæssige løn for arbejdere i  

 landbruget.
 Stk. 2.  Der ydes kun tilskud på grundlag af vikarer,  

 hvis antal står i et efter Jordbrugsdirektoratets skøn passende forhold til  

 antallet af medlemmer.
 Stk. 3.  Tilskuddet til vikarbistand ved kortvarig  

 sygdom fastsættes årligt af Jordbrugsdirektoratet og udgør forskellen mellem  

 udgiften til vikarbistand og det højeste beløb, der kan modtages i henhold  

 til lov om dagpenge ved sygdom eller fødsel, jf. lovbekendtgørelse nr. 949 af  

 23. december 1986, senest ændret ved lov nr. 165 af 23. marts 1988.
 Stk. 4.  Tilskud til vikarbistand ved medlemmers  

 deltagelse i jordbrugsfaglige kurser, der kræver fravær fra bedriften, ydes  

 efter en af Jordbrugsdirektoratet fastsat procent af udgiften til  

 vikarbistand.
 § 4.  Tilskud til foreningernes  

 administrationsudgifter, herunder udgifter til fastansatte arbejdsfordeleres  

 løn, kørselsgodtgørelse m.v., ydes med 90 pct. af de samlede udgifter det  

 første år, efter at foreningen er anerkendt som tilskudsberettiget, 80 pct.  

 det andet år og 70 pct. det tredje år.
 Stk. 2.  Landbrugsministeriet fastsætter  

 tilskudsprocenterne i den resterende del af tilskudsperioden.
 Stk. 3.  Jordbrugsdirektoratet fastsætter årligt et  

 maksimumbeløb for refusion af administrationsudgifter.
§ 5.  Til samordning af foreningernes virksomhed  

 ansættes en landsarbejdsfordeler.
Der kan ydes tilskud til  

 administrationsudgifter, herunder etableringsudgifter, og udgifter til løn,  

 kørselsgodtgørelse m.v.
Tilskuddet udmåles efter reglerne i § 4.
 Stk. 2.  Landsarbejdsfordeleren videresender  

 foreningernes ansøgningsskemaer, regnskabsmateriale m.v. til  

 Jordbrugsdirektoratet og indsender efter hvert regnskabsårs udløb en samlet  

 beretning over foreningernes virksomhed til Landbrugsministeriet og  

 Jordbrugsdirektoratet.
 § 6.  Til uddannelse og efteruddannelse af vikarer og  

 arbejdsfordelere, jf. § 8, ydes tilskud til dækning af kursusudgifter,  

 herunder udgifter til afholdelse af kurser, der ikke kan etableres inden for  

 det eksisterende uddannelsessystem.
 Stk. 2.  Jordbrugsdirektoratet fastsætter på grundlag af  

 den årlige bevillingsramme hvor mange kursusdage, der kan ydes tilskud til.
 § 7.  For at være tilskudsberettiget skal en  

 vikarforening normalt have mindst 100 medlemmer, vikarer svarende til 3  

 fuldtidsbeskæftigede og en fastansat, deltidsbeskæftiget arbejdsfordeler.
Stk. 2.  Foreningen skal have et geografisk fast  

 afgrænset virkeområde.
Der kan normalt ikke ydes tilskud til to eller flere  

 foreninger, der dækker samme geografiske område, og som har til formål at yde  

 bistand til samme medlemskreds.
 Stk. 3.  Foreningens vedtægter skal godkendes af  

 Jordbrugsdirektoratet.
 § 8.  Foreninger, der modtager tilskud, skal sørge  

 for, at vikarer og arbejdsfordelere gennemgår uddannelser, der kan sikre, at  

 de har de kvalifikationer, der er nødvendige for arbejdets udførelse.
§ 9.  Vikarbistand ydes inden for foreningens  

 vikarkapacitet med fortrinsret for medlemmer, Stk. 2.  I særlige tilfælde kan der ydes vikarbistand  

 ved sygdom af ikke over 26 ugers varighed, når det af lægeerklæring fremgår,  

 at den pågældende ikke er raskmeldt, men arbejdsevnen skønnes at ville blive  

 genvundet i et sådant omfang, at pasningen af bedriften kan genoptages.
 Stk. 3.  Vikarbistand efter stk. 1 og 2 ydes mod  

 betaling af et beløb, der maksimalt svarer til det højeste beløb, der kan  

 modtages i sygedagpenge i henhold til lov om dagpenge ved sygdom eller  

 fødsel, jf. lovbekendtgørelse nr. 949 af 23. december 1986, senest ændret ved  

 lov nr. 165 af 23. marts 1988.
 Stk. 4.  Herefter dækkes vikarbehov som følge af  

 medlemmers deltagelse i jordbrugsfaglige kurser, der kræver fravær fra  

 bedriften.
 Stk. 5.  Hvis vikarbehovet efter stk. 1, 2 og 4 er  

 dækket, og der fortsat er ledig vikarkapacitet, skal foreningen mod betaling  

 yde vikarbistand i forbindelse med medlemmers ferie og fridage eller til  

 udførelse af forefaldende arbejdsopgaver.
Stk. 6.  Medlemmer med mere end 1 fuldtidsbeskæftiget  

 fremmed medhjælper, der opfylder betingelserne i stk. 1, nr. 1 og 3, stk. 2  

 eller stk.4, er berettiget til vikarbistand mod en af foreningen fastsat  

 betaling.
Sådan vikarbistand ydes først, når vikarbehovet efter stk. 1, 2 og  

 4 er dækket.
 Stk. 7.  Medlemmer, med mere end 1 fuldtidsbeskæftiget  

 fremmed medhjælper, er berettiget til vikarbistand efter stk. 5 jævnsides med  

 andre medlemmer.
 § 10.  Foreningerne kan forpligte medlemmerne til at  

 anvende vikarbistand efter § 9, stk. 5, i et nærmere angivet omfang.
 § 11.  Ansøgning om tilskud skal vedlægges en  

 udbygningsplan, hvori det på grundlag af foreningens geografiske  

 dækningsområde og produktionen inden for dette område, herunder antallet og  

 arten af jordbrug med arbejdsintensive produktioner, sandsynliggøres, at  

 foreningen inden for en 10-årig periode kan udbygges til en passende  

 størrelse.
Stk. 2.  Hvert år inden 1. februar indsendes til  

 Jordbrugsdirektoratet Stk. 3.  Regnskab for afholdte udgifter til  

 arbejdsfordelernes og vikarernes uddannelse indsendes til  

 Jordbrugsdirektoratet kvartalsvis inden 1 måned efter kvartalets udløb.
 Stk. 4.  Jordbrugsdirektoratet fastsætter nærmere regler  

 for udarbejdelse af ansøgninger, udbygningsplaner, reviderede  

 udbygningsplaner, budget og regnskab.
 § 12.  Foreninger, der modtager tilskud, er forpligtet  

 til efter anmodning at tilstille Jordbrugsdirektoratet alle oplysninger,  

 dokumenter m.v., der er nødvendige for at godtgøre, at betingelserne for  

 tilskud er opfyldt.
 Stk. 2.  Tilskuddet til en forening kan nedsættes, hvis  

 antallet af ydede tilskudsberettigede afløsningstimer ikke står i et efter  

 Jordbrugsdirektoratets skøn passende forhold til antallet af medlemmer.
 § 13.  Foreninger, der var etableret før lovens  

 ikrafttræden, kan opnå tilskud på betingelse af, at foreningens vedtægter  

 inden den 30. juni 1982 opfylder de krav, der stilles af  

 Jordbrugsdirektoratet i medfør af § 7, stk. 3.
 Stk. 2.  Jordbrugsdirektoratet kan i særlige tilfælde  

 yde tilskud til foreninger, hvis vedtægter opfylder kravene inden den 31.  

 december 1982.
 § 14.  Til at rådgive med hensyn til den løbende  

 administration, herunder behandling af ansøgninger om tilskud, nedsætter  

 landbrugsministeren et udvalg på 6 medlemmer bestående af repræsentanter for  

 Landbrugsministeriet, Jordbrugsdirektoratet, De danske Landboforeninger,  

 Danske Husmandsforeninger, Dansk Erhvervsgartnerforening og  

 Arbejderbevægelsens Erhvervsråd.
 § 15.  Jordbrugsdirektoratet træffer afgørelse om  

 bortfald og tilbagebetaling efter lovens § 6 og afgørelser efter denne  

 bekendtgørelse, bortset fra § 4, stk. 2.
 Stk. 2.  Afgørelser, der træffes af  

 Jordbrugsdirektoratet efter loven og denne bekendtgørelse, kan påklages til  

 landbrugsministeren.
 Stk. 3.  Klagefristen er 4 uger fra denne dag, den  

 pågældende har modtaget afgørelsen.
 § 16.  Bekendtgørelsen træder i kraft den 23. april  

 1989.
 Stk. 2.  Bekendtgørelse nr. 334 af 23. juni 1981, som  

 senest ændret ved bekendtgørelse nr. 76 af 23. februar 1983, ophæves.
