Udbetaling 1. Lånet udbetales normalt forskudsvis for et  

 kalenderkvartal ad gangen på grundlag af låntagers skriftlige skøn over de  

 forventede nettoomkostninger ved låneformålet i det pågældende kvartal.  

 (Nettoomkostnignerne er forskellen mellem omkostningerne og de eventuelle  

 indtægter.) 2. Udbetalingen beregnes som den i låneaftalen  

 fastsatte brøkdel af de forventede nettoomkostninger.
Viser det efterfølgende  

 kvartalsregnskab, at nettoomkostningerne blev mindre end forventet, er det  

 for meget udbetalte beløb straks forfaldent til tilbagebetaling, men det kan  

 dog modregnes i det beløb, der skal udbetales for næste kvartal.
 3. Med udbetalingsanmodningen for det andet og de  

 følgende kvartaler må følge kvartalsrapport og -regnskab for det forløbne  

 kvartal - gerne som særskilte bilag.
Sidste frist for udnyttelse af lånetilsagnet 4. Lånet kan ikke anvendes til finansiering af  

 omkostninger, der ikke er medtaget på reviderede projektregnskaber (jævnfør  

 punkt 18), som fondet har modtaget inden forfaldsdagen for første  

 tilbagebetalingsydelse.
Revideret projektregnskab svarende til det  

 afsluttende kvartalsregnskab (jævnfør punkt 5) må derfor være fondet i hænde  

 inden forfaldsdagen.
Terminer for kvartalsrapporter og -regnskaber 5. Kvartalsrapport og -regnskab indsendes senest tre  

 uger efter udløbet af hvert kalenderkvartal, sidst gang for det kvartal,  

 hvori arbejdet er afsluttet eller lånet opbrugt.
 6. Om fornødent kan der aftales andre terminer for  

 kvartalsrapporter og -regnskaber, således at disses periode bringes til at  

 passe med låntagers regnskabsår.
Kvartalsrapporternes indhold 7. Rapporterne skal kort beskrive det i kvartalet  

 udførte arbejde og de opnåede resultater.
Det må oplyses, om arbejdet skønnes  

 af følge tidsplanen, og hvad der agtes gjort for at indhente en eventuel  

 forsinkelse.
Kvartalsregnskabernes indhold 8. Regnskaberne må kun omfatte de i kvartalet afholdte  

 omkostninger, som vedrører låneformålet.
 9. Omkostninger, som låntager allerede inden den i  

 låneaftalen fastsatte begyndelsedato har afholdt eller forpligtet sig til at  

 afholde, må ikke medregnes.
10. Regnskaberne skal endvidere omfatte alle de i  

 kvartalet opnåede indtægter vedrørende låneformålet.
Eksempelvis kan nævnes  

 indtægter ved salg af prøveproduktioner, skrot og lignende, samt salgs- eller  

 forsikringssummer for effekter tilvejebragt med finansiering af lånet.
 11. Omkostninger og indtægter skal medregnes uden  

 moms.
 12. Regnskaberne skal specificeres på samme måde som  

 det budget, der er lagt til grund for lånetilsagnet.
 13. Må det antages, at en eller flere poster vil komme  

 til at afvige væsentligt fra det budgetterede, må afvigelserne kommenteres.
 14. Lønninger og generalomkostninger i låntageres egen  

 virksomhed medregnes med de satser og efter de principper, der fremgår af  

 budgettet.
 15. Opnås der mod indrømmelse af pant eller  

 ejendomsforbehold i det leverede særligt lange leverandørkreditter, må kun de  

 faktiske betalinger medregnes i kvartalsregnskaberne.
Andre oplysninger 16. Låntager skal på forlangende give de oplysninger,  

 fondet skønner nødvendige for at følge anvendelsen af lånet og arbejdets  

 forløb, og skal - indtil forfaldsdagen for første tilbagebetalingsydelse - på  

 eget initiativ gøre fondet opmærksom på væsentlige afvigelser fra det  

 forventede med hensyn til arbejdets forløb og mulighederne for udnyttelse af  

 dets resultater.
 17. Efter forudgående anmeldelse til låntager skal  

 repræsentanter for fondet have adgang til på stedet at sætte sig ind i alle  

 forhold vedrørende låneformålet.
Reviderede projektregnskaber 18. Enten i forbindelse med revisionen af låntagers  

 årsregnskab eller sammen med de enkelte kvartalsregnskaber indsendes en  

 erklæring fra låntagers statsautoriserede eller registrerede revisor om,  

 hvorvidt kvartalsregnskabernes indhold er i overensstemmelse med den af  

 revisor reviderede bogføring og med bestemmelserne i lånaftalen og  

 »Almindelige betingelser...«.
 19. Gennemføres der ikke normalt en revision af  

 låntageres regnskaber ved en statsautoriseret eller registreret revisor,  

 eller er det af anden grund umuligt eller uhensigtsmæssigt at indsende den i  

 punkt 18 nævnte revisorerklæring, påhviler det låntager inden første  

 udbetaling af lånet at træffe aftale med fondet om anden form for kontrol af  

 kvartalsregnskaberne.
Låntagers årsregnskab 20. Senest seks måneder efter afslutningen af  

 låntagers regnskabsår indsendes til fondet et eksemplar af det reviderede  

 årsregnskab med eventuelt nødvendige kommentarer. Årsregnskab indsendes  

 sidste gang for det regnskabsår, der ligger forud for det, hvori restgælden  

 betales.
21. Årsregnskabet skal omfatte hele låntagers  

 virksomhed.
Er låntager et personligt firma, skal der i regnskabet eller i et  

 bilag redegøres for indehaverens samlede indtægter og formue.
 22. Udarbejdes der ikke et revideret årsregnskab for  

 låntager, indsendes i stedet en kopi af selvangivelsen med tilhørende  

 regnskab og eventuelt nødvendige kommentarer.
 23. Omfatter låneaftalen flere låntagere, må  

 årsregnskab og/eller selvangivelse indsendes for hver af låntagerne med  

 mindre andet aftales.
Annullering af restlånetilsagn 24. Den del af lånetilsagnet, som ikke er udnyttet i  

 henhold til reviderede projektregnskaber, modtaget af fondet inden  

 forfaldsdagen for første tilbagebetalingsydelse, annulleres.
 25. Er der i henhold til det sidste reviderede  

 projektregnskab udbetalt for meget af lånet, er det for meget udbetalte beløb  

 straks forfaldent til tilbagebetaling.
Forrentning 26. Udbetalte beløb er rentefri indtil den i  

 lånaftalen fastsatte dato.
Derefter forrentes de med en rentesats svarende  

 til den til enhver tid fastsatte officielle diskonto.
Renten beregnes  

 halvårligt bagud pr. ultimo marts og ultimo september.
 27. Lånet er ydelsesfrit indtil forfaldsdagen for  

 første tilbagebetalingsydelse, idet de indtil da beregnede renter tilskrives  

 gælden ud over det tilsagte lånebeløb.
Tilbagebetaling 28. Lånet tilbagebetales med syv halvårlige ydelser,  

 hvoraf den første forfalder på den i låneaftalen fastsatte dato og den sidste  

 tre år senere.
 29. Hver af de seks første ydelser skal - afrundet til  

 nærmeste med 100 kr. delelige beløb - være på en sjettedel af gælden på  

 forfaldsdagen for første ydelse med de indtil da tilskrevne renter.
 30. Den syvende ydelse skal svare til restgælden med  

 de indtil betalingen påløbne renter.
Gældsnedskrivning 31. Låntager kan frigøre sig for den i låneaftalen  

 fastsatte del af gælden ved inden forfaldsdagen for første  

 tilbagebetalingsydelse skriftligt at forlange gældsnedskrivning.
 32. I forbindelse med gældsnedskrivningen skal  

 låntager skriftligt forpligte sig til ikke uden fondets samtykke at udnytte  

 eller videregive viden og andre resultater, som er tilvejebragt med  

 finansiering af lånet.
 33. Medmindre låntager godtgør, at det af  

 konkurrencemæssige eller andre grunde er urimeligt, kan fondet efter  

 gældsnedskrivningen overtage retten vil viden og andre resultater, som er  

 tilvejebragt med finansiering af lånet, og lade andre udnytte denne ret.
 34. Retten til gældsnedskrivning bortfalder:
a. hvis låntager eller andre har udnyttet eller udnytter de med  

 finansiering af lånet tilvejebragte resultater, b. hvis låntager har ladet andre blive bekendt med resultaterne, uden at  

 de pågældende har forpligtet sig til ikke at udnytte eller videregive dem,  

 eller c. hvis bestemmelserne i låneaftalen eller i »Almindelige betingelser  

 ...« misligholdes væsentligt.
 35. Har låntager ikke trukket hele den del af lånet,  

 som de reviderede projektregnskaber berettiger til, kan den resterende del  

 udbetales inden gældsnedskrivningen.
36. Hvis de med finansiering af lånet tilvejebragte  

 effekter på gældsnedskrivningstidspunktet har en samlet værdi på mere end  

 10.000 kr., skal en forholdsmæssig andel af det overskydende beløb modregnes  

 i gældsnedskrivningen.
Medmindre andet fremgår af låneaftalen, skal andelen  

 svare til den del af nettoomkostningerne, som ifølge låneaftalen kunne  

 finansieres af lånet.
Effekternes værdi fastsættes ved aftale mellem låntager  

 og fondet, eller ved vurdering på en mellem de to parter aftalt måde.
 37. Hvis der inden gældsnedskrivningen er solgt  

 effekter, som er tilvejebragt med finansiering af lånet (eller modtaget  

 forsikringssummer for sådanne effekter), og hvis de således opnåede indtægter  

 ikke kan anses for medgået til arbejdet med låneformålet, skal en  

 forholdsmæssig andel af indtægtsbeløbet modregnes i gældsnedskrivningen,  

 jævnfør punkt 36.
 38. Udgør restgælden efter gældsnedskrivningen mindre  

 end fem procent af det oprindelige lånetilsagn, skal hele restgælden på  

 fondets forlangende betales med seks måneders varsel.
Forfald i særlige tilfælde 39. Medmindre låntager eller hans bo opnår anden  

 aftale, medfører låntagers død eller væsentlig misligholdelse af  

 bestemmelserne i låneaftalen eller »Almindelige betingelser ...«,  

 at lånetilsagnet og gældsnedskrivningsretten bortfalder, og at gælden med  

 påløbne renter og eventuelle omkostninger straks forfalder til betaling.  

 Omfatter låneaftalen flere låntagere, indtræder de nævnte virkninger, selv om  

 det kun er en af låntagerne, der væsentligt misligholder bestemmelserne.
 40. Som væsentlig misligholdelse anses blandt andet:
a. hvis en forfalden ydelse ikke betales senest syv dage efter  

 forfaldsdagen.
Det er dog en betingelse for at hele gælden kan forlanges  

 betalt straks, at ydelsen ikke er betalt senest syv dage efter, at fondet har  

 afsendt et skriftligt krav herom.
Kravet skal være afsendt efter sidste  

 rettidige betalingsdag og skal angive, at hele gælden skal betales, hvis  

 ydelsen ikke er betalt inden fristens udløb, b. hvis låntager eller andre uden fondets samtykke udnytter de med  

 finansiering af lånet tilvejebragte resultater til produktion i udlandet,  

 inden der er etableret en produktion i Danmark i et efter fondets skøn  

 rimeligt omfang, c. hvis lånets anvendelse, arbejdets gang eller ændringer i  

 kapitalforhold, ledelse eller andre forhold hos låntager medfører væsentlige  

 afvigelser fra forudsætningerne for lånetilsagnet, d. hvis en kapitalandel med bestemmende indflydelse over et låntagende  

 selskab skifter ejer, e. hvis et låntagende selskab påtager sig omfattende garantier eller  

 kautioner for gæld, som ikke vedkommer selskabet, f. hvis låntager ikke behørigt forvarer og forsikrer de med finansiering  

 af lånet tilvejebragte effekter, g. hvis låntager standser sine betalinger, træder i likvidation, eller  

 indleder forhandlinger om tvangsakkord, eller hvis der foretages udlæg eller  

 arrest hos ham, eller h. hvis låntager ved at flytte søger at unddrage sig sine forpligtelser,  

 eller hvis han opgiver sin faste bopæl i Danmark.
Søgsmål 41. I tilfælde af søgsmål er låntager forpligtet til,  

 hvis fondet forlanger det, at møde for vedkommende ret i København efter kald  

 og varsel som til inden for retskredsen boende.
Hvis fondet ønsker det, kan  

 sagen behandles og pådømmes ved underret uden hensyn til sagsgenstandens  

 størrelse.
Stempel 42. Låneaftalen stemples efter stempellovens regler.  

 Stempling foretages på fondets foranledning, og stempelbeløbet betragtes som  

 en deludbetaling af lånet.
 Bortset fra punkt 26 om forrentning er ovenstående »Almindelige  

 betingelser for lån fra Fondet til fremme af teknisk og industriel udvikling,  

 6. udgave« identiske med 5. udgave, som blev vedtaget af fondets  

 bestyrelse den 29. maj 1974. De ændrede forrentningsbestemmelser i punkt 26  

 blev vedtaget den 26. april 1977 med virkning fra 1. april 1977.
