Fremsat den 4. oktober 2000 af  

 sundhedsministeren (Sonja Mikkelsen) Forslag til Lov om ændring af lov om udøvelse  

 af lægegerning (Nationalt råd for lægers videreuddannelse  

 m.v.) § 1 I lov om udøvelse af lægegerning jf. lovbekendtgørelse  

 nr. 632 af 20. juli 1995, som senest ændret ved § 3 i lov nr. 345  

 af 17. maj 2000, foretages følgende ændringer:
 1. § 4, stk. 1, affattes således:
»En læge må ikke uden særlig tilladelse  

 betegne sig som speciallæge.
Sundhedsministeren afgør efter en  

 gennem Sundhedsstyrelsen fremsendt indstilling fra det i § 4 a  

 nævnte nationale råd for lægers videreuddannelse, inden for  

 hvilke områder af lægevidenskaben læger kan opnå  

 tilladelse til at betegne sig som speciallæge.
Tilladelsen meddeles af  

 Sundhedsstyrelsen.«.
 2. § 4, stk. 2, ophæves.
 Stk. 3 og 4 bliver herefter stk. 2 og 3.
 3. Efter § 4 indsættes:
»§ 4 a.
Sundhedsministeren nedsætter et nationalt  

 råd for lægers videreuddannelse, der rådgiver myndighederne  

 i spørgsmål om lægers videreuddannelse.
 Stk. 2. Rådet består af en formand,  

 formændene for de regionale videreuddannelsesråd, jf. § 4 b,  

 og et af sundhedsministeren nærmere fastsat antal medlemmer.
Stk. 3. Formanden og medlemmerne udnævnes for en  

 fireårig periode.
Genudnævnelse kan finde sted.
Stk. 4. Sundhedsministeren udnævner efter indstilling  

 fra Sundhedsstyrelsen rådets formand.
Sundhedsstyrelsen udnævner  

 de øvrige medlemmer samt suppleanter, der kan fungere i medlemmernes  

 forfald.
Suppleanterne udnævnes for samme periode, som de medlemmer, de  

 skal være suppleanter for.
Stk. 5. Til at vejlede rådet udnævner  

 Sundhedsstyrelsen for en fireårig periode speciallæger inden for  

 hvert anerkendt speciale.
Genudnævnelse kan finde sted.
Stk. 6. Sundhedsministeren fastsætter nærmere  

 regler om rådets sammensætning.
Sundhedsstyrelsen  

 fastsætter regler for rådets virksomhed.
§ 4 b.
Amtskommunerne, Hovedstadens Sygehusfællesskab  

 samt Københavns og Frederiksberg Kommuner nedsætter i  

 fællesskab regionale videreuddannelsesråd for læger for  

 henholdsvis 1)	Hovedstadens Sygehusfællesskab, Københavns Amt,  

 Frederiksborg Amt, Bornholms Amt, Roskilde Amt, Vestsjællands Amt og  

 Storstrøms Amt, 2)	Fyns Amt, Sønderjyllands Amt, Ribe Amt og Vejle Amt og 3)	Ringkøbing Amt, Århus Amt, Viborg Amt og Nordjyllands  

 Amt.
 Stk. 2. De regionale videreuddannelsesråd har til opgave  

 at rådgive regionens amter og Hovedstadens Sygehusfællesskab i  

 forhold vedrørende den lægelige videreuddannelse, samt at  

 træffe afgørelse vedrørende fordeling af  

 uddannelsesforløb indenfor regionen, godkendelse af  

 uddannelsesafdelinger og tilrettelæggelse af uddannelsesforløb  

 m.v.
 Stk. 3. De regionale videreuddannelsesråds  

 afgørelser kan påklages til Sundhedsstyrelsen.
Stk. 4. Sundhedsstyrelsen fastsætter nærmere  

 regler for videreuddannelsesrådenes sammensætning og  

 virksomhed.« § 2 Loven træder i kraft den 1. januar 2001.
 Stk. 2. Sager, hvor Specialistnævnet har givet  

 indstilling før lovens ikrafttræden, færdigbehandles  

  efter de hidtil gældende regler.
§ 3 Loven gælder ikke for Færøerne, men kan ved kongelig  

 anordning sættes i kraft for Færøerne med de afvigelser,  

 som de særlige færøske forhold tilsiger.
Bemærkninger til lovforslaget Almindelige bemærkninger 1. Lovforslagets formål og indhold Med dette lovforslag foreslås oprettet et nationalt  

 råd for lægers videreuddannelse samt tre regionale råd for  

 lægers videreuddannelse.
Med lovforslaget foreslås samling af en  

 række opgaver, som i det nuværende system er fordelt på  

 forskellige organer.
 Formålet med lovforslaget er overordnet at forbedre  

 grundlaget for den centrale styring og overvågning af lægers  

 videreuddannelse, samt at tilpasse og decentralisere den nuværende  

 administrative organisation af den lægelige videreuddannelse, så  

 ansvars- og kompetencefordelingen mellem det centrale og det regionale niveau  

 tydeliggøres.
 Lovforslaget er et afgørende led i en række  

 af initiativer til forbedring af den lægelige videreuddannelse som  

 anbefalet i Speciallægekommissionens betænkning nr. 1384  

 »Fremtidens speciallæge« fra maj 2000.
Lovforslaget medfører ophævelse af det  

 nuværende Specialistnævn, der rådgiver sundhedsministeren  

 og Sundhedsstyrelsen om forhold vedrørende den lægelige  

 videreuddannelse.
Endvidere nedlægges Kontaktforum for den  

 lægelige grund- og videreuddannelse, der er et samarbejds- og  

 dialogforum for de kompetente myndigheder på det lægelige  

 videreuddannelsesområde.
2. Baggrund Sundhedsministeren nedsatte i juli måned 1998 en  

 Speciallægekommission med den opgave at gennemgå  

 tilrettelæggelsen af den lægelige videreuddannelse og komme med  

 forslag til forbedringer.
Kommissionen afgav i maj måned 2000 betænkning  

 nr. 1384 »Fremtidens Speciallæge«.
Med betænkningen foreligger et  

 grundlag for væsentlige forbedringer af den lægelige  

 videreuddannelse, hvis gennemførelse vil give lægernes  

 videreuddannelse et kvalitetsløft og medføre en højnelse  

 af kvalitetsniveauet i sundhedsvæsenet til gavn for patienterne.
 Ud over dette lovforslag om en ny organisatorisk ramme for  

 lægers videreuddannelse på centralt og regionalt niveau, har  

 kommissionen fremsat en række anbefalinger til forbedring af den  

 lægelige videreuddannelse:
-	Bredere og mere tidssvarende definition af, hvad en speciallæge  

 skal kunne.
Fremtidens patient kræver et højt informationsniveau  

 og forventer desuden at blive inddraget i en dialog om sin behandling.
Ud  

 over den grundlæggende medicinske viden skal der derfor fremover  

 lægges øget vægt på lægens generelle og  

 menneskelige egenskaber på områder som kommunikation og  

 samarbejde.
-	Oprustning af den kliniske videreuddannelse i form af en mere  

 målrettet arbejds- og uddannelsestilrettelæggelse, en generel  

 pædagogisk oprustning af uddannelsen og større sammenhæng  

 i de enkelte uddannelsesforløb.
Bl.a. er det hensigten, at den  

 kliniske videreuddannelse skal baseres på operationelle  

 målbeskrivelser og en fortløbende, konsekvenshavende evaluering  

 af kompetenceudviklingen hos de uddannelsessøgende læger.
Dette  

 betyder, at der skal foretages en løbende evaluering af, om de  

 uddannelsessøgende har nået de i målbeskrivelserne  

 opstillede delmål, samt at det fremover kun skal være muligt at  

 fortsætte et uddannelsesforløb, hvis man har erhvervet sig de  

 kompetencer, der indgår i de pågældende delmål.
-	En ny specialestruktur, som både er robust og har den  

 fornødne fleksibilitet over for fremtidige ændringer i  

 sundhedsvæsenet og patienternes behov.
Opdelingen i grund- og  

 grenspecialer afskaffes til fordel for en mere fleksibel struktur, baseret  

 på specialer og fagområder, der skal kunne opstå og  

 opløses igen i takt med skiftende behov.
 -	Et kvalitetsløft i uddannelsen i almen medicin bl.a. gennem  

 forlængelse af uddannelsestiden i almen praksis.
 Lovforslaget om etablering af et nationalt og tre  

 regionale råd for lægers videreuddannelse etablerer en ny  

 styringsmæssig ramme på området, og udgør en  

 forudsætning for gennemførelse af Speciallægekommissionens  

 øvrige forslag til et kvalitativt løft af den lægelige  

 videreuddannelse.
Som led i aftalen af 8. juni 2000 om amternes  

 økonomi for 2001 har regeringen og Amtsrådsforeningen  

 indgået aftale om forbedring af lægers efter- og  

 videreuddannelse.
Af aftalen fremgår det, at parterne lægger  

 vægt på, at Speciallægekommissionens forslag til  

 omlægning og forbedring af den lægelige videreuddannelse  

 gennemføres.
Implementeringen af Speciallægekommissionens  

 forslag skal ske i et tæt samarbejde mellem de centrale  

 sundhedsmyndigheder, amterne og Hovedstadens Sygehusfællesskab over de  

 næste fire år.
3. Nuværende regulering Specialistnævnet er nedsat i henhold til  

 lægeloven.
Specialistnævnet rådgiver sundhedsministeren om,  

 inden for hvilke grene af lægevidenskaben samt på hvilke  

 betingelser, læger kan opnå tilladelse til at betegne sig som  

 speciallæge.
Nævnet afgiver indstilling til Sundhedsstyrelsen om  

 meddelelse af tilladelse til at betegne sig som speciallæge, herunder  

 dispensation fra de almindelige regler og for læger, som helt eller  

 delvist har uddannet sig i udlandet.
Nævnet rådgiver  

 Sundhedsstyrelsen vedrørende lægers kliniske og teoretiske  

 videreuddannelse og i andre lægelige  

 uddannelsesspørgsmål.
 Kontaktforum for den lægelige grund- og  

 videreuddannelse er et administrativt nedsat, rådgivende forum.
4. Vurdering af konsekvenserne af lovforslaget 4.1. Økonomiske og administrative konsekvenser for staten Oprettelse af et nationalt råd for lægers  

 videreuddannelse forventes ikke i sig selv at medføre merudgifter,  

 idet rådet skal erstatte det nuværende Specialistnævn.  

 Sekretariatsbetjeningen af det nuværende nævn varetages af  

 Sundhedsstyrelsen, som også vil skulle varetage sekretariatsbetjeningen  

 for det nye råd.
Derimod vil der være udgifter forbundet med  

 gennemførelse af initiativer til forbedring af  

 speciallægeuddannelsen, herunder de aktiviteter, som det nationale  

 råd skal stå for.
Således er der i Sundhedsstyrelsens  

 finanslovsramme for 2001 afsat øremærkede bevillinger til  

 opfølgning af Speciallægekommissionens forslag (8,5 mill. kr.  

 incl. løn i 2001 og 10 mill. kr. incl. løn årligt fra  

 2002-2004). Til opfølgning af Speciallægekommissionens forslag  

 om indførelse af nye obligatoriske kurser er der i finanslovforslaget  

 2001 endvidere indarbejdet en bevillingsforøgelse på  

 Sundhedsministeriets konto for videreuddannelse af læger og  

 tandlæger (3 mill. kr. i 2001, 9 mill. kr. i 2002 og 12 mill. kr.  

 årligt fra 2003 og fremefter).
4.2. Økonomiske og administrative konsekvenser for kommuner og  

 amtskommuner Speciallægekommissionen har skønnet, at  

 udgifterne til etablering af tre regionale råd vil være i  

 størrelsesordenen 20 mill. kr.
Disse udgifter vedrører dog ikke  

 selve rådene, men de kvalitetsforbedrende aktiviteter, rådene  

 skal have ansvar for: Klinisk-pædagogisk udviklende funktion, kliniske  

 lektorer og professorer m.m.
Da lovforslagets økonomiske konsekvenser  

 er i overensstemmelse med resultatet af forhandlingerne mellem regeringen og  

 Amtsrådsforeningen om amternes økonomi for 2001, vil det  

 udvidede totalbalanceprincip imidlertid ikke finde anvendelse.
 Lovforslaget er udgiftsneutralt for kommunerne.
 Lovforslaget indebærer, at ansvaret for enkelte  

 opgaver, der implicerer myndighedsudøvelse, overføres fra  

 Sundhedsstyrelsen til de regionale råd.
4.3. Konsekvenser i øvrigt og forholdet til EU-retten Lovforslaget har ingen økonomiske eller  

 administrative konsekvenser for erhvervslivet.
 Lovforslaget har ingen miljømæssige  

 konsekvenser.
 Lovforslaget har ingen administrative konsekvenser for  

 borgerne.
 Lovforslaget indeholder ikke EU-retlige aspekter.
 Vurdering af konsekvenser af lovforslaget  

 m.v.
Positive  

 konsekvenser/mindreudgifter Negative konsekvenser/merudgifter Økonomiske konsekvenser for stat, kommuner og  

 amtskommuner Etableringen af det nationale råd for lægers  

 videreuddannelse vurderes at være udgiftsneutralt, idet rådet  

 erstatter det nuværende Specialistnævn og Kontaktforum for den  

 lægelige grund- og videreuddannelse.
Udgiften til de regionale råds aktiviteter skønnes at  

 være i størrelsesordenen 20 mill. kr.
Da lovforslagets  

 økonomiske konsekvenser er i overensstemmelse med resultatet af  

 forhandlingerne mellem regeringen og Amtsrådsforeningen om amternes  

 økonomi for 2001, vil det udvidede totalbalanceprincip imidlertid ikke  

 finde anvendelse.
 Lovforslaget er udgiftsneutralt for kommunerne.
Administrative konsekvenser for stat, kommuner og  

 amtskommuner Oprettelse af et nyt statsligt råd samt tre regionale  

 råd.
 Enkelte opgaver, der implicerer myndighedsudøvelse,  

 overføres fra Sundhedsstyrelsen til de regionale  

 råd.
Økonomiske konsekvenser for erhvervslivet Ingen konsekvenser Ingen konsekvenser Administrative konsekvenser for erhvervslivet Ingen konsekvenser Ingen konsekvenser Miljømæssige konsekvenser Ingen konsekvenser Ingen konsekvenser Administrative konsekvenser for borgerne Ingen konsekvenser Ingen konsekvenser Forholdet til EU-retten Lovforslaget indeholder ikke EU-retlige aspekter.
 5. Høring af myndigheder, organisationer m.v.
 Lovforslaget har været sendt i høring  

 hos:
Københavns Kommune Frederiksberg Kommune Amtsrådsforeningen i Danmark Hovedstadens Sygehusfællesskab Kommunernes Landsforening Sundhedsstyrelsen Undervisningsministeriet Forskningsministeriet De sundhedsvidenskabelige fakulteter Den Almindelige Danske Lægeforening Foreningen af Speciallæger Foreningen af Yngre Læger Praktiserende Lægers Organisation Dansk Medicinsk Selskab Holdningen til lovforslaget har været positiv.
Bemærkninger til lovforslagets enkelte  

 bestemmelser Til § 1 Til nr. 1 Efter forslaget til ændring af § 4,  

 stk. 1, afgør sundhedsministeren efter en gennem  

 Sundhedsstyrelsen fremsendt indstilling fra det i § 4 a nævnte  

 nationale råd for lægers videreuddannelse, inden for hvilke  

 områder af lægevidenskaben læger kan opnå tilladelse  

 til at betegne sig som speciallæge.
Hidtil har Specialistnævnet tillige afgivet  

 indstillinger om de enkelte lægers specialistanerkendelser.
Efter  

 forslaget meddeles tilladelsen af Sundhedsstyrelsen uden forudgående  

 indstilling fra det nationale råd for lægers videreuddannelse.  

 Hensigten hermed er at sikre en administrativt lettere sagsgang.
Til nr. 2 Forslaget om ophævelse af § 4, stk. 2,  

 indebærer, at Specialistnævnet nedlægges.
Til nr. 3 Bestemmelsen fastsætter regler for det nationale  

 råds udnævnelse og sammensætning.
Ifølge forslaget til § 4 a, stk. 2 og  

 stk. 3, består rådet af en formand, formændene  

 for de regionale videreuddannelsesråd, jf. § 4 b, og et af  

 sundhedsministeren nærmere fastsat antal medlemmer.
Formanden og  

 medlemmerne udnævnes for en fireårig periode, og  

 genudnævnelse kan finde sted.
Efter forslaget i stk. 4 udnævner  

 sundhedsministeren efter indstilling fra Sundhedsstyrelsen rådets  

 formand.
Sundhedsstyrelsen udnævner de øvrige medlemmer samt  

 suppleanter, der kan fungere i medlemmernes forfald.
Suppleanterne  

 udnævnes for samme periode, som de medlemmer, de skal være  

 suppleanter for.
 Hensigten med bestemmelsen er, at det nationale råd  

 for lægers videreuddannelse bliver et forholdsvis lille råd, som  

 kan sikre en tæt kontakt imellem interesserne på området og  

 mellem det centrale og regionale niveau om lægers videreuddannelse.
Efter forslaget i stk. 5 udnævner  

 Sundhedsstyrelsen for en fireårig periode speciallæger indenfor  

 hvert anerkendt speciale til at vejlede rådet.
Genudnævnelse kan  

 finde sted.
 Efter forslaget i stk. 6 fastsætter  

 sundhedsministeren nærmere regler om rådets sammensætning,  

 mens Sundhedsstyrelsen fastsætter regler om rådets  

 virksomhed.
 Det vil blive fastsat, at rådet   ud over  

 rådets formand og formændene for de regionale råd -  

 består af repræsentanter for Sundhedsministeriet,  

 Sundhedsstyrelsen, Forskningsministeriet, Amtsrådsforeningen,  

 Hovedstadens Sygehusfællesskab, Dansk Medicinsk Selskab, Den  

 Almindelige Danske Lægeforening samt de sundhedsvidenskabelige  

 fakulteter.
 Rådets virksomhed vil omfatte:
 -	At rådgive Sundhedsministeriet og Sundhedsstyrelsen i alle  

 forhold vedr. den lægelige videreuddannelse på overordnet og  

 principielt niveau.
 -	At rådgive vedr. den lægelige kandidatuddannelses  

 sammenhæng med den lægelige videreuddannelse, herunder  

 kandidatproduktionens størrelse set i relation til den forventede  

 efterspørgsel efter færdiguddannede speciallæger.
 -	At rådgive Forskningsministeriet i forhold vedr.  

 speciallægeuddannelsen set i relation til den sundhedsvidenskabelige  

 forskning.
 Rådets arbejdsområde vil bl.a. omfatte  

 rådgivning vedrørende:
 -	Oprettelse og nedlæggelse af specialer.
 -	Ændringer af videreuddannelsernes længde og indhold.
 -	Dimensioneringen af den lægelige videreuddannelse.
 -	Principielle spørgsmål vedr. målbeskrivelser,  

 uddannelsesprogrammer og evaluering.
 -	Overordnede retningslinjer for tildeling af autorisationer og  

 anerkendelser samt retningslinjer for dispensationer.
 -	Sammenhængen mellem den lægelige kandidatuddannelse ved  

 universiteterne og den lægelige videreuddannelse, herunder  

 kandidatproduktionens størrelse set i relation til samfundets behov  

 for speciallæger.
 -	Forhold vedr. speciallægeuddannelsen set i relation til den  

 sundhedsvidenskabelige forskning.
 -	Spørgsmål vedrørende den lægelige  

 efteruddannelse.
 -	Den lægelige videreuddannelses relation til de internationale  

 forhold, herunder EU og Norden.
 Med forslag til ny § 4 b skal amtskommunerne,  

 Hovedstadens Sygehusfællesskab samt Københavns og Frederiksberg  

 Kommuner i fællesskab nedsætte et regionalt  

 videreuddannelsesråd for læger i hver af de tre regioner  

 Øst (Hovedstadens Sygehusfællesskab, Københavns,  

 Frederiksborg, Bornholm, Roskilde, Vestsjællands og Storstrøms  

 amter), Syd (Fyns, Sønderjyllands, Ribe og Vejle amter) og Nord  

 (Ringkøbing, Århus, Viborg og Nordjyllands amter). Hensigten med  

 bestemmelsen er at sikre en ensartet kompetence i og administrativ opbygning  

 af de regionale råd med henblik på en ensartet  

 tilrettelæggelse af speciallægeuddannelsen på nationalt  

 plan.
 Efter forslaget i stk. 2, har de regionale  

 videreuddannelsesråd til opgave at rådgive regionens amter og  

 Hovedstadens Sygehusfællesskab i forhold vedrørende den  

 lægelige videreuddannelse, samt at træffe afgørelse  

 vedrørende fordeling af uddannelsesforløb indenfor regionen,  

 godkendelse af uddannelsesafdelinger og tilrettelæggelse af  

 uddannelsesforløb m.v.
Med hjemmel i § 3, stk. 2, og i § 4, stk. 1, i lov om  

 udøvelse af lægegerning, i § 4, stk. 1, i bekendtgørelse  

 nr. 599 af 27. juni 1996 om speciallæger og i § 2, stk. 2 og 3, i  

 bekendtgørelse nr. 654 af 3. juli 1996 om uddannelse af  

 speciallæger varetager Sundhedsstyrelsen i dag fordeling af  

 uddannelsesforløb inden for regionerne, ligesom styrelsen godkender  

 uddannelsesprogrammer, de uddannelsesgivende afdelinger, herunder  

 uddannelsesstillinger og  moduler samt tilrettelægger individuelle  

 uddannelsesforløb, herunder administration af brudte  

 uddannelsesforløb.
Med lovforslaget overgår disse opgaver til de  

 regionale råd, dog således at Sundhedsstyrelsen skal  

 udfærdige de tilgrundliggende krav.
Sundhedsstyrelsen skal fortsat  

 autorisere ud fra en afgørelse om, at målbeskrivelsens krav er  

 opfyldt.
 De regionale videreuddannelsesråds arbejdsopgave vil  

 endvidere omfatte bl.a.:
 -	Indstilling til Sundhedsstyrelsen vedr. godkendelse af individuelle  

 uddannelsesforløb, herunder forløb som kræver  

 dispensation.
 -	Opfølgning på de uddannelsessøgendes evaluering  

 af uddannelsesgivende enheder/afdelinger.
 -	Lokal overvågning/sikring af videreuddannelsens kvalitet.
 -	Udvikling af undervisnings/indlæringsmetoder m.m. til brug ved  

 den lægelige videreuddannelse (pædagogik, IT-metoder,  

 færdighedstræning, arbejdstilrettelæggelse m.v.) samt  

 vejledning i brug af disse.
 -	Etablering af kurser m.m. for vejledere, praksistutorer,  

 uddannelsesansvarlige overlæger m.fl.
Efter forslaget i stk. 3, skal de  

 uddannelsessøgende og de uddannelsesgivende afdelinger kunne klage til  

 Sundhedsstyrelsen over de regionale råds afgørelser.
En  

 uddannelsessøgende kan eksempelvis klage over det regionale råds  

 afslag på anmodning om ændring eller afbrydelse af sit  

 blokforløb.
En uddannelsesgivende afdeling kan eksempelvis klage over  

 de dele af et planlagt uddannelsesforløb, den er udpeget til at  

 varetage.
 Efter forslaget i stk. 4, fastsætter  

 Sundhedsstyrelsen nærmere regler for de regionale råds  

 sammensætning og virksomhed.
Det vil blive fastsat, at de regionale  

 videreuddannelsesråd for læger består af  

 repræsentanter for regionens amter, Københavns og Frederiksberg  

 Kommuner samt Hovedstadens Sygehusfællesskab, Dansk Medicinsk Selskab,  

 Den Almindelige Danske Lægeforening, de uddannelsessøgende i  

 regionen og det regionale universitets sundhedsvidenskabelige fakultet.
De  

 regionale råds formænd udpeges af regionens  

 amter/Københavns og Frederiksberg Kommuner/Hovedstadens  

 Sygehusfællesskab i forening indenfor den enkelte region.
Til § 2 Det foreslås, at loven træder i kraft den 1.  

 januar 2001.
 Efter forslaget i stk. 2, etableres en overgangsordning  

 for færdigbehandling af verserende sager.
Til § 3 Det foreslås, at loven ikke gælder for  

 Færøerne, men ved kongelig anordning kan sættes i kraft  

 for øerne med de afvigelser, som de særlige færøske  

 forhold tilsiger.
+++bilag+++Bilag Lovforslaget sammenholdt med gældende  

 lovgivning Gældende formulering Lovforslaget § 1 I lov om udøvelse af lægegerning jf. lovbekendtgørelse  

 nr. 32 af 20. juli 1995, som senest ændret ved § 3 i lov nr. 345 af 17.  

 maj 2000, foretages følgende ændringer:
 1. § 4, stk. 1, affattes således:
§ 4. En læge må ikke uden særlig tilladelse  

 betegne sig som speciallæge.
Sundhedsministeren afgør efter en  

 gennem Sundhedsstyrelsen fremsendt indstilling fra det i stk. 2  

 nævnte Specialistnævn, inden for hvilke grene af  

 lægevidenskaben læger kan opnå tilladelse til at betegne  

 sig som speciallæge.
Efter indstilling af Specialistnævnet  

 meddeles tilladelsen af Sundhedsstyrelsen.
§ 4. En læge må ikke uden særlig tilladelse  

 betegne sig som speciallæge.
Sundhedsministeren afgør efter en  

 gennem Sundhedsstyrelsen fremsendt indstilling fra det i § 4 a  

 nævnte nationale råd for lægers videreuddannelse, inden for  

 hvilke områder af lægevidenskaben læger kan opnå  

 tilladelse til at betegne sig som speciallæge.
Tilladelsen meddeles af  

 Sundhedsstyrelsen.
Stk. 2. Sundhedsministeren fastsætter efter indstilling  

 fra Sundhedsstyrelsen nærmere regler for sammensætningen af  

 specialistnævnet, der udnævnes for 4 år ad gangen.  

 Sundhedsministeren udnævner efter indstilling fra Sundhedsstyrelsen  

 nævnets formand, der skal være læge.
De øvrige  

 medlemmer udnævnes af Sundhedsstyrelsen.
Samtidig udnævnes  

 suppleanter til at fungere i medlemmernes forfald.
Til at vejlede  

 nævnet udnævner Sundhedsstyrelsen for 4 år ad gangen  

 speciallæger inden for hvert anerkendt speciale.
Sundhedsstyrelsen kan  

 fastsætte regler for nævnets virksomhed.
 2. § 4, stk. 2, ophæves.
 Stk. 3 og 4 bliver herefter stk. 2 og 3.
 3. Efter § 4 indsættes:
§ 4 a.
Sundhedsministeren nedsætter et nationalt  

 råd for lægers videreuddannelse.
 Stk. 2. Rådet består af en formand,  

 formændene for de regionale videreuddannelsesråd, jf. § 4 b,  

 og et af sundhedsministeren nærmere fastsat antal medlemmer.
Stk. 3. Formanden og medlemmerne udnævnes for en  

 fireårig periode.
Genudnævnelse kan finde sted.
Stk. 4. Sundhedsministeren udnævner efter indstilling  

 fra Sundhedsstyrelsen rådets formand.
Sundhedsstyrelsen udnævner  

 de øvrige medlemmer samt suppleanter, der kan fungere i medlemmernes  

 forfald.
Suppleanterne udnævnes for samme periode, som de medlemmer, de  

 skal være suppleanter for.
Stk. 5. Til at vejlede rådet udnævner  

 Sundhedsstyrelsen for en fireårig periode speciallæger inden for  

 hvert anerkendt speciale.
Genudnævnelse kan finde sted.
Stk. 6. Sundhedsministeren fastsætter nærmere  

 regler om rådets sammensætning.
Sundhedsstyrelsen  

 fastsætter regler for rådets virksomhed.
§ 4 b.
Amtskommunerne, Hovedstadens Sygehusfællesskab  

 samt Københavns og Frederiksberg Kommuner nedsætter i  

 fællesskab regionale videreuddannelsesråd for læger for  

 henholdsvis 1)	Hovedstadens Sygehusfællesskab, Københavns Amt,  

 Frederiksborg Amt, Bornholms Amt, Roskilde Amt, Vestsjællands Amt og  

 Storstrøms Amt, 2)	Fyns Amt, Sønderjyllands Amt, Ribe Amt og Vejle Amt og 3)	Ringkøbing Amt, Århus Amt, Viborg Amt og Nordjyllands  

 Amt.
 Stk. 2. De regionale videreuddannelsesråd har til opgave  

 at rådgive regionens amter og Hovedstadens Sygehusfællesskab i  

 forhold vedrørende den lægelige videreuddannelse, samt at  

 træffe afgørelse vedrørende fordeling af  

 uddannelsesforløb indenfor regionen, godkendelse af  

 uddannelsesafdelinger og tilrettelæggelse af uddannelsesforløb  

 m.v.
 Stk. 3. De regionale videreuddannelsesråds  

 afgørelser kan påklages til Sundhedsstyrelsen.
 Stk. 4. Sundhedsstyrelsen fastsætter nærmere  

 regler for videreuddannelsesrådenes sammensætning og  

 virksomhed.
§ 2 Loven træder i kraft den 1. januar 2001.
 Stk. 2. Sager, hvor Specialistnævnet har givet  

 indstilling før lovens ikrafftræden, færdigbehandles efter  

 de hidtil gældende regler.
§ 3 Loven gælder ikke for Færøerne, men kan ved kongelig  

 anordning sættes i kraft for Færøerne med de afvigelser,  

 som de særlige færøske forhold tilsiger.
