Nr BTB 109 Betænkning over Forslag til folketingsbeslutning om handicappedes ret til  

 fortrinsadgang til visse offentligt regulerede beskæftigelser   

 Nr B 109 1985-86, 1. samling Afgivet af arbejdsmarkedsudvalget Afgivet: 19860523 Udvalget har behandlet forslaget i nogle møder.
Udvalget har modtaget en skriftlig henvendelse fra Ivan Jensen, Asperup.
Herefter indstiller et flertal (socialdemokratiets, socialistisk folkepartis, det radikale venstres og venstresocialisternes medlemmer af udvalget) forslaget til vedtagelse uændret og forudsætter herved, at regeringen giver offentlige virksomheder, herunder koncessionerede virksomheder, påbud om at anmelde ledige stillinger til arbejdsformidlingen før stillingernes besættelse.
Flertallet mener, at dette skridt som et supplement til cirkulære af 18. december 1985 om fortrinsadgang for handicappede vil bidrage positivt til at få handicappede i beskæftigelse i den offentlige sektor, herunder i koncessionerede virksomheder.
Et mindretal (det konservative folkepartis, venstres, centrum-demokraternes og kristeligt folkepartis medlemmer af udvalget) indstiller forslaget til forkastelse ved 2. (sidste) behandling.
Houe (KF) Henning Andersen (KF) Bo Kristensen (KF) fmd.
Jette Thomsen (KF) Jens Peter Jensen (V) Tørnæs (V) Bollmann (CD) Kofod-Svendsen (KrF) Jytte Andersen (S) Ole Vagn Christensen (S) Bakholt (S) Søren B.
Jørgensen (S) nfmd.
Kaj Poulsen (S) Lilli  

 Gyldenkilde (SF) Ole Henriksen (SF) Elisabeth Bruun Olesen (VS) Estrup (RV) Partierne FP og FD havde ikke medlemmer i udvalget.
