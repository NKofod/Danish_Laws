Betænkning afgivet af Kulturudvalget den 19. november 2003 Betænkning over Forslag til lov om  

 ændring af ophavsretsloven (Revision af blankbåndsordningen, kopiering til privat brug  

 m.v.) [af kulturministeren (Brian Mikkelsen)] 1. Ændringsforslag Socialistisk Folkepartis medlem af udvalget har stillet 2  

 ændringsforslag til lovforslaget.
2. Udvalgsarbejdet Lovforslaget blev fremsat den 8. oktober 2003 og var til 1.  

 behandling den 22. oktober 2003. Lovforslaget blev efter 1. behandling  

 henvist  

 til behandling i Kulturudvalget.
Møder Udvalget har behandlet lovforslaget i 3 møder.
Sammenhæng med andre lov- og beslutningsforslag Lovforslaget skal ses i sammenhæng med forslag til lov om  

 ændring af straffeloven, retsplejeloven, markedsføringsloven og  

 ophavsretsloven  

 (IT-kriminalitet m.v.) (lovforslag nr.
L 55), der bl.a. indeholder forslag om  

 strengere straffe for alvorlige ophavsretskrænkelser.
Forslaget behandles i  

 Retsudvalget.
Høring Et udkast til lovforslaget har inden fremsættelsen været sendt i  

 høring, og kulturministeren sendte den 18. august 2003 dette udkast til  

 udvalget, jf. (2002-03) alm. del  bilag 501. Den 8. oktober 2003 sendte  

 kulturministeren de indkomne høringssvar og et notat herom til udvalget.
Skriftlige henvendelser Udvalget har i forbindelse med udvalgsarbejdet modtaget  

 skriftlige henvendelser fra:
Biblioteksparaplyen, Brancheorganisationen  

 ForbrugerElektronik, Copy-Dan, Båndkopi, Dansk Artist Forbund, Dansk Skuespillerforbund og  

 Danske Filminstruktører, Den danske Forlæggerforening, Filmret, FDA, Forenede Danske  

 Antenneanlæg, IFPI Danmark, ITbutikken, Jan Bo Kristensen, Nivå, og Samrådet for Ophavsret.
 Kulturministeren har over for udvalget kommenteret de skriftlige  

 henvendelser til udvalget.
Deputationer Endvidere har følgende mundtligt over for udvalget redegjort for  

 deres holdning til lovforslaget:
Biblioteksparaplyen, Copy-Dan, Båndkopi, og Den danske Forlæggerforening.
Spørgsmål Udvalget har stillet 36 spørgsmål til kulturministeren til  

 skriftlig besvarelse, som denne har besvaret.
3. Indstillinger og politiske bemærkninger Et  

  

 mindretal  

  

 i  

 udvalget (V, DF og KF) indstiller lovforslaget til  

  

 vedtagelse uændret.  

  

 Mindretallet vil stemme imod de stillede  

 ændringsforslag.
Et  

  

 andet mindretal  

  

 i  

 udvalget (S og RV) indstiller lovforslaget til  

  

 forkastelse  

  

 ved 3. behandling.
Mindretallet vil stemme imod det af  

 SF stillede ændringsforslag nr. 1 og vil stemme for det af SF stillede  

 ændringsforslag nr. 2.
Mindretallet kan tilslutte sig de foreslåede ændringer af  

 privatkopieringsreglen, der blandt andet medfører, at det bliver forbudt at  

 kopiere lånte og lejede cder m.v.
På samme vis kan Socialdemokratiet og  

 Det  

 Radikale Venstre tilslutte sig, at det nu bliver forbudt at benytte fremmed  

 medhjælp, der medvirker i erhvervsøjemed ved kopiering af litterære værker.  

 Mindretallet anerkender også, at en betydelig informationsindsats er påkrævet  

 for at opnå tilslutning i befolkningen til disse regler.
Tiltaget skal ses i lyset af, at pladesalget er stærkt  

 nedadgående samtidig med, at hjemmekopieringen er stærkt stigende, samt at  

 den  

 danske lærebog er truet på grund af omfattende kopiering.
Når omsætningen og  

 pengene forlader musik- og bogbranchen, mister både kunstnere og producenter  

 deres levebrød.
Mindretallet finder det derfor vigtigt, at der kulturpolitisk  

 sikres større anerkendelse af de kunstneriske værkers ophav samt større  

 anerkendelse af rettighedshavernes situation.
Netop på grund af de positive tiltag i lovforslaget skal  

 mindretallet beklage, at lovforslaget samtidig lægger op til en forringelse  

 af  

 vederlagsordningen for kopiering til privat brug  den såkaldte  

 blankbåndsordning.
Lovforslaget vil betyde, at satsen for blandt andet blanke  

 cder nedsættes.
Det vil betyde et økonomisk tab for rettighedshaverne.  

 Denne  

 del af lovforslaget kan mindretallet ikke tilslutte sig.
Vederlagsordningen  

 er  

 et vigtigt instrument i dansk kulturpolitik, og mindretallet stiller sig  

 undrende over for regeringens foreslåede forringelser, jf. betænkning af 9.  

 maj  

 2001 over lovforslag nr.
L 141, forslag til lov om ændring af  

 ophavsretsloven.
 Mindretallet kan derfor samlet set ikke støtte lovforslaget.
 I stedet for de foreslåede forringelser ser Socialdemokratiet og  

 Det Radikale Venstre gerne, at regeringen søger et politisk flertal for en  

 stærk og levedygtig kompensationsmodel, primært af hensyn til de skabende og  

 de  

 udøvende kunstnere.
Angående de stillede ændringsforslag er det mindretallets  

 overordnede holdning, at aftalesystemet skal fastholdes, herunder  

 aftalefriheden inden for ophavsretten.
Hvad angår fordelingen af  

 blankbåndsvederlaget,  

 er det mindretallets holdning, at den gældende forhandlingsmodel skal  

 fastholdes, og at det politiske niveau derfor ikke skal blande sig i den  

 direkte fordeling af midlerne.
På den baggrund stemmer Socialdemokratiet og  

 Det  

 Radikale Venstre nej til ændringsforslag nr. 1 fra SF.
Anderledes forholder det sig med det af SF stillede  

 ændringsforslag vedrørende vederlaget for dvder.
Lovforslaget lægger op  

 til at  

 give dvd-skiven et fast vederlag, hvilket vil betyde, at dvdens  

 kapacitet ikke  

 indgår som grundlag for beregning af vederlaget.
Det stiller  

 Socialdemokratiet  

 og Det Radikale Venstre sig uforstående over for.
Derfor kan mindretallet  

 støtte SFs ændringsforslag nr. 2.
Et  

  

 tredje mindretal  

  

 i  

 udvalget (SF) indstiller lovforslaget til  

  

 vedtagelse  

  

 med de stillede ændringsforslag.
Hvis de stillede ændringsforslag ikke  

 vedtages  

 ved 2. behandling, vil SF stemme imod lovforslaget ved 3. behandling.
Et  

  

 fjerde mindretal  

  

 i  

 udvalget (EL) indstiller lovforslaget til  

  

 forkastelse  

  

 ved 3. behandling.
Mindretallet vil stemme hverken for eller imod det af SF  

 stillede ændringsforslag nr. 1. Mindretallet vil stemme for ændringsforslag  

 nr.  

 2.
SFs og Enhedslistens medlemmer af udvalget finder, at  

 lovforslaget i sin helhed er positivt, når der ses bort fra de foreslåede  

 ændringer  

 i blankbåndsordningen.
Det er navnlig positivt, at der sker en styrkelse af  

 eneretten i relation til kopiering af lånte og lejede cder m.v., og at  

 der  

 gribes ind over for og indføres et forbud mod brug af fremmed medhjælp, der  

 medvirker i erhvervsøjemed ved privatkopiering af litterære værker, ligesom  

 den  

 foreslåede revision af kabelordningen også er positiv.
Mindretallet kan imidlertid ikke støtte lovforslaget på grund af  

 ændringerne af blankbåndsordningen, idet disse ændringer vil betyde en  

 forringelse  

 for kunstnerne i stedet for den forbedring, som Folketingets partier (bortset  

 fra V og KF) aftalte ved behandlingen af lovforslag nr.
L 141 i 2001, jf.  

 betænkning af 9. maj 2001 over lovforslag nr.
L 141, forslag til lov om  

 ændring  

 af ophavsretsloven.
Hverken den påståede grænsehandel, mulighederne for  

 kopispærring eller opstramningen af adgangen til privatkopiering kan begrunde  

 nedsættelserne.
Mindretallet finder ikke, at der er noget grundlag for at  

 nedsætte vederlagssatserne for blanke cder, ligesom mindretallet  

 fortsat  

 finder, at der er grundlag for at udvide opkrævningsgrundlaget, således at  

 der  

 kan opkræves supplerende vederlag til kunstnerne.
Vederlagsordningen for  

 privatkopiering er af stor betydning for kunstnere og dansk kulturliv, og det  

 er derfor vigtigt, at provenuet er tilstrækkeligt til at kompensere tabene  

 ved  

 den omfattende hjemmekopiering, der finder sted.
Mindretallet mener, at lovforslaget er utidssvarende, idet det  

 overhales af den teknologiske udvikling.
Derfor skal optage- og  

 lagringsudstyr  

 omfattes af vederlagsordningen.
Sådanne ordninger findes i vore nabolande, og  

 det er ændringer, som burde have været indarbejdet i lovforslaget frem for  

 den  

 resignerede holdning til problemafgrænsning og »administrativt bøvl«.
Mindretallet mener ligeledes, at rettighedshavernes problemer  

 ved radio-, tv- og internetkopiering burde have haft en plads i dette  

 lovforslag.
Det er komplekse problemer, der ikke uden videre forsvinder af  

 sig  

 selv.
 Det optager også mindretallet meget, at fordelingen af midlerne  

 fra blankmedieordningen sker på en sådan måde, at ikke blot de etablerede  

 kunstnere, men også vækstlaget sikres midler og muligheder.
 Mindretallet finder således:
  

 	  

    

 At vederlagssatsen for  

 blanke dvder fortsat bør være kapacitetsafhængig.
Det savner mening at  

 gennemføre et system, hvorefter en forøgelse af kapaciteten på dvder  

 ikke  

 indebærer, at der sker en tilsvarende forøgelse af vederlaget. Øget kapacitet  

 medfører, at flere værker kopieres til blanke dvder (for eksempel to  

 spillefilm i stedet for en). En kapacitetsforøgelse vil derfor alt andet lige  

 indebære, at styksalget af blanke dvder falder, og dermed mindskes det  

 samlede  

 provenu.
At fastfryse prisen på blanke dvder er derfor i realiteten en  

 skjult  

 nedsættelse af vederlagssatsen.
  

 	  

    

 At det er af central  

 betydning, at der sker en sikring af skabende og udøvende kunstneres  

 vederlagsandele.  

 Formålet med vederlagsordningen for privatkopiering er i høj grad at beskytte  

 danske kunstnere.
Danske cd-produktioner har som følge af Danmarks størrelse  

 begrænsede  

 oplag, og selv en forskel i salget på få tusinde eksemplarer vil ofte gøre en  

 betydelig forskel.
Dette gælder navnlig for kunstnere, som selv udgiver deres  

 ting.
Hertil kommer, at det reelt er de multinationale producenter, der er  

 herrer over, hvorvidt en given cd (eller dvd) skal behæftes med en teknisk  

 beskyttelsesforanstaltning, og hvor effektiv denne skal være.
Når kunstnerne  

 reelt  

 er uden indflydelse på anvendelsen af tekniske beskyttelsesforanstaltninger,  

 er  

 det nødvendigt, at der tages et særligt hensyn til kunstnerne.
  

 	  

    

 At der bør indføres en  

 vederlagsordning for optage- og lagringsudstyr.
Optageudstyr bruges til at  

 kopiere med, og ved at inddrage hardwaren kan der samlet set opnås en rimelig  

 kompensation til kunstnerne uden skadevirkninger på detailhandelen.
   

 	  

    

 At det i reglerne  

 vedrørende kopiering bør præciseres, at der til privat brug kun må ske  

 kopiering  

 af op til 20 procent af et bogværk med ISBN-nummer, for så vidt der er tale  

 om  

 et bogværk, der stadig forhandles, at der kun må tages én kopi, og at det  

 skal  

 ske på basis af en original udgave.
Hvad angår den foreslåede revision i 2005, mener mindretallet,  

 at den som minimum skal omfatte de her rejste problemer.
Det er grundlæggende  

 vigtigt for mindretallet at påpege, at en kommende revision vil være mere  

 grundig, såfremt de teknologiske løsninger, de politiske afgrænsninger, de  

 administrative systemer og de økonomiske konsekvenser i vore mere fremsynede  

 nabolande undersøges i mellemtiden.
 Et  

  

 femte mindretal  

  

 i  

 udvalget (KD) vil ved 3. behandling stemme hverken for eller imod  

 lovforslaget.  

 Mindretallet vil stemme imod de stillede ændringsforslag.
Kristendemokraterne er imødekommende over for store dele af  

 lovforslaget.
Det er positivt, at muligheden for kopiering af værker  

 yderligere  

 begrænses, idet digitalkopiering af lånte og lejede værker forbydes.
Dermed  

 er  

 man med til at sikre kunstnerne og beskytte deres værker.
Det er desuden  

 fornuftigt at forbyde brug af fremmed medhjælp til privatkopiering af  

 litterære  

 værker i erhvervsøjemed, da det vil ramme den erhvervsmæssige kopiering, der  

 foregår af litterære værker via kopiforretninger.
 På trods af disse  

 positive elementer kan mindretallet ikke tilslutte sig lovforslaget, da  

 mindretallet mangler vished for, at kunstnerne ikke får forringet deres  

 vilkår  

 som følge af nedsættelse af vederlagsordningen for kopiering til privat brug  

 (blankbåndsordningen). Mindretallet opfordrer regeringen til at fremlægge en  

 stærkere kompensationsmodel, således at kunstnerne kompenseres for en  

 eventuel  

 nedgang i blankbåndsordningen, ved at det offentlige tilskud til udøvende  

 kunstnere øges.
 Kristendemokraterne finder det ikke hensigtsmæssigt at ændre en  

 aftale, som parterne på ophavsretsområdet allerede har indgået, og kan derfor  

 ikke støtte SFs ændringsforslag om at ændre fordelingen i  

 blankbåndsordningen.
 SFs forslag om at gøre blankbåndsordningen kapacitetsafhængig,  

 kan mindretallet heller ikke tilslutte sig.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
En oversigt over Folketingets sammensætning er optrykt i  

 betænkningen.
Der gøres opmærksom på, at et flertal eller et mindretal i  

 udvalget ikke altid vil afspejle et flertal/mindretal ved afstemning i  

 Folketingssalen.
4. Ændringsforslag med bemærkninger Ændringsforslag Af  

 	  

    

 et  

  

 mindretal  

  

 (SF):
Til § 1 1)  

  

 Efter nr. 4 indsættes som nyt  

 nummer:
»01.  

  

 I  

  

 § 39, stk. 4,  

  

 indsættes efter 2. pkt.  

 som nyt punktum: »Af det årlige beløb til fordeling skal andelen til  

 ophavsmænd  

 og udøvende kunstnere udgøre mindst tre fjerdedele.«« [Sikring af ophavsmænds og udøvende kunstneres vederlagsandel] Af  

 	  

    

 et  

  

 mindretal  

  

 (SF), tiltrådt af et  

  

 mindretal  

  

 (S, RV og EL):
 2)  

  

 I den under  

  

 nr. 5  

  

 foreslåede  

  

 § 40  

  

 affattes  

  

 stk. 1  

  

 og  

  

 2  

  

 således:
 »Vederlaget udgør for 2003 pr. minut spilletid for lydbånd  

 0,0563 kr. og for billedmedier 0,0784 kr.
Stk. 2.  

  

 Vederlaget udgør  

 for 2003 for digitale lydmedier 1,75 kr. pr. stk. og for digitale  

 hukommelseskort  

 4 kr. pr. stk. « [Vederlagssatsen gøres kapacitetsafhængig] Bemærkninger Til nr. 1 Ændringsforslaget indebærer, at ophavsmænd og udøvende kunstnere  

 sikres en andel på minimum tre fjerdedele af det årlige beløb til fordeling.  

 Minimumsreglen skal således anvendes på såvel den del af vederlaget, som  

 fordeles individuelt, som på den tredjedel af rådighedsbeløbet, som jf. § 39,  

 stk. 4, 2. punktum, anvendes til fælles formål.
Til nr. 2 Ændringsforslaget indebærer, at der ikke gennemføres nogen  

 ændring for blanke dvder.
Formuleringen af stk. 1 er i det  

 væsentlige  

 identisk med stk. 1 i den nugældende § 40. Ved anvendelsen af ordet  

 »billedmedier« i stedet for »videobånd« fremgår det, at stk. 1 også omfatter  

 blanke dvder.
I stk. 2 indføres en særlig undtagelse for digitale  

 lydmedier og  

 hukommelseskort, som er identisk med det oprindelig fremsatte lovforslags.  

 Digitale billedmedier er udgået af stk. 2 og reguleres af stk. 1.
 Den i lovforslaget foreslåede revisionsbestemmelse indebærer,  

 at der ud over indbyggede medier og udbredelsen af kopispærre skal ses  

 på  

 vederlaget for dvder i folketingsåret 2005-06, jf. revisionsklausulen i  

 lovforslagets § 1, nr. 14.
Kim Andersen (V)  

  

  fmd.  

  

    

  

 Ester Larsen (V)  

    

  

 Leif Mikkelsen (V)  

    

  

 Preben Rudiengaard (V)  

    

  

 Louise Frevert (DF)  

  

  nfmd.  

  

    

  

 Poul Nødgaard (DF)  

    

  

 Carina Christensen (KF)  

    

  

 Charlotte Dyremose (KF)  

    

  

 Bodil Kornbek (KD)  

    

  

 Frode Sørensen (S)  

    

  

 Jytte Andersen (S)  

    

  

 Jytte Wittrock (S)  

    

  

 Mette Frederiksen (S)  

    

  

 Poul Qvist Jørgensen (S)  

    

  

 Ole Sohn (SF)  

    

  

 Naser Khader (RV)  

    

  

 Søren Søndergaard (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende L 17 Bilagsnr.
Titel 1 Høringssvar og kommenteret høringsoversigt, fra  

 kulturministeren 2 Udkast til tidsplan for udvalgets behandling af  

 lovforslaget 3 Henvendelse af 16/9-03 fra Jan Bo Kristensen, Nivå 4 Spm. 1 om kommentar til henvendelse af 16/9-03 fra Jan Bo  

 Kristensen, Nivå, til kulturministeren 5 Meddelelse om, at udvalget på sit møde 22/10-03 godkendte  

 udkast til tidsplan for lovforslaget 6 Ændringsforslag fra SF 7 Svar på spm. 1 om kommentar til henvendelse af 16/9-03  

 fra Jan Bo Kristensen, Nivå, fra kulturministeren 8 Henvendelse af 1/10-03 fra Biblioteksparaplyen 9 Spm. 2 om kommentar til henvendelse af 1/10-03 fra  

 Biblioteksparaplyen, til kulturministeren 10 Spm. 3 om digital kopiering, og hvornår der er tale om et  

 købt musikværk/et reelt salg, til kulturministeren Spm. 4 om, hvem der skal holde øje med, om loven  

 overtrædes, til kulturministeren Spm. 5 om, hvorfor den forbruger, som modtager licensfinansierede  

 kanaler via kabel-tv, skal betale to gange, både via licensen og via  

 Copy-Dan, til kulturministeren Spm. 6, om det er korrekt, at der kun sker kopiering af  

 ca. 5 pct. af musikudlånene på bibliotekerne, til kulturministeren 11 Henvendelse af 4/11-03 fra Dansk Skuespillerforbund og  

 Danske Filminstruktører 12 Spm. 7 om kommentar til henvendelse af 4/11-03 fra Dansk  

 Skuespillerforbund og Danske Filminstruktører, til kulturministeren 13 Henvendelse af 4/11-03 fra IFPI Danmark 14 Spm. 8 om kommentar til henvendelse af 4/11-03 fra IFPI  

 Danmark, til kulturministeren 15 Henvendelse af 4/11-03 fra Dansk Artist Forbund 16 Spm. 9 om kommentar til henvendelse af 4/11-03 fra Dansk  

 Artist Forbund, til kulturministeren 17 Henvendelse af 4/11-03 fra Copy-Dan 18 Spm. 10 om kommentar til henvendelse af 4/11-03 fra  

 Copy-Dan, til kulturministeren 19 Svar på spm. 2 om kommentar til henvendelse af 1/10-03  

 fra Biblioteksparaplyen, fra kulturministeren 20 Henvendelse af 4/11-03 fra Forenede Danske Antenneanlæg 21 Spm. 11 om kommentar til henvendelse af 4/11-03 fra  

 Forenede Danske Antenneanlæg, til kulturministeren 22 Meddelelse om frist for politiske bemærkninger og  

 ændringsforslag 23 Spm. 12, om det er korrekt, at der fremover vil være  

 nedgang i vederlaget for blankmedierne, jf.
L 17  bilag 20, til  

 kulturministeren Spm. 13 om at beregne et eventuelt provenu ved indførelse  

 af vederlag for kopiudstyr, jf.
L 17  bilag 20, til kulturministeren Spm. 14 om kritikken af den foreslåede enhedstakst, jf.
L  

 17  bilag 20, til kulturministeren Spm. 15 om kommentar til den svenske model, jf.
L 17   

 bilag 20, til kulturministeren Spm. 16 om fordelingskriterier for indtægterne fra  

 blankmedievederlaget, jf.
L 17  bilag 20, til kulturministeren 24 Henvendelse af 7/11-03 fra Den danske Forlæggerforening 25 Spm. 17 om kommentar til henvendelse af 7/11-03 fra Den  

 danske Forlæggerforening, til kulturministeren 26 Svar på spm. 3 om digital kopiering, og hvornår der er  

 tale om et købt musikværk/et reelt salg, fra kulturministeren Svar på spm. 4 om, hvem der skal holde øje med, om loven  

 overtrædes, fra kulturministeren Svar på spm. 5 om, hvorfor den forbruger, som modtager  

 licensfinansierede kanaler via kabel-tv, skal betale to gange, både via  

 licensen og via Copy-Dan, fra kulturministeren Svar på spm. 6, om det er korrekt, at der kun sker  

 kopiering af ca. 5 pct. af musikudlånene på bibliotekerne, fra  

 kulturministeren 27 Svar på spm. 7 om kommentar til henvendelse af 4/11-03  

 fra Dansk Skuespillerforbund og Danske Filminstruktører, fra kulturministeren Svar på spm. 8 om kommentar til henvendelse af 4/11-03  

 fra IFPI Danmark, fra kulturministeren Svar på spm. 9 om kommentar til henvendelse af 4/11-03  

 fra Dansk Artist Forbund, fra kulturministeren Svar på spm. 10 om kommentar til henvendelse af 4/11-03  

 fra Copy-Dan, fra kulturministeren 28 Henvendelse af 10/11-03 fra Samrådet for Ophavsret 29 Spm. 18 om kommentar til henvendelse af 10/11-03 fra  

 Samrådet for Ophavsret, til kulturministeren 30 Henvendelse af 7/11-03 fra Brancheorganisationen  

 ForbrugerElektronik 31 Spm. 19 om kommentar til henvendelse af 7/11-03 fra  

 Brancheorganisationen ForbrugerElektronik, til kulturministeren 32 Henvendelse af 10/11-03 fra Filmret 33 Spm. 20 om kommentar til henvendelse af 10/11-03 fra  

 Filmret, til kulturministeren 34 Svar på spm. 11 om kommentar til henvendelse af 4/11-03  

 fra Forenede Danske Antenneanlæg, fra kulturministeren Svar på spm. 12, om det er korrekt, at der fremover vil  

 være nedgang i vederlaget for blankmedierne, fra kulturministeren Svar på spm. 13 om at beregne et eventuelt provenu ved  

 indførelse af vederlag for kopiudstyr, fra kulturministeren Svar på spm. 14 om kritikken af den foreslåede  

 enhedstakst, fra kulturministeren Svar på spm. 15 om kommentar til den svenske model, fra  

 kulturministeren Svar på spm. 16 om fordelingskriterier for indtægterne  

 fra blankmedievederlaget, fra kulturministeren Svar på spm. 17 om kommentar til henvendelse af 7/11-03  

 fra Den danske Forlæggerforening, fra kulturministeren 35 Oversigt over spørgsmål og svar vedrørende lovforslaget 36 Den danske Forlæggerforenings talepapir af 12/11-03 i  

 forbindelse med foretræde for udvalget 37 Spm. 21 om kommentar til henvendelse af 12/11-03 fra Den  

 danske Forlæggerforening, til kulturministeren 38 Copy-Dans talepapir af 12/11-03 i forbindelse med  

 foretræde for udvalget 39 Spm. 22 om kommentar til henvendelse af 12/11-03 fra  

 Copy-Dan, til kulturministeren 40 Spm. 23 om uddybende kommentar til oplysninger fra  

 Biblioteksparaplyen ved foretræde, til kulturministeren 41 Spm. 24 om beregning af, hvilket provenu den tyske  

 ordning med afgifter på kopiudstyr ville give, hvis den blev indført i  

 Danmark, til kulturministeren Spm. 25 om forskellige takster alt efter kapacitet, til  

 kulturministeren Spm. 26 om nedre grænse for, hvor lavt provenuet i  

 blankmedieordningen må være, til kulturministeren 42 Svar på spm. 18 om kommentar til henvendelse af 10/11-03  

 fra Samrådet for Ophavsret, fra kulturministeren 43 Ændringsforslag fra SF 44 Meddelelse om frist for politiske bemærkninger og  

 ændringsforslag m.v.
