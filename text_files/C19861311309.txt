 I medfør af lov nr. 300 af 6. juni 1984 om fonde og visse foreninger  

 fastsættes følgende:
§ 1.  OPRETTELSE Frøkontrolkommissionens Erstatningsfond blev oprettet den 2. juli 1979 ved  

 fundats fastsat af landbrugsministeriet.
 Stk. 2.  Erstatningsfonden er oprettet i medfør af  

 statsfrøkontrollens regler af 1. juli 1978 om beregning af erstatning for  

 kvalitetsmangler ved handel med frø af foder-, olie- og spindplanter.
 Stk. 3.  Erstatningsfonden har hjemsted i Lyngby-Taarbæk  

 kommune.
§ 2.  FORMÅL Fondens formål er at modtage og betale erstatninger ved kvalitetsmangler i  

 forbindelse med handel med frø.
§ 3.  INDTÆGTER Fonden modtager erstatninger fra firmaer, som ifølge ovennævnte  

 erstatningsregler er pligtige at indbetale erstatningsbeløb til fonden.
§ 4.  UDGIFTER Fondens indtægter og formue kan kun anvendes til - erstatningsbeløb til købere af frø, dog først efter fondens modtagelse  

 af erstatningsbeløbet for det pågældende frøparti - sekretariatsudgifter vedrørende fondens administration eller i  

 forbindelse med sager, som forberedes til eller er optaget til kendelse i  

 bedømmelsesudvalget for markfrø - henlæggelser til konsolidering af fondens formue - tilskud til projekter inden for forskning og forsøg vedrørende frø.
 Stk. 2.  Fondens indtægter og formue kan kun anvendes  

 til de nævnte projekter, såfremt der efter udbetaling af erstatningsbeløb og  

 afholdelse af sekretariatsudgifter er konstateret et overskud i fonden.
§ 5.  BESTYRELSE Erstatningsfondens bestyrelse udgøres af et udvalg, bestående af 3  

 personer udpeget af frøkontrolkommissionen og godkendt af  

 landbrugsministeriet.
Stk. 2.  Medlemmerne udpeges blandt medlemmerne af  

 frøkontrolkommissionen og beskikkes for en periode af 5 år.
Genudpegning kan  

 finde sted.
 Stk. 3.  Fratræder et medlem inden udløbet af den  

 periode, for hvilken han er valgt, udnævnes et nyt medlem for den resterende  

 del af perioden.
 Stk. 4.  På det første møde i funktionsperioden  

 konstituerer bestyrelsen sig med formand.
 Stk. 5.  bestyrelsen er beslutningsdygtig, når 2  

 medlemmer er til stede.
 Stk. 6.  bestyrelsen er ansvarlig over for  

 frøkontrolkommissionen for forvaltningen af fondens kapital, herunder at  

 fondens midler anvendes i overensstemmelse med § 4.
Stk. 7.  Bestyrelsen afgiver en årlig beretning til  

 frøkontrolkommissionen.
Beretningen skal omfatte en redegørelse for fondens  

 aktiviteter samt et revideret årsregnskab, jfr. § 7.
Stk. 8.  Medlemsskabet af bestyrelsen er ulønnet.
Time-  

 og dagpenge i forbindelse med deltagelse i bestyrelsesmøder udbetales i  

 henhold til de for statens tjenestemænd gældende regler.
 Stk. 9.  Statsfrøkontrollen varetager  

 sekretariatsforretningerne og udpeger sekretær i samråd med bestyrelsen.
Stk. 10.  Sekretæren deltager i alle bestyrelsesmøder og  

 fører et referat over bestyrelsens forhandlinger.
Referatet underskrives af  

 samtlige tilstedeværende medlemmer.
§ 6.  TEGNING Fonden tegnes af formanden og sekretæren i forening.
§ 7.  REGNSKAB Der føres regnskab over fondens indtægter og udgifter, jfr. §§ 3 og 4.
 Stk. 2.  Regnskabsåret er kalenderåret.
 Stk. 3.  Ved kalenderårets udgang opstilles et  

 årsregnskab, bestående af driftsregnskab og status.
 Stk. 4.  Regnskabet føres af erstatningsfondens  

 sekretær.
 Stk. 5.  Årsregnskabet underskrives af bestyrelsen.
 Stk. 6.  Årsregnskabet skal godkendes af  

 frøkontrolkommissionen senest 6 måneder efter regnskabsårets afslutning.
 Stk. 7.  Årsregnskabet indsendes til fondsregistret i  

 overensstemmelse med de nærmere fastsatte regler herfor.
§ 8.  REVISION Årsregnskabet revideres af rigsrevisionen under iagttagelse af § 3 i  

 rigsrevisorloven.
§ 9.  FONDSKAPITALEN Den til enhver tid stående fondskapital tilhører Frøkontrolkommissionens  

 Erstatningsfond.
Stk. 2.  Overskydende fondsmidler anbringes i  

 obligationer til højeste forrentning.
Anden anbringelse af midlerne må ikke  

 finde sted.
 Stk. 3.  I tilfælde af nedlæggelse af erstatningsfonden  

 anvendes den overskydende kapital til de i § 4 nævnte særlige projekter.
§ 10.  ÆNDRINGER I FUNDATSEN Fundatsen kan ændres af landbrugsministeriet efter indstilling fra  

 frøkontrolkommissionen.
§ 11.  NEDLÆGGELSE Erstatningsfonden kan nedlægges ved landbrugsministeriets afgørelse efter  

 indstilling fra frøkontrolkommissionen.
§ 12.  IKRAFTTRÆDELSE Nærværende fundats træder i kraft den 1. juli 1985. Samtidigt hermed  

 ophæves fundats af 2. juli 1979.
København, den (Godkendt af landbrugsministeriet den 15. april 1986).
