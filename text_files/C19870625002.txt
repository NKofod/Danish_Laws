 I henhold til § 45, stk. 1, i lov nr. 291 af 18. juni 1969 om tjenestemænd  

 i staten, folkeskolen og folkekirken aftales følgende:
 § 1.  Udover den klassificering, som  

 skolens/institutionens løntimetal i henhold til aftale mellem  

 Finansministeriet og Lærernes Centralorganisation, senest aftale af 5.  

 oktober 1982, giver grundlag for, ydes der til de nedenfor anførte stillinger  

 et særligt tillæg på 22.005,17 kr. (årligt grundbeløb i niveau 1. oktober  

 1984):
1. Til stillingen som forstander ved  

 Landshøreinstituttet i Vejle ydes tillægget med virkning fra 1. november 1986.
 2. Til stillingen som viceskoleinspektør ved  

 Geelsgaard Kostskole ydes tillægget med virkning fra 1. september 1986.
3. Til stillingen som viceskoleinspektør ved  

 Refsnæsskolen ydes tillægget med virkning fra 1. januar 1987.
 § 2.  Det i § 1 nævnte tillæg oppebæres, så længe  

 skolen/institutionen varetager landsdækkende/landsdelsdækkende opgaver.
København, den 20. marts 1987 Lærernes Centralorganisation Martin Rømer Finansministeriet P.
M.
V.
E.
B.
