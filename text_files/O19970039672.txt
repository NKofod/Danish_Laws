 Resumé  



  

 Den 10. oktober 1997  

 foretog inspektionschefen inspektion af Arresthuset i Ringkøbing.
 Det var det generelle  

 indtryk, som blev bekræftet af de indsatte som inspektionschefen havde  

 samtale  

 med, at der er tale om et velfungerende arresthus.
 For så vidt angik de  

 bygningsmæssige forhold, blev der fremsat bemærkninger til gårdtursarealets  

 stand og toilet- og badeforholdene.
 I forbindelse med  

 inspektionen blev der modtaget rapportmateriale om anvendelse af håndjern, om  

 disciplinærsager og om visitationer for en nærmere angiven periode.  

 Gennemgangen heraf gav på nogle punkter anledning til kritik. (J.nr.  

 1997-2370-629).
Inspektion af  

 Arresthuset i Ringkøbing Den 11. maj 1998 afgav  

 inspektionschefen følgende rapport til arresthuset og Direktoratet for  

 Kriminalforsorgen:
1. Indledning Den 1. januar 1997 trådte lov  

 nr. 473 af 12. juni 1996 om Folketingets Ombudsmand i kraft.
I bemærkningerne  

 til lovforslagets § 18 forudsættes det at ombudsmanden foretager systematiske  

 inspektioner af fængsler til opfyldelse af en anbefaling fra Den Europæiske  

 Komité vedrørende forebyggelse af tortur og anden umenneskelig behandling  

 eller straf.
Samtidig blev retsplejelovens § 779 ophævet, jf.  

 ombudsmandslovens  

 § 31, stk. 2. Det tilsyn som medlemmer af Københavns Borgerrepræsentation og  

 amtsrådene har ført med varetægtsarrestanters behandling og forholdene i  

 varetægtsfængsler (arresthuse) i henhold til retsplejelovens § 779, ophørte  

 således med virkning fra den 1. januar 1997, og det er herved forudsat at  

 også  

 denne tilsynsopgave nu varetages af ombudsmanden.
Som et led i denne  

 inspektionsvirksomhed foretog jeg og tre af embedets øvrige medarbejdere den  

 10. oktober 1997 inspektion af Arresthuset i Ringkøbing.
Til stede under  

 inspektionen var bl.a. arrestinspektøren (Politimesteren i Ringkøbing) og  

 arrestforvareren.
I forbindelse med inspektionen modtog jeg rapportmateriale  

 til gennemgang, jf. nærmere pkt. otte nedenfor.
 Ombudsmanden har ikke  

 tidligere foretaget inspektion af Arresthuset i Ringkøbing.
Inspektionen den 10. oktober  

 1997 bestod af en indledende samtale med ledelsen og  

 medarbejderrepræsentanter,  

 rundgang i arresthuset, samtale med indsatte der havde anmodet herom, og en  

 afsluttende samtale med ledelse og medarbejderrepræsentanter.
I tilslutning  

 hertil udarbejdede jeg ·  

  

 	  

 et notat af 26. november 1997 om iagttagelser  

 under rundgang i arresthuset, ·  

  

 	  

 et referat af 26. november 1997 af det  

 indledende møde med ledelsen og ·  

  

 	  

 et referat af 26. november 1997 af samtaler  

 med enkeltindsatte og ledelsens og arresthuslægens bemærkninger til de  

 indsattes  

 klager.
 Med brev af 27. november 1997  

 sendte jeg det nævnte materiale til arresthuset og til politimesteren idet  

 jeg  

 bad om at modtage eventuelle bemærkninger eller tilføjelser inden en måned.  

 Jeg modtog den 17. december 1997 politimesterens bemærkninger til materialet.
Denne rapport har i en  

 foreløbig udgave været sendt til Direktoratet for Kriminalforsorgen og  

 Arresthuset i Ringkøbing for at myndighederne kunne få lejlighed til at  

 fremkomme  

 med eventuelle yderligere bemærkninger om faktiske og retlige forhold som  

 rapporten måtte give anledning til.
Direktoratet er ikke kommet med  

 bemærkninger.
Arrestinspektøren har i brev af 16. april 1998 fremsat nogle  

 bemærkninger der er indarbejdet i denne endelige rapport.
Jeg har endvidere  

 på  

 egen foranledning foretaget en ændring under punkt 8.1., side  

 24f  

 (den foreløbige rapports side  

 23f  

 ).
 2. Bygningsmæssige forhold mv.
a.
Bygning og gangareal Arresthuset er opført i  

 1918-19 og er bygget sammen med retsbygningen.
Det er en toetagers bygning,  

 beliggende i udkanten af Ringkøbing, og der er plads til i alt 16 indsatte.
Cellegangen i stueetagen er  

 malet i neutral farve.
En indsat har udført et vægmaleri i den ene ende af  

 cellegangen.
Derudover stod der på cellegangen et køleskab med fryser til de  

 indsatte.
Endelig forefandtes der en mindre reol indeholdende tidsskrifter,  

 spil m.m.
b.Cellerne Der er to tremandsceller på  

 ca.  

 27 m²  

 og ti enkeltceller på ca. otte m².
Cellerne er møbleret med briks(e),  

 bord(e), stol(e), skab(e), arkitektlampe og en opslagstavle.
Der er  

 endvidere installeret læselampe ved de enkelte brikse.
Cellerne er indrettet  

 med håndvask med hvide fliser.
Der er linoleumsgulv, loftlampe midt i loftet,  

 kaldeknap og kombineret brand- og røgmelder i cellerne.
De enkelte celler er  

 malet i en ensartet lysegul farve.
Cellernes vinduer kan åbnes i den ene side  

 og er udstyret med indvendige persienner som de indsatte selv kan regulere.  

 Endelig findes der på hver celle en el-kedel.
 I tremandscellen på 1. sal  

 manglede et skab en låge hvilket skyldtes at hængslerne var 'faldet' af.  

 Sådanne småskader bliver repareret løbende når der er håndværkere i  

 arresthuset,  

 hvilket efter det oplyste sker jævnligt.
 Arresthuset oplyste at det er  

 tilladt de indsatte at tage forskellige elektriske artikler, som f.eks.  

 hårtørrer, fjernsynsspil og kaffemaskine mv., med ind i arresthuset.  

 Genstandene skal dog kontrolleres først hvilket for f.eks. et fjernsyns-spil  

 koster 150 kr.
 De indsatte kan herudover  

 indføre afskårne blomster og tage mindre gulvløbere, eget sengetøj o.l. med  

 ind i arresthuset.
De indsatte må derimod ikke  

 sætte billeder op på væggen.
Der er en opslagstavle på hver celle hvor den  

 indsatte kan sætte diverse fotos mv. op.
 Arresthuset har hverken  

 sikrings- eller observationscelle.
 c. Øvrige rum mv.
Toilet- og badeforhold I stueetagen findes  

 arresthusets eneste bad.
Badet er kombineret med et toilet.
Toilettet er lidt  

 gammelt, og toiletsædet sad løst.
Lampen over vasken var slået itu.
Rummet er  

 møbleret med to skamler af ældre dato samt en 'håndklædereol'.  

 Toilettet/baderummet  

 blev fremhævet som handicapvenligt idet en kørestol kan passere døren til  

 rummet.
Ét bad til (op til) 16  

 personer kan forekomme utilstrækkeligt.
Jeg anmoder arresthuset om at oplyse  

 om der er kø ved badet eller andre problemer i den forbindelse.
I bekræftende  

 fald anmoder jeg arresthuset om at overveje mulighederne for at etablere  

 endnu  

 et bad.
Jeg anmoder om underretning  

 om arresthusets overvejelser.
Arrestinspektøren har i brevet af 16. april  

 1998  

 oplyst at forholdene vedrørende lampen og toiletsædet er bragt i orden.
Jeg  

 foretager derfor ikke videre.
I vaskerummet ved siden af  

 rummet med toilet/bad ligger to rum med toiletter og håndvaske.
Begge dele er  

 af ældre dato, og der er kun koldt vand.
 Jeg går ud fra at arresthuset  

 samtidig med eventuel etablering af et yderligere bad vil sørge for at der  

 installeres varmt vand på de to toiletrum.
 Der er ingen toiletter eller  

 baderum på 1. sal.
Køkkenfaciliteter Køkkenet er beliggende i  

 stueetagen.
Det er et hvidt flisekøkken med hvide vægge og vask og bord i  

 rustfrit  

 stål.
Køkkenet er udstyret med en mikroovn, en opvaskemaskine, et køleskab og  

 et stort frostskab til opbevaring af maden der leveres fra Statsfængslet ved  

 Sdr.
Omme.
Køkkenet anvendes kun i begrænset omfang; til opvarmning af maden  

 fra Statsfængslet ved Sdr.
Omme.
Besøgsrum Der er ét besøgsrum som er  

 beliggende i stueetagen.
Det er et værelse af almindelig cellestørrelse.
Det  

 er møbleret med en moderne briks, et sofabord, to stole og en loftlampe.  

 Værelset har lyse vægge, og der er gardiner for vinduerne.
I hjørnet af  

 lokalet er der et skab til de besøgendes overtøj og tasker mv.
Skabet aflåses  

 under besøget.
I den modsatte ende af lokalet er der en vask med spejl og  

 hvide  

 fliser.
Kondomer fås hos personalet (der er opslag herom på cellegangen). Der  

 er endvidere i lokalet køkkenrulle, askebæger og kaffemaskine (hvortil den  

 indsatte selv må medbringe kaffepulveret).
Vaskerum Der er vaskemaskine og  

 tørretumbler, og arresthuset stiller vaskepulver til rådighed.
Gårdtursarealer Der er et tråddækket  

 gårdtursareal (ca.  

 35 m²  

 ).  

 Der er ingen bænke, blomsterkummer eller andet i gården.
De indsatte kan dog  

 medbringe tæpper til at sidde på.
Den ene væg er udsmykket med et vægmaleri,  

 forestillende en ørn.
Gårdstursarealet er tv-overvåget.
Tv-overvågningen sker  

 fra vagtrummet.
Adgangen til gårdtursarealet foregår gennem to døre hvori der  

 i den yderste er monteret en dørspion.
Et lille hjørne af arealet er  

 overdækket med en plexiglasplade.
Betongulvet i dette hjørne er nedbrudt med  

 det resultat at der samles regnvand omkring det areal der er overdækket.
Gårdtursarealet fremstod  

 overordentligt trist og nedslidt.
Jeg henstiller at gulvet bliver rettet op,  

 og  

 at det overvejes om der er mulighed for at friske gårdtursarealet op med en  

 bænk eller lignende og gerne et par blomsterkummer.
 Jeg anmoder om underretning  

 om hvad der sker i anledning af min henstilling.
Værksted Der er et særskilt arbejdsrum  

 hvor der var to beskæftiget under inspektionen.
Arbejdsrummet var forsynet  

 med en transistorradio.
Fællesrum Der er et særligt fællesrum  

 til fritidsaktiviteter.
Fællesrummet er møbleret med et billardbord som  

 kan omdannes til bordtennisbord ved hjælp af to plader der lægges hen over  

 bordet.
Der er endvidere pointtavle, kondicykel, gummimåtte og ribbe.
Rummet  

 er monteret med træpaneler.
Personalet oplyste at klædet  

 på billardbordet ikke var blevet udskiftet de sidste tre år, men klædet var  

 helt og i god stand.
Indsatte der ønsker at spille bordtennis eller billard,  

 låner henholdsvis bat og kø hos personalet og returnerer disse efter endt  

 brug.
Personalerum I stueetagen ved indgangen  

 til arresthuset er der uden for det sikrede område to personalerum:  

 arrestforvarerens  

 kontor og vagtstue med tekøkken og spiseplads.
Derudover er der et  

 personaletoilet med bad.
Rummene er indrettet i den tidligere  

 arrestforvarerbolig.
Inden for det sikrede område  

 er der i stueetagen et kontor der fungerer dels som personalerum til  

 rådighedsvagten, dels som lægerum, samtalerum ved besøg af forsvarer,  

 socialrådgiver  

 mm.
Lokalet er udstyret med to telefoner, briks, to stole, tv, brand- og  

 røgmelder samt kaldeanlæg fra cellerne.
Der er desuden kontrolskab til  

 samtlige brand- og røgmeldere.
 På første sal uden for det  

 sikrede område er der et personaletoilet og et personalerum samt gennemgang  

 til  

 retten.
Personalet har ikke personsøgere,  

 men dette er et ønske da det vil lette dagligdagen for personalet og give en  

 vis form for tryghed hos de indsatte.
Personalet er udstyret med en bærbar  

 overfaldsalarm med direkte kontakt til ordenspolitiet.
Bibliotek Biblioteket er indrettet i et  

 skab på lageret.
Der var ved inspektionen ca. 200 bogtitler som forekom  

 varierede.
Der var endvidere diverse tidsskrifter.
Personalet oplyste at  

 bøgerne bliver udskiftet ved henvendelse til det lokale bibliotek, og at de  

 indsatte  

 derudover kan bestille særskilte bøger.
Herudover får arresthuset leveret  

 syv dage om ugen Morgenavisen Jyllandsposten og på hverdage tillige  

 Kristeligt  

 Dagblad og Ringkøbing Amts Dagblad.
Vedligeholdelsesstandarden i  

 arresthuset var generelt set rimelig god.
De bygningsmæssige forhold giver  

 mig  

 derfor ikke anledning til bemærkninger ud over de ovenfor, under pkt. 2.3.1.  

 og  

 2.3.5., nævnte.
3. Arbejde, fritid og undervisning a.
Arbejde Arbejdet i arresthuset er  

 akkordarbejde.
Beskæftigelsen består bl.a. af pakning af diverse  

 festartikler,  

 flag, skruer, knapper mv.
Ledelsen oplyste at der som regel er pænt med  

 arbejdstilbud til de indsatte, og at de indsatte har god mulighed for at opnå  

 en aflønning der svarer til aflønningen ved timebetalt arbejde.
De indsatte  

 kan arbejde sammen to og to.
b.
Fritid I fritiden kan de indsatte  

 spille bold på gårdtursarealet.
Bolden er af skumgummi idet naboerne havde  

 klaget over støj da der tidligere var blevet spillet med en 'almindelig'  

 bold.  

 Derudover er der mulighed for at spille billard eller bordtennis i  

 fællesrummet  

 hvor der også kan dyrkes motion på en kondicykel, gummimåtte eller en ribbe.  

 Der må være fire indsatte ad gangen både på gårdtursarealet og i  

 fritidsrummet.
 Endelig har de indsatte  

 mulighed for at læse bøger eller avis, se tv eller høre radio.
c.
Undervisning Undervisning gives individuelt  

 i den indsattes celle.
Der er bevilget 95 timer om året som ikke udnyttes  

 fuldt  

 ud.
Arresthuset tager selv spørgsmålet om undervisning op med indsatte som  

 arresthuset mener er egnet hertil.
 Arbejds-, fritids- og  

 undervisningstilbudene giver mig ikke anledning til bemærkninger.
 4. Lægebetjening mv.
Ledelsen oplyste at der ved  

 modtagelsen af stofmisbrugere iværksættes fenemalnedtrapning hvis der er  

 behov  

 for det.
En nedtrapning sker typisk over syv-ti dage, eller efter lægens  

 anvisning.  

 Der gives beroligende medicin og sovemedicin sideløbende med nedtrapningen.  

 Også stofmisbrugere i metadonbehandling nedtrappes med fenemal, da det er  

 arresthuslægens opfattelse at stofmisbrugere i metadonbehandling der  

 indsættes  

 i arresthuset (både afsonere og varetægtsarrestanter), skal nedtrappes, idet  

 det er en forudsætning for metadonbehandlingen at stofmisbrugeren lever en  

 kriminalitetsfri tilværelse.
Arrestforvareren har oplyst at arresthuset  

 omkring den 5. november 1997 havde modtaget en stofmisbruger i  

 metadonbehandling.  

 Vedkommende havde været i arresthuset i sammenlagt ca. tre uger og var blevet  

 nedtrappet med fenemal fra i løbet af de ca. ti første dage vedkommende havde  

 været i arresthuset.
 På tidspunktet for  

 inspektionen var der tre såkaldt hårde narkomaner i arresthuset, og  

 arresthuset  

 mener ikke at have særlige problemer med hårde stoffer og nedtrapning.
En af de indsatte som jeg  

 havde samtale med, er stofmisbruger og var utilfreds med at han ikke var  

 blevet  

 nedtrappet ved indsættelsen.
Lægen havde tilbudt den pågældende fenemal  

 hvilket vedkommende ikke kunne tåle.
Den indsatte oplyste tidligere at have  

 været indlagt på en lukket afdeling på et psykiatrisk hospital som følge af  

 indtagelse af fenemal.
Ved en efterfølgende samtale  

 med arresthuslægen oplyste han at den pågældende indsatte havde afsluttet  

 nedtrapningen i Statsfængslet i Møgelkær.
Den indsatte var blevet tilbudt  

 clynotin i stedet for fenemal hvilket vedkommende havde afslået.
Spørgsmålet om nedtrapning  

 har jeg behandlet i forbindelse med min inspektion den 11. februar 1997 af  

 Arresthuset i Odense.
Jeg har over for Direktoratet for Kriminalforsorgen  

 taget  

 til efterretning at direktoratet ikke mener at have nogen  

 instruktionsbeføjelse  

 over for lægerne ansat i kriminalforsorgens institutioner for så vidt angår  

 den egentlige patientbehandling.
På baggrund af oplysning i  

 sagen om at Direktoratet for Kriminalforsorgen har nedsat en  

 lægemiddelkomité,  

 og om dennes udsendelse af anbefalinger af vejledende karakter ('RePlik') om  

 behandlingsprincipper mv. har jeg imidlertid antaget at direktoratet er enig  

 i  

 det ønskelige i at de indsatte i hvert fald i et vist omfang sikres en  

 ensartet  

 lægelig behandling i kriminalforsorgens forskellige institutioner.
Jeg har  

 meddelt direktoratet at jeg derfor går ud fra at direktoratet overordnet  

 følger  

 patientbehandlingen i institutionerne, herunder bl.a. for så vidt angår  

 behandlingen af narkomaner, og i den forbindelse løbende overvejer om der  

 måtte være behov for udsendelse af yderligere vejledning til det lægelige  

 personale i institutionerne.
Jeg har også meddelt at jeg går ud fra at  

 eventuel  

 påbegyndt behandling af en narkoman der er iværksat i amtskommunalt regi, som  

 udgangspunkt fortsættes under ophold i kriminalforsorgens institutioner (i  

 det  

 omfang den amtskommunale behandlingsplan ikke efter sit indhold afbrydes ved  

 indsættelse i arresthus/fængsel).
 Jeg anmoder arresthuset om  

 hos arresthuslægen at indhente oplysninger om hvad årsagen er til at en  

 igangværende  

 metadonbehandling standses, hvis en stofmisbruger bliver varetægtsfængslet.
 Hash findes i et vist omfang,  

 trods arresthusets bestræbelser for at opspore den hash der måtte komme ind i  

 arresthuset.
5. Belæg a.
Sammensætning På tidspunktet for  

 inspektionen var der 11 fængselsafsonere, en hæfteafsoner og fire  

 varetægtsarrestanter.
Arresthuset oplyste at den  

 hæfteafsoner der var indsat i arresthuset, ikke ønskede fællesskab, og at  

 arresthuset ved indkaldelse af hæfteafsonere endnu ikke havde anmodet om  

 skriftligt samtykke til fællesskab med andre indsatte.
Jeg går ud fra at  

 arresthuset nu anvender de nye blanketter ved indkaldelse af hæfteafsonere.
 Arrestinspektøren har meddelt  

 at arresthuset kun undtagelsesvist indkalder hæftefanger, men at arresthuset  

 ved indkaldelse anvender de nye blanketter og samtykkeerklæringer.
b.
Kvindelige indsatte Ledelsen mente ikke at have  

 særlige problemer med kvindelige indsatte.
På tidspunktet for inspektionen  

 var  

 der en kvindelig indsat.
Den pågældende er gift med en mand der på  

 tidspunktet  

 for inspektionen var indsat i arresthuset.
De har et barn sammen og bor  

 sammen  

 når de ikke er indsat.
c.
Rockere Ledelsen oplyste at der ikke  

 er indsatte der er rockere eller har rocker-relationer, og at rockere ikke er  

 et problem i arresthuset.
5.4.Unge under 18 år Arresthuset oplyste at det er  

 svært at holde unge under 18 år adskilt fra indsatte over 18 år, da det på  

 grund af de få indsatte under 18 år er ensbetydende med isolering af den  

 unge.  

 I sidste kvartal forud for inspektionen havde der i alt spredt over kvartalet  

 været fire-fem unge under 18 år indsat i arresthuset.
Arresthuset forsøger at  

 give den unge fællesskab med en egnet medindsat over 18 år.
Den længste tid  

 som en ung under 18 år havde været anbragt i arresthuset, var 32 dage.
 Arresthuset modtager i visse  

 tilfælde unge der har været surrogatanbragt i institutionen 'Koglen'.
 Det af arresthuset oplyste om  

 belægget giver mig ikke anledning til bemærkninger.
6. Andre forhold a.
Forplejning Der modtages frosne  

 portionsanretninger til varm frokost fra Statsfængslet ved Sdr.
Omme samt  

 pålægsanretninger til aftensmaden.
Endvidere modtages der morgenmad fra  

 statsfængslet.
Leveringen fra Statsfængslet  

 ved Sdr.
Omme til den varme mad om onsdagen består altid af fisk.
Arresthuset  

 modtager imidlertid kun fiskeretter de gange hvor det ikke er muligt at  

 servere opsparede portioner af anden mad, idet fiskeretten fra Statsfængslet  

 ved Sdr.
Omme ikke er populær blandt de indsatte.
Tidligere fik arresthuset  

 maden fra det lokale plejehjem der havde egen kogekone.
Denne ordning var  

 særdeles tilfredsstillende og efterlyses af de indsatte.
Ledelsen oplyste at det er  

 tilladt at få mad udefra (fra Havnegrillen) hver aften.
Efter det oplyste  

 rekvireres der mad udefra ca. hveranden aften.
Det koster 30 kr. i  

 taxa-transport.  

 Ved bestilling af mad udefra skelnes der ikke mellem de forskellige typer  

 indsatte.
Alle kan bestille mad udefra.
Bestillingen foretages kl. 17.30, og  

 maden bliver efterfølgende leveret kl. 18.00.
To af de i alt fire indsatte  

 som jeg havde samtale med, klagede over madens kvalitet generelt.
Den ene af  

 de  

 to indsatte mente ikke at arresthuspersonalet er tilstrækkeligt opmærksomme  

 på om vakuum-pakningerne er intakte.
Vedkommende mente i øvrigt at  

 plasticlåget på anretningerne smelter ned i maden under opvarmning.
Arrestinspektøren har i  

 brevet af 16. april 1998 meddelt at der jævnligt foretages kontrol af  

 vakuum-pakningerne, og at der ikke er konstateret fejl.
Arrestinspektøren har  

 yderligere oplyst at låget ikke smelter ned i anretningerne under  

 opvarmningen,  

 men at det på grund af undertryk kan ske at plasticlåget buler ind.
Ledelsen oplyste at de havde  

 klaget over forplejningen til Statsfængslet ved Sdr.
Omme, men at klagerne  

 ikke  

 havde ført til større forbedringer, dog var arresthuset som nævnt ophørt med  

 at modtage flere fiskeretter.
En anden af de indsatte som  

 jeg havde samtale med, er diabetiker i en sådan grad at han tager insulin  

 fire  

 gange om dagen.
Den pågældende klagede over skånekosten som han ikke mente  

 var  

 egnet for en der har diabetes i så svær grad som i hans tilfælde.
Den  

 indsatte  

 oplyste at han får flødesovs to gange om ugen, hvilket han mente var  

 uacceptabelt i hans situation.
Ledelsen oplyste at det er  

 korrekt at vedkommende er diabetiker.
Skånekosten kommer fra Statsfængslet  

 ved Sdr.
Omme, og ledelsen har ingen indflydelse på sammensætningen af  

 skånekosten.
 Ved den efterfølgende samtale  

 med arresthuslægen oplyste han at han i en årlig indberetning til  

 Direktoratet  

 for Kriminalforsorgen havde betegnet maden som insufficient -  

 utilfredsstillende  

 som ernæring til mennesker der igennem længere tid alene er henvist hertil.
Jeg og tre af embedets øvrige  

 medarbejdere spiste under vores inspektion af Arresthuset i Herning den 9.  

 oktober 1997 fire forskellige varme retter leveret fra Statsfængslet ved Sdr.  

 Omme.
Også arresthusets ledelse og personale spiste af de varme retter fra  

 Statsfængslet ved Sdr.
Omme.
Der var enighed om - også blandt arresthusets  

 personale og ledelse - at maden var kedelig og mindre indbydende.
Jeg har - som det er  

 arresthuset og direktoratet bekendt - iværksat en spørgeskemaundersøgelse  

 vedrørende  

 forholdene i samtlige arresthuse i landet.
Undersøgelsen berører bl.a.  

 spørgsmålet om arresthusmadens kvalitet.
Jeg vil derfor ikke foretage mig  

 mere  

 over for Arresthuset i Ringkøbing, men vil i forbindelse med min behandling  

 af de indkomne svar tage spørgsmålet om arresthusmadens kvalitet op til  

 generel  

 drøftelse med Direktoratet for Kriminalforsorgen.
I den forbindelse vil jeg  

 indhente nærmere oplysninger om skånekosten.
b.
Købmand Den lokale købmand leverer to  

 gange ugentligt efter bestilling fra de indsatte.
De indsatte kan også købe  

 varer til tilbudspris.
I tilfælde hvor en vare kun er på tilbud en dag der  

 ikke er leveringsdag til arresthuset, bliver leverancer på den efterfølgende  

 leveringsdag afregnet til tilbudsprisen.
Arresthuset er derfor særdeles  

 tilfreds med købmandsordningen.
c.
Kontakt med sociale  

 myndigheder Inden løsladelsen af en  

 indsat kontaktes de sociale myndigheder.
Der sørges således for udbetaling af  

 penge til den løsladte til at klare f.eks. weekenden inden  

 socialforvaltningen  

 kan opsøges mandag morgen.
Det er sjældent at arresthuset er nødsaget til at  

 løslade nogen uden at vedkommende har et sted at tage hen.
Indsatte der  

 prøveløslades, løslades altid til en opholdsadresse.
 Arresthuset får besøg af en  

 socialrådgiver fra kriminalforsorgen en gang om ugen.
d.
Vold Ledelsen kunne ikke huske  

 hvornår der senest havde været en voldsepisode i arresthuset.
Det er næsten  

 ikke forekommende med vold mellem de indsatte eller mod personalet.  

 Magtanvendelsen  

 i arresthuset er også minimal, hvilket også ses af at jeg ikke modtog nogen  

 rapporter om magtanvendelse, jf. nedenfor under pkt. 8.
e.
Tv-ordning Det koster 5 kr. om dagen at  

 leje et fjernsyn af arresthuset.
I store celler koster det dog 8 kr. om dagen  

 da der her er tale om store fjernsynsapparater.
De øvrige fjernsyn er  

 17"  

 fjernsynsapparater med tilsluttet hybridnet.
De indsatte kan selv regulere  

 lydstyrken, men der er ingen fjernbetjening for at undgå adgang til tekst-tv.  

 Der kan endvidere lejes radio til 2,50 kr. pr. dag, men der er ikke større  

 interesse for radioudlejningen da der er radio på fjernsynsapparatet.
Hybridnet-tilslutningen  

 koster 6.000 kr. om året uanset antallet af indsatte.
Indtjeningen ved  

 udlejningen bliver sat ind på en særlig konto hos Direktoratet for  

 Kriminalforsorgen.  

 Hvad disse penge bliver anvendt til, kunne arresthuset ikke præcist oplyse  

 om.
Ombudsmanden har af egen drift  

 over for Direktoratet for Kriminalforsorgen rejst nogle generelle spørgsmål  

 om  

 tv-ordninger i landets arresthuse og betalingen herfor.
Denne undersøgelse er  

 endnu ikke afsluttet.
Jeg foretager mig derfor ikke på nuværende tidspunkt  

 noget vedrørende tv-ordningen i Arresthuset i Ringkøbing.
f.
Telefon Ledelsen oplyste at der altid  

 kan ringes til politi og forsvarer.
Derudover kan både afsonere og  

 varetægtsarrestanter ringe efter arresthusets konkrete skøn.  

 Telefonopringninger foregår ved en trådløs telefon som de indsatte får ind på  

 deres celle.
Telefonen kan spærres sådan at den kun kan anvendes til det  

 opkaldte nummer.
g.
Fællesskab Det er tilladt at være to på  

 ene-cellerne og fire på tremandscellerne, i fællesrummet og på  

 gårdtursarealet.
Det er ikke tilladt at have ophold på cellegangene.
h.
Besøg Det er tilladt at have besøg  

 en time ugentligt eller to x en halv time ugentligt.
Normalt dispenseres der  

 dog herfra hvis der ikke er kø til besøgsrummet.
Besøg på to-tre timer er  

 ikke  

 uset.
Især besøgende der kommer langvejs fra, kan være på besøg i længere  

 tid.  

 Besøgende kan tage en købekage med ind i besøgsrummet hvis producentens  

 emballage ikke er brudt.
Det er ikke tilladt den indsatte at tage eventuelle  

 rester med ind på sin celle.
i.
Tøjvask mv.
Der er vaskemaskine og  

 tørretumbler til rådighed for de indsatte.
Vaskeordningen administreres af  

 gangmanden.
Der stilles sæbepulver til rådighed.
 Dynerne renses regelmæssigt.  

 Hvis en indsat nægter at bruge sengelinned, får han i stedet udleveret et  

 grønt  

 vaskbart tæppe.
 Udgifterne til vask er blevet  

 halveret efter at arresthuset har fået egen vaskemaskine.
j.
De indsattes adgang til  

 køkkenfaciliteter Der er ingen fælles  

 køkkenfaciliteter for de indsatte.
Der er en el-kedel i hver celle, og de  

 indsatte må gerne have egen brødrister i cellen.
De indsatte havde i sommeren  

 1997 fremsat ønske om at få en grill i gården.
Køle-/fryseskabet til de  

 indsatte bliver administreret af gangmanden der holder skabet rent og  

 udleverer  

 ting fra det til de andre indsatte.
Der er meget sjældent tale om tyveri fra  

 køle/fryseskab.
 Endvidere fandtes der i  

 køkkenet en el-pisker hvormed gangmanden kan piske flødeskum til de indsatte.
 På baggrund af drøftelsen  

 vedrørende arresthusmadens kvalitet meddelte arresthusets ledelse at den  

 ville  

 overveje om det er muligt at indrette et mindre køkken som de indsatte kan  

 benytte til lettere madlavning.
 Jeg anmoder arresthuset om at  

 underrette mig om resultatet af overvejelserne vedrørende eventuel etablering  

 af køkkenfaciliteter for de indsatte når dette foreligger.
 Arrestinspektøren har meddelt  

 at det ikke er praktisk muligt at indrette et mindre køkken til de indsatte.
 Jeg tager det oplyste til  

 efterretning.
k.
Talsmandsordning Der er ingen talsmand for de  

 indsatte, men ledelsen ville naturligvis imødekomme et ønske herom.
Ledelsen  

 afholder derimod et årligt møde med de indsatte.
l.
Anvendelse af  

 detentionslokalet Arresthuset har ingen  

 observationscelle, i stedet anvendes detentionen som midlertidig anbringelse  

 indtil videresendelse til andet sted kan ske.
Den midlertidige anbringelse  

 kan  

 strække sig over op til 30 min.
m.
Rensevæske Der er ikke længere  

 rensevæske på toiletterne.
På forespørgsel oplyste arrestforvareren at det  

 var  

 håbløst at stille rensevæske frem da der blev puttet forskellige ting i  

 væsken,  

 hvis den da ikke bare blev hældt ud af indsatte der ikke er stofmisbrugere.
Spørgsmålet om hvordan  

 ordningen med rensevæske fungerer, indgår i den under pkt. 6.1. nævnte  

 spørgeskemaundersøgelse.
Over en tredjedel af arresthusene har hertil svaret  

 at ordningen ikke fungerer.
Jeg vil derfor ikke foretage mere vedrørende  

 dette  

 spørgsmål i forhold til Arresthuset i Ringkøbing, men vil behandle  

 spørgsmålet  

 generelt i forbindelse med min behandling af spørgeskemaundersøgelsen.
 Udover de under pkt. 6.1. og  

 6.13. nævnte giver forholdene mig ikke anledning til bemærkninger.
7. Samtaler med indsatte Jeg havde som nævnt samtaler  

 med fire indsatte i forbindelse med inspektionen.
De har alle efterfølgende  

 modtaget særskilt brev om behandlingen af de konkrete klagepunkter vedrørende  

 den enkelte der blev fremført.
De klagepunkter der var af generel karakter,  

 er  

 medtaget under de forhold som er omtalt ovenfor, og er således indgået i min  

 undersøgelse af forholdene i arresthuset.
De indsatte som jeg havde  

 samtale med, udtalte generelt tilfredshed med forholdene i arresthuset, og  

 det  

 væsentligste klagepunkt vedrørende forplejningen var heller ikke rettet mod  

 Arresthuset i Ringkøbing.
De indsatte kunne således bekræfte mit generelle  

 indtryk af et arresthus hvor ledelsen og personalet i arresthuset er  

 indstillet  

 på at løse eventuelle problemer via dialog med de indsatte, således at der  

 også kan tages rimeligt hensyn til de indsattes ønsker.
8. Gennemgang af rapporter Ved starten af inspektionen  

 bad jeg om at modtage kopi af arresthusets rapporter for perioden 1. oktober  

 1996 til 1. oktober 1997 vedrørende:
·  

  

 	  

 disciplinærsager ·  

  

 	  

 enrumsanbringelse ·  

  

 	  

 magtanvendelse ·  

  

 	  

 anvendelse af håndjern og ·  

  

 	  

 visitation, herunder visitation af besøgende Jeg modtog ved inspektionens  

 afslutning i alt fem disciplinærsager, en visitationsrapport og en  

 håndjernsrapport.
Der har ikke været tilfælde vedrørende de øvrige forhold.
Ved min gennemgang af det  

 modtagne materiale har jeg navnlig haft opmærksomheden henledt på hvorvidt  

 proceduren i forhold til de gældende regler er blevet fulgt.
Jeg har også  

 været  

 opmærksom på spørgsmålet om overholdelse af reglerne om notatpligt.  

 Gennemgangen giver mig anledning til følgende bemærkninger:
a.
Disciplinærsager Jeg har som svar på min  

 anmodning om at modtage arresthusets disciplinærsager for perioden 1. oktober  

 1996 til 1. oktober 1997 modtaget fem disciplinærsager, hvoraf der blev  

 afholdt  

 forhør i fire sager og en sag afsluttedes efter at den indsatte accepterede  

 et  

 sanktionsforlæg med en bøde.
To af forhørssagerne vedrørte  

 varetægtsarrestanter,  

 to fængselsafsonere.
Sagen vedrørende sanktionsforlægget vedrørte en  

 fængselsafsoner.
 For så vidt angår de fire  

 forhørssager, drejede to tilfælde sig om rygning af hash, heraf et tillige om  

 besiddelse af en pibe, en om besiddelse af en sprøjte og en om ødelæggelse af  

 en vindueskarm og muligt forsøg på undvigelse.
I to af forhørssagerne blev  

 den indsatte idømt en bøde.
I en af sagerne fik den indsatte en advarsel, og  

 den sidste sag endte med en frifindelse.
I to af sagerne blev henholdsvis en  

 sprøjte og en pibe destrueret.
 Reglerne om gennemførelse af  

 disciplinærsager over for varetægtsarrestanter findes i cirkulære af 13.  

 september 1978, med senere ændringer, om anvendelse og fuldbyrdelse af  

 disciplinærstraf over for varetægtsarrestanter og om disciplinærsagers  

 gennemførelse.  

 For så vidt angår afsonere, findes reglerne i cirkulære af 10. marts 1976,  

 med  

 senere ændringer, om anvendelse og fuldbyrdelse af disciplinærstraf over for  

 indsatte og om disciplinærsagers gennemførelse.
 Direktoratet for  

 Kriminalforsorgen har i tilslutning til disse cirkulærer udstedt en  

 vejledning  

 af 5. december 1995 om behandling af sager om disciplinærstraf m.v. i  

 Kriminalforsorgens  

 anstalter og arresthusene.
Procedurereglerne i  

 disciplinærstrafcirkulæret mv. skal anvendes i alle disciplinærsager uanset  

 om  

 sagen ender med en disciplinærstraf eller en anden foranstaltning (eller en  

 'frifindelse'), jf. også pkt. 11 i direktoratets vejledning.
Reglerne finder  

 også anvendelse ved konfiskation og erstatning, jf. vejledningens pkt. 12.
 Bestemmelserne i §§ 6-10 i  

 disciplinærstrafcirkulæret vedrørende varetægtsarrestanter er indholdsmæssigt  

 identisk med bestemmelserne i §§ 7-11 i disciplinærstrafcirkulæret vedrørende  

 indsatte.
 §§ 7 og 8 i cirkulæret  

 vedrørende varetægtsarrestanter har følgende indhold:
'§ 7. Disciplinærsager om  

 ikendelse af bøder kan gennemføres uden varetægtsarrestantens  

 tilstedeværelse,  

 dersom overtrædelsen umiddelbart har kunnet konstateres, eller sagens  

 omstændigheder  

 i øvrigt må anses for fuldt klarlagt.
I så fald skal varetægtsarrestanten  

 skriftligt underrettes om, hvilken afgørelse der agtes truffet og om adgangen  

 til at udtale sig i sagen.
Stk. 2. Gennemførelse af  

 sagen uden varetægtsarrestantens tilstedeværelse forudsætter, at han ikke  

 ønsker at udtale sig i sagen.
Hvis han ønsker at få lejlighed hertil,  

 gennemføres  

 disciplinærsagen efter reglerne i § 8.
Stk. 3. Om disciplinærsagens  

 gennemførelse gøres et notat i en særlig protokol.
Notatet skal indeholde en  

 gengivelse af det indberettede, oplysning om, hvilke bestemmelser der er  

 overtrådt og oplysning om afgørelsen.
I notatet skal det anføres, at  

 varetægtsarrestanten er underrettet om adgangen til at udtale sig.' '  

  

 § 8.  

  

 I disciplinærsager i øvrigt gøres varetægtsarrestanten bekendt  

 med, hvad der er indberettet, og orienteres i hovedtræk om, hvad der måtte  

 være fremkommet under eventuelle afhøringer i sagen.
 Stk. 2. Afgørelsen træffes  

 under varetægtsarrestantens tilstedeværelse, efter at han har haft lejlighed  

 til at udtale sig.
 Stk. 3. Alle afhøringer skal  

 overværes af en af institutionens funktionærer.
Stk. 4. Om disciplinærsagens  

 gennemførelse gøres notat i en særlig protokol.
Notatet skal indeholde en  

 gengivelse af det indberettede og de afgivne forklaringer, der skal  

 protokolleres,  

 medens vedkommende er til stede.
Protokollatet søges affattet således, at det  

 kan godkendes af den pågældende.
Notatet skal endvidere indeholde oplysning  

 om,  

 hvilke bestemmelser der anses overtrådt, på hvilket grundlag dette anses for  

 bevist og oplysning om afgørelsen.' Vejledningens pkt. 9 og 10  

 har følgende indhold:
 '9. Notatpligt.
Kravene til indholdet af det  

 notat, der skal udfærdiges om disciplinærsagens gennemførelse, er angivet i  

 disciplinærcirkulærets  

 § 8, stk. 3, og § 9, stk. 4 (§ 7, stk. 3, og § 8, stk. 4). Notatet skal  

 indeholde en begrundelse, der opfylder kravene i forvaltningslovens § 24.  

 Herudover gælder en pligt til at notere andre faktiske oplysninger, der har  

 betydning for sagens behandling, jf. offentlighedslovens § 6. Formålet med  

 disse regler er at sikre muligheden for at efterprøve afgørelsens  

 indholdsmæssige  

 holdbarhed og de formelle reglers overholdelse.
Det er derfor vigtigt, at  

 notatet indeholder oplysninger om:
 ·  

  

 	  

 De faktiske omstændigheder, der er tillagt  

 betydning for afgørelsen, herunder en gengivelse af det indberettede og de  

 afgivne forklaringer.
 ·  

  

 	  

 Hvad der er anset for bevist og ikke bevist.
 ·  

  

 	  

 Hvad der i forbindelse med denne  

 bevisbedømmelse er lagt vægt på.
·  

  

 	  

 Hvilke bestemmelser, der anses for overtrådt -  

 med angivelse af loven, bekendtgørelsen eller cirkulæret, samt ved præcis  

 angivelse  

 af §, stk., litra eller nr. etc.
I sager vedrørende indtagelse af  

 euforiserende  

 stoffer vil en henvisning til lov om euforiserende stoffer uden henvisning  

 til  

 bilaget til bekendtgørelse om euforiserende stoffer være tilstrækkelig, idet  

 det ikke i alle tilfælde er muligt at fastslå arten af indtagne stoffer.
 ·  

  

 	  

 Præcis angivelse af hjemlen for den reaktion  

 (straf), som disciplinærsagen resulterer i (lov, bekendtgørelse, cirkulære,  

 §,  

 stk., litra eller nr. etc.).
 ·  

  

 	  

 Baggrunden for en eventuel fravigelse af  

 sædvanlig praksis med hensyn til strafudmåling.
 ·  

  

 	  

 Hvad der er vejledt om, jf. pkt. 4.
·  

  

 	  

 Eventuelle yderligere oplysninger af væsentlig  

 betydning for sagens behandling og afgørelse.
Det kan f.eks. være oplysning  

 om,  

 at forhør er afholdt på et andet sprog end dansk, og hvem, der i givet fald  

 har  

 fungeret som tolk, varigheden af en eventuel forudgående  

 forhørscelleanbringelse  

 etc.' '10. Protokol.
Kravet om en 'særlig  

 protokol', jf. fuldbyrdelsesbekendtgørelsens § 35, stk. 2, og  

 disciplinærcirkulærets § 8, stk. 3, og § 9, stk. 4, (§ 37, stk. 2, og § 7,  

 stk.  

 3, og § 8, stk. 4) kan opfyldes ved anvendelse af ringbind under forudsætning  

 af, at der sker fortløbende paginering.
Hvis en side ikke udfyldes helt, bør  

 det markeres med en lodret streg fra sidste sætning og siden ud.
 Notater i protokollen skal  

 skrives på maskine eller med læsbar håndskrift.
 Dato for indberetning og  

 øvrige dokumenter, der fremlægges til protollen, skal tydeligt fremgå af  

 protokollen.
Det skal fremgå af  

 protokollen, om den indsatte har godkendt gengivelsen af sin forklaring.
Hvis  

 den indsatte ikke kan eller vil godkende gengivelsen af sin forklaring og  

 angiver en grund hertil, bør den også fremgå af protokollen.
Endvidere skal det med  

 angivelse af titel og navn fremgå, hvem der har udarbejdet indberetningen, og  

 hvem der har fungeret som vidne under forhør.
Protokollen skal underskrives  

 af  

 forhørslederen.
Indholdet af protokollen  

 søges affattet således, at det kan godkendes af vidnet.
Vidnets godkendelse  

 bør  

 fremgå af protokollen eventuelt ved dennes underskrift.' Sagen vedrørende  

 sanktionsforlægget er afgjort efter cirkulærets § 7 idet den indsatte ved sin  

 underskrift på forlægget modtog en bøde på 30 kr. uden at udtale sig.
Det er  

 i  

 sanktionsforlægget anført at den indsatte med sin underskrift på forlægget  

 afstår fra at blive afhørt.
 Jeg mener det udtrykkeligt  

 bør angives i det fortrykte sanktionsforlæg at den indsatte har ret til at  

 udtale sig (cirkulærets § 7, stk. 1).
Sanktionsforlægget indeholder  

 endvidere oplysning om hvilken bestemmelse der er overtrådt, og om  

 sanktionens  

 art og størrelse.
Sanktionsforlægget indeholder ikke oplysning om hvem der  

 har  

 indberettet, eller hvornår forseelsen er begået.
Forlægget er derimod  

 vedhæftet  

 indberetningen.
 For så vidt angår forhøret  

 afholdt den 6. oktober 1997, er den fortrykte blankets felt 'Resume af  

 rapporten lyder:' ikke udfyldt (cirkulærets § 8, stk. 4), og datoen for  

 indberetningen  

 er ikke anført (vejledningens pkt. 10). Protokollen er imidlertid vedhæftet  

 indberetningen.
Jeg har i min rapport  

 vedrørende min inspektion af Arresthuset i Vordingborg bedt Direktoratet for  

 Kriminalforsorgen om at udtale sig om om nogle af kravene i vejledningens  

 pkt. 10 til indholdet af protokollen kan opfyldes ved at indberetningen er  

 vedhæftet protokollen.
Jeg vil på baggrund af direktoratets svar vurdere om  

 der er grundlag for foretage videre over for Arresthuset i Ringkøbing  

 vedrørende denne fremgangsmåde.
 Det er i tre af tilfældene  

 (forhørene den 22. maj 1997 og de to forhør den 3. juli 1997) ikke angivet i  

 forhørsrapporten (protokollen) hvem der har foretaget indberetningen, og i  

 ingen af tilfældene var indberetningen vedhæftet protokollen.
 Titel og navn på  

 indberetteren burde have været anført.
 Det fremgår ikke udtrykkeligt  

 af forhørsrapporterne i de to af forhørssagerne (forhørene den 22. maj 1997  

 og  

 det ene forhør den 3. juli 1997) at den indsatte er 'gjort bekendt med, hvad  

 der er indberettet', jf. cirkulærets § 8, stk. 1, men jeg lægger til grund at  

 der er sket fornøden partshøring i overensstemmelse med § 8, stk. 1 og 2, og  

 forvaltningslovens § 19.
 Ved forhøret den 22. maj 1997  

 (der resulterede i en advarsel) fremgår det ikke af protokollen at den  

 indsatte er blevet vejledt om nogen af sine rettigheder, og ved forhøret den  

 6.  

 oktober 1997 fremgår det ikke at den indsatte er blevet vejledt om retten til  

 at få en afskrift af protokollen.
 Det er beklageligt at der  

 ikke er forholdt i overensstemmelse med vejledningens pkt. 9 i disse to  

 tilfælde.
 Ved forhørene den 22. maj  

 1997 og de to forhør den 3. juli 1997 fremgår det i ingen af tilfældene klart  

 hvilke bestemmelser der anses for overtrådt, eller hvilken bestemmelse der  

 hjemler sanktionen (vejledningens pkt. 9).
 Det er beklageligt at der  

 ikke er forholdt i overensstemmelse med vejledningen på disse områder.
Ingen af afhøringsrapporterne  

 er underskrevet af det vidne der har overværet forhøret, og det fremgår ikke  

 af rapporten at vidnet har godkendt indholdet af protokollen.
Det fremgår  

 heller ikke i nogen af tilfældene at den indsatte har godkendt gengivelsen af  

 sin forklaring.
 Det er beklageligt at der  

 ikke er forholdt i overensstemmelse med vejledningens pkt. 10 vedrørende  

 disse  

 to forhold.
 Kun én af protokollerne  

 (forhøret den 22. maj 1997) er ved angivelse af initialer underskrevet af  

 forhørslederen (vejledningens pkt. 10). I to tilfælde fremgår det ikke på  

 nogen  

 måde hvem der har forestået forhøret.
 Det er beklageligt at  

 forhørslederens titel og navn ikke er angivet med letlæselig skrift, og at  

 forhørslederen ikke har underskrevet protokollen.
 Ved forhørene den 22. maj  

 1997 og de to forhør den 3. juli 1997 er notatets afslutning i protokollen  

 ikke  

 markeret med en lodret streg (vejledningens pkt. 10).
 Dette er beklageligt.
I to af tilfældene skete der  

 som nævnt destruktion af genstande.
I det ene tilfælde af en sprøjte og i det  

 andet tilfælde af en pibe.
 Som hjemmel for destruktion  

 af sprøjten og af den fundne pibe er anført straffelovens § 47, stk. 3. I det  

 ene tilfælde dog kun straffelovens § 47, uden angivelse af stk., i et  

 fortrykt  

 skema.
De pågældende var imidlertid  

 varetægtsarrestanter.
Over for varetægtsarrestanter findes hjemlen for  

 konfiskation  

 i retsplejelovens § 931, stk. 5, jf.
Justitsministeriets bek. nr. 850 af 27.  

 oktober 1993 om udenretlig vedtagelse af konfiskation.
Herefter kan der ske  

 konfiskation af nærmere angivne genstande, herunder euforiserende stoffer og  

 genstande der benyttes eller er bestemt til at benyttes ved indtagelse af  

 sådanne stoffer (jf. nr. 3), hvis den pågældende administrativt vedtager det.  

 Hvis den pågældende ikke vil vedtage konfiskation, må genstandene overdrages  

 til politiet med henblik på eventuel beslaglæggelse, jf.  

 disciplinærstrafvejledningens pkt. 12.
Det er beklageligt at  

 arresthuset har anvendt straffelovens § 47, stk. 3, i de pågældende tilfælde,  

 idet jeg må gå ud fra at de pågældende herved ikke er blevet gjort bekendt  

 med  

 at konfiskationen forudsatte deres samtykke.
Jeg går imidlertid ud fra at i  

 tilfældet med den fundne sprøjte ville den pågældende under de givne  

 omstændigheder  

 have samtykket i konfiskationen af sprøjten.
Som nævnt indledningsvis er  

 min gennemgang koncentreret om overholdelsen af de formelle regler og  

 reglerne  

 om notatpligt.
Jeg beskæftiger mig derfor som udgangspunkt ikke med spørgsmål  

 vedrørende berettigelsen af en idømt straf.
Jeg har imidlertid bemærket  

 at der ved episoden med hashrygningen den 28. juni 1997 er anført at den  

 pågældende indsatte røg hash sammen med en anden indsat.
Jeg har imidlertid  

 ikke modtaget nogen disciplinærsag vedrørende dette forhold for den anden  

 indsatte.
 Jeg anmoder arresthuset om at  

 oplyse årsagen til at der tilsyneladende ikke blev indledt en disciplinærsag  

 mod den anden indsatte for hashrygningen den 28. juni 1997.
b.
Visitation Jeg har som nævnt modtaget en  

 rapport vedrørende visitation af en indsats opholdsrum.
Regler om visitation af de  

 indsatte og deres opholdsrum findes i Direktoratet for Kriminalforsorgens  

 cirkulære af 15. december 1980 med senere ændring.
Betingelserne for at  

 visitere en indsats opholdsrum er angivet i § 4. Cirkulæret er udstedt med  

 hjemmel i fuldbyrdelsesbekendtgørelsen, men gælder også for  

 varetægtsarrestanter,  

 jf. § 40 i varetægtsbekendtgørelsen.
Ved rutinemæssig visitation  

 af en indsats celle er der en regel om at den indsatte hvis vedkommende  

 anmoder  

 derom, skal gøres bekendt med grunden til at der har været foretaget  

 visitation  

 (§ 4, stk. 4). For at indsatte der har været fraværende mens deres celle er  

 blevet visiteret, har mulighed for at gøre denne ret gældende, må de gøres  

 bekendt med at der har fundet visitation sted.
Ombudsmanden har derfor i  

 forbindelse med inspektion af Statsfængslet i Ringe udtalt at der i denne  

 bestemmelse må ligge et krav om at de indsatte altid orienteres når deres  

 celle  

 har været visiteret (mens de har været fraværende fra cellerne), jf.  

 Folketingets  

 Ombudsmands beretning for året 1995, s. 597.
Jeg er opmærksom på at de  

 indsatte i Arresthuset i Ringkøbing - i modsætning til de indsatte i  

 fængslerne  

 - opholder sig på cellerne meget af tiden.
Jeg går derfor også ud fra at der  

 ikke så ofte i arresthuset sker cellevisitation uden at den indsatte på  

 forhånd er bekendt med at det sker.
I cirkulærets § 6, stk. 1, er  

 der regler om udarbejdelse af en fortegnelse og udlevering af kopi heraf til  

 den indsatte i de tilfælde hvor der tages genstande i bevaring i forbindelse  

 med en visitation.
Er der tale om den pågældendes egne effekter, skal  

 vedkommende tillige gøres bekendt med grunden hertil.
Efter bestemmelsens  

 stk.  

 2 kan effekter der tilhører institutionen, umiddelbart inddrages.
Efter stk.  

 3  

 bestemmer institutionens leder i hvilket omfang der skal ske skriftlig  

 indberetning  

 om gennemførelse af visitation.
 Der er ikke i øvrigt i cirkulæret  

 foreskrevet nogen notatpligt med hensyn til visitationer, men efter min  

 opfattelse må der udfærdiges notater så det er muligt at efterprøve om  

 reglerne  

 i cirkulæret har været overholdt.
I den ene rapport om  

 visitation som jeg har modtaget, er det anført at der var tale om  

 rutinemæssig  

 visitation.
Ved visitationen blev der fundet en hjemmelavet hashpibe med  

 indhold.
Piben med indhold blev 'inddraget'. Jeg har ikke modtaget nogen  

 rapporter  

 vedrørende en disciplinærsag i anledning af fundet af piben med indhold.
 Jeg anmoder arresthuset om at  

 oplyse om der inden for det seneste år kun har været foretaget 'rutinemæssig'  

 visitation af én celle, eller om det at jeg kun modtager én rapport, er  

 udtryk  

 for at der ikke udarbejdes rapporter hvis der ikke findes noget ved  

 visitationen.
 Jeg anmoder endvidere  

 arresthuset om at oplyse hvad årsagen er til at der tilsyneladende ikke er  

 gennemført en disciplinærsag over for den indsatte.
 Jeg anmoder endelig  

 arresthuset om at oplyse - hvis det er muligt - om den indsatte har modtaget  

 en  

 'fortegnelse' over den inddragne genstand (cirkulærets § 6, stk. 1).
c.
Anvendelse af håndjern Arresthuset har kun haft et  

 tilfælde af håndjernsanvendelse som fandt sted den 10. november 1996 over for  

 en varetægtsarrestant.
Håndjern blev anvendt under transport for at afværge  

 truende vold og hindre undvigelse.
Den indsatte havde været meget højtråbende  

 og havde smidt med forskellige genstande inde på sit opholdsrum hvorfor den  

 indsatte blev overført til Arrestafdelingen i Statsfængslet i Horsens.
Det er anført at der blev  

 anvendt magt i form af håndjern.
Det er anført at håndjernene blev anvendt  

 kl.  

 11.30. Jeg går ud fra at den indsatte på dette tidspunkt blev ilagt håndjern.
Anvendelse af håndjern er  

 reguleret i Direktoratet for Kriminalforsorgens cirkulære af 27. maj 1994 om  

 anvendelse af håndjern over for de indsatte.
Cirkulæret er udstedt efter  

 fuldbyrdelsesbekendtgørelsen, men finder også anvendelse over for  

 varetægtsarrestanter,  

 jf. § 40 i varetægtsbekendtgørelsen.
Der er ikke i  

 håndjernscirkulæret foreskrevet notatpligt med hensyn til begrundelsen for at  

 anvende håndjern.
Ombudsmanden har tidligere udtalt at der imidlertid efter  

 hans opfattelse skal foretages et udførligt notat herom fordi anvendelse af  

 håndjern skal være 'nødvendigt' (jf. i dette tilfælde håndjernscirkulærets §  

 1, stk. 1), og fordi der er tale om alvorlige indgreb som forudsætter en  

 konkret vurdering i det enkelte tilfælde af behovet herfor.
Jeg henviser til  

 Folketingets Ombudsmands beretninger for 1990, s. 138, for 1994, s. 488, for  

 1995, s. 601, og for 1996, s. 383-84, om inspektioner af henholdsvis  

 Statsfængslet i Horsens, Københavns Fængsler, Statsfængslet i Ringe og  

 Anstalten ved Herstedvester.
 I det foreliggende tilfælde  

 er håndjernsrapporten vedlagt et notat om hændelsesforløbet forud for  

 anvendelsen af håndjern der (i hvert fald indirekte) angiver hvorfor  

 anvendelsen er anset for nødvendig.
Da den indsatte blev ilagt  

 håndjern for bl.a. at afværge truende vold, går jeg ud fra at det var  

 nødvendigt at anvende magt (f.eks. i form af armsnoningsgreb eller lignende)  

 for at lægge den indsatte i håndjern.
Det er i så fald beklageligt at  

 håndjernsrapporten  

 alene angiver at der er anvendt magt i form af håndjern.
Det bør fremgå af notatet  

 både hvornår håndjernene er blevet sat på den indsatte, og hvornår de er  

 taget  

 af igen.
Det fremgår ikke af rapporten hvornår håndjernene blev taget af den  

 indsatte.
 Jeg går ud fra at dette skyldes  

 at den indsatte fik håndjernene af på et tidspunkt da vedkommende ikke  

 længere  

 var i arresthusets varetægt, og jeg foretager mig ikke noget vedrørende dette  

 forhold.
9. Opfølgning Jeg beder om at arresthuset  

 sender de udtalelser som jeg har bedt om, gennem Direktoratet for  

 Kriminalforsorgen som jeg ligeledes beder om en udtalelse.
