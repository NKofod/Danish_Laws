 I cirkulære om brug af beton af 6. januar 1987 er det fastsat, at beton i  

 statsligt og statsstøttet byggeri skal anvendes i overensstemmelse med Bygge-  

 og Boligstyrelsens basisbetonbeskrivelse.
Styrelsen skal hermed orientere om, at kravet om udførelse af  

 strukturanalyse, jfr basisbetonbeskrivelsens afsnit 4.3 og afsnit 5.2, er  

 suspenderet indtil videre.
Af vedlagte tillæg »Ændring af BBB's krav om  

 strukturanalyse« fremgår nærmere, hvilken begrundelse der er for  

 bortfaldet af dette krav samt hvilke mere detaillerede ændringer af  

 basisbetonbeskrivelsen, dette har givet anledning til.
 Suspenderingen af strukturanalysen gælder fra 1.5.1995, medens de øvrige  

 ændringer gælder fra 1.10.1995. Ændringerne har været annonceret i  

 fagpressen.
Med venlig hilsen Poul Thejls Nielsen Ændring af BBB's krav om strukturanalyse Dansk standard har modtaget en henvendelse om at ændre kravene vedr.  

 strukturanalyse i Basisbetonbekrivelsen Henvendelsen er behandlet i Planlægningsudvalget vedr.
Beton, PLU 8, der  

 har følgende sammensætning:
Civilingeniør Gert Heshe (formand) Civilingeniør Kuno Evald Ingeniør Freddie Larsen Civilingeniør Erik Saabye Hansen Civilingeniør Hans Jensen Møller Akademiingeniør Henrik Storm Nielsen Akademiingeniør Erik Jørgen Pedersen Civilingeniør Mette Elbæk Andersen (sekretær) Samt i Arbejdsudvalget vedr.
ENV 206 og Basisbetonbeskrivelsen, S 411/A  

 20, med følgende sammensætning:
Civilingeniør, lic.techn.
Carl de Fontenay (formand) Civilingeniør Jens-Christian Bernhardt Ingeniør Peter Birchløv Civilingeniør Christian F.
Justesen Civilingeniør Christian Munch-Petersen Ingeniør Freddie Larsen Akademiingeniør Thorkild H.
Rasmussen Akademiingeniør Anette Berrig (sekretær) S 411/A 20 har udarbejdet ændringsforslaget, samt behandlet den indkomne  

 kritik.
PLU 8 har på møde den 02.02.1995 behandlet det reviderede  

 ændringsforslag og besluttet af suspendere strukturanalyse i henhold til TI-B  

 5 fra 01.05.1995. De øvrige ændringer herunder kravet om dokumenteret  

 kvalitetsstyring skal være iværksat hos den enkelte producent senest  

 01.10.1995.
Indledning DTI*Betoncentret har gennemført et udredningsprojekt for  

 Betonelementforeningen og Dansk Fabriksbetonforening med det formål at  

 afklare og dokumentere, hvorledes BBB's krav vedr. strukturanalyse er blevet  

 brugt (fase 1), og om nødvendigt at opstille alternative  

 inspektioner/prøvninger som hel eller delvis erstatning for strukturanalysen  

 (fase 2).
Projektets fase 1 har vist, at producenterne for standardbetonens  

 vedkommende opfylder kravene til godkendelse som standardbeton.
For  

 vedligeholdelse som standardbeton opfyldes kravene til hyppighed af  

 kontrolprøvningen, men ikke til antal af prøver.
BBB's regler for forprøvning  

 af beton med og uden kontrolordning er uklare, hvilket medfører, at  

 producenterne får foretaget strukturanalyse med noget varierende hyppighed og  

 antal.
 Desuden har fase 1 vist, at de evt. defekter, som strukturanalysen måtte  

 afsløre, kun i få tilfælde anvendes aktivt til styring og korrigering af  

 blandeprocessen.
 Projektets fase 2 samt behandlingen af den indkomne kritik har  

 tydeliggjort, at såvel strukturanalysens anvendelighed som styringsværktøj,  

 som selve metodens repeter- og reproducerbarhed er tvivlsom.
 En rapport fra Dansk Betoninstitut A/S med titlen »Vurdering af  

 strukturanalyse som godkendelseskriterium« underbygger dette.
 I udbudsmaterialet fra Øresundskonsortiet A/S er det valgt at udelade krav  

 til strukturanalyse til vurdering af delmaterialer og betonsammensætning.
 S 411/A 20 har på denne baggrund besluttet at suspendere strukturanalysen  

 i BBB, indtil forholdene omkring metodens repeter- og reproducerbarhed er  

 afklaret, og relationerne mellem mikrodefekter og betonens holdbarhed er  

 fastlagt, således at kravgrænser kan fastlægges på et veldokumenteret  

 grundlag.
De holdbarhedsegenskaber, som hidtil er søgt sikret ved hjælp af  

 strukturanalysen, vil fremover blive sikret gennem supplerende krav, herunder  

 krav om kvalitetsstyring.
Baggrunden herfor fremgår af redegørelsen for  

 nærværende ændring i BBB.
 Ændringerne vedrører følgende afsnit i BBB: 4.3 Krav til  

 produktionsegenskaber, 4.4 Kontrol, 5.1 Dosering af delmaterialer, 5.2  

 Blanding og bilag 1, detailkrav til holdbar beton.
Ændringer i Basisbetonbeskrivelsen I afsnit 4.3 Krav til produktionsegenskaber ændres skema 6 med noter, og  

 afsnittet er med ændringerne som følger:
4.3 Krav til produktionsegenskaber Skema 6 krav til produktionsegenskaber I afsnit 4.4 Kontrol, prøvningsmetoder erstattes tekst om strukturanalyse  

 med tekst om vægtforskel, som følger:
 Vægtforskel:
 Vægtforskel mellem top og bund bestemmes på en udstøbt 150/300 mm cylinder  

 efter DS 423.35. Cylinderen må ikke lægges ned efter udstøbning.
 I afsnit 4.4 Kontrol, prøvningsmetoder ændres tekst om luftporeanalyse,  

 som følger:
 Luftporeanalyse:
 En luftporeanalyse udføres i henhold til TI-B 4, og omfatter tre analyser  

 på tre udborede kerner, idet der fra hver kerne fremstilles en overflade til  

 prøvningen på mindst 10.000 mm2.
 I afsnit 4.4, Kontrol tilføjes nederst på side 27:
Kvalitetsstyringssystem Entreprenøren/betonproducenten skal have et dokumenteret  

 kvalitetsstyringssystem, der som minimum sikrer:
- at der foretages modtageinspektion af alle delmaterialer, - at delmaterialerne opbevares korrekt, - at delmaterialerne ikke sammenblandes under opbevaring, - at den rigtige recept anvendes, - at de rigtige delmaterialer anvendes, - at blandetiden er tilstrækkelig, - at de enkelte betonblandinger ikke forurenes med tilslagsmaterialer fra  

 tidligere blandinger i lavere miljøklasser, - at der for hver blandesats foreligger dokumentation for de doserede  

 mængder.
 I afsnit 4.4 Kontrol, skema 7 Oversigt over kontrolomfang ændres som  

 følger:
Skema 7 Oversigt over kontrolomfang 1. Prøvestøbninger kan helt eller delvist udelades,  

 såfremt dokumenteret forhåndsviden med en alder på højst 12 mdr. foreligger.
2. Der skal dog fra hvert kontrolafsnit udtages mindst  

 3 prøver.
For hver produktionsdag kræves ikke udtaget flere prøver end det  

 anførte antal for en produktion på 100 m3.
 3. Der skal dog mindst udføres 1 prøve hvert kvartal.
 4. Kontrolprøvning af chloridindhold kan undlades,  

 såfremt indholdet ved forundersøgelsen var mindre end 75% af grænseværdien.
 5. Den friske betons temperatur kontrolleres i samme  

 omfang som konsistensen, såfremt der i projektmaterialet er stillet krav til  

 temperaturforholdene under hærdningen, ved vinterstøbning eller hvis der  

 anvendes varmehærdning med temperaturer over 30 grader C for den friske  

 beton.
6. Tilslagsmaterialernes sammensatte kornkurve  

 kontrolleres, når der startes på et nyt kontrolafsnit for et af  

 tilslagsmaterialerne.
Kravet skal opfyldes ved hver bestemmelse.
7. For ikke standardbetoner i miljøklasse M og A skal  

 der altid foreligge prøvning af vægtforskel og luftporeanalyse.
Andre  

 produktionsegenskaber skal dokumenteres i det omfang, de er relevante for den  

 videre anvendelse af betonen.
 8. for standardbetoner i miljøklasse M og A skal  

 produktionsegenskaber altid dokumenteres, dog skal prøvning af  

 konsistensændring, luftindholdsændring og pumpebarhed kun dokumenteres i det  

 omfang, de er relevante for den videre anvendelse af betonen.
 Afsnit 5.1 Dosering af delmaterialer, Kontrol, ændres til:
 Dokumentation af doserede mængder skal for hver blanding foreligge i form  

 af en blanderapport (evt. nedskrevet manuelt).
Doseringsanlæg hos leverandører tilsluttet en anerkendt kontrolordning  

 eller en akkrediteret produktcertificeringsordning anses for fyldestgørende  

 kontrolleret.
På andre anlæg kontrolleres mindst 1 gang pr. måned for hvert  

 doseringsudstyr, at kravene er overholdt.
 Afsnit 5.2 Blanding ændres til:
 Blandetiden efter sidste doseringstidspunkt (sidste delmateriale er  

 færdigdoseret) skal mindst være 90 sekunder for fritfaldsblandere, og mindst  

 60 sekunder for tvangsblandere.
 Afsnit 5.2 Blanding, Kontrol, ændres til:
Kontrol Blandetiden efter sidste doseringstidspunkt skal fremgå af  

 betonblanketten.
 Bilag 1, Detailkrav til holdbar beton, udgår.
Redegørelse 4. Betonens sammensætning BBB har indtil nu krævet, at der udføres strukturanalyse ved forprøvning  

 af beton til moderat og aggressiv miljøklasse samt ved standardbetoners  

 løbende prøvning.
Der er i den mellemliggende periode rejst en stigende  

 kritik fra producenterne af det rimelige i BBB's krav.
Argumenterne har  

 været, dels at der ikke findes en dokumenteret sammenhæng mellem  

 strukturdefekter konstateret ved strukturanalyser og betonens holdbarhed,  

 dels at resultatet af strukturanalysen ikke kan anvendes som styringsværktøj  

 i produktionen.
Det har desuden vist sig at metodens repeter- og  

 reproducerbarhed ikke er tilfredsstillende, og en »opstramning« af  

 metoden anses for nødvendig.
 Disse forhold, har medført, at BBB's krav om udførelse af strukturanalyse  

 i henhold til TI-B 5 suspenderes.
 En revision af prøvningsmetoden og en afklaring af betydningen af  

 mikrodefekterne bør ske, før krav om strukturanalyse kan genindføres i BBB.
 S 411/A 20 har endvidere vurderet, at densiteten af mikrosilicaklumper i  

 relation til den i DSF 20.496(*) omtalte metode(**) til undersøgelse af  

 fordeling af mikrosilica skal fastlægges, inden metoden indføres i BBB.
 Der er til disse opgaver nedsat et ad-hoc arbejdsudvalg under S 411/A 20  

 med følgende kommissorium:
 - Arbejdsudvalget skal udarbejde en prøvningsmetode til erstatning for den  

 suspenderede TI-B 5. Denne nye prøvningsmetode skal indgå som en metode i DS  

 423-serien.
 - Prøvningsmetoden skal fremstå i en repeter- og reproducerbar form med  

 tilhørende dokumentation for revnekarakteristika og holdbarhed, der kan  

 relateres til talsatte krav.
 - Arbejdsudvalget skal udarbejde en prøvningsmetode til karakterisering af  

 kitmassens homogenitet, med henblik på fastlæggelse af nødvendig blandetid.  

 Prøvningsmetoden skal indgå som en metode i DS 423-serien.
 Arbejdsudvalget skal med tilhørende dokumentation fastlægge densiteten for  

 mikrosilicaklumper.
 - Arbejdsudvalgets forslag skal om muligt være færdigt samtidig med  

 færdiggørelsen af den resterende revision af BBB (august 1995), således at  

 forslagene kan udsendes til offentlig kritik samtidigt.
Strukturanalysens formål var bl.a. at sikre, at betonen var homogen på  

 makroskopisk og mikroskopisk niveau, og at den kunne udstøbes uden risiko for  

 separation og bleeding.
Endelig har analysen angiveligt skulle tjene som  

 dokumentation for betonens overensstemmelse med recepten.
 En effektiv kvalitetsstyring suppleret med mere målrettede afprøvninger  

 vil i større grad sikre dette mål.
 Der stilles i nærværende ændring af BBB derfor krav om følgende:
 - dokumenteret kvalitetsstyring af modtagelse, opbevaring og øvrig  

 håndtering af delmaterialer, herunder dokumentation af korrekt dosering af  

 delmaterialer ved udskrift af blanderapport for hver blandesats.
 - dokumentation af homogeniteten og stabiliteten af den udstøbte beton ved  

 måling af vægtforskelle mellem top og bund af udstøbte Ø150/300 mm  

 betoncylindre.
Litteratur 1  Fase 1 + 2 rapport, Strukturanalyseprojekt, DTI, 1993.
2  Vurdering af strukturanalyse som godkendelseskriterium, Dansk  

 Betoninstitut A/S, 1994 Afsnit 4.3 skema 6, note 2 Der indføres krav om bestemmelse af vægtforskel mellem top og bund af en  

 udstøbt betoncylinder.
Dette krav indføres som delvis (jf. overnfor)  

 erstatning for det tidligere krav om makroanalyse (en del af  

 strukturanalysen), for at give en sikring af, at der ikke forekommer  

 separation mellem sten, luft og pasta i beton.
Afsnit 4.4 Kontrol, prøvningsmetoder, luftporeanalyse Da denne revision kun omhandler strukturanalyse og er baseret på et  

 projekt, som alene har omfattet strukturanalyse kan prøveantallet for  

 luftporeanalysen ikke reduceres på denne baggrund.
Derfor fastholdes kravet  

 om tre analyser.
Afsnit 4.4 Kontrol, prøvningsmetoder, vægtforskel Kravgrænsen er fastat på baggrund af forsøg udført på 150/300 mm cylindre.  

 Forsøgene er udført hos flere fabriksbetonproducenter.
Til sammenligning af  

 den nye prøvningsmetode DS 423.35 med det tidliger krav om bedømmelse af  

 stenfordeling med makroanalyse er der udstøbt to cylindre fra tre forskellige  

 betonblandinger.
For hver blanding er en cylinder udstøbt ved normal  

 vibrering og en ved meget kraftig vibrering.
Efter bestemmelse af vægtforskel  

 er der udført en makroanalyse på de flækkede cylindre.
Af nedenstående skema  

 fremgår resultatet af de to metoder.
Af resultaterne fremgår, at en  

 kravgrænse på 100 gram i vægtforskel mellem top og bund af en 150/300 mm  

 betoncylinder svarer til ensartet stenfordeling ved makroanalysen.
 Registrering af vægtforskelle mellem betoncylindres top og bund og  

 stenfordeling ved makroanalyse.
Afsnit 4.4 Kontrol, Skema 7, Note 1 Kravet om at dokumenteret forhåndsviden højst må være 12 mdr. gammel var i  

 ændringsforslaget betinget af, at producenten havde et dokumenteret  

 kvalitetsstyringssystem for betonfremstillingen.
Da et dokumenteret  

 kvalitetsstyringssystem i nærværende ændring af BBB er obligatorisk inden for  

 5 mdr. fra dato, er kravet generelt ændret til 12 mdr.
Konklusion Den samlede konsklusion på ændringerne af kravene i BBB er derfor, at:
 - Strukturanalyse i henhold til TI-B 5 suspenderes i BBB, indtil  

 forholdene omkring metodens repeter- og reproducerbarhed er afklaret, samt  

 der kan fastlægges kravgrænser på grundlag af en dokumenteret sammenhæng  

 mellem betonens mikrodefekter og dens holdbarhed.
 - Der nedsættes et ad-hoc arbejdsudvalg under S 411/A 20, som skal  

 udarbejde prøvningsmetoder til erstatning for TI-B 5, samt dokumentere  

 densiteten af mikrosilicaklumper.
 - Der er indført krav om dokumenteret kvalitetsstyring i forbindelse med  

 modtagning, opbvevaring og håndtering af delmaterialer, herunder at der  

 foreligger blanderapport.
 - Indførelse af krav om dokumentation af mængden af mikrosilicaklumper  

 afventer fastlæggelsen af mikrosilicaklumpernes densitet.
 - Der er indført krav til vægtforskel mellem top og bund af udstøbte  

 cylindre (DS 423.35) for at kontrollere, om der forekommer seperation i  

 betonen.
 - Kravet til prøvningsomfanget for luftporeanalyser er uændret.
