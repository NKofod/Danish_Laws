Nr LSF 274 Forslag til Lov om ændring af lov om arbejdsformidling og  

 arbejdsløshedsforsikring m.v. (Arbejdskravet, dagpengeperioden m.v.) Fremsat af arbejdsministeren (Jytte Andersen) den 21. april 1993 Vedtaget ved tredjebehandling den 25. juni 1993 Lov nr. 436 af 30/06/1993 § 1 I lov om arbejdsformidling og arbejdsløshedsforsikring m.v., jf.  

 lovbekendtgørelse nr. 752 af 1. september 1992, som ændret senest ved lov nr.  

 178 af 14. april 1993, foretages følgende ændringer:
 1 . Lovens titel affattes således:
 »Lov om arbejdsløshedsforsikring m.v.«.
 2.  §§ 1-23 og § 24 ophæves.
 3. I § 23 a, stk. 3, § 23 e, § 34, stk. 1, § 38, stk. 1, nr. 2,  

 § 41, stk. 6 og 8, § 51, stk. 4, 3. og 4. pkt., § 57, stk. 3, § 58,  

 stk. 1, § 59, stk. 4, § 62, stk. 2, § 67, stk. 3, § 73, stk. 4, § 75 c, stk.  

 1, 2. pkt., § 75 f, stk. 1, 2. pkt., § 75 g, stk. 1, § 75 h, stk. 5, § 76,  

 stk. 7, § 78, stk. 6, § 90, § 91, stk. 3, § 94 og § 98, stk. 2, 4.  

 pkt., ændres »landsarbejdsnævnet« til:  

 »Landsarbejdsrådet«.
 4. I § 41, stk. 1, nr. 3, litra g, indsættes efter  

 »regeringen«: », eller«, og efter litra g indsættes som  

 nyt litra:
»h) har gennemført en erhvervsgrunduddannelse efter lov om  

 erhvervsgrunduddannelse, når begæring om optagelse fremsættes inden 2 uger  

 efter uddannelsens afslutning.« 5. I § 41 indsættes efter stk. 4 som nyt stykke:
» Stk. 5. Beskæftigelse, hvortil der ydes offentligt tilskud  

 til lønnen, og beskæftigelse ved selvstændig virksomhed, hvortil der ydes  

 offentligt tilskud til etablering og drift, medregnes ikke til  

 beskæftigelseskravet i stk. 1, nr. 3.« Stk. 5 og 6 bliver herefter stk. 6 og 7.
 6. § 41, stk. 7, ophæves.
 7. I § 41, stk. 8, ændres »stk. 1 og 2« til:  

 »stk. 1, 2 og 5«.
 8. I § 45, § 57, stk. 6, § 60, stk. 2, 1. pkt., § 62 a, stk. 5,  

 § 63, stk. 5, § 65, stk. 6, § 68, stk. 4, § 75 b, stk. 8, § 75 c, stk. 5, §  

 75 m, stk. 1, 2. pkt., § 75 n, stk. 1 og 2, § 84, stk. 7, § 87, stk.  

 4, 2. pkt., § 90 a, stk. 2, § 91, stk. 8, § 92, § 95 og § 100, stk.  

 9, ændres »Landsarbejdsnævnet« til:  

 »Landsarbejdsrådet«.
 9. I § 51, stk. 2, § 75 d, stk. 7, og § 75 e, stk.  

 6, ændres »80 pct.« til: »82 pct.«.
 10. § 53 affattes således:
 » § 53. Ret til dagpenge opnås efter 1 års medlemskab af en  

 anerkendt arbejdsløshedskasse.
Stk. 2. Retten til dagpenge er betinget af, a) at et fuldtidsforsikret medlem har haft beskæftigelse som lønmodtager i  

 en tid, som sammenlagt svarer til beskæftigelse i fagets fulde, sædvanlige  

 arbejdstid i mindst 26 uger inden for de sidste 3 år, eller i en tilsvarende  

 periode har udøvet selvstændig erhvervsvirksomhed i væsentligt omfang, b) at et deltidsforsikret medlem, jf. kapitel 11, har haft beskæftigelse  

 som lønmodtager i en tid, som sammenlagt svarer til beskæftigelse i fagets  

 fulde, sædvanlige arbejdstid i mindst 17 uger inden for de sidste 3 år.
 Stk. 3. Kun arbejde i medlemsperioder medregnes ved opgørelse af  

 arbejdskravet i stk. 2 og 5. Beskæftigelse, hvortil der ydes offentligt  

 tilskud til lønnen, og beskæftigelse ved selvstændig virksomhed, hvortil der  

 ydes offentligt tilskud til etablering og drift, medregnes ikke.
 Stk. 4. Retten til dagpenge ophører ved udgangen af den måned,  

 hvori medlemmet fylder 67 år.
Stk. 5. For et medlem, hvis ret til dagpenge er bortfaldet som  

 følge af, at perioderne efter § 55, stk. 1 og stk. 2, er udløbet, er  

 generhvervelsen af retten til dagpenge betinget af, a) at et fuldtidsforsikret medlem har haft arbejde som lønmodtager i en  

 tid, som sammenlagt svarer til arbejde i fagets fulde, sædvanlige arbejdstid  

 i mindst 26 uger inden for de sidste 18 måneder, eller i en tilsvarende  

 periode har udøvet selvstændig erhvervsvirksomhed i væsentligt omfang, b) at et deltidsforsikret medlem, jf. kapitel 11, har haft arbejde som  

 lønmodtager i en tid, som sammenlagt svarer til arbejde i fagets fulde,  

 sædvanlige arbejdstid i mindst 17 uger inden for de sidste 18 måneder.
Stk. 6. Direktøren for Arbejdsløshedsforsikringen kan efter  

 forhandling med Landsarbejdsrådet fastsætte nærmere regler om anvendelsen af  

 stk. 2, 3 og 5, herunder regler om, at timer, for hvilke der er udbetalt løn,  

 kan indgå i beregningen af beskæftigelseskravet.« 11. I § 54 indsættes efter 1. pkt. som nyt punktum:
»Tilsvarende gælder for den, som har gennemført en  

 erhvervsgrunduddannelse af den i § 41, stk. 1, nr. 3, litra h, nævnte  

 art.« 12. § 55 affattes således:
» § 55. Et medlem, der har ret til dagpenge, jf. § 53, kan  

 modtage dagpenge efter § 51, jf. § 47 og § 70, i en periode på sammenlagt 48  

 måneder inden for 60 måneder.
Der erhverves ret til påbegyndelse af en ny  

 periode, hvis medlemmet dokumenterer på ny at have haft beskæftigelse i det  

 omfang, der er nævnt i § 53, stk. 2.
 Stk. 2. Efter udløbet af perioden i stk. 1 har medlemmet i en  

 periode på sammenlagt 36 måneder inden for 48 måneder ret til at modtage et  

 beløb, der sammenlagt med medlemmets indtægt ved tilbudt beskæftigelse eller  

 anden aktivitet efter § 33 eller § 34 i lov om en aktiv arbejdsmarkedspolitik  

 svarer til højeste dagpenge, jf. § 47 og § 70. I perioder, hvor medlemmet  

 ikke er omfattet af et tilbud, har medlemmet ret til at få udbetalt højeste  

 dagpenge.
Stk. 3. Et fuldtidsforsikret medlem, der ikke deltager i  

 beskæftigelse efter § 33 eller § 34 i lov om en aktiv arbejdsmarkedspolitik,  

 jf. stk. 2, har i een sammenhængende periode på 12 måneder ret til 80 pct. af  

 højeste dagpenge, jf. § 47. Et fuldtidsforsikret medlem har i denne periode  

 ret til at have indtægt ved arbejde på op til 27.500 kr. årligt uden fradrag  

 i ydelsen.
Arbejde herudover medfører fradrag efter reglerne i § 58 og § 59.  

 Medlemmet er i 12-måneders-perioden ikke omfattet af rådighedsforpligtelsen,  

 jf. § 62 og § 63.
 Stk. 4. Et medlem, der ved udløbet af perioden efter stk. 2 er  

 fyldt 50 år, og som ved fortsat medlemskab ville kunne opfylde  

 anciennitetskravet for at kunne gå på efterløn ved det fyldte 60. år, bevarer  

 retten til en ydelse efter stk. 2 indtil det fyldte 60. år.
 Stk. 5. Et medlem, der ved udløbet af perioden i stk. 1 er fyldt  

 60 år, har ikke ret til ydelse efter stk. 2.
Stk. 6. Et fuldtidsforsikret medlem, der modtager dagpenge efter  

 stk. 1, har efter 12 måneders ledighed i een sammenhængende periode på 12  

 måneder inden for de seneste 15 måneder ret til at modtage en ydelse på 80  

 pct. af medlemmets hidtidige dagpenge.
Medlemmet har i perioden ikke ret til  

 tilbud efter lov om en aktiv arbejdsmarkedspolitik.
Et fuldtidsforsikret  

 medlem har ret til at have indtægt ved arbejde på op til 27.500 kr. årligt  

 uden fradrag i ydelsen.
Arbejde herudover medfører fradrag efter reglerne i §  

 58 og § 59. Medlemmet er i 12-måneders-perioden ikke omfattet af  

 rådighedsforpligtelsen, jf. § 62 og § 63.
 Stk. 7. Perioder, hvor medlemmet deltager i tilbud efter lov om en  

 aktiv arbejdsmarkedspolitik, samt perioder med orlov til sabbat efter lov om  

 orlov medregnes i perioderne efter stk. 1 og 2.
 Stk. 8. Perioder med orlov til uddannelse og orlov til  

 børnepasning efter lov om orlov samt perioder, hvor medlemmet på grund af  

 sygdom, barsel eller uarbejdsdygtighed har været uden arbejde, medregnes ikke  

 i perioderne efter stk. 1 og 2. Tilsvarende gælder for perioder med støtte  

 efter lov om social bistand til pasning af handicappet barn og pasning af  

 nærtstående, der ønsker at dø i eget hjem.
 Stk. 9. Beløbet i stk. 3 og stk. 6 reguleres en gang årligt den 1.  

 juli med satsreguleringsprocenten, jf. lov om en satsreguleringsprocent.
Stk. 10. Direktøren for Arbejdsløshedsforsikringen fastsætter  

 efter forhandling med Landsarbejdsrådet nærmere regler for anvendelsen af  

 stk. 1-8, herunder regler om periodernes varighed og beregning efter stk. 7  

 og 8.« 13. I § 56 ændres i stk. 1 »§ 55« til:  

 »§ 53, stk. 2 og 3,», efter »nævnte art« indsættes:  

 »eller en uddannelse af den i § 41, stk. 1, nr. 3, litra h, nævnte  

 art«, og stk. 2 ophæves.
 14. § 57, stk. 5 , affattes således:
» Stk. 5. Direktøren for Arbejdsløshedsforsikringen fastsætter  

 efter forhandling med Landsarbejdsrådet nærmere regler om de dagpengemæssige  

 konsekvenser af manglende kontakt til arbejdsformidlingen.« 15. I § 58, stk. 1, nr. 2, litra c, udgår »og«, i  

§ 58, stk. 1, nr. 3, indsættes efter »dagpengene«: »,  

 og«, og efter nr. 3 indsættes:
»4) hvilken betydning arbejde og indtægt skal have for størrelsen af  

 ydelser i henhold til lov om orlov og lov om en aktiv  

 arbejdsmarkedspolitik.« 16. I § 63, stk. 1, nr. 2, udgår »eller«, i §  

 63, stk. 1, nr. 3, indsættes: », eller«, og efter nr. 3  

 indsættes:
»4) at medlemmet uden fyldestgørende grund afslår at medvirke til  

 udarbejdelse af en handlingsplan eller afslår eller afbryder et tilbud i  

 henhold til en individuel handlingsplan efter lov om en aktiv  

 arbejdsmarkedspolitik.« 17. § 64 affattes således:
 »§ 64. For et medlem, som modtager pension efter lov om  

 social pension eller tilsvarende udenlandsk lovgivning, begrænses retten til  

 dagpenge efter § 55 til en periode på sammenlagt 12 måneder inden for de  

 seneste 18 måneder.
 Stk. 2. Ret til ny dagpengeperiode efter stk. 1 er betinget af, at  

 medlemmet på ny har haft beskæftigelse i det omfang, der er nævnt i § 53,  

 stk. 5.
 Stk. 3. For et medlem, der ansøger om pension, men som fortsat  

 opfylder betingelserne for at være medlem af kassen, gælder reglerne i stk. 1  

 og 2 allerede fra ansøgningstidspunktet, jf. dog stk. 4. Afslås  

 pensionsansøgningen, efterbetales der medlemmet de dagpenge, der er  

 bortfaldet i henhold til 1. pkt.
Stk. 4. For et medlem, der ansøger om eller modtager social  

 pension efter § 14, stk. 3, nr. 2 og 3, i lov om social pension, og hvor  

 pensionen udelukkende er begrundet i sociale forhold, gælder stk. 1 og 2  

 først fra det tidspunkt, hvor pensionen får virkning.« 18. § 65, stk. 1 , affattes således:
»Arbejdsløshedskassen skal vejlede medlemmet om de rettigheder og  

 pligter, der følger af lovens kapitel 7-16, samt om medlemmets rettigheder og  

 pligter i øvrigt efter arbejdsmarkedslovgivningen.« 19. § 65, stk. 4, ophæves.
 Stk. 5 og 6 bliver herefter stk. 4 og 5.
 20. I § 65 ændres i stk. 5, der bliver stk. 4,  

 »stk. 1-4« til: »stk. 1-3«, og i stk. 6, der  

 bliver stk. 5, ændres »stk. 1-5« til: »stk. 1-4«.
 21. § 67, stk. 4 , affattes således:
» Stk. 4. Beskæftigelse, hvortil der ydes offentligt tilskud  

 til lønnen, og beskæftigelse ved selvstændig virksomhed, hvortil der ydes  

 offentligt tilskud til etablering og drift, medregnes ikke til  

 beskæftigelseskravet i stk. 1, nr. 1 og nr. 2.« 22. § 72 ophæves.
 23. § 74 ophæves.
 24. § 75 b, stk. 1, nr. 3, affattes således:
 »3) som ved overgang til efterløn opfylder betingelserne for ret til  

 dagpenge, modtager dagpenge efter § 55, stk. 4, eller modtager  

 overgangsydelse, og«.
 25. I § 75 b, stk. 7 , ændres »§ 55, stk. 1, og § 72,  

 stk. 1,» til: »§ 53, stk. 2, litra a og litra b«.
 26. I § 75 c, stk. 4 , ændres »§ 55 og § 72« til:  

 »§ 53, stk. 2 og 5«.
 27. I § 75 c, stk. 5, nr. 1, indsættes efter »stk.  

 1«: »og 2«.
 28. § 75 d, stk. 3, 1. pkt. , ophæves, og i stedet  

 indsættes som nye punktummer:
»Efterløn med det i stk. 1 nævnte beløb kan højst modtages i  

 sammenlagt 30 måneder.
I denne periode medregnes perioder, hvori medlemmet  

 efter den senest erhvervede dagpengeperiode, jf. § 53, inden for de sidste 30  

 måneder før overgangen til efterløn har modtaget dagpenge, orlovsydelse til  

 sabbat efter lov om orlov eller ydelser efter lov om en aktiv  

 arbejdsmarkedspolitik.
Efterlønnen kan herefter højst udgøre 82 pct. af  

 højeste dagpengebeløb efter § 47.« 29. § 75 d, stk. 5 , ophæves.
 Stk. 6 og 7 bliver herefter stk. 5 og 6.
 30. § 75 d, stk. 6 , der bliver stk. 5, affattes således:
» Stk. 5. Efterløn til medlemmer, der overgår til efterløn  

 efter at have modtaget ydelser i perioden efter § 55, stk. 2, eller fra  

 overgangsydelse, ydes med et fast beløb på 82 pct. af højeste dagpenge efter  

 § 47.« 31. § 75 e, stk. 2, 1. pkt. , ophæves, og i stedet  

 indsættes som nye punktummer:
»Efterløn med det i stk. 1 nævnte beløb kan højst modtages i  

 sammenlagt 30 måneder.
I denne periode medregnes perioder, hvori medlemmet  

 efter den senest erhvervede dagpengeperiode, jf. § 53, inden for de sidste 30  

 måneder før overgangen til efterløn har modtaget dagpenge, orlovsydelse til  

 sabbat efter lov om orlov eller ydelser efter lov om en aktiv  

 arbejdsmarkedspolitik.
Efterlønnen kan herefter højst udgøre 82 pct. af  

 højeste dagpengebeløb efter § 70.« 32. I § 75 e, stk. 3, ændres »§ 72, stk. 1,» til:  

 »§ 55, stk. 1,».
 33. § 75 e, stk. 4 , ophæves.
 Stk. 5 og 6 bliver herefter stk. 4 og 5.
 34. § 75 e, stk. 5 , der bliver stk. 4, affattes således:
» Stk. 4. Efterløn til medlemmer, der overgår til efterløn  

 efter at have modtaget ydelser i perioden efter § 55, stk. 2, eller fra  

 overgangsydelse, ydes med et fast beløb på 82 pct. af højeste dagpenge efter  

 § 70.« 35. § 75 i affattes således:
» § 75 i.
Ret til at overgå til overgangsydelse har indtil  

 udgangen af 1998 medlemmer af anerkendte arbejdsløshedskasser, 1) som er i alderen 55-59 år, 2) som inden for de sidste 15 måneder har modtaget ydelser på grund af  

 ledighed i sammenlagt 12 måneder, 3) som ved et fortsat medlemskab ville kunne opfylde anciennitetskravet  

 for at kunne gå på efterløn ved det fyldte 60. år, og 4) som har bopæl her i riget bortset fra Færøerne og Grønland.
 Stk. 2. Som en forsøgsordning indtil udgangen af 1996 nedsættes  

 aldersgrænsen for at kunne gå på overgangsydelse til 50 år.
 Stk. 3. Et medlem, der ønsker at overgå til overgangsydelse, skal  

 indgive en skriftlig ansøgning herom til arbejdsløshedskassen.  

 Overgangsydelse kan tidligst ydes fra det tidspunkt, hvor  

 arbejdsløshedskassen har modtaget den skriftlige ansøgning.
 Stk. 4. Overgangsydelsen udgør et fast beløb på 82 pct. af højeste  

 dagpenge efter § 47 eller § 70.
 Stk. 5. Overgangsydelsen efter stk. 4 afrundes til nærmeste hele  

 kronebeløb.
Stk. 6. Retten til overgangsydelse ophører ved udgangen af den  

 måned, hvor medlemmet fylder 60 år, eller ved overgang til efterløn.« 36. I § 75 j indsættes efter stk. 2 som nyt stykke:
»Stk. 3. Som en forsøgsordning indtil udgangen af 1996 har et  

 fuldtidsforsikret medlem, der modtager overgangsydelse, ret til at have en  

 indtægt svarende til det i § 55, stk. 3 og 6, nævnte beløb.« 37. I § 75 k ændres »jf. § 55, stk. 4, eller § 72,  

 stk. 4,» til: »§ 53, stk. 2, litra a og litra b«.
 38. § 86, stk. 13, 1. pkt. , affattes således:
»Stk. 1-12 finder tilsvarende anvendelse på andre ydelser, som er  

 udbetalt af en kasse, bortset fra kursusgodtgørelse, og som er udbetalt med  

 urette.« 39. I § 87, stk. 1, stk. 2 og stk. 3 , ændres  

 »dagpenge, overgangsydelse, efterløn, uddannelsesydelse eller  

 iværksætterydelse« til: »ydelser fra kassen bortset fra  

 kursusgodtgørelse.« 40. § 87, stk. 5, affattes således:
» Stk. 5. Hvis et medlem ikke har givet kassen oplysning om  

 opnået beskæftigelse, kan kassens ledelse udelukke medlemmet fra ret til  

 dagpenge.
Direktøren for Arbejdsløshedsforsikringen fastsætter efter  

 forhandling med Landsarbejdsrådet nærmere regler herom.« 41. § 88, stk. 4 , affattes således:
» Stk. 4. Direktøren for Arbejdsløshedsforsikringen, chefen  

 for Arbejdsmarkedsstyrelsen og personalet i Direktoratet for  

 Arbejdsløshedsforsikringen, i Arbejdsmarkedsstyrelsen og ved  

 arbejdsformidlingskontorerne må ikke være ansat i eller have lønnet hverv i  

 en anerkendt arbejdsløshedskasse.« 42. § 96, stk. 3 og stk. 4 , ophæves.
 43. § 98, stk. 1 , ophæves.
 Stk. 2-4 bliver herefter stk. 1-3.
 44. I § 98, stk. 2, der bliver stk. 1, indsættes efter  

 »ret til efterløn«: »samt afgørelser vedrørende ydelser efter  

 lov om orlov«, og efter »eller efterløn« indsættes: »samt  

 ydelser efter lov om orlov«.
 45. § 98, stk. 4 , der bliver stk. 3, affattes således:
» Stk. 3. Direktøren for Arbejdsløshedsforsikringen kan se  

 bort fra overskridelse af klagefristen i stk. 1, når der er særlig grund  

 hertil.
Direktøren for Arbejdsløshedsforsikringens afgørelse herom kan ikke  

 indbringes for anden administrativ myndighed.« 46. I § 99, stk. 1 , ændres »§ 98, stk. 2« til:  

 »§ 98, stk. 1«.
 47. I § 99, stk. 2 , udgår »arbejdsdirektøren  

 eller« og »jf. dog § 22, stk. 2«.
 48. I § 100, stk. 3 , ændres »uddannelses- og  

 iværksætterydelse, jf. lov om arbejdstilbud til ledige«, til:  

 »uddannelsesgodtgørelse eller etableringsydelse efter lov om en aktiv  

 arbejdsmarkedspolitik«.
 49. § 100 a, stk. 2 , affattes således:
» Stk. 2. Registrene har til formål at danne grundlag for 1) gennemførelse af det tilsyn, som staten i henhold til kapitel 14 skal  

 føre med de statsanerkendte arbejdsløshedskasser, og 2) udarbejdelse af en arbejdsmarkedsstatistik.« § 2 I lov nr. 178 af 14. april 1993 om ændring af lov om arbejdsformidling og  

 arbejdsløshedsforsikring m.v. (Orlovsydelse til ledige, til selvstændige og  

 under frivilligt, ulønnet arbejde i udlandet) foretages følgende ændring:
 I § 3 indsættes efter stk. 1 som nyt stykke:
»Stk. 2. Bestemmelsen i § 97 g gælder for perioder med  

 aktivitetsydelse, der er påbegyndt senest den 31. december 1995.« § 3 Arbejdsministeren fastsætter tidspunktet for lovens ikrafttræden, dog  

 træder § 1, nr. 3 og 8, i kraft den 1. september 1993 og § 2 i kraft den 1.  

 januar 1994.
§ 4 Stk. 1. For medlemmer, for hvem arbejdskravet efter den hidtidige  

 lovs § 55, stk. 1, eller § 72, stk. 1, ved lovens ikrafttræden helt eller  

 delvis er opfyldt ved beskæftigelse i et arbejdstilbud efter lov om  

 arbejdstilbud til ledige, medregnes ledighedsperioder, der ligger forud for  

 disse beskæftigelser, ved beregning af perioder efter § 1, nr. 12. Ved  

 beregningen fastsættes hver ledighedsperiode forud for et arbejdstilbud til  

 24 måneder.
Hertil lægges den faktiske ledighed efter arbejdstilbudet.
Den  

 faktiske ledighed efter 1. arbejdstilbud kan dog højst medregnes med 24  

 måneder.
Stk. 2. For medlemmer, for hvem arbejdskravet efter den hidtidige  

 lovs § 55, stk. 1, eller § 72, stk. 1, ved lovens ikrafttræden helt eller  

 delvis er opfyldt ved beskæftigelse i et arbejdstilbud efter lov om  

 arbejdstilbud til ledige, og som ikke er fyldt 25 år, medregnes alene  

 ledighedsperioden efter arbejdstilbudet.
Tilsvarende gælder for medlemmer,  

 som ved lovens ikrafttræden er fyldt 50 år, og som opfylder betingelserne for  

 gentagne arbejdstilbud efter lov om arbejdstilbud til ledige.  

 Ledighedsperioden kan dog højst medregnes med 24 måneder.
Bestemmelserne i 2.  

 og 3. pkt. gælder ikke for medlemmer, der opfylder betingelserne for at  

 bevare retten til en ydelse efter § 55, stk. 4, jf. § 1, nr. 12.
 Stk. 3. Medlemmer, for hvem arbejdskravet helt eller delvis er  

 opfyldt ved beskæftigelse i et 2. arbejdstilbud efter lov om arbejdstilbud  

 til ledige, har, uanset om dagpengeretten efter § 55, stk. 2, jf. § 1, nr.  

 12, er opbrugt, ret til at modtage dagpenge indtil udgangen af juni 1995.
 Stk. 4. Beskæftigelse, hvortil der ydes offentligt tilskud,  

 medregnes efter de hidtil gældende regler, hvis beskæftigelsen ligger forud  

 for ikrafttrædelsen eller er påbegyndt før lovens vedtagelse.
 Stk. 5. Ved opgørelse af et medlems dagpengeret efter § 1, nr. 10,  

 anvendes de hidtil gældende regler for beregning af arbejdsperioder, der  

 ligger forud for lovens ikrafttræden.
 Stk. 6 . Arbejdsministeren fastsætter nærmere regler om anvendelse  

 af bestemmelserne i stk. 1-5.
Oprindeligt fremsat forslag § 1 I lov om arbejdsformidling og arbejdsløshedsforsikring m.v., jf.  

 lovbekendtgørelse nr. 752 af 1. september 1992, som ændret senest ved lov nr.  

 178 af 14. april 1993, foretages følgende ændringer:
 1 . Lovens titel affattes således:
 »Lov om arbejdsløshedsforsikring m.v.«.
 2. §§ 1-23 og § 24 ophæves.
 3. I § 23a, stk. 3, § 23e, § 34, stk. 1, § 38, stk. 1, nr. 2, §  

 41, stk. 6 og 8, § 51, stk. 4, 3. og 4. pkt., § 57, stk. 3 og  

stk. 5, 1. og 3. pkt., § 58, stk. 1, § 59, stk. 4, § 62, stk. 2, §  

 67, stk. 3, § 73, stk. 4, § 75c, stk. 1, 2. pkt., § 75f, stk. 1, 2. pkt., §  

 75g, stk. 1, § 75h, stk. 5, § 76, stk. 7, § 78, stk. 6, § 90, § 91, stk. 3, §  

 94, § 98, stk. 2, 4. pkt., ændres »landsarbejdsnævnet« til:  

 »Landsarbejdsrådet«.
 4. I § 41 indsættes efter stk. 4 som nyt stykke:
 » Stk. 5. Beskæftigelse, hvortil der ydes offentligt tilskud  

 til lønnen, medregnes ikke til beskæftigelseskravet i stk. 1, nr. 3.«.
 Stk. 5-8 bliver herefter stk. 6-9.
 5. § 41, stk. 7 , der bliver stk. 8, ophæves.
 Stk. 9 bliver herefter stk. 8.
 6. I § 45, § 57, stk. 6, § 60, stk. 2, 1.pkt., § 62a, stk. 5, §  

 63, stk. 5, § 65, stk. 6, § 68, stk. 4, § 75b, stk. 8, § 75c, stk. 5, § 75m,  

 stk. 1, 2. pkt., § 75n, stk. 1 og 2, § 84, stk. 7, § 87, stk. 4, 2. pkt., §  

 90a, stk. 2, § 91, stk. 8, § 92, § 95, § 100, stk. 9, ændres  

 »Landsarbejdsnævnet« til: »Landsarbejdsrådet«.
 7. § 53 affattes således:
 » § 53. Ret til dagpenge opnås efter 1 års medlemskab af en  

 anerkendt arbejdsløshedskasse.
 Stk. 2. Retten til dagpenge er betinget af:
a) at et fuldtidsforsikret medlem har haft beskæftigelse som lønmodtager i  

 en tid, som sammenlagt svarer til beskæftigelse i fagets fulde, sædvanlige  

 arbejdstid i mindst 26 uger inden for de sidste 3 år eller i en tilsvarende  

 periode har udøvet selvstændig erhvervsvirksomhed i væsentligt omfang, b) at et deltidsforsikret medlem, jf. kap. 11, har haft beskæftigelse som  

 lønmodtager i en tid, som sammenlagt svarer til beskæftigelse i fagets fulde,  

 sædvanlige arbejdstid i mindst 17 uger inden for de sidste 3 år.
 Stk. 3. Kun arbejde i medlemsperioder medregnes ved opgørelse af  

 arbejdskravet i stk. 2. Arbejde, hvortil der ydes offentligt tilskud til  

 lønnen, medregnes ikke.
 Stk. 4. Retten til dagpenge ophører ved udgangen af den måned,  

 hvori medlemmet fylder 67 år.
 Stk. 5. For et medlem, hvis ret til dagpenge er bortfaldet som  

 følge af, at perioderne efter § 55, stk. 1 og stk. 2, er udløbet, er  

 generhvervelsen af retten til dagpenge betinget af:
a) at et fuldtidsforsikret medlem har haft arbejde som lønmodtager i en  

 tid, som sammenlagt svarer til arbejde i fagets fulde, sædvanlige arbejdstid  

 i mindst 26 uger inden for de sidste 18 måneder eller i en tilsvarende  

 periode har udøvet selvstændig erhvervsvirksomhed i væsentligt omfang, b) at et deltidsforsikret medlem, jf. kap. 11, har haft arbejde som  

 lønmodtager i en tid, som sammenlagt svarer til arbejde i fagets fulde,  

 sædvanlige arbejdstid i mindst 17 uger inden for de sidste 18 måneder.
 Stk. 6. Direktøren for arbejdsløshedsforsikringen kan efter  

 forhandling med Landsarbejdsrådet fastsætte nærmere regler om anvendelsen af  

 stk. 2 og 5, herunder regler om, at timer, for hvilke der er udbetalt løn,  

 kan indgå i beregningen af beskæftigelseskravet.«.
 8. § 55 affattes således:
» § 55. Et medlem, der har ret til dagpenge, jf. § 53, kan  

 modtage dagpenge efter § 51, jf. § 47 og § 70, i en periode på sammenlagt 48  

 måneder inden for 60 måneder.
Der erhverves ret til påbegyndelse af en ny  

 periode, hvis medlemmet dokumenterer påny at have haft beskæftigelse i det  

 omfang, der er nævnt i § 53, stk. 2.
 Stk. 2. Efter udløbet af perioden i stk. 1 har medlemmet i en  

 periode på sammenlagt 36 måneder inden for 48 måneder ret til at modtage et  

 beløb, der sammenlagt med medlemmets indtægt ved tilbudt beskæftigelse eller  

 anden aktivitet efter § 33 eller § 34 i lov om en aktiv  

 arbejdsmarkedspolitik, svarer til højeste dagpenge, jf. § 47 og § 70. I  

 perioder, hvor medlemmet ikke er omfattet af et tilbud, har medlemmet ret til  

 at få udbetalt højeste dagpenge.
Stk. 3. Et fuldtidsforsikret medlem, der ikke deltager i  

 beskæftigelse efter § 33 eller § 34, jf. stk. 2, har i een sammenhængende  

 periode på 12 måneder ret til 80 pct. af højeste dagpenge, jf. § 47. Et  

 fuldtidsforsikret medlem har i denne periode ret til at have indtægt ved  

 arbejde på op til 27.500 kr. årligt uden fradrag i ydelsen.
Arbejde herudover  

 medfører fradrag efter reglerne i § 59.
 Stk. 4. Arbejdsministeren kan fastsætte nærmere regler vedrørende  

 medlemmer, der ved udløbet af perioden i stk. 2 er fyldt 50 år.
 Stk. 5. Et medlem, der ved udløbet af perioden i stk. 1 er fyldt  

 60 år, har ikke ret til ydelse efter stk. 2.
Stk. 6. Et fuldtidsforsikret medlem, der modtager dagpenge efter  

 stk. 1, har efter 12 måneders ledighed i een sammenhængende periode på 12  

 måneder ret til at modtage en ydelse på 80 pct. af medlemmets hidtidige  

 dagpenge.
Medlemmet har i perioden ikke ret til tilbud efter lov om en aktiv  

 arbejdsmarkedspolitik.
Et fuldtidsforsikret medlem har ret til at have  

 indtægt ved arbejde på op til 27.500 kr. årligt uden fradrag i ydelsen.  

 Arbejde herudover medfører fradrag efter reglerne i § 59.
 Stk. 7. Perioder, hvor medlemmet deltager i tilbud efter lov om en  

 aktiv arbejdsmarkedspolitik samt perioder med orlov til sabbat efter lov om  

 orlov, medregnes i perioderne efter stk. 1 og 2.
 Stk. 8. Perioder med orlov til uddannelse og orlov til  

 børnepasning efter lov om orlov samt perioder, hvor medlemmet på grund af  

 sygdom, barsel eller uarbejdsdygtighed har været uden arbejde, medregnes ikke  

 i perioderne efter stk. 1 og 2.
 Stk. 9. Beløbet i stk. 3 og stk. 6 reguleres en gang årligt den 1.  

 juli med satsreguleringsprocenten, jf. lov om en satsreguleringsprocent.
 Stk. 10. Direktøren for arbejdsløshedsforsikringen fastsætter  

 efter forhandling med Landsarbejdsrådet nærmere regler for anvendelsen af  

 stk. 1-3 og 5-8, herunder om periodernes beregning efter stk. 7 og 8.«.
 9. I § 56 ændres i stk. 1 »§ 55« til: »§ 53,  

 stk. 2 og 3« og stk. 2 ophæves.
 10. § 57, stk. 5 , affattes således:
 » Stk. 5. Direktøren for arbejdsløshedsforsikringen fastsætter  

 efter forhandling med Landsarbejdsrådet nærmere regler om de dagpengemæssige  

 konsekvenser af manglende fremmøde.«.
 11. I § 58, stk. 1, nr. 2, litra c, udgår »og«,  

 og i § 58, stk. 1, nr. 3, indsættes efter »dagpengene«: »,  

 og« og efter nr. 3 indsættes:
 »4) hvilken betydning arbejde og indtægt skal have for størrelsen af  

 ydelser i henhold til lov om orlov og lov om en aktiv  

 arbejdsmarkedspolitik.«.
 12. I § 63, stk. 1, nr. 2, udgår »eller«, og i §  

 63, stk. 1, nr. 3 indsættes: », eller« og efter nr. 3 indsættes:
 »4) som uden fyldestgørende grund ikke vil medvirke til udarbejdelse  

 af en individuel handlingsplan eller afslår eller afbryder et tilbud om  

 jobtræning i henhold til en handlingsplan efter lov om en aktiv  

 arbejdsmarkedspolitik.«.
 13. § 64, stk. 1 , affattes således:
 »Et medlem, som modtager pension efter lov om social pension eller  

 tilsvarende udenlandsk lovgivning, kan længst få udbetalt dagpenge i en  

 periode på sammenlagt 12 måneder inden for 18 måneder, jf. § 55.«.
 14. § 65, stk. 1 , affattes således:
 » § 65. Arbejdsløshedskassen skal vejlede medlemmet om de  

 rettigheder og pligter, der følger af lovens kapitel 7-16 samt om medlemmets  

 rettigheder og pligter i øvrigt efter arbejdsmarkedslovgivningen.«.
 15. § 65, stk. 4, ophæves.
 Stk. 5 og 6 bliver herefter stk. 4 og 5.
 16. I § 65 ændres i stk. 5, der bliver stk. 4, »stk.  

 1-4« til: »stk. 1-3« og i stk. 6, der bliver stk. 5, ændres  

 »stk. 1-5« til: »stk. 1-4«.
 17. § 67, stk. 4 , affattes således:
 » Stk. 4. Beskæftigelse, hvortil der ydes offentligt tilskud  

 til lønnen, kan ikke medregnes til beskæftigelseskravet i stk. 1, nr. 1 og  

 nr. 2.«.
 18. § 72 ophæves.
 19. I § 75 b, stk. 7 , ændres »§ 55, stk. 1, og § 72,  

 stk. 1,» til: »§ 53, stk. 2, litra a og litra b«.
 20. I § 75 c, stk. 4 , ændres »§ 55 og § 72« til:  

 »§ 53, stk. 2, a) og b)».
 21. § 75 d, stk. 3, 1. pkt. , ophæves og i stedet  

 indsættes:
»Efterløn med det i stk. 1 nævnte beløb kan længst modtages i  

 sammenlagt 30 måneder.
I denne periode medregnes perioder, hvori medlemmet  

 inden for de sidste 30 måneder før overgangen til efterløn har modtaget  

 dagpenge efter § 55, stk. 1. Efterlønnen kan herefter højest udgøre 80 pct.  

 af højeste dagpengebeløb efter § 47.«.
 22. § 75 d, stk. 5 , ophæves.
 Stk. 6 og 7 bliver herefter stk. 5 og 6.
 23. § 75 d, stk. 6 , der bliver stk. 5, affattes således:
 » Stk. 5. Efterløn til medlemmer, der overgår til efterløn  

 efter at have modtaget ydelser i perioden efter § 55, stk. 2, eller fra  

 overgangsydelse, ydes med et fast beløb på 80 pct. af højeste dagpenge efter  

 § 47.«.
 24. § 75 e, stk. 2, 1. pkt. , ophæves og i stedet  

 indsættes:
»Efterløn med det i stk. 1 nævnte beløb kan længst modtages i  

 sammenlagt 30 måneder.
I denne periode medregnes perioder, hvori medlemmet  

 inden for de sidste 30 måneder før overgangen til efterløn har modtaget  

 dagpenge efter § 55, stk. 1. Efterlønnen kan herefter højest udgøre 80 pct.  

 af højeste dagpengebeløb efter § 70.«.
 25. I § 75 e, stk. 3, udgår »jf. § 72, stk. 1,».
 26. § 75 e, stk. 4 , ophæves.
 Stk. 5 og 6 bliver herefter stk. 4 og 5.
 27. § 75 e, stk. 5 , der bliver stk. 4, affattes således:
 » Stk. 4. Efterløn til medlemmer, der overgår til efterløn  

 efter at have modtaget ydelser i perioden efter § 55, stk. 2, eller fra  

 overgangsydelse, ydes med et fast beløb på 80 pct. af højeste dagpenge efter  

 § 70.«.
 28. § 75 i affattes således:
» § 75 i.
Ret til at overgå til overgangsydelse har indtil  

 udgangen af 1998 medlemmer af anerkendte arbejdsløshedskasser, 1) som er i alderen 55-59 år, 2) som indenfor de sidste 15 måneder har modtaget ydelser på grund af  

 ledighed i sammenlagt 12 måneder, 3) som ved et fortsat medlemskab ville kunne opfylde anciennitetskravet  

 for at kunne gå på efterløn ved det fyldte 60. år, og 4) som har bopæl her i riget bortset fra Færøerne og Grønland.
 Stk. 2. Et medlem, der ønsker at overgå til overgangsydelse, skal  

 indgive en skriftlig ansøgning herom til arbejdsløshedskassen.  

 Overgangsydelse kan tidligst ydes fra det tidspunkt, hvor  

 arbejdsløshedskassen har modtaget den skriftlige ansøgning.
 Stk. 3 . Overgangsydelsen udgør et fast beløb på 80 pct. af  

 højeste dagpenge efter § 47 eller § 70.
 Stk. 4. Overgangsydelsen efter stk. 3 afrundes til nærmeste hele  

 kronebeløb.
 Stk. 5. Retten til overgangsydelse ophører ved udgangen af den  

 måned, hvor medlemmet fylder 60 år, eller ved overgang til efterløn.«.
 29. I § 75 k ændres »jf. § 55, stk. 4, eller § 72,  

 stk. 4,» til: »§ 53, stk. 2, litra a og litra b«.
 30. § 86, stk. 8 , affattes således:
 » Stk. 8. Stk. 1-7 finder tilsvarende anvendelse på andre  

 ydelser, som er udbetalt af en kasse, bortset fra kursusgodtgørelse, og som  

 er udbetalt med urette.«.
 31. I § 87, stk. 1, stk. 2 og stk. 3 , ændres  

 »dagpenge, overgangsydelse, efterløn, uddannelsesydelse eller  

 iværksætterydelse« til: »ydelser fra kassen bortset fra  

 kursusgodtgørelse.«.
 32. § 87, stk. 5, affattes således:
» Stk. 5. Hvis et medlem ikke har givet kassen oplysning om  

 opnået beskæftigelse, kan kassens ledelse udelukke medlemmet fra ret til  

 dagpenge.
Direktøren for arbejdsløshedsforsikringen fastsætter efter  

 forhandling med Landsarbejdsrådet nærmere regler herom.«.
 33. § 88, stk. 4 , affattes således:
 » Stk. 4. Direktøren for arbejdsløshedsforsikringen, chefen  

 for Arbejdsmarkedsstyrelsen og personalet i Direktoratet for  

 Arbejdsløshedsforsikringen, i Arbejdsmarkedsstyrelsen og ved  

 arbejdsformidlingskontorerne må ikke være ansat i eller have lønnet hverv i  

 en anerkendt arbejdsløshedskasse.«.
 34. § 96, stk. 3 og stk. 4 , ophæves.
 35. § 98, stk. 1 og stk. 3 , ophæves.
 Stk. 2, 4 og 5 bliver herefter stk. 1, 2 og 3.
 36. I § 98, stk. 2, der bliver stk. 1, indsættes efter  

 »efterløn«: »samt afgørelser vedrørende ydelser efter lov om  

 orlov«.
 37. § 98, stk. 5 , der bliver stk. 4, affattes således:
» Stk. 4. Direktøren for arbejdsløshedsforsikringen kan se  

 bort fra overskridelse af klagefristen i stk. 1, når der er særlig grund  

 hertil.
Direktøren for arbejdsløshedsforsikringens afgørelse herom kan ikke  

 indbringes for anden administrativ myndighed.«.
 38. I § 99, stk. 1 , ændres »§ 98, stk. 2« til:  

 »§ 98, stk. 1«.
 39. I § 99, stk. 2 , udgår »arbejdsdirektøren  

 eller« og »jf. dog § 22, stk. 2«.
 40. I § 100, stk. 3 , ændres »uddannelses- og  

 iværksætterydelse, jf. lov om arbejdstilbud til ledige« til:  

 »uddannelsesgodtgørelse eller etableringsydelse efter lov om en aktiv  

 arbejdsmarkedspolitik«.
 41. § 100 a, stk. 2 , affattes således:
» Stk. 2. Registrene har til formål at danne grundlag for 1) gennemførelse af det tilsyn, som staten i henhold til kapitel 14 skal  

 føre med de statsanerkendte arbejdsløshedskasser, og 2) udarbejdelse af en arbejdsmarkedsstatistik.«.
 § 2.
 Loven træder i kraft den 1. januar 1994.
 § 3.
Stk. 1. For medlemmer, for hvem arbejdskravet efter den hidtidige  

 lovs § 55, stk. 1, eller § 72, stk. 1, ved lovens ikrafttræden helt eller  

 delvis er opfyldt ved beskæftigelse i et arbejdstilbud efter lov om  

 arbejdstilbud til ledige, medregnes ledighedsperioder, der ligger forud for  

 disse beskæftigelser ved beregning af perioder efter § 1, nr. 8. Ved  

 beregningen fastsættes hver ledighedsperiode forud for et arbejdstilbud til  

 24 måneder.
Hertil lægges den faktiske ledighed efter arbejdstilbudet.
Den  

 faktiske ledighed efter 1. arbejdstilbud kan dog højst medregnes med 24  

 måneder.
 Stk. 2. Ledige, som efter de af arbejdsministeren fastsatte regler  

 i henhold til § 67 i lov om en aktiv arbejdsmarkedspolitik overgår direkte  

 til delperiode 2, har, uanset om de får tilbudt beskæftigelse eller anden  

 aktivitet efter § 33 eller § 34 i lov om en aktiv arbejdsmarkedspolitik, ret  

 til at modtage ydelse på hidtidigt niveau indtil udgangen af juni 1995.
 Stk. 3 . Arbejdsministeren fastsætter nærmere regler om anvendelse  

 af bestemmelserne i stk. 1 og 2.
Bemærkninger til lovforslaget Almindelige bemærkninger Lov nr. 114 af 24. marts 1970 om arbejdsformidling og  

 arbejdsløshedsforsikring (Folketingstidende 1969-70, FF. sp. 3222, 3605 og  

 4473, tillæg A sp. 2369; tillæg B sp. 673; tillæg C sp. 321) er senest  

 bekendtgjort ved lovbekendtgørelse nr. 752 af 1. september 1992, og ændret  

 ved lov nr. 1036 og 1037 af 23. december 1992 samt ved lov nr. 178 af 14.  

 april 1993. Endvidere er der den 10. februar 1993 fremsat lovforslag om  

 ændring af loven (ATP-indbetaling) (L 187) og den 10. marts 1993 fremsat  

 forslag om ændring af loven (Udbetaling, kontingentrestance m.v.) (L 218).  

 Endelig er der samtidigt med dette lovforslag fremsat forslag til ændring af  

 loven (Niveauet for supplerende dagpenge, omlægning af feriedagpenge,  

 omlægning af dagpengeugen, regelforenkling m.v.). Herværende lovforslag er  

 affattet under hensyntagen til dette.
Lovforslaget skal ses i sammenhæng med det samtidig fremsatte forslag til  

 lov om en aktiv arbejdsmarkedspolitik.
Bestemmelserne heri foreslås at træde  

 i stedet for bestemmelserne i lov om arbejdstilbud til ledige, bestemmelserne  

 i lov om kommunal beskæftigelsesindsats samt de gældende bestemmelser om  

 arbejdsformidling og anden arbejdsanvisning i lov om arbejdsformidling og  

 arbejdsløshedsforsikring m.v.
Med lovforslaget bibeholdes foreløbig lovens kapitel 5 a om varsling m.v.  

 i forbindelse med afskedigelser af større omfang.
Regeringen agter i  

 folketingsåret 1993/1994 at fremsætte lovforslag til en selvstændig lov om  

 varsling.
I det kommende lovforslag vil blive inddraget ændringer, som er en  

 følge af, at Rådet i sommeren 1992 vedtog et nyt direktiv, der ændrer  

 EF-direktivet fra 1975 om kollektive afskedigelser (75/129/EØF). Der vil  

 under Arbejdsministeriet til forberedelse af forslaget til en selvstændig  

 varslingslov blive nedsat en arbejdsgruppe med deltagelse af arbejdsmarkedets  

 parter, der også var med ved udarbejdelsen af det lovforslag, der lå til  

 grund for gennemførelsen af direktivet fra 1975.
 Lovforslaget skal endvidere ses i sammenhæng med det samtidig fremsatte  

 forslag til lov om orlov.
 1. Hovedsigtet med lovforslagets § 1, nr. 1-3, nr. 6, nr. 10, nr.  

 32-35, nr. 37-39 samt nr. 41 er at foretage de absolut nødvendige  

 konsekvensændringer af, at arbejdsformidlingsreglerne og reglerne om anden  

 arbejdsanvisning er medtaget i lovforslaget om en aktiv  

 arbejdsmarkedspolitik, og de ændringer der samtidigt er foretaget i reglerne  

 om arbejdsmarkedsadministrationen.
 Der vil på et senere tidspunkt blive fremsat lovforslag med henblik på en  

 egentlig modernisering og omskrivning af arbejdsløshedsforsikringsreglerne.
Lovforslaget indeholder blandt andet konsekvensændringer som følge af, at  

 Landsarbejdsnævnet erstattes af Landsarbejdsrådet.
Rådet bliver rådgivende  

 for direktøren for arbejdsløshedsforsikringen i almindelige spørgsmål om  

 arbejdsløshedsforsikringen, således som Landsarbejdsnævnet er det efter de  

 gældende regler.
Hermed sikres, at der bliver den nødvendige sammenhæng  

 vedrørende arbejdsløshedsforsikringsspørgsmål og spørgsmål vedrørende  

 arbejdsmarkedspolitikken i øvrigt.
Det forudsættes, at Landsarbejdsrådet  

 nedsætter et arbejdsudvalg til varetagelse af rådets opgaver vedrørende  

 arbejdsløshedsforsikringen, således som Landarbejdsnævnet har gjort det efter  

 de hidtidige regler.
 2. Lovforslagets øvrige ændringerne skal ses i relation til nye  

 bestemmelser om arbejdsmarkedsindsatsen overfor ledige i lov om en aktiv  

 arbejdsmarkedspolitik og den tidsmæssige ramme, inden for hvilken indsatsen  

 for de ledige skal ske.
I denne forbindelse fastsættes en generel ydelsesperiode på samlet 7 år,  

 som kan forlænges med 2 orlovsperioder a 1 års varighed, jf. den samtidig  

 fremsatte lov om orlov.
I ydelsesperioden indgår dels en periode med  

 dagpenge, dels en periode med beskæftigelses-/indkomstgaranti.
 Ydelsesperioden bliver således forlænget i forhold til de gældende regler.  

 Til gengæld sker der en ændring af den nuværende kobling mellem  

 arbejdstilbudsreglerne m.v. og dagpengereglerne, idet genoptjeningsretten  

 fremover kun bevares i forbindelse med ordinært arbejde uden offentligt  

 tilskud.
 Ydelsesperioden opdeles i 2 delperioder på henholdsvis 4 og 3 år.
I delperiode 1 er der ret til dagpenge som efter de gældende regler  

 (beregning, rådighed m.v.). Et medlem kan i denne periode i op til 12 måneder  

 vælge at modtage en ydelse på 80 pct. af højeste dagpenge mod at give afkald  

 på retten til tilbud efter lov om en aktiv arbejdsmarkedspolitik i perioden.  

 Til gengæld får medlemmet ret til indtægt ved selvfundet arbejde på op til  

 27.500 kr. årligt uden fradrag i dagpengene.
Arbejde herudover medfører  

 fradrag efter de almindelige regler.
I delperiode 2, får de ledige en indtægtsgaranti på et beløb, svarende til  

 de højeste dagpenge.
Ledige kan i stedet vælge en ydelse svarende til 80 pct.  

 af højeste dagpengebeløb, samtidigt med at der bliver ret til at supplere  

 ydelsen op til højeste dagpenge uden fradrag i ydelsen.
Lovforslaget indebærer generelt set en række grundlæggende ændringer med  

 hensyn til de nærmere betingelser til dagpengeretten.
Dette kan føre til, at  

 ledige utilsigtet får forringet deres rettigheder.
Det er derfor nødvendigt i  

 en overgangsperiode at kunne fastsætte regler, der imødegår sådanne  

 forringelser, og der indføres en garanti for, at de hidtidige rettigheder  

 bevares indtil 1. juli 1995. Samtidigt sikres det, at ledige uanset  

 arbejdskravsbetingelserne bevarer dagpengeretten indtil den nævnte dato.
 Ændringerne af ydelsesperioden giver anledning til væsentlige ændringer  

 også på andre områder i arbejdsløshedsforsikringsreglerne.
 De væsentligste elementer er:
1) ændring af reglerne for opnåelse af ret til dagpenge, 2) ændring af hvad der kan medregnes ved opgørelse af arbejdskrav, 3) ændring af dagpengeperioden, 4) beskæftigelses-/indkomstgaranti i delperiode 2, 5) ændring i reglerne for fradrag og 6) justering af reglerne om overgangsydelse.
Forslagene betyder, at der inden for de nævnte områder samtidig sker en  

 forenkling af reglerne.
Dette vil give administrative lettelser for kasserne  

 samtidig med at medlemmerne får større mulighed for at overskue reglerne og  

 konsekvenserne af disse.
I reformen af den arbejdsmarkedspolitiske indsats indgår en ret for de  

 ledige til at få udarbejdet en individuel handlingsplan, som kan bidrage til  

 at sammensætte et forløb, der medvirker til, at den lediges muligheder for at  

 få beskæftigelse på det almindelige arbejdsmarked forbedres.
I dette lys vil  

 de administrativt fastsatte regler om rådighed blive taget op til overvejelse  

 med det sigte i højere grad at tilpasse rådighedsforpligtelsen, navnlig  

 pligten til aktiv arbejdssøgning, til den enkeltes situation.
Det vil i denne  

 sammenhæng i lyset af den aktuelle vanskelige beskæftigelsessituation blive  

 overvejet at fastsætte særlige rådighedsregler for ledige over 50 år.
I  

 forbindelse hermed vil der endvidere blive taget stilling til  

 rådighedsforpligtelsen for de ledige, der vælger muligheden for ved lovens  

 ikrafttræden at have indtægt ved arbejde på op til 27.500 kr. årligt uden  

 fradrag i ydelsen.
Ad 1) Arbejdskravet for opnåelse af dagpengeret for fuldtidsforsikrede vil  

 fortsat være på 26 ugers arbejde inden for en periode på 3 år.
For  

 deltidsforsikrede er der tale om et arbejdskrav på 17 uger inden for samme  

 periode.
Arbejdskravet skal være opfyldt første gang, der skal opnås  

 dagpengeret.
Opnår medlemmet i en ydelsesperiode ordinært arbejde i det  

 nævnte omfang opnås ret til en ny 48-måneders periode med dagpenge.  

 Generhvervelse af dagpengeret efter en dagpengeperiodes udløb kræver som  

 hidtil 26/17 ugers arbejde inden for 18 måneder.
Ad 2) I forbindelse med lov om en aktiv arbejdsmarkedspolitik og den foreslåede  

 længere dagpengeperiode foreslås det, at arbejdskravet alene kan opfyldes ved  

 arbejde uden offentligt tilskud (ustøttet arbejde).
Ved opgørelse af arbejdskravet har visse former for støttet arbejde hidtil  

 kunnet medregnes, først og fremmest arbejde i et arbejdstilbud.
Støttet  

 arbejde har således kunnet forlænge dagpengeperioden og har betydet, at et  

 medlem i flere år kunne modtage dagpenge uden at have haft en reel  

 tilknytning til arbejdsmarkedet i form af almindeligt ustøttet arbejde.
Ad 3), 4) og 5) I overensstemmelse med forslag til lov om en aktiv arbejdsmarkedspolitik  

 fastsættes en ydelsesperiode på samlet 7 år med mulighed for forlængelse ved  

 orlov på 2 x 1 år.
Den første delperiode er på 4 år, og medlemmet har ret til  

 dagpenge med individuel sats.
Anden delperiode er på 3 år, hvor medlemmet har  

 en indkomstgaranti svarende til medlemmets hidtidige dagpenge.  

 Indkomstgarantien er en kombination af arbejdsindkomst fra et  

 beskæftigelsestilbud suppleret op med kontant støtte, jf. lovforslaget om en  

 aktiv arbejdsmarkedspolitik.
Et fuldtidsforsikret medlem kan i stedet vælge i een sammenhængende  

 periode på 12 måneder at få udbetalt en ydelse, der svarer til 80 pct. af  

 højeste dagpengebeløb.
Medlemmet kan oven i denne ydelse have indtægt på  

 27.500 kr. ved arbejde uden fradrag i ydelsen.
Efter 12 måneders ledighed i delperiode 1 har et fuldtidsforsikret medlem  

 i een sammenhængende periode på 12 måneder ret til 80 pct. af hidtidige  

 dagpenge.
Medlemmet kan oven i denne ydelse have en indtægt på 27.500 kr.  

 uden fradrag i ydelsen.
Medlemmet har i perioden ikke ret til tilbud efter  

 loven om en aktiv arbejdsmarkedspolitik.
Ad 6) I henhold til den midlertidige ordning indtil udgangen af 1995 kan  

 langtidsledige medlemmer over 55 år vælge at gå på overgangsydelse, indtil de  

 kan gå på efterløn som 60 årige.
Ordningen foreslås forlænget indtil udgangen  

 af 1998.
Administrative og økonomiske konsekvenser Fastlæggelsen af dagpengeperioden samt i forbindelse hermed de ændrede  

 regler om arbejdskravet og de øvrige forslag, herunder begrænsningen af  

 reglerne om »døde perioder«, forventes at give  

 arbejdsløshedskasserne en væsentlig administrativ lettelse.
Bortset fra en  

 overgangsperiode i forbindelse med etablering af det nye regelsæt forventes  

 forslaget samlet at føre til en administrativ lettelse.
Ændringer som følge af dette lovforslag forventes ikke at medføre  

 væsentlige økonomiske konsekvenser.
Det bemærkes, at forslagets økonomiske  

 konsekvenser må ses i sammenhæng med arbejdsmarkedsreformen i øvrigt.
Der er  

 i forbindelse med forslaget om en aktiv arbejdsmarkedspolitik forudsat, at  

 den nye indsats vil nedbringe ledigheden i et omfang, der sparer  

 dagpengekontoen med ca. 1. mia. kr. årligt.
Forslagets økonomiske  

 konsekvenser vil blive drøftet med de kommunale parter.
Bemærkninger til lovforslagets enkelte bestemmelser Til § 1 Til nr. 1-3, nr. 6, nr. 10, nr. 32-35, nr. 37-39 samt nr. 41 Forslagene om ændringer er en følge af flytningen af  

 arbejdsformidlingsreglerne og reglerne om anden arbejdsanvisning til lov om  

 en aktiv arbejdsmarkedspolitik og de ændringer, der samtidig er foretaget i  

 reglerne om en aktiv arbejdsmarkedspolitik.
Der henvises i øvrigt til de  

 almindelige bemærkninger.
Til nr. 4 og nr. 17 Forslagene betyder, at beskæftigelse, hvortil der ydes offentlige tilskud  

 til lønnen i henhold til arbejdsmarkedslovgivningen m.v., ikke medregnes ved  

 opgørelse af arbejdskravet efter arbejdsløshedsforsikringsloven.
Til nr. 5 og nr. 9 Der er tale om konsekvensændringer.
Til nr. 7 Forslaget er affattet under hensyntagen til det samtidig fremsatte  

 lovforslag om ændring af lov om arbejdsformidling og arbejdsløshedsforsikring  

 m.v. (Niveauet for supplerende dagpenge, omlægning af feriedagpengeordningen,  

 omlægning af dagpengeugen, regelforenkling). Der henvises i øvrigt til de  

 almindelige bemærkninger ad 1).
Til nr. 8 Delperiode 1 bliver på 48 måneder.
Kortvarig beskæftigelse forlænger ikke  

 perioden.
Der erhverves ret til påbegyndelse af en ny periode efter 26 ugers  

 ordinær beskæftigelse (inden for 36 måneder). For at undgå, at ledige  

 »udskyder« en opnået ret til dagpenge - f.eks. i forbindelse med et  

 udlandsophold i længere tid - foreslås det, at perioden skal ligge inden for  

 en periode på 60 måneder.
Orlovsperioder, bortset fra perioder med orlov til  

 sabbat (til beskæftigede), kan dog forlænge perioden på 60 måneder.
Delperiode 2 bliver på 36 måneder.
Beskæftigelse forlænger ikke perioden.  

 De 36 måneder skal ligge inden for 48 måneder.
Ved beregning af, hvor længe  

 der er modtaget ydelse i en delperiode, medregnes perioder, hvori der er  

 modtaget tilbud efter lov om en aktiv arbejdsmarkedspolitik, og perioder med  

 orlov til sabbat efter lov om orlov.
Ydelsesperioderne opgøres således at hver uge, hvori der er modtaget  

 ydelse/tilbud medregnes.
I delperiode 2 består ydelsen i en indkomstgaranti  

 svarende til højeste dagpenge, navnlig i form af en supplementsydelse til den  

 lediges arbejdsindtægt ved deltagelse i en tilbudt beskæftigelse m.v. efter  

 lov om en aktiv arbejdsmarkedspolitik, der bringer medlemmets samlede indtægt  

 op på samme niveau som højeste dagpenge.
I perioder uden tilbud har medlemmet  

 ret til højeste dagpenge.
En fuldtidsforsikret ledig kan i stedet for at  

 modtage tilbud vælge at modtage 80 pct. af de højeste dagpenge i een  

 sammenhængende periode på 12 måneder.
Udover ydelsen på 80 pct., kan den  

 ledige uden fradrag i ydelsen have indtægt ved arbejde på op til 27.500 kr. i  

 løbet af de 12 måneder.
Beløbet vil blive reguleret en gang årligt med  

 satsreguleringsprocenten, jf. lov om satsreguleringsprocenten.
Denne  

 regulering forudsættes foretaget på samme måde som reguleringen af højeste  

 dagpengebeløb efter lovens § 47. Der vil administrativt blive fastsat nærmere  

 regler.
Der gives mulighed for også i delperiode 1 efter 1 års ledighed at  

 vælge denne ordning.
Retten til at vælge ordningen med ydelse på 80 pct. af  

 dagpengene kombineret med en fradragsfri arbejdsindkomst omfatter ikke  

 deltidsforsikrede.
 De gældende regler om død periode, der er relateret til 26 ugersreglen ved  

 beregning af dagpengeperiodens længde, bliver unødvendige, og i stedet  

 foreslås det, at der bortses for perioder med sygdom, barsel m.v. ved  

 beregningen af de perioder, inden for hvilke ydelsesperioderne skal ligge.  

 Perioderne forlænges endvidere med orlovsperioder efter lov om orlov, bortset  

 fra orlov til sabbat.
 Arbejdsministeren får i § 55, stk. 4, en bemyndigelse til at fastsætte  

 nærmere regler vedrørende medlemmer, der ved udløbet af del periode 2 er  

 fyldt 50 år og som fortsat er ledige.
 Medlemmer over 60 år er ikke omfattet af jobtræning m.v. efter lov om en  

 aktiv arbejdsmarkedspolitik (hverken i delperiode 1 eller delperiode 2). Det  

 foreslås derfor, at medlemmer, der fylder 60 år mens de befinder sig i  

 delperiode 1, ikke skal kunne overgå til delperiode 2. Opmærksomheden  

 henledes på, at aldersgrænsen for at kunne overgå til efterløn er 60 år.
Til nr. 11 Efter forslaget skal der ske fradrag for arbejde og indtægt, efter de  

 samme regler som gælder for dagpenge, ved orlovsydelser og  

 uddannelsesgodtgørelse efter lov om en aktiv arbejdsmarkedspolitik.
Til nr. 12 Rådighedsforpligtelsen gælder i forhold til en aftalt handlingsplan efter  

 lov om en aktiv arbejdsmarkedspolitik.
Handlingsplanen kan almindeligvis ikke  

 mod den lediges ønske indeholde et uddannelsesforløb.
Dog kan uddannelse  

 kræves, hvis det betragtes som en nødvendig forudsætning for et konkret job.
Den ledige har ret og pligt til 12 måneders minimumsrettigheder med  

 jobtræning og/eller uddannelse.
Pligten i forbindelse hermed skal også  

 bedømmes i forbindelse med handlingsplanen.
Hvis den ledige ikke ønsker 12  

 måneders jobtræning/uddannelse kan AF i særlige tilfælde acceptere et kortere  

 forløb.
Handlingsplanen giver således i alle tilfælde den overordnede ramme for  

 den lediges rådighedsforpligtelse.
Rådighedsforpligtelsen omfatter også  

 medvirken til udarbejdelse af en handlingsplan.
Afvisning af eller ophør med tilbud om jobtræning (eller evt. uddannelse),  

 der ligger inden for rammerne for en handlingsplan efter lov om en aktiv  

 arbejdsmarkedspolitik, vil have samme konsekvenser for dagpengeretten som  

 afslag på formidlet ordinært arbejde eller ophør med ordinært arbejde.
Det  

 vil sige, at der gives 2 ugers karantæne ved afslag og 5 ugers karantæne ved  

 ophør.
Ved gentagelse inden for 12 måneder statueres der manglende rådighed,  

 hvilket betyder, at dagpengeretten bortfalder.
Afvisning af at medvirke til  

 udarbejdelse af en handlingsplan sidestilles med afvisning af tilbud i  

 henhold til en handlingsplan.
Efter gældende regler medfører afslag/ophør med arbejdstilbud, at der  

 umiddelbart statueres manglende rådighed, det vil sige, at medlemmet først  

 igen vil være berettiget til dagpenge efter mere end 300 timers arbejde inden  

 for en periode på 10 uger.
Afslag/ophør med andre tilbud af uddannelses-  

 eller beskæftigelsesmæssig karakter medfører som hidtil en  

 rådighedsvurdering.
Til nr. 13 Forslaget er en konsekvens af forslaget i § 1, nr. 8, om den faste  

 ydelsesperiode på 7 år.
Medlemmer, som modtager social pension, vil længst  

 kunne få udbetalt dagpenge i 12 måneder inden for 18 måneder.
Dette svarer  

 til den gældende begrænsning i dagpengeperioden for disse grupper.
Til nr. 14 og 15 Forslagene skal navnlig ses i sammenhæng med lovforslaget om en aktiv  

 arbejdsmarkedspolitik, hvori regler om arbejdsløshedskassernes pligt til at  

 vejlede deres egne medlemmer om beskæftigelsesmuligheder m.v. også indgår.
Til nr. 18-27 og 29 Der er alene tale om konsekvensændringer som følge af forslagene i nr. 7  

 og 8. Forslagene ændrer således ikke den hidtidige retstilstand med hensyn  

 til efterløn.
Til nr. 28 I henhold til den midlertidige ordning indtil udgangen af 1995 kan  

 langtidsledige medlemmer over 55 år vælge at gå på overgangsydelse, indtil de  

 kan gå på efterløn som 60 årige.
Ordningen foreslås forlænget indtil udgangen  

 af 1998.
Efter de gældende regler kan overgang ske ved indberetning til et  

 arbejdstilbud efter ca. 18 måneders ledighed.
Da arbejdstilbudsordningen  

 bortfalder - og i lyset af den aktuelle vanskelige beskæftigelsessituation -  

 foreslås det, at retten til at gå på overgangsydelse gøres betinget af 12  

 måneders samlet ledighed inden for de sidste 15 måneder.
Den gældende regel i stk. 3 om hidtidige dagpenge i en vis kort periode  

 efter overgang til overgangsydelse skal ses i sammenhæng med tilknytningen  

 til arbejdstilbudsordningen.
Der findes ikke længere at være behov for en  

 regel af denne karakter.
Dvs. at ydelsen bliver til et fast beløb på 80 pct.  

 af højeste dagpenge straks ved overgangen svarende til, hvad der gælder ved  

 de øvrige ordninger, hvor der kan vælges en fast ydelse på 80 pct. af højeste  

 dagpenge.
Til nr. 30 og 31 Ændringerne er en følge af bestemmelsen om arbejdsløshedskassernes  

 udbetaling af orlovsydelse.
Til § 3 Med henblik på indpasning af de ledige i det nye system, herunder  

 afskaffelsen af genoptjeningsretten ved arbejdstilbud efter lov om  

 arbejdstilbud til ledige, foreslås det, at dagpengeperioder, der ligger forud  

 for, og dagpengeperioder, der er genoptjent ved arbejdstilbud, medregnes ved  

 indplacering af de ledige i henholdsvis delperiode 1 og 2 i den foreslåede  

 faste dagpengeperiode.
Ved beregningen tæller hver periode forud for et  

 gennemført arbejdstilbud som 24 måneder, og hertil lægges den faktiske  

 ledighed efter arbejdstilbudet.
Den faktiske ledighed efter 1. arbejdstilbud  

 kan dog højst medregnes med 24 måneder.
 Medlemmer, der efter reglerne i de overgangsbestemmelser, der tænkes  

 fastsat i henhold til lov om en aktiv arbejdsmarkedspolitik, overgår direkte  

 til delperiode 2, får ret til ydelse på det hidtidige niveau ved ledighed  

 indtil 1. juli 1995. Denne persongruppe får ikke ret til efter lov om en  

 aktiv arbejdsmarkedspolitik, men uanset om de får tilbudt beskæftigelse m.v.  

 efter den pågældende lovs § 33 og § 34, har de ret til hidtidig ydelse.
 Det foreslås, at arbejdsministeren får bemyndigelse til at fastsætte  

 nærmere regler for overgangsordningens gennemførelse.
Efter 2. behandling den 22. juni 1993 § 1 I lov om arbejdsformidling og arbejdsløshedsforsikring m.v., jf.  

 lovbekendtgørelse nr. 752 af 1. september 1992, som ændret senest ved lov nr.  

 178 af 14. april 1993, foretages følgende ændringer:
 1 . Lovens titel affattes således:
 »Lov om arbejdsløshedsforsikring m.v.«.
 2.  §§ 1-23 og § 24 ophæves.
 3. I § 23 a, stk. 3, § 23 e, § 34, stk. 1, § 38, stk. 1, nr. 2,  

 § 41, stk. 6 og 8, § 51, stk. 4, 3. og 4. pkt., § 57, stk. 3, § 58,  

 stk. 1, § 59, stk. 4, § 62, stk. 2, § 67, stk. 3, § 73, stk. 4, § 75 c, stk.  

 1, 2. pkt., § 75 f, stk. 1, 2. pkt., § 75 g, stk. 1, § 75 h, stk. 5, § 76,  

 stk. 7, § 78, stk. 6, § 90, § 91, stk. 3, § 94 og § 98, stk. 2, 4.  

 pkt., ændres »landsarbejdsnævnet« til:  

 »Landsarbejdsrådet«.
 4. I § 41, stk. 1, nr. 3, litra g, indsættes efter  

 »regeringen«: », eller«, og efter litra g indsættes som  

 nyt litra:
»h) har gennemført en erhvervsgrunduddannelse efter lov om  

 erhvervsgrunduddannelse, når begæring om optagelse fremsættes inden 2 uger  

 efter uddannelsens afslutning.« 5. I § 41 indsættes efter stk. 4 som nyt stykke:
» Stk. 5. Beskæftigelse, hvortil der ydes offentligt tilskud  

 til lønnen, og beskæftigelse ved selvstændig virksomhed, hvortil der ydes  

 offentligt tilskud til etablering og drift, medregnes ikke til  

 beskæftigelseskravet i stk. 1, nr. 3.« Stk. 5 og 6 bliver herefter stk. 6 og 7.
 6. § 41, stk. 7, ophæves.
 7. I § 41, stk. 8, ændres »stk. 1 og 2« til:  

 »stk. 1, 2 og 5«.
 8. I § 45, § 57, stk. 6, § 60, stk. 2, 1. pkt., § 62 a, stk. 5,  

 § 63, stk. 5, § 65, stk. 6, § 68, stk. 4, § 75 b, stk. 8, § 75 c, stk. 5, §  

 75 m, stk. 1, 2. pkt., § 75 n, stk. 1 og 2, § 84, stk. 7, § 87, stk.  

 4, 2. pkt., § 90 a, stk. 2, § 91, stk. 8, § 92, § 95 og § 100, stk.  

 9, ændres »Landsarbejdsnævnet« til:  

 »Landsarbejdsrådet«.
 9. I § 51, stk. 2, § 75 d, stk. 7, og § 75 e, stk.  

 6, ændres »80 pct.« til: »82 pct.«.
 10. § 53 affattes således:
 » § 53. Ret til dagpenge opnås efter 1 års medlemskab af en  

 anerkendt arbejdsløshedskasse.
Stk. 2. Retten til dagpenge er betinget af, a) at et fuldtidsforsikret medlem har haft beskæftigelse som lønmodtager i  

 en tid, som sammenlagt svarer til beskæftigelse i fagets fulde, sædvanlige  

 arbejdstid i mindst 26 uger inden for de sidste 3 år, eller i en tilsvarende  

 periode har udøvet selvstændig erhvervsvirksomhed i væsentligt omfang, b) at et deltidsforsikret medlem, jf. kapitel 11, har haft beskæftigelse  

 som lønmodtager i en tid, som sammenlagt svarer til beskæftigelse i fagets  

 fulde, sædvanlige arbejdstid i mindst 17 uger inden for de sidste 3 år.
 Stk. 3. Kun arbejde i medlemsperioder medregnes ved opgørelse af  

 arbejdskravet i stk. 2 og 5. Beskæftigelse, hvortil der ydes offentligt  

 tilskud til lønnen, og beskæftigelse ved selvstændig virksomhed, hvortil der  

 ydes offentligt tilskud til etablering og drift, medregnes ikke.
 Stk. 4. Retten til dagpenge ophører ved udgangen af den måned,  

 hvori medlemmet fylder 67 år.
Stk. 5. For et medlem, hvis ret til dagpenge er bortfaldet som  

 følge af, at perioderne efter § 55, stk. 1 og stk. 2, er udløbet, er  

 generhvervelsen af retten til dagpenge betinget af, a) at et fuldtidsforsikret medlem har haft arbejde som lønmodtager i en  

 tid, som sammenlagt svarer til arbejde i fagets fulde, sædvanlige arbejdstid  

 i mindst 26 uger inden for de sidste 18 måneder, eller i en tilsvarende  

 periode har udøvet selvstændig erhvervsvirksomhed i væsentligt omfang, b) at et deltidsforsikret medlem, jf. kapitel 11, har haft arbejde som  

 lønmodtager i en tid, som sammenlagt svarer til arbejde i fagets fulde,  

 sædvanlige arbejdstid i mindst 17 uger inden for de sidste 18 måneder.
Stk. 6. Direktøren for Arbejdsløshedsforsikringen kan efter  

 forhandling med Landsarbejdsrådet fastsætte nærmere regler om anvendelsen af  

 stk. 2, 3 og 5, herunder regler om, at timer, for hvilke der er udbetalt løn,  

 kan indgå i beregningen af beskæftigelseskravet.« 11. I § 54 indsættes efter 1. pkt. som nyt punktum:
»Tilsvarende gælder for den, som har gennemført en  

 erhvervsgrunduddannelse af den i § 41, stk. 1, nr. 3, litra h, nævnte  

 art.« 12. § 55 affattes således:
» § 55. Et medlem, der har ret til dagpenge, jf. § 53, kan  

 modtage dagpenge efter § 51, jf. § 47 og § 70, i en periode på sammenlagt 48  

 måneder inden for 60 måneder.
Der erhverves ret til påbegyndelse af en ny  

 periode, hvis medlemmet dokumenterer på ny at have haft beskæftigelse i det  

 omfang, der er nævnt i § 53, stk. 2.
 Stk. 2. Efter udløbet af perioden i stk. 1 har medlemmet i en  

 periode på sammenlagt 36 måneder inden for 48 måneder ret til at modtage et  

 beløb, der sammenlagt med medlemmets indtægt ved tilbudt beskæftigelse eller  

 anden aktivitet efter § 33 eller § 34 i lov om en aktiv arbejdsmarkedspolitik  

 svarer til højeste dagpenge, jf. § 47 og § 70. I perioder, hvor medlemmet  

 ikke er omfattet af et tilbud, har medlemmet ret til at få udbetalt højeste  

 dagpenge.
Stk. 3. Et fuldtidsforsikret medlem, der ikke deltager i  

 beskæftigelse efter § 33 eller § 34 i lov om en aktiv arbejdsmarkedspolitik,  

 jf. stk. 2, har i een sammenhængende periode på 12 måneder ret til 80 pct. af  

 højeste dagpenge, jf. § 47. Et fuldtidsforsikret medlem har i denne periode  

 ret til at have indtægt ved arbejde på op til 27.500 kr. årligt uden fradrag  

 i ydelsen.
Arbejde herudover medfører fradrag efter reglerne i § 58 og § 59.  

 Medlemmet er i 12-måneders-perioden ikke omfattet af rådighedsforpligtelsen,  

 jf. § 62 og § 63.
 Stk. 4. Et medlem, der ved udløbet af perioden efter stk. 2 er  

 fyldt 50 år, og som ved fortsat medlemskab ville kunne opfylde  

 anciennitetskravet for at kunne gå på efterløn ved det fyldte 60. år, bevarer  

 retten til en ydelse efter stk. 2 indtil det fyldte 60. år.
 Stk. 5. Et medlem, der ved udløbet af perioden i stk. 1 er fyldt  

 60 år, har ikke ret til ydelse efter stk. 2.
Stk. 6. Et fuldtidsforsikret medlem, der modtager dagpenge efter  

 stk. 1, har efter 12 måneders ledighed i een sammenhængende periode på 12  

 måneder inden for de seneste 15 måneder ret til at modtage en ydelse på 80  

 pct. af medlemmets hidtidige dagpenge.
Medlemmet har i perioden ikke ret til  

 tilbud efter lov om en aktiv arbejdsmarkedspolitik.
Et fuldtidsforsikret  

 medlem har ret til at have indtægt ved arbejde på op til 27.500 kr. årligt  

 uden fradrag i ydelsen.
Arbejde herudover medfører fradrag efter reglerne i §  

 58 og § 59. Medlemmet er i 12-måneders-perioden ikke omfattet af  

 rådighedsforpligtelsen, jf. § 62 og § 63.
 Stk. 7. Perioder, hvor medlemmet deltager i tilbud efter lov om en  

 aktiv arbejdsmarkedspolitik, samt perioder med orlov til sabbat efter lov om  

 orlov medregnes i perioderne efter stk. 1 og 2.
 Stk. 8. Perioder med orlov til uddannelse og orlov til  

 børnepasning efter lov om orlov samt perioder, hvor medlemmet på grund af  

 sygdom, barsel eller uarbejdsdygtighed har været uden arbejde, medregnes ikke  

 i perioderne efter stk. 1 og 2. Tilsvarende gælder for perioder med støtte  

 efter lov om social bistand til pasning af handicappet barn og pasning af  

 nærtstående, der ønsker at dø i eget hjem.
 Stk. 9. Beløbet i stk. 3 og stk. 6 reguleres en gang årligt den 1.  

 juli med satsreguleringsprocenten, jf. lov om en satsreguleringsprocent.
Stk. 10. Direktøren for Arbejdsløshedsforsikringen fastsætter  

 efter forhandling med Landsarbejdsrådet nærmere regler for anvendelsen af  

 stk. 1-8. Der kan herunder fastsættes særlige regler for anvendelsen af stk.  

 3 og 6 for de tilfælde, hvor arbejdsindtægten hidrører fra bibeskæftigelse  

 ved selvstændig virksomhed, samt regler om periodernes varighed og beregning  

 efter stk. 7 og 8.« 13. I § 56 ændres i stk. 1 »§ 55« til:  

 »§ 53, stk. 2 og 3,», efter »nævnte art« indsættes:  

 »eller en uddannelse af den i § 41, stk. 1, nr. 3, litra h, nævnte  

 art«, og stk. 2 ophæves.
 14. § 57, stk. 5 , affattes således:
» Stk. 5. Direktøren for Arbejdsløshedsforsikringen fastsætter  

 efter forhandling med Landsarbejdsrådet nærmere regler om de dagpengemæssige  

 konsekvenser af manglende kontakt til arbejdsformidlingen.« 15. I § 58, stk. 1, nr. 2, litra c, udgår »og«, i  

§ 58, stk. 1, nr. 3, indsættes efter »dagpengene«: »,  

 og«, og efter nr. 3 indsættes:
»4) hvilken betydning arbejde og indtægt skal have for størrelsen af  

 ydelser i henhold til lov om orlov og lov om en aktiv  

 arbejdsmarkedspolitik.« 16. I § 63, stk. 1, nr. 2, udgår »eller«, i §  

 63, stk. 1, nr. 3, indsættes: », eller«, og efter nr. 3  

 indsættes:
»4) at medlemmet uden fyldestgørende grund afslår at medvirke til  

 udarbejdelse af en handlingsplan eller afslår eller afbryder et tilbud i  

 henhold til en individuel handlingsplan efter lov om en aktiv  

 arbejdsmarkedspolitik.« 17. § 64 affattes således:
 »§ 64. For et medlem, som modtager pension efter lov om  

 social pension eller tilsvarende udenlandsk lovgivning, begrænses retten til  

 dagpenge efter § 55 til en periode på sammenlagt 12 måneder inden for de  

 seneste 18 måneder.
 Stk. 2. Ret til ny dagpengeperiode efter stk. 1 er betinget af, at  

 medlemmet på ny har haft beskæftigelse i det omfang, der er nævnt i § 53,  

 stk. 5.
 Stk. 3. For et medlem, der ansøger om pension, men som fortsat  

 opfylder betingelserne for at være medlem af kassen, gælder reglerne i stk. 1  

 og 2 allerede fra ansøgningstidspunktet, jf. dog stk. 4. Afslås  

 pensionsansøgningen, efterbetales der medlemmet de dagpenge, der er  

 bortfaldet i henhold til 1. pkt.
Stk. 4. For et medlem, der ansøger om eller modtager social  

 pension efter § 14, stk. 3, nr. 2 og 3, i lov om social pension, og hvor  

 pensionen udelukkende er begrundet i sociale forhold, gælder stk. 1 og 2  

 først fra det tidspunkt, hvor pensionen tilkendes.« 18. § 65, stk. 1 , affattes således:
»Arbejdsløshedskassen skal vejlede medlemmet om de rettigheder og  

 pligter, der følger af lovens kapitel 7-16, samt om medlemmets rettigheder og  

 pligter i øvrigt efter arbejdsmarkedslovgivningen.« 19. § 65, stk. 4, ophæves.
 Stk. 5 og 6 bliver herefter stk. 4 og 5.
 20. I § 65 ændres i stk. 5, der bliver stk. 4,  

 »stk. 1-4« til: »stk. 1-3«, og i stk. 6, der  

 bliver stk. 5, ændres »stk. 1-5« til: »stk. 1-4«.
 21. § 67, stk. 4 , affattes således:
» Stk. 4. Beskæftigelse, hvortil der ydes offentligt tilskud  

 til lønnen, og beskæftigelse ved selvstændig virksomhed, hvortil der ydes  

 offentligt tilskud til etablering og drift, medregnes ikke til  

 beskæftigelseskravet i stk. 1, nr. 1 og nr. 2.« 22. § 72 ophæves.
 23. § 75 b, stk. 1, nr. 3, affattes således:
 »3) som ved overgang til efterløn opfylder betingelserne for ret til  

 dagpenge, modtager dagpenge efter § 55, stk. 4, eller modtager  

 overgangsydelse, og«.
 24. I § 75 b, stk. 7 , ændres »§ 55, stk. 1, og § 72,  

 stk. 1,» til: »§ 53, stk. 2, litra a og litra b«.
 25. I § 75 c, stk. 4 , ændres »§ 55 og § 72« til:  

 »§ 53, stk. 2 og 5«.
 26. I § 75 c, stk. 5, nr. 1, indsættes efter »stk.  

 1«: »og 2«.
 27. § 75 d, stk. 3, 1. pkt. , ophæves, og i stedet  

 indsættes:
»Efterløn med det i stk. 1 nævnte beløb kan længst modtages i  

 sammenlagt 30 måneder.
I denne periode medregnes perioder, hvori medlemmet  

 inden for de sidste 30 måneder før overgangen til efterløn har modtaget  

 dagpenge, overgangsydelse, orlovsydelse til sabbat efter lov om orlov eller  

 ydelser efter lov om en aktiv arbejdsmarkedspolitik.
Efterlønnen kan herefter  

 højst udgøre 82 pct. af højeste dagpengebeløb efter § 47.« 28. § 75 d, stk. 5 , ophæves.
 Stk. 6 og 7 bliver herefter stk. 5 og 6.
 29. § 75 d, stk. 6 , der bliver stk. 5, affattes således:
» Stk. 5. Efterløn til medlemmer, der overgår til efterløn  

 efter at have modtaget ydelser i perioden efter § 55, stk. 2, eller fra  

 overgangsydelse, ydes med et fast beløb på 82 pct. af højeste dagpenge efter  

 § 47.« 30. § 75 e, stk. 2, 1. pkt. , ophæves, og i stedet  

 indsættes:
»Efterløn med det i stk. 1 nævnte beløb kan længst modtages i  

 sammenlagt 30 måneder.
I denne periode medregnes perioder, hvori medlemmet  

 inden for de sidste 30 måneder før overgangen til efterløn har modtaget  

 dagpenge, overgangsydelse, orlovsydelse til sabbat efter lov om orlov eller  

 ydelser efter lov om en aktiv arbejdsmarkedspolitik.
Efterlønnen kan herefter  

 højst udgøre 82 pct. af højeste dagpengebeløb efter § 70.« 31. I § 75 e, stk. 3, ændres »§ 72, stk. 1,» til:  

 »§ 55, stk. 1,».
 32. § 75 e, stk. 4 , ophæves.
 Stk. 5 og 6 bliver herefter stk. 4 og 5.
 33. § 75 e, stk. 5 , der bliver stk. 4, affattes således:
» Stk. 4. Efterløn til medlemmer, der overgår til efterløn  

 efter at have modtaget ydelser i perioden efter § 55, stk. 2, eller fra  

 overgangsydelse, ydes med et fast beløb på 82 pct. af højeste dagpenge efter  

 § 70.« 34. § 75 i affattes således:
» § 75 i.
Ret til at overgå til overgangsydelse har indtil  

 udgangen af 1998 medlemmer af anerkendte arbejdsløshedskasser, 1) som er i alderen 55-59 år, 2) som inden for de sidste 15 måneder har modtaget ydelser på grund af  

 ledighed i sammenlagt 12 måneder, 3) som ved et fortsat medlemskab ville kunne opfylde anciennitetskravet  

 for at kunne gå på efterløn ved det fyldte 60. år, og 4) som har bopæl her i riget bortset fra Færøerne og Grønland.
 Stk. 2. Som en forsøgsordning indtil udgangen af 1996 nedsættes  

 aldersgrænsen for at kunne gå på overgangsydelse til 50 år.
 Stk. 3. Et medlem, der ønsker at overgå til overgangsydelse, skal  

 indgive en skriftlig ansøgning herom til arbejdsløshedskassen.  

 Overgangsydelse kan tidligst ydes fra det tidspunkt, hvor  

 arbejdsløshedskassen har modtaget den skriftlige ansøgning.
 Stk. 4. Overgangsydelsen udgør et fast beløb på 82 pct. af højeste  

 dagpenge efter § 47 eller § 70.
 Stk. 5. Overgangsydelsen efter stk. 4 afrundes til nærmeste hele  

 kronebeløb.
Stk. 6. Retten til overgangsydelse ophører ved udgangen af den  

 måned, hvor medlemmet fylder 60 år, eller ved overgang til efterløn.« 35. I § 75 j indsættes efter stk. 2 som nyt stykke:
»Stk. 3. Som en forsøgsordning indtil udgangen af 1996 har et  

 fuldtidsforsikret medlem, der modtager overgangsydelse, ret til at have en  

 indtægt svarende til det i § 55, stk. 3 og 6, nævnte beløb.« 36. I § 75 k ændres »jf. § 55, stk. 4, eller § 72,  

 stk. 4,» til: »§ 53, stk. 2, litra a og litra b«.
 37. § 86, stk. 13, 1. pkt. , affattes således:
»Stk. 1-12 finder tilsvarende anvendelse på andre ydelser, som er  

 udbetalt af en kasse, bortset fra kursusgodtgørelse, og som er udbetalt med  

 urette.« 38. I § 87, stk. 1, stk. 2 og stk. 3 , ændres  

 »dagpenge, overgangsydelse, efterløn, uddannelsesydelse eller  

 iværksætterydelse« til: »ydelser fra kassen bortset fra  

 kursusgodtgørelse.« 39. § 87, stk. 5, affattes således:
» Stk. 5. Hvis et medlem ikke har givet kassen oplysning om  

 opnået beskæftigelse, kan kassens ledelse udelukke medlemmet fra ret til  

 dagpenge.
Direktøren for Arbejdsløshedsforsikringen fastsætter efter  

 forhandling med Landsarbejdsrådet nærmere regler herom.« 40. § 88, stk. 4 , affattes således:
» Stk. 4. Direktøren for Arbejdsløshedsforsikringen, chefen  

 for Arbejdsmarkedsstyrelsen og personalet i Direktoratet for  

 Arbejdsløshedsforsikringen, i Arbejdsmarkedsstyrelsen og ved  

 arbejdsformidlingskontorerne må ikke være ansat i eller have lønnet hverv i  

 en anerkendt arbejdsløshedskasse.« 41. § 96, stk. 3 og stk. 4 , ophæves.
 42. § 98, stk. 1 , ophæves.
 Stk. 2-4 bliver herefter stk. 1-3.
 43. I § 98, stk. 2, der bliver stk. 1, indsættes efter  

 »ret til efterløn«: »samt afgørelser vedrørende ydelser efter  

 lov om orlov«, og efter »eller efterløn« indsættes: »samt  

 ydelser efter lov om orlov«.
 44. § 98, stk. 4 , der bliver stk. 3, affattes således:
» Stk. 3. Direktøren for Arbejdsløshedsforsikringen kan se  

 bort fra overskridelse af klagefristen i stk. 1, når der er særlig grund  

 hertil.
Direktøren for Arbejdsløshedsforsikringens afgørelse herom kan ikke  

 indbringes for anden administrativ myndighed.« 45. I § 99, stk. 1 , ændres »§ 98, stk. 2« til:  

 »§ 98, stk. 1«.
 46. I § 99, stk. 2 , udgår »arbejdsdirektøren  

 eller« og »jf. dog § 22, stk. 2«.
 47. I § 100, stk. 3 , ændres »uddannelses- og  

 iværksætterydelse, jf. lov om arbejdstilbud til ledige«, til:  

 »uddannelsesgodtgørelse eller etableringsydelse efter lov om en aktiv  

 arbejdsmarkedspolitik«.
 48. § 100 a, stk. 2 , affattes således:
» Stk. 2. Registrene har til formål at danne grundlag for 1) gennemførelse af det tilsyn, som staten i henhold til kapitel 14 skal  

 føre med de statsanerkendte arbejdsløshedskasser, og 2) udarbejdelse af en arbejdsmarkedsstatistik.« § 2 I lov nr. 178 af 14. april 1993 om ændring af lov om arbejdsformidling og  

 arbejdsløshedsforsikring m.v. (Orlovsydelse til ledige, til selvstændige og  

 under frivilligt, ulønnet arbejde i udlandet) foretages følgende ændring:
 I § 3 indsættes efter stk. 1 som nyt stykke:
»Stk. 2. Bestemmelsen i § 97 g gælder for perioder med  

 aktivitetsydelse, der er påbegyndt senest den 31. december 1995.« § 3 Arbejdsministeren fastsætter tidspunktet for lovens ikrafttræden, dog  

 træder § 2 i kraft den 1. januar 1994.
§ 4 Stk. 1. For medlemmer, for hvem arbejdskravet efter den hidtidige  

 lovs § 55, stk. 1, eller § 72, stk. 1, ved lovens ikrafttræden helt eller  

 delvis er opfyldt ved beskæftigelse i et arbejdstilbud efter lov om  

 arbejdstilbud til ledige, medregnes ledighedsperioder, der ligger forud for  

 disse beskæftigelser, ved beregning af perioder efter § 1, nr. 12. Ved  

 beregningen fastsættes hver ledighedsperiode forud for et arbejdstilbud til  

 24 måneder.
Hertil lægges den faktiske ledighed efter arbejdstilbudet.
Den  

 faktiske ledighed efter 1. arbejdstilbud kan dog højst medregnes med 24  

 måneder.
Stk. 2. For medlemmer, for hvem arbejdskravet efter den hidtidige  

 lovs § 55, stk. 1, eller § 72, stk. 1, ved lovens ikrafttræden helt eller  

 delvis er opfyldt ved beskæftigelse i et arbejdstilbud efter lov om  

 arbejdstilbud til ledige, og som ikke er fyldt 25 år, medregnes alene  

 ledighedsperioden efter arbejdstilbudet.
Tilsvarende gælder for medlemmer,  

 som ved lovens ikrafttræden er fyldt 50 år, og som opfylder betingelserne for  

 gentagne arbejdstilbud efter lov om arbejdstilbud til ledige.  

 Ledighedsperioden kan dog højst medregnes med 24 måneder.
Bestemmelserne i 2.  

 og 3. pkt. gælder ikke for medlemmer, der opfylder betingelserne for at  

 bevare retten til en ydelse efter § 55, stk. 4, jf. § 1, nr. 12.
 Stk. 3. Medlemmer, for hvem arbejdskravet helt eller delvis er  

 opfyldt ved beskæftigelse i et 2. arbejdstilbud efter lov om arbejdstilbud  

 til ledige, har, uanset om dagpengeretten efter § 55, stk. 2, jf. § 1, nr.  

 12, er opbrugt, ret til at modtage dagpenge indtil udgangen af juni 1995.
 Stk. 4. Beskæftigelse, hvortil der ydes offentligt tilskud,  

 medregnes efter de hidtil gældende regler, hvis beskæftigelsen ligger forud  

 for ikrafttrædelsen eller er påbegyndt før lovens vedtagelse.
 Stk. 5. Ved opgørelse af et medlems dagpengeret efter § 1, nr. 10,  

 anvendes de hidtil gældende regler for beregning af arbejdsperioder, der  

 ligger forud for lovens ikrafttræden.
 Stk. 6 . Arbejdsministeren fastsætter nærmere regler om anvendelse  

 af bestemmelserne i stk. 1-5.
