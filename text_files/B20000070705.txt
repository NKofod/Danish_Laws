Bekendtgørelse om mindstekrav til beskyttelse af landbrugsdyr  

1) I medfør af § 4, § 4 a, stk. 1, § 12,  

 § 24 a samt § 28, stk. 5 og stk. 7, i dyreværnsloven, jf.  

 lov nr. 386 af 6. juni 1991, som ændret ved lov nr. 183 af 14. april 1993,  

 fastsættes følgende:
Kapitel 1 Bekendtgørelsens anvendelsesområde mv.
 § 1.  

  

 Reglerne i denne bekendtgørelse finder anvendelse på hold af landbrugsdyr.
 Stk. 2.  

  

 Reglerne i  

 denne bekendtgørelse er minimumskrav, der altid skal opfyldes ved hold af  

 landbrugsdyr, medmindre strengere krav er fastsat i anden lovgivning.
 § 2.  

  

 Ved  

 landbrugsdyr forstås hvirveldyr - bortset fra fisk, reptiler og padder - som  

 holdes med henblik på produktion af fødevarer, uld, skind eller pels eller  

 med  

 henblik på andre landbrugsmæssige formål, herefter benævnt »dyr«.
 Stk. 2.  

  

 Ved  

 zooteknisk behandlingsøjemed forstås en individuel indgift i et dyr med  

 henblik  

 på brunstsynkronisering og forudgående behandling af donor og recipient i  

 forbindelse med embryotransplantation.
Kapitel 2 Personale § 3.  

  

 Dyrene  

 skal passes af et tilstrækkeligt antal personer, der har de relevante faglige  

 færdigheder og kvalifikationer og den relevante faglige viden, således at  

 dyrene kan passes velfærdsmæssigt forsvarligt.
Kapitel 3 Tilsyn § 4.  

  

 Der  

 skal være en passende fast eller mobil belysning af tilstrækkelig styrke til  

 rådighed, så dyrene til enhver tid kan tilses nøje.
§ 5.  

  

 Alle dyr, der synes at være syge eller tilskadekomne, skal omgående have en  

 passende behandling.
Hvis et dyr ikke kommer sig hurtigt af denne behandling,  

 skal dyret enten aflives straks, eller også skal en dyrlæge konsulteres  

 hurtigst muligt.
Om fornødent skal syge eller tilskadekomne dyr isoleres i et  

 passende rum med tør og bekvem strøelse, når dette er hensigtsmæssigt.
Kapitel 4 Optegnelser § 6.  

  

 Enhver, der holder dyr, skal føre optegnelser over al medicinsk behandling og  

 over antallet af døde dyr, som måtte være konstateret i forbindelse med hvert  

 enkelt tilsyn.
 Stk. 2.  

  

 Hvis de i  

 stk. 1 nævnte oplysninger kræves optegnet i anden forbindelse, er en  

 sådan  

 optegnelse også tilstrækkelig til at opfylde bestemmelsen i stk. 1.
 Stk. 3.  

  

 Disse  

 optegnelser skal opbevares i mindst tre år og stilles til rådighed for en  

 repræsentant fra Fødevaredirektoratet i forbindelse med en inspektion eller  

 efter anmodning.
Kapitel 5 Rum og bygninger til husning af dyr § 7.  

  

 De  

 materialer, der anvendes til opførelse af rum, hvor dyr holdes, navnlig til  

 konstruktion af bokse og udstyr som dyrene kan komme i kontakt med, må ikke  

 være skadelige for dyrene og skal kunne rengøres og desinficeres effektivt.
 § 8.  

  

 Rum  

 og udstyr til fastgørelse af dyrene skal konstrueres og vedligeholdes på en  

 sådan måde, at der ikke er skarpe kanter eller fremspring, der kan påføre  

 dyrene skade.
 § 9.  

  

 Luftcirkulation, støvindhold, temperatur, relativ luftfugtighed og  

 koncentration af gasarter skal holdes på et niveau, som ikke er skadeligt for  

 dyrene.
§ 10.  

  

 Dyr, der holdes indendørs, må hverken holdes i permanent mørke eller være  

 udsat  

 for kunstigt lys uden passende afbrydelser.
Hvis der ikke er tilstrækkeligt  

 naturligt lys til at opfylde dyrenes adfærdsmæssige og fysiologiske behov,  

 skal  

 der være en passende kunstig belysning.
Kapitel 6 Dyr, der holdes udendørs § 11.  

  

 Dyr, der holdes udendørs, skal være bedst muligt beskyttet mod rovdyr og  

 smitterisici.
Kapitel 7 Automatiseret eller mekanisk udstyr § 12.  

  

 Alt automatiseret eller mekanisk udstyr, der er af betydning for dyrenes  

 sundhed og velfærd, skal efterses mindst én gang om dagen.
Eventuelle  

 konstaterede fejl skal udbedres straks, og hvis dette ikke lader sig gøre,  

 skal  

 der træffes passende foranstaltninger til at beskytte dyrenes sundhed og  

 velfærd.
§ 13.  

  

 Hvis dyrenes sundhed og velfærd afhænger af et mekanisk ventilationssystem,  

 skal der være et passende reservesystem, der gør det muligt at sikre en  

 udluftning, der er tilstrækkelig til at bevare dyrenes sundhed og velfærd,  

 hvis  

 systemet svigter.
Der skal endvidere være et alarmsystem, som advarer om  

 systemsvigtet.
Alarmsystemet skal testes regelmæssigt.
Kapitel 8 Vand, foder og andre stoffer § 14.  

  

 Intet dyr må gives foder eller drikke på en måde, der kan påføre det lidelse  

 eller skade.
Foder og drikke må heller ikke indeholde stoffer, der kan  

 forårsage lidelse eller skade.
 § 15.  

  

 Udstyr til fodring og vanding skal være udformet, fremstillet og installeret  

 på  

 en sådan måde, at der er mindst mulig risiko for forurening af foder og vand  

 og  

 for skadelige virkninger af en eventuel indbyrdes rivalisering mellem dyrene.
 § 16.  

  

 Et  

 dyr må ikke indgives andre stoffer end de stoffer, der gives med tilladte  

 terapeutiske eller forebyggende formål eller i tilladt zooteknisk  

 behandlingsøjemed.
Kapitel 9 Avlsmetoder § 17.  

  

 Der må ikke anvendes naturlig eller kunstig avl eller avlsmetoder, der  

 påfører  

 eller kan påføre de berørte dyr smerte, skade, lidelse, angst, varigt men  

 eller  

 væsentlig ulempe.
 Stk. 2.  

  

 Stk. 1  

 gælder dog ikke ved anvendelse af metoder, der kan medføre minimale eller  

 kortvarige lidelser eller sår, eller som kan nødvendiggøre indgreb, som ikke  

 medfører vedvarende skade, hvis disse metoder er tilladt i henhold til anden  

 lovgivning.
 § 18.  

  

 Der må ikke holdes dyr til landbrugsformål, hvis det ikke ud fra dyrets  

 genotype eller fænotype med rimelighed kan forventes, at det kan ske uden at  

 skade dyrets sundhed eller velfærd.
Kapitel 10 Straf § 19.  

  

 Med bøde straffes den, der overtræder §§ 3 - 18, medmindre højere straf  

 er  

 forskyldt efter § 28, stk. 1, i dyreværnsloven.
 Stk. 2.  

  

 Der kan  

 pålægges selskaber mv. (juridiske personer) strafansvar efter reglerne i  

 straffelovens 5. kapitel.
Kapitel 11 Ikrafttrædelse § 20.  

  

 Bekendtgørelsen træder i kraft den 1. august 2000.
Justitsministeriet, den 18. juli  

 2000 Frank Jensen /Marie Louise Klenow 1)  Bekendtgørelsen indeholder  

 bestemmelser, der  

 gennemfører Rådets direktiv 98/58/EF, EF-Tidende L 221 s. 23.
