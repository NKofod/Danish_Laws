Om indholdet i vejledningen En fordring er et retskrav på en ydelse, der bortfalder ved opfyldelse.
 I afsnit M vil alene pengefordringer blive behandlet, og kun for så  

 vidt angår de overordnede principper vedrørende opfyldelse ved betaling.  

 Detailreglerne for dækningsrækkefølgen er fastlagt i brugervejledninger  

 til de enkelte opkrævningssystemer.
En pengeforddring ophører med at bestå, når beløbet betales til rette  

 fordringshaver til rette tid og på rette sted.
En fordring kan  

 almindeligvis betales med frigørende virkning både af debitor og af  

 tredjemand.
 De mest anvendte ophørsmåder for pengefordringer vedrørende skatte- og  

 afgiftskrav er betaling, modregning, opgivelse, præklusion og forældelse.
M.1 Frivillig betaling Hvis en kreditor har flere fordringer på samme debitor, og en betaling  

 fra debitor ikke fuldt ud kan dække fordringerne, opstår spørgsmålet om,  

 på hvilken af fordringerne en indbetaling helt eller delvis skal  

 afskrives.
Det følger af almindelige formueretlige grundsætninger i dansk ret, at debitor kan bestemme, hvilken af flere fordringer i forhold til  

 samme kreditor en indbetaling skal afskrives på, et såkaldt øremærket  

 beløb (afsnit M.1.1) at kreditor kan vælge på hvilken af flere fordringer en indbetaling af  

 et ikke-øremærket beløb fra debitor skal afskrives (afsnit M.1.2) Til disse grundsætninger er der dog knyttet nogle begrænsninger, som  

 vil blive omtalt i de følgende afsnit.
M.1.1 Øremærkede beløb Indbetalinger af skatter og afgifter mv., som debitor har øremærket til  

 nedbringelse af en bestemt restance, skal afskrives på denne restance.  

 Dette gælder, uanset om debitor udtrykkeligt har angivet, at indbetalingen  

 skal afskrives på en bestemt restance, eller om dette med den fornødne  

 sikkerhed kan udledes af omstændighederne i forbindelse med indbetalingen.  

 En stiltiende tilkendegivelse fra debitor kan fx foreligge ved, at debitor  

 ved indbetalingen har anvendt et bestemt indbetalingskort, fremsendt en  

 check på et beløb svarende til en bestemt afgiftsangivelse eller har  

 afværget tvangsinddrivelse til fyldestgørelse af en bestemt restance.
 Debitors muligheder for at øremærke indbetalinger antages dog at være  

 underlagt den begrænsning, at kreditor ikke kan tvinges til at acceptere  

 forældelse af fordringer.
M.1.2 Ikke øremærkede beløb Indbetalinger, der ikke er øremærkede, må afskrives efter kreditors  

 valg på en ud af flere fordringer.
Denne valgret er dog underlagt den begrænsning, at afskrivningen skal  

 ske med skyldig hensyntagen til de interesser af debitors, der er  

 kendelige for kreditor.
Hvis flere gældsposter er forfaldne, men  

 undladelse af at betale en af fordringerne ville medføre særlig byrdefulde  

 virkninger for skyldneren, må ydelsen i første række afskrives på den  

 pågældende fordring.
 Det antages ifølge retspraksis, at kreditor kan vælge at afskrive  

 ikke-øremærkede betalinger på usikret gæld frem for på sikret gæld, jf.  

 UfR 1950, 522VLD.
Der findes ikke umiddelbart støtte for, at kreditor har pligt til at  

 afskrive på sikret gæld frem for på usikret gæld.
Hensynet til den enkelte  

 borger kan imidlertid tale for, at der afskrives på usikret gæld frem for  

 på sikret gæld, da debitor i så fald vil opnå besparelser svarende til  

 udgifter ved fx en udlægsforretning.
 Det er derfor Told- og Skattestyrelsens opfattelse, at ikke-øremærkede  

 beløb kan afskrives på usikret gæld fremfor på sikret gæld.
 Det bemærkes, at skattetillæggene, jf. skattekontrollovens § 5, stk. 1,  

 indgår i årsopgørelsen som en del af slutskatten.
 Vedrørende en mere detaljeret beskrivelse af dækningsrækkefølgen for  

 personskatterestancer mv. henvises der til den såkaldte KOBRA-vejledning,  

 idet det skal bemærkes, at KOBRA-systemet kun anvendes for de  

 indbetalinger, der foretages direkte til Told- og Skattestyrelsen.
 I KOBRA-systemet er det i øvrigt sikret, at afskrivning af ikke  

 øremærkede beløb altid sker i den for skatteyderen mest fordelagtige  

 rækkefølge.
M.2 Ved modregning Ved tvungen modregning er udgangspunktet, at modregneren kan vælge, på  

 hvilken ud af flere fordringer et modregnet beløb skal afskrives på.
 Dette må dog anses for modificeret således, at told- og  

 skattemyndighederne har pligt til forlods at afskrive modregnede beløb på  

 administrativt vedtagne bøder, A-skatterestancer og arbejdsmarkedsbidrag,  

 jf afsnit M.1.2 Ikke øremærkede beløb, da disse krav er særlig byrdefulde  

 for debitor.
Der findes ikke umiddelbart støtte for, at kreditor ved tvungen  

 modregning har pligt til at afskrive på sikret gæld frem for på usikret  

 gæld.
Hensynet til den enkelte borger kan imidlertid tale for, at der  

 afskrives på usikret gæld frem for på sikret gæld, da debitor i så fald  

 vil opnå besparelser svarende til udgifter ved fx en udlægsforretning.
 Det er derfor Told- og Skattestyrelsens opfattelse, at der ved  

 modregning kan afskrives på usikret gæld fremfor på sikret gæld.
 Vedrørende konnekse krav, fx restskat og overskydende skat for samme  

 indkomstår, kan særlige forhold gøre sig gældende, se herom i afsnit H.5.3  

 Tvungen konneks modregning.
M.3 Ved realisation af et pant Ved realisation af et pant kan kreditor afskrive på enhver fordring,  

 der var sikret ved pantet.
 Told- og skattemyndighederne bør først afskrive krav, der er særlig  

 byrdefulde for debitor, jf. dækningsrækkefølgen under punkt M.1.2 Ikke  

 øremærkede beløb.
M.4 Ved lønindeholdelse Inddrivelse ved lønindeholdelse, der stort set kan ske for alle  

 offentlige krav mod privatpersoner, anvendes af alle  

 inddrivelsesmyndigheder.
Ud over de statslige told- og skattemyndigheder  

 og kommunerne vil det sige Finansstyrelsen og Politiet.
 Dækningsrækkefølgen ved lønindeholdelse er fastsat i § 4, stk. 1 og 2,  

 i loven om Det fælles Lønindeholdelsesregister, og er en konsekvens af  

 kildeskattelovens bestemmelser om skattekravs fortrinsret kombineret med  

 princippet om først i tid, først i ret.
 Hvis samtidig indeholdelse ikke er muligt fastsætter § 4, stk. 1 og 2,  

 følgende dækningsrækkefølge:
 I modsætning til dækningsrækkefølgen for ikke øremærkede beløb og  

 udligning ved modregning tager denne dækningsrækkefølge ikke hensyn til,  

 om et krav er særlig byrdefuldt for debitor.
 Ifølge Justitsministeriets retningslinier for behandlingen af  

 spørgsmålet om eventuel afsoning af bødeforvandlingsstraf træffes der ikke  

 beslutning om afsoning, hvis skyldneren ingen betalingsevne har, eller  

 hvis bødebeløbet kan tilvejebringes ved lønindeholdelse eller inddrivelse  

 via fogedretten.
 Ved beregning af rådighedsbeløbet accepterer politiet afvikling af gæld  

 til offentlige, men ikke til private kreditorer.
Hvis en iværksat lønindeholdelse for fx personskat således opsuger en  

 skyldners betalingsevne, vil det medføre, at en bøden ikke får virkning  

 efter sit indhold, da forældelsen ikke kan afbrydes for bøder, jf. afsnit  

 D.1.5.1  

 Forældelse af bøder Med det formål at sikre, at en administrativ vedtagen bøde, der er  

 omfattet af reglerne om bødeforvandlingsstraf, får virkning efter sit  

 indhold, kan kreditormyndighederne indbyrdes aftale at træde tilbage for  

 inddrivelse af en sådan bøde.
M.5 Ved indbetaling til LetLøn I § 8, stk. 2, i lov nr. 1262 af 20. december 2000 om et  

 indberetningssystem for oplysninger om løn mv. (LetLøn) er der en  

 bemyndigelse til erhvervsministeren til at fastsætte regler om fordeling  

 af betaling af ikke øremærkede beløb.
 Denne bemyndigelse har økonomi- og erhvervsministeren udnyttet til i §  

 8 i bekendtgørelse nr. 174 af 21. marts 2002 at fastsætte nærmere regler  

 for dækningsrækkefølgen for beløb, som det ikke har været muligt for  

 LetLøn at placere inden for 7 dage fra modtagelsen af betalingen.  

 Dækningsrækkefølgen i § 8 er fastlagt således:
Hvis der er overskydende beløb efter dækning af kravene under punkterne  

 1-7 kontakter LetLøn primærmyndighederne for at undersøge om, der for den  

 indbetalende virksomhed er registreret restancer for pågældende eller  

 tidligere afregningsperioder.
I bekræftende fald modregnes det  

 overskydende beløb i de registrerede restancer.
Eventuelle overskydende  

 beløb herefter tilbagebetales til virksomheden.
M.6 Ved afskrivning af dividende Ved afslutning af en samlet kreditorordning i form af en konkurs,  

 gældssanering mv. sker der udlodning til kreditorer, der har anmeldt krav  

 i boet, i form af dividende.
 Med udgangspunkt i afsnit  

 M.1 ,  

 Frivillig betaling og  

 M.1.1  

 Øremærkede beløb, må betaling af et dividendebeløb anses for en frivillig  

 betaling af et øremærket beløb til delvis dækning af en eller flere  

 fordringer omfattet af en samlet kreditorordning.
 Der bør derfor ske forholdsmæssig nedskrivning af de enkelte fordringer  

 omfattet af en kreditorordning.
 Hvis et krav derfor er opstået i et interessentskab, og en af  

 interessenterne opnår fx gældssanering eller eftergivelse nedskrives  

 kravet hos pågældende interessent til dividendekravet, medens de øvrige  

 interessenter fortsat hæfter for det fulde krav.
 En eventuel udligning interessenterne indbyrdes er kreditor  

 uvedkommende.
M.7 Ved udenlandske krav Udenlandske krav inddrives som danske krav, jf. afsnit G.9.7  

 Prioritetsregler (dækningsrækkefølge), og indgår dermed i  

 dækningsrækkefølgen i samme prioritetsorden, som anvendes ved afskrivning  

 af danske krav, jf. afsnit M.1.2 Ikke øremærkede beløb, henholdsvis  

 virksomhedsrelaterede restancer, der inddrives af regionerne, og  

 personrelaterede restancer, der inddrives af kommunerne.
 3. version af Inddrivelsesvejledningen.
 Tredje version af Inddrivelsesvejledningen indeholder følgende nye  

 afsnit:
 og der er sket væsentlige ændringer i afsnit:
 Herudover er der sket flere mindre rettelser, der primært er af  

 redaktionel karakter.
2. version af Inddrivelsesvejledningen Anden version af Inddrivelsesvejledningen indeholder følgende nye  

 afsnit:
 I forhold til første version er der endvidere sket en tilføjelse i  

 afsnit  

 E.7.6.1  om  

 kompetencereglerne på eftergivelsesområdet, således at det positivt  

 fremgår, at Københavns og Frederiksberg kommuner træffer afgørelse i 1.  

 instans i sager om eftergivelse eller henstand med personlige skatter, og  

 i afsnit  

 D.5.2.11  

 om anden lovgivning er udgået en henvisning til § 10, stk. 2, i  

 bekendtgørelse om børneopsparings- og selvpensioneringskonti, da  

 bekendtgørelsen er ophævet ved § 6 i bekendtgørelsen nr. 969 af 16.  

 december 1998.
 Herudover er der ingen ændringer sket i forhold til 1. version.
1. version af Inddrivelsesvejledningen Første version af ToldSkats juridiske vejledning på inddrivelsesområdet  

 indeholder følgende afsnit/kapitler af Inddrivelsesvejledningen:
4 Inddrivelsesvejledningen erstatter den tidligere Håndbog om inddrivelse  

 og bobehandling.
Samtlige gældende cirkulærer m.v. er indarbejdet i de  

 relevante afsnit og ophæves derfor.
I den foreliggende udgave er der ikke sket en tilpasning af  

 terminologien i overensstemmelse den nye regionale struktur pr. 1. juli  

 2002, jf. bekendtgørelse nr. 520 af 25. juni 2002 om myndighedsinddeling  

 og sagsudlægning.
Dette vil ske i løbet af efteråret 2002.
 Indtil videre er Inddrivelsesvejledningen kun tilgængelig i elektronisk  

 form.
