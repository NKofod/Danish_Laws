 Under 25de Marts er der imellem den kongelige danske og den kongelige  

 belgiske Regering blevet afsluttet følgende Konvention om gjensidig  

 Udlevering af Forbrydere.
 Konvention.
 Da Hans majestæt Kongen af Danmark og Hans Majestæt Kongen af Belgien have  

 ønsket paa en mere fuldkommen Maade end hidtil at sikkre Afstraffelsen af  

 Forbrydelser, hvis Paakjendelse tilkommer deres respektive Domstole og for  

 hvilke Hovedmændene eller de Medskyldige maatte ville Unddrage sig Lovens  

 Straf ved Flugt fra det ene Land til det andet, have de besluttet at afslutte  

 en ny Konvention om Udlevering og i dette Øiemed udnævnt til deres  

 Befuldmægtigede:
 Hans Majestæt Kongen af Danmark:
 Baron Otto Ditlev Rosenørn-Lehn, Hans Majestæt Udenrigsminister, Storkors  

 af Dannebrog og Dannebrogsmand etc.
 Hans Majestæt Kongen af Belgien:
 Theodore de Bounder de Melsroeck, Hans Majestæts Ministerresident, Officer  

 af Leopoldordenen etc.
 hvilke efter gjensidig Meddelelse af deres respektive Fuldmagter, der  

 befandtes i god og rigtig Form, ere komme overens om følgende Artikler:
 Art. 1.
 Den danske og belgiske Regjering forpligte sig til, naar den ene Regjering  

 forlanger det, gjensidig at udlevere til hinanden de Individer, der ere  

 flygtede fra Danmark eller de danske Kolonier til Belgien eller fra Belgien  

 til danmark eller de danske Kolonier og som af den kompetente Myndighed i det  

 Land, hvor Retsbruddet er begaaet, ere sagsøgte, sigtede, anklagede eller  

 dømte som Hovedmænd eller Medskyldige i nogen af de i næste Artikel angivne  

 Forbrydelser.
 Dog skal, naar den Forbrydelse, paa Grund af hvilke Udlevering forlanges,  

 er begaaet udenfor den Stats Territorium, fra hvilken udgaar, denne Begjæring  

 kunne tages tilfølge, dersom der i det Lands Lovgivning, til hvilket  

 Begjæringen rettes, findes Hjemmel til at forfølge saadanne Retsbrud begaaede  

 udenfor sammes Territorium.
 Art. 2.
 Disse Forbrydelser ere:
 1. Fadermord, Barnemord, Mord, Forgiftning, forsætligt  

 Drab.
 2. forsætlige Legemsbeskadigelser, der enten have  

 været forøvede med Overlæg eller som have foraarsaget en tilsyneladende  

 uheldbredelig Sygdom, en vedvarende Usikkerhed til personligt Arbeide, den  

 fuldstændige Berøvelse af Brugen af et Organ, en grov Lemlæstelse eller have  

 bevirket Døden uden at denne Følge har været tilsigtet.
3. Bigami.
Bortførelse af Mindreaarige, Voldtægt,  

 Fosterfordrivelse, Uterlighed begaaet med eller uden Vold, mod eller ved  

 hjælp af Børn af begge Kjøn under 12 Aar, Brud paa Sædeligheden ved, for at  

 tilfredsstille en Andens Lidenskaber, at gjøre Vane af at tilskynde  

 Mindreaarige af begge Kjøn til eller lette og befordre dem Adgangen til  

 Løsagtighed eller Udsvævelse.
 4. Bortførelse af Børn og Krænkelse af den personlige  

 Frihed, forøvet af Privatpersoner.
 5. Brandstiftelse.
 6. Ødelæggelse af Bygninger, Dampmaskiner eller  

 Telegrafapparater.
 7. Tyveri, Ran og Røveri.
 8. Trusler med Angreb paa Person eller Gods, der  

 falder ind under § 245 i den danske Straffelov og Artiklerne 327 - 30 i den  

 belgiske Straffelov.
 9. Falskmøntneri, derunder indbefattet Eftergjørelse  

 og Forfalskning af Mønt, og Udgivelsen af den eftergjorte eller forfalskede  

 Mønt; Eftergjørelse og Forfalskning af offentlige Værdipapirer eller  

 Banksedler, af offentlige, eller private Obligationer, Udgivelsen af disse  

 eftergjorte eller forfalskede Papirer, Sedler eller Obligationer;  

 Dokumentfalsk og Benyttelsen af de falske eller forfalskede Dokumenter.
 10. Falsk Vidnesbyrd, Falske Afgivelser af Syn og  

 Skjøn og falsk Gjengivelse ved en edsvoren Tolk, Forledelse af Vidner, Syns-  

 og Skjønsmænd eller af Tolke til at afgive urigtige Forklaringer.
 11. Mened.
 12. Svigagtig Oppebørsel eller Underslæb, begaaede af  

 offentlige Embedsmænd.
 13. Svigagtig Fallit.
 14. Bedrageri og svigagtigt Forhold forsaavidt de  

 påågjældende Handlinger ere strafbare efter begge Landes Lovgivninger.
15. Forsætlig og retstridig Tilsættelse eller  

 Ødelæggelse af Skib fra Skibets Førers, Skibsbefalingsmænd eller Mandskabets  

 Side.
Mytteri af Skibsbesætninger.
 16. Efterfølgende Meddelaftighed begaaaet ved  

 Erhvervelse eller Fordølgelse af Gjenstande, der ere erhvervede ved en af de  

 i denne Traktat omhandlede Forbrydelser eller Forseelser.
 Udlevering skal ogsaa kunne finde Sted for Forsøg paa de ovenfor angivne  

 Handlinger.
 Udlevering skal ikke i noget Tilfælde kunne finde Sted, medmindre den  

 Forbrydelse, paa Grund af hvilken Udleveringen begjæres, er strafbar efter  

 begge de kontraherende Landes Lovgivninger.
 Art. 3.
 Udleveringsforpligtelsen strækker sig ikke til Indfødte.
 Under hensyn til Bestemmelserne i § 6 i den danske Straffelov forbeholder  

 danmark sig desuden Ret til ikke at udlevere Fremmede, der have fast Ophold  

 og Hjemstavn i Landet, medmindre Begjæringen om Udlevering angaar en  

 Handling, der er begaaet af den Fremmede før hans Ankomst til Danmark og  

 Begjæringen derhos fremkommer inden to Aar efter den Fremmedes Bosættelse.
 Naar den Person, som forlanges udleveret af en af de kontraherende Parter,  

 paa samme Tid forlanges udleveret af en eller flere andre Regjeringer, kan  

 den Regjering, til hvilken Begjæringen om Udlevering er rettet, efter sit  

 eget Valg udlevere den Paagjældende til hvilkensomhelst af de reklamerende  

 Regjeringer.
 Dersom den Person, hvis Udlevering begjæres, ikke er nogen af de  

 kontraherende Staters Undersaat, kan den Regjering, til hvilken Begjæring om  

 Udlevering er rettet, underrette Regjeringen i det Land, hvortil den  

 Paagjældende hører, om denne Begjæring, og dersom da denne Regjering paa sin  

 Side uopholdelig forlanger den Sigtede udleveret for at lade ham dømme ved  

 sine Domstole for den Forbrydelse, for hvilken han sigtes, kommer Reglen i  

 forrige Stykke til Anvendelse.
 Art. 4.
 Det er en udtrykkelig Betingelse for Udleveringen, at den Fremmede, der  

 udleveres, ikke i noget Tilfælde maa forfølges eller straffes for nogen  

 politisk Forbrydelse, som er begaaet før Udleveringen eller for nogen  

 Handling, som staar i Forbindelse med en saadan Forbrydelse.
 Han kan heller ikke forfølges eller dømmes for nogen før Udleveringen  

 begaaet Forbrydelse eller Forseelse, som ikke er omhandlet i denne  

 Konvention, medmindre han efterat være straffet eller frifunden for den  

 Forbrydelse, der har begrundet Udleveringen, har undladt at forlade Landet  

 inden Udløbet af 1 Maaned eller atter er vendt tilbage dertil.
 Som en politisk Forbrydelse eller som en Handling, der staar i Forbindelse  

 med saadanne Forbrydelser, bliver ikke at anse personlige Angreb paa  

 Ihændehaveren af den øverste Regeringsmagt i en fremmed Stat eller de til  

 hans Familie hørende Personer; forsaavidt saadanne Angreb falde ind under  

 Begreberne Mord, forsætligt Drab eller Forgiftning.
 Art. 5.
 Udlevering kan ikke finde Sted, dersom der efter Gjerningens Forøvelse  

 eller efter Retsforfølgningen eller Domfældelsen er indtraadt Forældelse af  

 Tiltale eller Straf i Henhold til Lovene i det Land, hvor den Tiltalte eller  

 Domfældte er flygtet hen.
 Art. 6.
 Naar den Person, der begjæres udleveret, i det Land, til hvilket han er  

 flygtet, er under Forfølgning eller domfældet for en dersteds begaaet  

 Forbrydelse, kan Udleveringen opsættes indtil Forfølgningen er opgiven eller  

 han er frifundet eller har lidt sin Straf.
 Art. 7.
 Udlevering skal indrømmes selv om den Domfældte, Tiltalte eller Sigtede  

 derved skulde hindres i at opfylde sine Forpligtelser med Private, disse  

 kunne til enhver Tid gjøre deres Rettigheder gjældende for vedkommende  

 Domstole.
 Art 8.
 Udelevering skal indrømmes paa Forlangende fremsat ad diplomatisk Vei af  

 den ene af de tvende Begjæringer og imod Fremlæggelse af en Straffedom, en  

 Anklagebeslutning eller en Befaling til Sags Anlæg for en kriminel Domstol.  

 en Fængslingskjendelse eller hvilkensomhelst anden Akt, der har samme  

 Betydning og indeholder nøiagtig Oplysning om de paaklagede Gjerninger  

 saavelsom om det paa disse Gjerninger anvendelige Straffebud.
Disse Akter skulle udfærdiges enten i Original eller i bekræftet Afskrift  

 af en Domstol eller hvilkensomhelst anden kompetent Myndighed i det Land, som  

 begjærer Udleveringen.
Samtidig skal saavidt muligt framskaffes den Persons  

 Signalement, der begjæres udleveret, eller anden Angivelse, der er egnet til  

 at godtgjøre Identiteten.
 Art. 9.
 I paatrængende Tilfælde skal Anholdelse eller Fængsling af den  

 Paagjældende iværksættes paa Grundlag af den ved Posten eller Telegrafen  

 fremsendte Underretning om Tilværelsen af en Fængslingskjendelse, dog at  

 denne Underretning i ethvert Tilfælde skal ske paa sædvanlig Maade af  

 diplomatisk Vei til Udenrigsministeren i det Land, hvortil den Sigtede er  

 flygtet.
 Den Fremmedes Anholdelse eller Fængsling skal foregaa under de Former og  

 efter de Regler, der gjælder ifølge det Lands Lovgivning, til hvilket  

 Begjæringen er rettet.
 Art. 10.
 Den Fremmede, der i Medfør af foregaaende Art. er bleven anholdt eller  

 fængslet, skal løslades, dersom ikke et af de i nærværende Konventions Art. 8  

 ommeldte Dokumenter forkyndes for ham inden en Frist af 3 Uger efter hans  

 Fængsling.
 Art. 11.
 Naar Betingelserne for Udlevering ere tilstede bliver alle beslaglagte  

 Gjenstande, der kunne tjene til at bevisliggjøre Forbrydelsen, saavelsom  

 stjaalne Gjenstande efter vedkommende Myndigheds nærmere Bestemmelse at  

 overlevere til den reklamerende Stat, og det hvad enten Personens Udlevering  

 kan iværksættes, fordi han er fængslet, eller dette ikke kan ske, fordi den  

 Anklagede eller Dømte paany er undløben eller er afgaaet ved Døden.
Denne Overlevering skal tillige omfatte eller Gjenstande af samme  

 Beskaffenhed, som Tiltalte maatte have skjult eller givet i Forvaring i  

 Landet og som senere maatte overdrages dersteds.
Dog forbeholdes enhver ikke  

 i Forfølgningen indviklet Trediemand de Rettigheder, han maatte have  

 erhvervet over de i denne Artikel ommeldte Gjenstande.
 Art.12.
 Omkostningerne ved den Persons Fængsling, Underhold og Transport, hvis  

 Udlevering er tilstaaet, saavelsom Omkostningerne ved Opbevaringen og  

 Forsendelsen af de Gjenstande, der i Medfør af foregaaende Artikel skulle  

 tilbagegives eller overleveres, paahvile enhver af de kontraherende Stater  

 indenfor deres egne respektive Grændser.
 Omkostningerne ved Transporten m.v. igjennem mellemliggende Stater bæres  

 af den Stat, der fordrer Udleveringen.
 Saafremt Transport tilsøs maatte blive foretrukken, bliver den Person, der  

 skal udleveres, at føre til den Havn, der opgives af den Stats diplomatiske  

 Agent eller Konsularembedsmand, som begjærer Udleveringen, og derfra da et  

 indskibe paa den nævnte Stats Bekostning.
 Art. 13.
 Enhver af de kontraherende Stater forpligter sig udtrykkelig til med den  

 blotte Forevisning i Original eller bekræftet Gjenpart af en af de ovenfor i  

 Artikel 8 ommeldte retslige Akter at tilstede, at der gjemmen deres  

 Territorium føres ikke til Landet hørende Individer, der skulle udleveres,  

 dog kun under Forudsætning af at den handling, paa hvilken Udleveringen  

 støttes, henhører til de i nærværende konvention omhandlede og ikke falder  

 ind under Bestemmelserne i Art 4 og 5.
 Art 14.
 Naar en af de tvende Regjeringer under en ikke politisk Straffesag finder  

 Afhørelse af Vidner, der ere bosatte i den anden Stat, eller en  

 hvilkensomhelst anden Undersøgelseshandling nødvendig, bliver der af  

 diplomatisk Vej at fremsende Rekvisition desangaaende, hvilken Rekvisition da  

 skal efterkommes i Overensstemmelse med det Lands Love, i hvilket Afhørelsen  

 af Vidnerne eller Undersøgelseshandlingen skal finde Sted.
 Rekvisitioner fra vedkommende fremmede Myndighed, der gaa ud paa at faa  

 foretaget enten en Husundersøgelse eller en Beslaglæggelse af Gjenstande, der  

 udgjøre corpus delicti eller paa anden Maade kunne tjene som Bevisligheder,  

 ville alene kunne tages tilfølge med Hensyn til en af de i Art. 2 opregnede  

 Handlinger og med det i sidste Stykke af Art. 11 trufne Forbehold.
 De tvende Regjeringer give gjensidige Afkald paa enhver Fordring paa  

 Vederlag for de med Rekvititionens Efterkommelse forbundne Omkostninger selv  

 i de Tilfælde, hvor der maatte blive Spørgsmaal om en Syns- eller  

 Skjønsforretning, medmindre denne Forretning medfører mere end et Møde.
 Art. 15.
 Naar den danske eller belgiske Regjering i en ikke politisk Straffesag  

 skulde finde det nødvendigt at lade et retsligt Dokument eller en Dom  

 forkynde for en Dansk eller en Belgier skal det ad diplomatisk Vei fremsendte  

 Aktstykke paa Foranstaltning af vedkommende offentlige Myndighed paa det  

 Sted, hvor den Paagjældende opholder sig, lovformeligt forkyndes for denne  

 personlig, hvorefter Originalen med behørig legaliseret  

 Forkyndelsespaategning uden Omkostninger ad samme Vei tilbagesendes den  

 Regjering, som har forlangt Forkyndelsen.
 Art. 16.
 Saafremt et Vidnes personlige Møde maatte være fornødent i en ikke  

 politisk Straffesag, skal Regjeringen i det Land, hvor Vidnet opholder sig,  

 opfordre det til at efterkomme den Anmodning, der rettes til det af den anden  

 Regjering, og naar dette sker, skal den Stat, der har Interesse for dets  

 Møde, holde Vidnet skadesløst for dets Omkostninger ved Reisen og Opholdet og  

 for den det foraarsagede personlige Uleilighed og Tidsspilde, de Personer,  

 der bo i Danmark og de danske Kolinier eller i Belgien, kunne, naar de kaldes  

 som Vidner for Domstolene i det andet af de tvende Lande, ikke forfølges  

 eller holdes tilbage paa Grund af tidligere begaaede strafbare Handlinger  

 eller ældre Straffedomme , eller som sigtede for Medskyld i de Gjerninger,  

 der danne Gjenstanden for den Sag, i hvilken de møde som Vidner.
 Naar det under en i et af de tvende Lande anlagt ikke politisk Straffesag,  

 skulde befindes hensigtsmæssigt at erholde Gjenstande, der kunne tjene som  

 Bevisligheder, eller Retsdokumenter, skal Begjæring herom af diplomatisk Vei  

 og denne vil da være at tage tilfølge, forsaavidt særegne Hensyn ikke ere til  

 Hinder derfor og med Forpligtelse til at tilbagesende det Modtagne.
 De kontraherende Regjeringer give Afkald paa ethvert Erstatningskrav for  

 de Omkostninger, der indenfor Grænserne af deres respektive Territorier  

 paaløbe ved Frem- eller Tilbagesendelsen af Bevisligheder og Dokumenter.
 Art. 17.
 Alle Aktstykker og Dokumenter, som to Regjeringer ifølge denne Konventions  

 Bestemmelser gjensidig meddele hinanden, skulle, forsaavidt de ikke ere  

 affattede paa Fransk, være ledsaget af en fransk Oversættelse.
 Art. 18.
 Denne Konvention, der træder i Stedet for Konventionen af 10. Decbr. 1850,  

 træder i Kraft Tredivtedagen efter Udvexlingen af Ratifikationerne.
 Den forbliver i Kraft indtil Udløbet af 1 Aar fra den Dag at regne, da en  

 af de høie kontraherende Parter har erklæret at ville lade den træde ud af  

 Kraft.
 Den skal ratificeres og Ratifikationerne udvexles saa snart som muligt.
 Til Stadfæstelse heraf have de respektive Befuldmægtigede undertegnet  

 denne Konvention og paatrykt samme deres Vaabensegl.
 Giver i Kjøbenhavn, den 25de Marts 1876.
O.
D.
Rosenørn-Lehn.
(L.S.) Th. de Bounder de Melsbroeck.
(L.S.) April d.A. ere blevne udvexlede i Kjøbenhavn herved bringes til almindelig  

 Kundskab.
 Justitsministeriet, den 13de Mai 1876.
 Nellemann.
