 Klager kræver herefter, at indklagede betaler denne erstatning bl.a.  

 under henvisning til, at indklagede ikke har foretaget tilstrækkelige  

 forundersøgelser og har ført mangelfuld kontrol.
 Voldgiftsretten udtaler, at der ikke kan rejses kritik af indklagedes  

 forberedelse og metodevalg samt at klageren ikke har dokumenteret, at  

 indklagede har ført mangelfuld kontrol.
 Herefter frifindes indklagede.
 Voldgiftssag afgjort af Voldgiftsnævnet  

 for Bygge- og Anlægsvirksomhed.
 Vedrører forberedelser og kontrol ved teknisk  

 rådgivning.
 Tvisten for voldgiftsretten angår  

 spørgsmålet om, hvem der endeligt skal bære tabet,  

 klageren eller indklagedes ansvarsforsikringsselskab.
 Indklagede har påstået frifindelse,  

 subsidiært frifindelse mod betaling af et mindre beløb end  

 krævet med tillæg af sædvanlig procesrente fra sagens  

 anlæg, til betaling sker.
 Klageren har under sagen opgjort sit krav  

 således:
Ejendom X Afhjælpningsarbejder inkl. moms Kr. 125.000,00 Værditab Kr. 100.000,00 Skønsomkostninger inkl. moms Kr. 38.781,00 Advokatomkostninger inkl. moms Kr. 25.000,00 Kr. 288.781,00 Ejendom Y Afhjælpningsarbejder inkl. moms Kr. 225.000,00 Værditab Kr. 100.000,00 Skønsomkostninger inkl. moms Kr. 76.921,00 Advokatomkostninger inkl. moms Kr. 34.000,00 Kr. 435.921,00 Kr. 724.702,00 Sagen er behandlet ved en af Voldgiftsretten for Bygge- og  

 Anlægsvirksomhed nedsat voldgiftsret bestående af  

 direktør, civilingeniør Z.
F.
Styczen, ingeniør M.
IDA  

 John Hansen og højesteretsdommer Jacques Hermann som formand.
 Endvidere har den ene af de to udpegede syns- og  

 skønsmænd afhjemlet de tilvejebragte  

 skønserklæringer og besvaret spørgsmål.
 Med parternes indforståelse er kendelsen udarbejdet  

 som en kort kendelse, det vil sige uden sædvanlig sagsfremstilling  

 m.m.
Det kan efter de afgivne forklaringer lægges til  

 grund, at indklagede før valg af metode gennemgik kommunens  

 byggesagsarkiv vedrørende de tilstødende bygninger, ligesom der  

 blev foretaget udvendig og i det omfang, der var adgang hertil, indvendig  

 besigtigelse af disse.
Der blev i den forbindelse optaget fotos og gjort  

 notater om eksisterende revner i bygningerne.
Der blev ikke indhentet  

 BBR-oplysninger vedrørende ejendommene, men indklagede var klar over,  

 at der var tale om gamle ejendomme.
Ejendommen X er ifølge  

 BBR-meddelelse opført 1735 og om-/tilbygget 1959/1988, medens  

 ejendommen Y ligeledes ifølge BBR-meddelelse er opført  

 1885.
Det er endvidere vidnefast, at valg af metode for  

 anlægsarbejdet blev indgående drøftet mellem indklagede og  

 kommunen.
Kommunen var under drøftelserne repræsenteret af bl.a.  

 en medarbejder fra Teknisk afdeling, der på baggrund af mange års  

 tidligere beskæftigelse i entreprenør- og rådgivende  

 ingeniørfirmaer havde meget stor erfaring med geoteknik og ramning.  

 Der blev også drøftet alternative metoder til den metode, der  

 var forslået af indklagede   ramning af spunsjern til det i sagen  

 omhandlede regnvandsreservoir.
Efter de afgivne forklaringer kan det  

 således lægges til grund, at kommunen var klar over, at der var  

 risici for de omliggende bygninger forbundet med alle anvendelige metoder.  

 Den metode, indklagede valgte   ramning af spunsjern på en  

 skånsom måde   var også efter kommunens opfattelse en  

 forsvarlig metode.
 Det er af kommunens repræsentant under  

 voldgiftssagen oplyst, at der blev foretaget en geoteknisk  

 undersøgelse tæt ved ejendom Y, der viste gode jordbundsforhold,  

 og at intet indikerede dårlig fundering ved ejendommene X og Y.
Syns- og skønsmanden har over for voldgiftsretten  

 givet udtryk for, at han under hensyn til de tilstødende ejendommes  

 alder og til de formodede mindre gode funderingsforhold ikke ville have valgt  

 den metode, som endelig blev anvendt af indklagede.
Han har dog samtidig  

 givet udtryk for, at den benyttede metode var en sædvanlig anvendt  

 metode.
 Under henvisning til det således fremkomne finder  

 voldgiftsretten, at der ikke kan rejses kritik af indklagedes forberedelse af  

 og metodevalg for anlægsarbejdet.
 Det var aftalt, at der skulle foretages  

 vibrationsmålinger i de tilstødende ejendomme i overensstemmelse  

 med de tyske regler DIN 4150. Målingerne blev foretaget af et  

 rådgivende ingeniørfirma.
Syns- og skønsmanden har dels over for  

 voldgiftsretten, dels i syns- og skønserklæringerne givet udtryk  

 for, at de maksimalt tilladelige vibrationer burde have været i  

 størrelsesordenen 3-5 mm/sek. for de aktuelle ejendomme, der har svag  

 fundering, for at undgå skader.
Han har samtidig over for  

 voldgiftsretten givet udtryk for, at grænseværdien for  

 svingningshastigheden er afhængig af svingningens frekvens.
Det rådgivende ingeniørfirma har i en  

 målerapport af 9. februar 1996 anført, at DIN 4150 som  

 grænseværdi for boliger anbefaler 5 mm/sek. ved frekvenser under  

 10 Hz.
Dette stemmer overens med den grænseværdi, som klageren  

 har fastlagt.
Det rådgivende ingeniørfirma har endvidere  

 anført, at de dominerende frekvenser i de valgte målepunkter har  

 været 16-21 Hz, hvilket efter DIN 4150 tilsvarer en  

 grænseværdi på ca. 7,5 mm/sek. for boliger.
Ifølge  

 målerapporten er de konstaterede vibrationslaster på de i sagen  

 omhandlede bygninger, på nær enkelte peakværdier, under den  

 grænse for almindelige bygninger (boliger), der anbefales i DIN  

 4150.
 Det må efter det foreliggende således  

 lægges til grund, at der er overensstemmelse mellem de af klageren  

 fastlagte grænseværdier og de faktisk målte værdier,  

 idet der kan bortses fra de målte enkelte peakværdier, der kan  

 skyldes uregelmæssigheder i undergrunden, f.eks. sten eller  

 lignende.
 Voldgiftsretten finder herefter ikke grundlag for at rejse  

 kritik af indklagede i forbindelse med de målte og af indklagede  

 godkendte vibrationer.
 Det må efter de afgivne forklaringer lægges  

 til grund, at indklagede, da revner var konstateret, straks bad det  

 rådgivende ingeniørfirma om en vurdering af, om en  

 fortsættelse af arbejdet med ramning var forsvarlig, ligesom indklagede  

 pålagde det rådgivende ingeniørfirma at være til  

 stede under hele ramningsforløbet og herunder foretage en meget  

 omfattende kontrol af vibrationsmålingerne, således at der ved  

 uregelmæssigheder straks kunne skrides ind.
 Voldgiftsretten finder efter de tilvejebragte oplysninger  

 ikke grundlag for at kritisere indklagedes adfærd i forbindelse med de  

 konstaterede skader.
Syns- og skønsmanden har over for voldgiftsretten  

 fastholdt, at der er sket en spunsvægsdeformation, og at dette  

 underbygges af, at der i det efterfølgende forløb er  

 konstateret nye revner.
Han har endvidere givet udtryk for, at der ikke er  

 udført komprimeringskontrol af det indbyggede sand i mellemrummet  

 mellem spunsvæg og bassinvæg, men at en sådan kontrol  

 næppe kunne lade sig praktisk udføre grundet beskeden bredde  

 kombineret med stor dybde.
 Efter de afgivne forklaringer må det lægges  

 til grund, at sandet til komprimering er tilkørt i trillebøre  

 og aflæsset i små mængder ad gangen, og at der er sket  

 kontinuerlig vanding af det aflæssede sand.
 Voldgiftsretten finder, at der ikke af klageren er  

 tilvejebragt dokumentation for deformation af spunsvæggene eller for,  

 at der af indklagede skulle være ført mangelfuld kontrol med  

 sandtilfyldning og komprimering mellem yderside af betonbygværk og  

 spunsvæg.
 I sagsomkostninger skal klageren til indklagede betale  

 35.000 kr.
Omkostningerne ved syn og skøn under sagen  

 afholdes, således som sket, af hver af parterne.
Omkostningerne ved  

 syns- og skønsmandens fremmøde for voldgiftsretten, 4.000 kr.  

 med tillæg af moms, skal betales af klageren.
 Klageren betaler de med voldgiftsrettens behandling af  

 sagen forbundne omkostninger.
Der afsiges herefter sålydende KENDELSE:
 Indklagede frifindes.
 I sagsomkostninger skal klageren betale 35.000 kr. til  

 indklagede.
Omkostningerne ved syn og skøn betales,  

 således som sket, af hver af parterne.
Omkostningerne ved syns- og  

 skønsmandens fremmøde for voldgiftsretten, 4.000 kr. med  

 tillæg af moms, skal betales af klageren.
 I parternes indbyrdes forhold skal klageren betale de med  

 voldgiftsrettens behandling af sagen forbundne omkostninger.
 De ikendte beløb skal betales inden 14 dage efter  

 denne kendelses afsendelse.
 De med voldgiftsrettens behandling af sagen forbundne  

 omkostninger skal betales efter opgørelse og påkrav fra  

 voldgiftsnævnet.
