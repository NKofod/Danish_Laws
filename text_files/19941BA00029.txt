Nr BSF 29 Forslag til folketingsbeslutning om fremme af medarbejdereje i dansk  

 erhvervsliv Fremsat af Kjeld Rahbæk Møller (SF) Tommy Dinesen (SF) Steen Gade (SF)  

 Jørn Jespersen (SF) den 24. november 1994 Folketinget opfordrer regeringen til snarest at fremsætte lovforslag til fremme af medarbejdereje i dansk erhvervsliv.
 Lovforslaget skal indrettes således, at der i såvel eksisterende som nye  

 virksomheder skabes mulighed for at etablere reelt medeje af virksomhederne  

 efter følgende retningslinjer:
 1. Loven skal definere virksomheder med medarbejdereje eller  

 medarbejderejerandel som:
a.
Virksomheder, hvor der er oprettet en medarbejderfond, hvor fondens  

 midler fortrinsvis investeres i virksomheden.
b.
Medarbejderfonden kan bestå af individuelle kapitalindskud (som skal  

 kunne hæves ved pension) og en kollektiv del, der i princippet indestår i  

 virksomheden i al fremtid.
c.
Hvor den kollektive del af den samlede kapital i medarbejderfonden er  

 mindst 50 pct.
d.
Hvor fondens overskud tilgår fonden.
e.
Hvor indflydelsen i medarbejderfonden for den individuelle kapitalandel  

 kan være i forhold til indskyderkapital eller efter andelsprincippet.
Medens  

 indflydelse på den kollektive del skal være efter andelsprincippet.  

 Fordelingen af indflydelsen mellem den individuelle del og den kollektive del  

 skal være i forhold til indskuddet.
f.
Hvor ansatte, der har været i virksomheden i mindst 1 år, har adgang  

 til at købe andele i medarbejderfonden.
g.
Hvor adgang til indflydelse på medarbejderfonden er sikret, når en  

 medarbejder har indbetalt eller lavet opsparingsaftale for et indskud, som  

 maksimalt svarer til 1 månedsløn for en fuldtidsansat i den type stilling.  

 Adgang til indflydelse på den kollektive del af medarbejderfonden skal dog  

 kunne gøres afhængig af, at man ikke er fratrådt og har fået ansættelse i en  

 anden virksomhed.
h.
Hvor medarbejderfondens indflydelse på virksomheden mindst er i forhold  

 til indskudt kapital, og hvor medarbejderfonden uanset indskudets størrelse  

 er garanteret en plads i virksomhedens bestyrelse.
 2. Loven skal sikre, at medarbejdereje kan etableres trinvis, idet der med  

 henblik på de tilfælde, hvor medarbejderne starter som mindretalsejere,  

 etableres en særlig mindretalsbeskyttelse med bl.a. et halvt års varsel og  

 forkøbsret, hvis flertalsejeren ønsker at sælge eller fusionere virksomheden.  

 Der skal desuden sikres medarbejderfonden en forkøbsret ved aktieemission  

 eller ved handel med andele eller anparter uden om fondsbørsen.
 3. I forhold til de individuelle indskud i medarbejderfonden skal loven  

 sikre:
a.
At de individuelle indskud i medarbejderfonden kan hæves ved  

 pensionering.
Desuden skal de kunne hæves og indskydes som medarbejderkapital  

 i en anden virksomhed eller indskydes i en pensionsopsparing i tilfælde, hvor  

 medarbejderen afskediges.
b.
At medarbejderfonden, når en medarbejder fratræder frivilligt uden at  

 gå på pension, kan beslutte om fonden ønsker at købe den fratrådte  

 medarbejders individuelle indskud ud af fonden eller ønsker, at de fortsat  

 skal indestå i fonden.
Udbetales medarbejderens indestående, skal midlerne  

 indgå i ny medarbejderkapital eller i en pensionsopsparing.
 4. Loven skal sikre, at der etableres mulighed for støttet uvildig  

 rådgivning for medarbejdergrupper, som ønsker at indgå i hel eller delvis  

 medarbejderovertagelse af virksomheder.
 Rådgivningen skal omfatte:
a.
Juridiske og organisatoriske forhold.
b.
Regnskabsmæssige forhold.
 5. Loven skal sikre en gunstig ramme for finansiering af hel eller delvis  

 medarbejderovertagelse ved:
a.
Gunstige lånevilkår for individuelle kapitalindskud med 50 pct. kaution  

 fra staten.
b.
Gunstige lånevilkår for indskud i den kollektive del af medarbejderfond  

 med 50 pct. kaution fra staten.
c.
At indskud fra virksomheden på de individuelle kapitalkonti efter  

 fastsatte principper skal være skattefri efter reglerne for  

 pensionsopsparing.
d.
At indskud fra virksomheden i den kollektive del af medarbejderfonden  

 skal være skattefri.
e.
Mulighed for løbende skattefri opsparing (tilsvarende begunstiget  

 pensionsopsparing) på indtil 15 pct. af bruttolønnen i 5 år.
Derefter maks. 5  

 pct., medmindre der for de resterende 10 pct. indgås en  

 risikospredningsaftale gennem en kollektiv pensionskasse.
f.
At arve-, gave- og avancebeskatning kan indefryses i den kollektive del  

 af medarbejderfonden ved salg af en virksomhed til medarbejdereje, hvor mere  

 end 50 pct. af medarbejderne indgår i medarbejderejet.
Det skal kunne ske  

 både ved helt og delvist salg.
 6. Loven skal fastsætte principper for anvendelse og beskatning af den  

 kollektive del af medarbejderfonden, hvis virksomheden lukker eller sælges.
 7. Medarbejderfondens midler skal bl.a. kunne indgå i en låne- og  

 finansieringsfond for medarbejderfonde.
Bemærkninger til forslaget De økonomiske kræfter bevirker, at der sker en stadig koncentration af  

 ejendomsretten til produktionsmidlerne både nationale og internationalt.  

 Således har FN (UNDP) opgjort, at 1/3 af alle investeringer i verden i dag er  

 koncentreret på kun 100 multinationale virksomheder.
En tilsvarende koncentration er set i Danmark, hvor der både sker en  

 udtynding af enkeltmandsejede virksomheder og en koncentration af magten i de  

 traditionelt bredt folkeligt ejede virksomheder f.eks.
Brugsen, landbrugets  

 andelsselskaber, sparekasser, gensidige forsikringsselskaber m.v.
 SF finder det naturligt at genoplive den flotte tradition for folkeligt  

 engagement i egen tilværelse, som bl.a. andelsbevægelse og fagforeninger er  

 en del af.
 Formålet med dette forslag er således:
 - At fremme en spredning/decentralisering af ejendomsretten til danske  

 virksomheder.
 - At give medarbejdere mulighed for helt eller delvis at overtage deres  

 virksomheder med den deraf følgende indflydelse på såvel daglig ledelse som  

 virksomhedernes strategiske beslutninger.
 - At skabe rammer og muligheder for dem, som ønsker at starte  

 medarbejderejede virksomheder.
 - At sikre en lokal forankring af så mange virksomheder som muligt i en  

 tid, hvor internationaliseringen er med til at gøre investeringskapital  

 ekstremt mobil.
 Erfaringer fra andre lande viser, at med en passende ramme fra de  

 lovgivende myndigheder er medarbejdereje både attraktivt for medarbejderne og  

 særdeles livskraftig som virksomhedsform.
Erfaringerne fra f.eks.
USA viser, at rammerne skal bestå af:
 - Juridiske og organisatoriske modeller for etablering af helt eller  

 delvis medarbejderejede virksomheder.
 - Rådgivnings- og støttemuligheder for medarbejdere som ønsker at etablere  

 eller gå ind i medarbejdereje af en virksomhed.
 - Økonomiske støtteordninger til at lette finansieringen i forbindelse med  

 etablering af medarbejdereje.
I en række lande findes der organisatoriske ramme- og støtteordninger, der  

 fremmer medarbejdereje i forskellige former.
I den sammenhæng kan specielt  

 USA og Spanien nævnes og i mindre udstrækning Italien og Frankrig.
 Specielt i USA har støtteordningerne været markante til etablering af de  

 specielle amerikanske medarbejderfonde (ESOP's):
 - Skattefrihed for majoritetsaktionærer, når mindst 30 pct. af  

 virksomheden overdrages til medarbejderfonden og provenuet reinvesteres.
 - Skattefri overførsel af overskud til medarbejderfonde.
 - Medarbejderfondene skattefri, når overskud reinvesteres.
 - Skattebegunstigelse for banker, som finansierer medarbejderfondene (50  

 pct. skattereduktion på de berørte lånebeløb).
De gunstige vilkår har givet en kraftig vækst i antallet af virksomheder  

 med medarbejdereje med internationalt kendte firmaer som f.eks.
Chrysler og  

 AVIS (AVIS 100 pct. medarbejderejet). Efter 10 år med ESOP opgjorde man i  

 1985, at der var blevet dannet 7.000 ESOP's i USA med i alt 7 mio. ansatte  

 (3-4 pct. af arbejdsstyrken). Af disse var 700-900 (med 1/2 mio. ansatte)  

 mere end 50 pct.
ESOP-ejet.
Nogle af ESOP-virksomhederne er dog udpræget  

 managementdomineret.
Beslutningsforslaget er således inspireret af erfaringer fra bl.a.
USA,  

 men også fra Spanien.
 Beslutningsforslaget er imidlertid ikke en kopi af en ordning fra noget  

 enkelt land, men tilpasset danske traditioner med et sideblik til, hvad der  

 findes af erfaringer fra andre steder.
 En af de erfaringer, som er indbygget i forslaget, er, at specielt i  

 ekspanderende virksomheder med stor kapitaltilvækst sker der nemt en  

 udtynding af medarbejderejerskabet.
SF finder det desuden vigtigt, at en lov, som har til formål at fremme  

 medarbejdereje, samtidig sikrer, at der ikke på sigt sker en udtynding af  

 medarbejderejerskabet.
Derfor skal det sikres, at det også i fremtiden bliver  

 muligt for nye medarbejdere at købe (spare) sig til reel indflydelse i deres  

 virksomhed.
 Det skal også sikres, at det individuelle pensionselement ikke bliver så  

 stort, at virksomheden drænes for kapital, når medarbejderne går på pension.
 Derfor ønsker SF med inspiration fra bl.a. det baskiske/spanske område ved  

 Mondragon at dele medarbejderkapitalen op i en individuel opsparingsdel og i  

 en kollektiv del, som er bundet til virksomheden.
 I Mondragonområdet er der over en 20-årig periode skabt 20.000  

 arbejdspladser i medarbejderejede virksomheder og i midten af 80'erne blev 75  

 pct. af al industriinvestering i området foretaget af medarbejderejede  

 virksomheder, selv om de kun beskæftigede 5 pct. af befolkningen.
