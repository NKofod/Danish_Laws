Vedtaget af Folketinget ved 3. behandling den  

 19. marts 2002 Forslag til Lov om ændring af lov om støtte  

 til folkeoplysende  

 voksenundervisning, frivilligt folkeoplysende  

 foreningsarbejde og Folkeuniversitetet  

 (folkeoplysningsloven) og ophævelse af lov om daghøjskoler  

 m.v. og lov om den fri ungdomsuddannelse samt ændring af  

 lov om refusion af udgifter til uddannelse i forbindelse med  

 aktivering m.m. samt ændring af forskellige love (Reform for daghøjskolerne, ændrede  

 tilskudsregler for folkeoplysning, betaling for aktiverede i uddannelse,  

 afvikling af den fri ungdomsuddannelse m.v.) Kapitel 1 Reform for daghøjskolerne, ændrede  

 tilskudsregler for folkeoplysning m.v.
§ 1 I lov om støtte til folkeoplysende voksenundervisning, frivilligt  

 folkeoplysende foreningsarbejde og Folkeuniversitetet (folkeoplysningsloven),  

 jf. lovbekendtgørelse nr. 924 af 5. oktober 2000, foretages  

 følgende ændringer:
 1. I lovens titel indsættes efter »og«:  

 »daghøjskoler samt om«.
 2. I § 2, stk. 2, nr. 2, ændres  

 »foreningsarbejdet, og« til: »foreningsarbejde.«.
 3. § 2, stk. 2, nr. 3, og § 3, stk. 2  

og 3, ophæves.
 4. § 6 affattes således:
»§ 6. Kommunalbestyrelsen fastsætter og  

 fordeler årligt en beløbsramme til 1)	den folkeoplysende voksenundervisning, jf. kapitel 4, og 2)	det frivillige folkeoplysende foreningsarbejde, jf. kapitel  

 5.
Stk. 2. Kommunalbestyrelsen kan beslutte, at dele af den  

 beløbsramme, der er nævnt i stk. 1, skal anvendes til  

 nærmere angivne formål inden for lovens område.« 5. I § 8, stk. 1, 1. pkt., udgår »som en  

 årlig beløbsramme, jf. § 11, og udbetales ratevis  

 forud«.
 6. § 10, stk. 1, affattes således:
 »Ansøgning om tilskud indgives til  

 folkeoplysningsudvalget, der kan fastsætte en eller flere årlige  

 ansøgningsfrister.«.
 7. § 11 affattes således:
 »§ 11. Den beløbsramme, der er til  

 rådighed efter § 6, stk. 1, nr. 1, fordeles mellem de  

 ansøgende foreninger, jf. stk. 5. Kommunalbestyrelsen kan  

 fastsætte en vægtning mellem fag og emner.
 Stk. 2. Kommunalbestyrelsen kan beslutte, at der ydes  

 supplerende tilskud til udgifter til aflønning m.v. af ledere og  

 lærere inden for den folkeoplysende voksenundervisning efter dette  

 kapitel for deltagere med handicap i relation til undervisningen i et konkret  

 emne, jf. stk. 5.
 Stk. 3. Kommunalbestyrelsen kan beslutte, at der, jf. § 6,  

 stk. 2, ydes særlige tilskud til nedsættelse af deltagerbetaling  

 for særlige grupper og supplerende tilskud til undervisning m.v., der  

 forudsætter små hold.
 Stk. 4. En kommunalbestyrelses samlede tilskud for deltagere  

 med handicap i relation til undervisning i et konkret emne må ikke  

 overstige 7/9 af udgifterne til aflønning m.v.  

 af ledere og lærere i forbindelse med denne undervisning.
Stk. 5. Kommunalbestyrelsen fastsætter en tilskudsmodel  

 ud fra lokale forhold med det formål, at kommunalbestyrelsens samlede  

 tilskud, bortset fra supplerende og særlige tilskud ydet efter stk. 2  

 og 3, til folkeoplysende voksenundervisning efter dette kapitel ikke  

 overstiger 1/3  af foreningernes samlede udgifter til  

 aflønning m.v. af ledere og lærere i forbindelse med denne  

 undervisnng, bortset fra udgifter til aflønning af ledere og  

 lærere m.v. til undervisning efter stk. 2 og 3. Grundlaget for  

 beregningen af tilskudstilsagnet skal fremgå af modellen.« 8. § 13 affattes således:
»§ 13. Undervisningsministeren kan  

 fastsætte nærmere regler om tilskud til den folkeoplysende  

 voksenundervisning, herunder om afgrænsning af emner og aktiviteter,  

 hvortil der kan ydes tilskud.« 9. I § 21, stk. 4, 1. og 3. pkt., § 27,  

 stk. 1, § 29, stk. 2, og § 30 udgår »og  

 tilskudsmodtagerne efter § 6, stk. 2,«.
 10. I § 23, stk. 1 og 2, og § 25,  

 stk. 1, 1. pkt., udgår », herunder tilskudsmodtagere efter  

 § 6, stk. 2,«.
 11. I § 25, stk. 1, 2. pkt., og § 29,  

 stk. 1, udgår »og tilskudsmodtagere efter § 6,  

 stk. 2,«.
 12. I § 29, stk. 1, § 37, stk. 4, og  

§ 38, stk. 1, udgår »og § 6, stk. 2«.
 13. § 29, stk. 3, 2. pkt., ophæves.
 14. I § 29, stk. 5, indsættes efter  

 »Undervisningsministeren«: »eller den, ministeren bemyndiger hertil,«.
 15. I § 31, stk. 1, udgår »eller for tilskud  

 efter § 6, stk. 2, den ansvarlige tilskudsmodtager«.
 16. § 31, stk. 2, affattes således:
»Stk. 2. Bestyrelsens medlemmer hæfter personligt  

 for det tilskud, som foreningen har modtaget efter denne lov, hvis  

 tilbagebetalingskravet er opstået ved retsstridig handling eller  

 undladelse, der kan tilregnes pågældende som forsætlig  

 eller uagtsom.
Bestyrelsens medlemmer hæfter i øvrigt ikke  

 personligt for foreningens tilskud efter loven.« 17. I § 32 og § 33, stk. 5, 2. pkt.,  

 udgår »eller tilskudsmodtagerne efter § 6, stk. 2,«.
 18. I § 33, stk. 5, 1. pkt., udgår »og  

 tilskudsmodtagerne efter § 6, stk. 2«.
 19. § 37, stk. 3, affattes således:
»Stk. 3. Folkeoplysningsudvalget træffer  

 afgørelse om afgrænsningen af de områder, der er  

 nævnt i § 6, stk. 1.« 20. Efter § 45 og før afsnit III indsættes:
»Afsnit II a Daghøjskoler Kapitel 12 a § 45 a.
Kommunalbestyrelsen og amtsrådet kan  

 træffe beslutning om at yde tilskud til en daghøjskole, hvis  

 følgende betingelser er opfyldt:
 1)	Daghøjskolen er en uafhængig, selvejende institution  

 med vedtægter, der er godkendt af en kommunalbestyrelse eller et  

 amtsråd, og med en bestyrelse, hvis medlemmer opfylder betingelserne i  

 § 5, stk. 4 og 6.
 2)	Daghøjskolens formål er at tilbyde undervisning med  

 folkeoplysende eller beskæftigelsesfremmende sigte tilrettelagt for  

 voksne.
 3)	Tilskuddet anvendes alene til daghøjskolens folkeoplysende  

 eller beskæftigelsesfremmende virksomhed.
 4)	Ved daghøjskolens ophør skal eventuelle overskydende  

 midler anvendes til folkeoplysende eller beskæftigelsesfremmende  

 formål efter kommunalbestyrelsens eller amtsrådets  

 godkendelse.
 5)	En kommunalbestyrelse eller et amtsråd fører tilsyn  

 med, om daghøjskolen opfylder tilskudsbetingelserne, og  

 kommunalbestyrelsen eller amtsrådet kan af skolen forlange de  

 nødvendige oplysninger meddelt.
 Stk. 2. Kommunalbestyrelsen eller amtsrådet kan som  

 vilkår for at yde tilskud kræve, at der for ansatte ved  

 daghøjskolen følges regler om løn- og  

 ansættelsesvilkår, herunder om pensionsvilkår, som er  

 fastsat af eller aftalt med en kommunalbestyrelse eller et amtsråd.
 Stk. 3. Kommunalbestyrelsen og amtsrådet kan  

 fastsætte yderligere betingelser for at yde tilskud, herunder om  

 tilbagebetaling af tilskud, hvis tilskudsbetingelserne ikke er opfyldt.
Stk. 4. Undervisningsministeren kan yde konsulenttilskud til  

 daghøjskoleområdet.« § 2 Lov om daghøjskoler m.v., jf. lovbekendtgørelse nr. 664 af  

 27. juni 2001, ophæves.
§ 3 I lov nr. 487 af 31. maj 2000 om forberedende voksenundervisning  

 (FVU-loven) foretages følgende ændringer:
 1. § 8, stk. 2, affattes således:
»Stk. 2. Undervisningsministeren kan fastsætte  

 nærmere regler om det skolesamarbejde, der er nævnt i  

 stk. 1.« 2. § 9, stk. 2, 1. pkt., affattes  

 således:
»Prøver gennemføres lokalt på den  

 amtskommunale uddannelsesinstitution og ved den driftsoverenskomstpart, hvor  

 undervisningen har været afholdt.« 3. § 11, stk. 4, 1. pkt., affattes  

 således:
»Hvor driftsoverenskomstparten er en daghøjskole  

 eller en folkeoplysende forening, tages der i overenskomsten stilling til,  

 hvem der forestår ledelsen af undervisningen.« 4. § 12 og § 14, stk. 1, 2. pkt.,  

 ophæves.
 5. I § 19, stk. 1, og § 20,  

 stk. 2, ændres »uddannelsesinstitutioner,  

 driftsoverenskomstparter og daghøjskoler« til:  

 »uddannelsesinstitutioner og driftsoverenskomstparter«.
 6. I § 22, stk. 1, udgår »bortset fra  

 undervisning, der indgår i undervisningstilbudet på  

 daghøjskoler«.
 7. I § 24, 1. pkt., udgår »,  

 daghøjskoler«.
§ 4 I lov om Danmarks Evalueringsinstitut, jf. lovbekendtgørelse nr.  

 905 af 12. september 2000, som ændret ved § 13 i lov nr. 246 af 6.  

 april 2001 og § 46 i lov nr. 343 af 16. maj 2001, foretages  

 følgende ændringer i bilag 1 til loven:
 1. Nr. 14 ophæves.
 2. Nr. 26 affattes således:
»26)	Lov om støtte til folkeoplysende voksenundervisning,  

 frivilligt folkeoplysende foreningsarbejde og daghøjskoler samt om  

 Folkeuniversitetet (folkeoplysningsloven), jf. lovbekendtgørelse nr.  

 924 af 5. oktober 2000 med senere ændringer.« 3. Nr. 36 ophæves.
Kapitel 2 Afvikling af den fri ungdomsuddannelse § 5 Lov om den fri ungdomsuddannelse, jf. lovbekendtgørelse nr. 610 af  

 22. juni 2001, ophæves.
Kapitel 3 Omlægning af refusionsordning vedrørende  

 aktiverede i uddannelse § 6 I lov nr. 1125 af 29. december 1999 om refusion af udgifter til uddannelse  

 i forbindelse med aktivering m.m., som ændret ved lov nr. 1320 af 20.  

 december 2000, foretages følgende ændringer:
 1. I titlen ændres »refusion af udgifter til« til:  

 »betaling for«.
 2. §§ 1 og 2 affattes således:
 »§ 1. Arbejdsformidlingen og kommunerne  

 afholder efter bestemmelserne i denne lov udgifter i forbindelse med  

 aktivering på uddannelsesinstitutioner m.fl., der i henhold til  

 Undervisningsministeriets lovgivning er berettigede til at modtage tilskud  

 eller bevilling fra Undervisningsministeriet eller amtskommunen til den  

 pågældende uddannelse.
Stk. 2. Loven gælder for uddannelse af personer, der  

 deltager i uddannelse i henhold til en handlingsplan efter lov om en aktiv  

 arbejdsmarkedspolitik, eller som deltager i undervisning efter godkendelse  

 fra opholdskommunen efter lov om aktiv socialpolitik.
Loven gælder dog  

 ikke for specialundervisning for voksne i henhold til lov om  

 specialundervisning for voksne.
 Stk. 3. De uddannelsesinstitutioner m.fl., som loven  

 gælder for, modtager uanset tilskudsbestemmelserne i  

 Undervisningsministeriets lovgivning ikke aktivitetsafhængige tilskud  

 eller bevillinger fra Undervisningsministeriet til uddannelse af  

 aktiverede.
 Stk. 4. Undervisningsministeren kan fastsætte  

 særlige regler for betaling for aktiveredes deltagelse i  

 arbejdsmarkedsuddannelser, der udbydes under lov om  

 arbejdsmarkedsuddannelser.
 § 2. De uddannelsesinstitutioner m.fl., der er berettigede til  

 at modtage tilskud eller bevillinger fra Undervisningsministeriet, beregner  

 og opkræver betalingen hos arbejdsformidlingen og kommunerne på  

 grundlag af antal årselever og studenterårsværk under  

 aktivering efter de takster, der er fastsat i finansloven for de  

 pågældende uddannelser i de pågældende år for  

 de pågældende institutioner.
 Stk. 2. For uddannelsesinstitutioner, der finansieres af  

 amtskommunen, beregner amtskommunen en takst pr. årselev på  

 grundlag af de faktiske udgifter, der er forbundet med ordningen.
Stk. 3. Undervisningsministeren kan efter aftale med  

 beskæftigelsesministeren fastsætte regler om administration af  

 ordningen, herunder om tilmelding, beregning og opkrævning af betaling  

 samt om offentliggørelse af taksterne, jf. stk. 1 og 2.« 3. I § 4, 3. pkt., ændres »arbejdsministeren«  

 til: »beskæftigelsesministeren«.
 4. § 5 affattes således:
»§ 5. De i § 1 nævnte  

 uddannelsesinstitutioner m.fl., der modtager tilskud eller bevillinger fra  

 Undervisningsministeriet, indberetter oplysninger om årselever og  

 studenterårsværk opgjort på grundlag af antallet af  

 aktiverede elever og studerende, for hvilke der ikke ydes tilskud eller  

 bevilling, jf. § 1, stk. 3, til Undervisningsministeriet til brug  

 for kontrol af tilskudsbetingelser og beregning af tilskud på enkelte  

 områder og til brug for statistik.
Denne indberetning skal ske samtidig  

 med indberetningen af øvrige årselever og  

 studenterårsværk på uddannelsen til  

 Undervisningsministeriet.
Stk. 2. Undervisningsministeren fastsætter regler om  

 indholdet af indberetningen og om fremgangsmåden ved indberetningen for  

 den enkelte uddannelsesinstitution under Undervisningsministeriet.« 5. I § 7 ændres »Arbejdsministeriet« til:  

 »Beskæftigelsesministeriet«.
 6. Efter § 7 indsættes:
»§ 7 a.
Bestemmelserne om amtskommuner i denne  

 lov gælder tilsvarende for Københavns og Frederiksberg  

 Kommuner.
§ 7 b.
Vedkommende minister kan bestemme, at loven også  

 gælder for aktivering på uddannelsesinstitutioner m.fl., der er  

 berettigede til at modtage tilskud eller bevilling fra vedkommende  

 ministerium til den pågældende uddannelse.
Stk. 2. Vedkommende minister varetager administrationen af  

 ordningen og har i den forbindelse samme beføjelser, som  

 undervisningsministeren har i henhold til loven.« 7. § 8, stk. 2-5, ophæves.
Kapitel 4 Ikrafttræden og overgangsbestemmelser § 7 Stk. 1. Loven træder i kraft den 1. juli 2002, jf. dog  

 stk. 2 og 3 samt §§ 8-10. § 3 træder dog først i  

 kraft den 1. januar 2003.
 Stk. 2. Lov om daghøjskoler m.v. forbliver i kraft, for  

 så vidt angår statstilskud ydet i finansåret 2001 eller  

 tidligere.
 Stk. 3. § 1, stk. 1, nr. 2 og 3, og § 1,  

 stk. 2, i lov om daghøjskoler m.v., for så vidt angår  

 forberedende voksenundervisning, forbliver dog i kraft til den 31. december  

 2002.
 Stk. 4. En daghøjskole, der den 31. januar 2002 er  

 godkendt som uddannelsesansvarlig skole i henhold til lovgivningen om den fri  

 ungdomsuddannelse, opretholder godkendelsen, jf. denne lovs § 9,  

 stk. 2 og 3, medmindre godkendelsen tilbagekaldes eller bortfalder i  

 medfør af § 5, stk. 4, og stk. 5, 3. pkt., som affattet  

 ved § 1, nr. 8, i lov nr. 500 af 7. juni 2001 om ændring af lov om  

 den fri ungdomsuddannelse.
§ 8 Stk. 1. § 1, nr. 2-4 og 9-19, træder i kraft den 1.  

 april 2002, jf. dog stk. 2. § 1, nr. 5-8, træder i kraft den  

 1. juli 2002 med virkning for tilskud for finansåret 2003 og senere,  

 jf. dog stk. 3.
 Stk. 2. Bestemmelserne om en start- og udviklingspulje i  

 folkeoplysningsloven, jf. lovbekendtgørelse nr. 924 af 5. oktober  

 2000, forbliver dog i kraft, for så vidt angår tilskud af denne  

 pulje, der er bevilget før den 1. april 2002.
 Stk. 3. Bestemmelserne i kapitel 4 i folkeoplysningsloven, jf.  

 lovbekendtgørelse nr. 924 af 5. oktober 2000, og de regler, der er  

 fastsat med hjemmel i § 13, stk. 1, i nævnte lov, forbliver  

 dog i kraft, for så vidt angår tilskud, der er bevilget til den  

 folkeoplysende voksenundervisning, jf. kapitel 4 i nævnte lov, og som  

 er anvendt til lønudgifter i forbindelse med undervisning m.v., der er  

 gennemført i finansåret 2002 eller tidligere.
§ 9 Stk. 1. § 5 og § 9, stk. 3-7, træder i  

 kraft den 1. april 2002 med virkning fra den 31. januar 2002.
 Stk. 2. Lov om den fri ungdomsuddannelse, jf.  

 lovbekendtgørelse nr. 610 af 22. juni 2001, og de regler, der er  

 fastsat med hjemmel heri, forbliver dog i kraft med virkning for de  

 uddannelsesaftaler, der indgået i perioden fra den 1. januar 2002 til  

 og med den 30. januar 2002. Loven forbliver endvidere i kraft med virkning  

 for de uddannelsesaftaler, der er indgået før den 1. januar  

 2002, hvis de ændres efter den 31. december 2001. Dette gælder  

 de uddannelsesdele, der gennemføres fra og med en  

 sådan ændring, jf. dog § 2, stk. 3, i lov nr. 500 af 7.  

 juni 2001 om ændring af lov om den fri ungdomsuddannelse.
Stk. 3. § 2, stk. 2, i lov nr. 500 af 7. juni 2001  

 om ændring af lov om den fri ungdomsuddannelse ophæves.
Lov nr.  

 459 af 1. juni 1994 om den fri ungdomsuddannelse, som ændret ved  

 § 62, stk. 2, i lov nr. 448 af 14. juni 1995 og § 12 i lov nr.  

 263 af 12. april 2000, og de regler, der er fastsat med hjemmel heri,  

 forbliver dog i kraft med virkning for uddannelsesaftaler, der er  

 indgået før den 1. januar 2002 og ikke ændres efter den  

 31. december 2001. Anden halvdel af tilskuddet til vejledning m.v. udbetales  

 kvartalsvis bagud på grundlag af den uddannelsesansvarlige skoles  

 indsendelse til Undervisningsministeriet af udstedte uddannelsesbeviser i  

 kvartalet.
 Stk. 4. Stk. 2 gælder ikke for § 4,  

 stk. 3, § 19 og § 20, stk. 2, i lov om den fri  

 ungdomsuddannelse, jf. lovbekendtgørelse nr. 610 af 22. juni 2001,  

 eller de regler, der er fastsat med hjemmel i de nævnte bestemmelser,  

 jf. dog stk. 5 og 6. Stk. 3 gælder ikke for § 4, stk. 3,  

 § 19 og § 20, stk. 2, i lov nr. 459 af 1. juni 1994 om den fri  

 ungdomsuddannelse eller de regler, der er fastsat med hjemmel i de  

 nævnte bestemmelser, jf. dog stk. 5 og 6.
Stk. 5. Forlængelse i op til 3 år af en  

 uddannelsesaftale, der er indgået før den 1. januar 2002, og som  

 ikke senest den 30. januar 2002 har været tilgængelig i det  

 elektroniske system for indberetning af ændringer efter den 31.  

 december 2001, kan dog ske efter den 30. januar 2002, hvis uddannelsesaftalen  

 af Fællesrådet for den Fri Ungdomsuddannelse vurderes  

 anmærkningsfri og forlængelsen af uddannelsesaftalen er  

 underskrevet af den uddannelsesansvarlige skole og eleven og indberettet til  

 Styrelsen for Statens Uddannelsesstøtte senest den 10. april 2002.  

 Forlængelse af en uddannelsesaftale, der den 1. april 2002 er  

 tilgængelig i det elektroniske indberetningssystem, skal indberettes  

 elektronisk i dette system.
Forlængelse af en uddannelsesaftale, der  

 ikke er tilgængelig i det elektroniske indberetningssystem, skal  

 indsendes i papirformat og være modtaget i styrelsen senest den 10.  

 april 2002 til manuel behandling.
En uddannelsesplan, der indsendes i  

 papirformat, skal være bilagt dokumentation fra Fællesrådet  

 for den Fri Ungdomsuddannelse for, at uddannelsesplanen er  

 anmærkningsfri.
Stk. 6. Undervisningsministeren  kan godkende elektronisk  

 indberetning af en ny uddannelsesaftale efter den 30. januar 2002 og  

 forlængelse efter den 30. januar 2002 af en uddannelsesaftale, der er  

 indgået før den 30. januar 2002, hvis den uddannelsesansvarlige  

 skole på grund af tekniske årsager eller fejl i  

 Undervisningsministeriets elektroniske indberetningssystem ikke har kunnet  

 foretage indberetning i perioden 1. januar 2002 til 30. januar 2002.  

 Ansøgning om godkendelse, der skal være bilagt dokumentation  

 for, at eleven senest den 30. januar 2002 har afsluttet et forudgående  

 forløb på mindst 4 uger på den uddannelsesansvarlige  

 skole, skal beskrive årsagen til, at indberetningen ikke har kunnet  

 finde sted.
Ansøgning skal indsendes til og være  

 Undervisningsministeriet i hænde senest den 10. april 2002.
 Stk. 7. § 16 i lov om den fri ungdomsuddannelse, jf.  

 lovbekendtgørelse nr. 610 af 22. juni 2001, og de regler, der er  

 fastsat med hjemmel i den nævnte bestemmelse, forbliver kun i kraft til  

 den 1. oktober 2002. § 16 i lov nr. 459 af 1. juni 1994 om den fri  

 ungdomsuddannelse, som ændret ved § 12 i lov nr. 263 af 12. april  

 2000, og § 17 i lov nr. 459 af 1. juni 1994 om den fri ungdomsuddannelse  

 samt de regler, der er fastsat med hjemmel i de nævnte bestemmelser,  

 forbliver kun i kraft til den 1. oktober 2002.
§ 10 Stk. 1. § 6 træder i kraft den 1. januar 2003 med  

 virkning for samtlige uddannelsesaktiviteter efter denne dato, jf. dog  

 stk. 2.
 Stk. 2. For daghøjskoler træder § 6, nr.  

 2-7, i kraft den 1. juli 2002 med virkning for uddannelsesaktiviteter fra  

 denne dato.
§ 11 Stk. 1. Undervisningsministeren kan i 2002 yde tilskud,  

 herunder forskud, til daghøjskoler, der den 30. juni 2002 er omfattet  

 af lov om daghøjskoler m.v.
 Stk. 2. Betingelserne for at yde tilskud i § 45 a i  

 folkeoplysningsloven som affattet ved § 1, nr. 22, i denne lov  

 gælder for tilskud ydet efter stk. 1. Kommunalbestyrelsen i  

 daghøjskolens hjemstedskommune udøver kommunalbestyrelsens  

 beføjelser efter § 45 a i folkeoplysningsloven i forhold til  

 tilskud ydet efter stk. 1.
Stk. 3. Stk. 1 og 2 gælder også for  

 driftstilskud, der er udbetalt for 1. og 2. kvartal 2002 med hjemmel i lov om  

 daghøjskoler m.v.
For driftstilskud for 2. kvartal 2002 efter lov om  

 daghøjskoler m.v. gælder endvidere § 24, stk. 1, og § 26, stk.  

 1, 1. pkt., i bekendtgørelse nr. 16 af 15. januar 2001 om indhold og  

 tilrettelæggelse af daghøjskoletilbud, skolemiljø,  

 statstilskud m.v. til daghøjskoler og refusion af tilskud  

 vedrørende aktiverede deltagere.
Stk. 4. Til de kommuner, hvortil der for 2002 er udmeldt  

 trækningsret i medfør af § 8, stk. 4, i lov om  

 refusion af udgifter til uddannelse i forbindelse med aktivering m.m., yder  

 undervisningsministeren et tilskud, der svarer til denne trækningsret  

 med fradrag af statstilskuddet til den enkelte kommunes aktivitet på  

 daghøjskoler i 1. og 2. kvartal 2002. Ved beregning heraf anvendes det  

 beløb, der er fastsat på finansloven for 2002 som fast tilskud  

 pr. årselev til daghøjskoler.
Tilskuddet skal udbetales i 2002  

 og kan udbetales i rater.
 Stk. 5. For 2003 yder Undervisningsministeriet tilskud til  

 kommuner, der for 2002 yder grundtilskud til daghøjskoler, der er  

 virksomme den 1. januar 2003. Tilskuddet til den enkelte kommune  

 fastsættes som en forholdsmæssig andel af det på  

 finansloven for finansåret 2002 under § 20.71.21.10  

 Taxameterstilskud til drift anførte budgetoverslag for 2003 efter  

 fradrag af 10,8 mio. kr. i forhold til de for 2002 ydede grundtilskud.
