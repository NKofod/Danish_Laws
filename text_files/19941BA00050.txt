Nr BSF 50 Forslag til folketingsbeslutning om fjernelse af art.
J fra  

 Maastricht-Traktaten Fremsat af Keld Albrechtsen (EL) Søren Søndergaard (EL) Frank Aaen (EL) den 31. januar 1995 Folketinget opfordrer regeringen til at fremsætte traktatændringsforslag  

 med det formål at fjerne art.
J fra Maastricht-Traktaten.
Bemærkninger til forslaget Forud for folkeafstemningen i 1972 om det danske EF-medlemskab fik  

 vælgerne løfte om, at det drejede sig om et handelsmæssigt samarbejde og  

 under ingen omstændigheder et udenrigspolitisk.
Siden begyndte EF-landene at  

 opbygge en fælles udenrigspolitik.
Dette skete i mange år uden for  

 Romtraktaten i form af det såkaldte EPS-samarbejde.
Med EF-pakken i 1986 kom  

 udenrigspolitikken ind i Traktaten.
Men vi fik klare løfter om, at vi kan  

 sige nej til alt.
Med Maastricht-Traktatens art.
J blev vi imidlertid yderligere trukket ind  

 i en fælles udenrigs- og sikkerhedspolitik, og Unionen fik nu en målsætning  

 om oprettelsen af et fælles forsvar.
Alt tyder på, at der til  

 regeringskonferencen i 1996 vil ligge forslag på bordet om bl.a.  

 flertalsafstemninger om udenrigspolitikken og gennemførelse af fælles  

 forsvarspolitik.
Enhedslisten kan ikke støtte et udenrigspolitisk samarbejde af den art,  

 som her er under opbygning.
Der er tale om en politisk - og på længere sigt  

 også en militær - blokdannelse.
I stedet ønsker Enhedslisten at nedlægge de  

 tilbageværende militære blokke - NATO og WEU - og i stedet udvikle et  

 sikkerhedspolitisk samarbejde mellem alle europæiske stater i OSCE (tidligere  

 CSCE).
Enhedslisten er af den opfattelse, at Vesten er ved at forspilde en  

 historisk chance for at udvikle en fælles sikkerhedspolitik mellem Øst og  

 Vest, en sikkerhedspolitik, som ikke hviler på en magtbloks dominans over  

 andre lande.
Enhedslisten mener, at den bedste sikkerhedspolitik består i  

 afspænding, nedrustning, demokrati, konfliktforebyggelse og økonomisk og  

 social udvikling.
 Det grundlag, som EU er dannet på, og de tanker om WEU og  

 sikkerhedspolitik, der er de herskende i EU, vil ikke løse op for de  

 grundlæggende sociale og økonomiske problemer, som er hovedårsagen til de  

 sikkerhedsmæssige konflikter, som dukker op rundt om i Østeuropa og den  

 tredje verden.
