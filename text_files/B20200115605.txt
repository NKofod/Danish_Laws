 Bekendtgørelse om ændring af bekendtgørelse om offentliggørelse af virksomhedernes arbejdsmiljø m.v.
(Ændringer som følge af indførelse af aftaler og gebyr for skærpet tilsyn) § 1 I bekendtgørelse nr. 1276 af 8. december 2011 om offentliggørelse af virksomhedernes arbejdsmiljø m.v., som senest ændret ved bekendtgørelse nr. 1644 af 27. december 2019, foretages følgende ændringer:
 1. I § 4, stk. 1, nr. 1, indsættes efter »eller«: »anledning til at indgå skriftlig aftale om forbedring af arbejdsmiljøet og om løsning af et eller flere konkrete arbejdsmiljøproblemer inden for en aftalt frist, eller«.
 2. I § 4, stk. 4, 1. pkt., indsættes efter »§§ 5 og 6«: »eller indgår skriftlige aftaler om forbedringer af arbejdsmiljøet og om løsning af et eller flere konkrete arbejdsmiljøproblemer inden for en aftalt frist«.
 3. I § 4, stk. 4, 2. pkt., indsættes efter »efterkommet«: »eller når de arbejdsmiljøproblemer, der er indgået aftale om, er løst og Arbejdstilsynet har kontrolleret dette«.
 4. I § 6 a, stk. 1, udgår 2. pkt.
§ 2 Bekendtgørelsen træder i kraft den 1. september 2020.
