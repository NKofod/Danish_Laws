Formålet med registeret er at lette statens og kommunernes administration af lov om vurdering af landets faste ejendomme, administration af lovgivningen vedrørende arve- og gaveafgift, administration af lov om beskatning af fortjeneste ved førstegangsafståelse af visse ejerlejligheder m.v. og lovgivningen vedrørende særlig indkomstskat i forbindelse med salg m.v. af fast ejendom.
Registeret anvendes til udførelse af statistiske opgaver vedrørende salg af fast ejendom, herunder kontantomregning af salgspriser, samt til opgaver i forbindelse med vurdering af fast ejendom, herunder beregning af vurderingsforslag, både ved almindelig vurdering, årsomvurdering og ved klage/revisionssager, årlig regulering af de almindelige vurderinger, omregning af vurderinger fra prioriterede værdier til kontantværdier og udarbejdelse af statistikker i forbindelse med almindelige vurderinger, årsomvurderinger, årlige reguleringer, sagsoprettelse og registrering af nødvendige oplysninger til brug for behandlingen af klage-/revisionssager.
Endvidere anvendes registeret til udsøgning af ejere, som er eller kan være omfattet af lov om beskatning af fortjeneste ved førstegangssalg af visse ejerlejligheder m.v.
Personkreds: Registeret må indeholde oplysninger om ejere, købere, sælgere og administratorer af fast ejendom og om personer m.v., som klager over vurderingen af fast ejendom.
 Ikrafttrædelsesdato: 01/10/1992. Erstatter tidligere forskrifter.
