 Cirkulæreskrivelse om institutionsspecifikke bestemmelser for Fagligt Fælles Forbunds (3F) forhandlingsområde under Forsvarsministeriet.
1. FORMÅL Cirkulæreskrivelsen fastsætter retningslinjer for fortolkning for de specifikke bestemmelser i ISB.
 Følgende er ændret i de institutionsspecifikke bestemmelser for 3Fs forhandlingsområde under Forsvarsministeriet:
  Vagthundetillægget bortfalder.
 Fyrpasservikartillægget bortfalder.
For de medarbejdere der pr. 1. juni 2015 oppebærer tillægget, konverteres det til et individuelt.
 Førstefyrpassertillægget gælder stadig.
Der enighed mellem Forsvarsministeriets Personalestyrelse (FPS) og 3F om, at maksimalt otte 3Fere kan oppebære dette tillæg.
Efter udliciteringen af Forsvarsministeriets Bygnings- og Etablissementsstyrelse (FES), Teknisk Drift pr. 1. juni 2015, er der seks 3Fere, som oppebærer førstefyrpassertillægget.
2. GENERELT 2.1. Anvendelsesområde.
ISB er gældende for Forsvarsministeriets myndighedsområde.
Beredskabsstyrelsen og Særstatusområde Christiansø er ikke omfattet.
 2.2. Afgrænsning.
 Personalegrupperne omfatter følgende personalekategorier (PKAT):
Skov- og naturteknikere i forsvaret henføres til samme løngruppe som ejendomsserviceteknikere m.fl. 1) Skov- og naturteknikelever henføres til samme løngruppe som ejendomsserviceteknikelever i den til enhver tid gældende organisationsaftale for rengøringsassistenter og specialarbejdere m.fl. i staten m.v. (3F).
 2.3. Generelle betingelser for centralt fastsatte funktionstillæg i § 2 i ISB.
Tillæggene gives for varetagelse af arbejdsfunktionen.
Såfremt der til varetagelse af funktionen er knyttet en aftalemæssig betingelse eller et lovkrav om særlig uddannelse, skal disse betingelser og krav tillige være opfyldt.
 Fælles for de centralt fastsatte funktionstillæg er følgende:
 Der skal ikke indgås aftale med 3F for de enkelte medarbejdere.
Tillægget iværksættes ved ansættelse eller i løbet af ansættelsen.
I sidstnævnte tilfælde gøres det ved, at myndigheden retter henvendelse til FPS, Bemandingsafdelingen.
FPS kontrollerer, om betingelserne for at oppebære tillægget er til stede.
  Tillægget ophører umiddelbart, når funktionen ikke længere varetages.
  Det gælder f.eks., hvis medarbejderen skifter stilling, og funktionen ikke længere varetages.
  Som udgangspunkt skal der ikke gives varsel ved bortfald af tillægget, men der skal gives en meddelelse til medarbejderen om ophøret samt om grunden hertil, før tillæggets bortfald.
 Dog gælder de almindelige regler om, at varsel skal gives, hvis der er tale om en væsentlig ændring af stillingsindholdet ved ophøret af funktionen 2)  Der er tale om årlige funktionstillæg.
 Hvis opgaverne udføres periodevist af vikarer/afløsere, vil disse være berettigede til tillæggene i den periode, opgaverne udføres.
Tillægget skal reduceres i overensstemmelse med den tidsmæssige varetagelse af opgaven.
Dog skal tillægget gives for mindst en måned.
  Det er endvidere en forudsætning, at funktionen udføres på ugentlig basis eller intensivt i en eller flere måneder (og altså ikke f.eks. kun et par gange om året.).
  For fyrpassertillægget gælder det dog, at funktionen skal udgøre en væsentlig del af tjenesten.
 Som vejledende tommelfingerregel skal bruges ca. minimum en tredjedel af arbejdstid på arbejdet.
FPS, Overenskomster og Forretningsstøtte, Civile overenskomster (OKCIV), kan kontaktes i tvivlstilfælde.
 2.4. Betingelser for de enkelte funktionstillæg i ISB, § 2.
 Tillæg til førstefyrpassere (Varmetillæg) gives for opgaver i forbindelse med forsvarets varmecentraler og de dertil installerede anlæg.
Det er en betingelse, at arbejdsopgaven fremgår af funktionsbeskrivelsen, samt at denne udgør en væsentlig del af tjenesten.
 Der skal være tale om reel pasning af forsvarets varmecentraler og ikke blot eksempelvis olieskift-kontrol/påfyldning af vand på et varmefyr.
Maksimalt otte 3Fere kan oppebære dette tillæg.
Efter udliciteringen af FES, Teknisk Drift pr. 1. juni 2015, er der seks 3Fere, som oppebærer førstefyrpassertillægget.
 Førstefyrpasser
vikar
tillægget er aftalt bortfaldet pr. 1. juni 2015. Medarbejdere, der oppebar tillægget inden denne dato, bevarer tillægget, idet det konverteres til et personligt tillæg for de pågældende.
 Tillæg til brandmænd i Oksbøllejren og Borrislejren gives for tjeneste i forbindelse med brandberedskabet.
Honorering forudsætter deltagelse i brandberedskabet.
Det er en betingelse, at arbejdsopgaven fremgår af funktionsbeskrivelsen.
  Farligt gods- og miljøtillæg.
 FPS har sammen med myndigheder og 3F udarbejdet en vejledning vedrørende kriterierne for at oppebære farligt gods- og miljøtillæggene.
Se vejledning af 3. februar 2014, der indeholder kriterier for miljø- og farligt gods tillæggene.
Vejledningen findes som bilag B til denne FPSBST.
I vejledningen findes uddybning af kriterierne for tillæggene.
3. FORSKELLIGE BESTEMMELSER 3.1. Skov- og naturteknikere.
 Ansættelse som skov- og naturtekniker forudsætter kvalifikationer erhvervet efter Undervisningsministeriets bekendtgørelse vedr. skov- og naturteknikeruddannelsen.
 Skov- og naturteknikere indplaceres i samme løngruppe som ejendomsserviceteknikere.
 Skov- og naturteknikelever henføres til samme løngruppe som ejendomsserviceteknikelever i den til enhver tid gældende organisationsaftale for rengøringsassistenter og specialarbejdere m.fl. i staten m.v. (3F).
 3.2. Arbejdstid.
 Alle personalegrupper indenfor 3Fs forhandlingsområde er omfattet af det til enhver tid gældende cirkulære om arbejdstid for tjenestemænd i staten.
 3.3. Fridage.
 Personale omfattet af 3Fs forhandlingsområde har en særlig overenskomstmæssig ret til tjenestefri med løn på søgnehelligdage, når disse ikke falder på en søndag samt den 1. maj, grundlovsdag og juleaftensdag, når disse ikke falder på en søndag.
 Såfremt tjenesten ikke tillader tjenestefrihed, honoreres der med særlige ydelser jf. nedenstående:
Dagarbejdere Bestemmelsen vedr. ulempegodtgørelse (§13), samt bestemmelsen vedr. mistede fridage (§14) i arbejdstidsaftalen finder anvendelse.
Døgnarbejdere Bestemmelsen vedr. mistede fridage (§15), samt bestemmelsen vedr. ulempegodtgørelse (§16) i arbejdstidsaftalen finder anvendelse.
 3.4. Brandberedskab.
 Rådighedstjeneste honoreres jf. reglerne i den til enhver tid gældende arbejdstidsaftale for tjenestemænd i staten.
 3.5. Særlige forhold.
 Bestemmelserne giver Forsvarsministeriet adgang til under særlige forhold ensidigt at fastsætte bestemmelser for tjenestens udførelse, herunder suspension af ferie.
 3.6. Arbejdstøj.
 Forsvarets tjenestesteder skal stille arbejdstøj til rådighed i det omfang, det er påkrævet.
4. SAGSBEHANDLENDE AFDELING Ved fortolkningsspørgsmål mv. vedrørende nærværende bestemmelse kontaktes Forsvarsministeriets Personalestyrelse, Overenskomster og Forretningsstøtte, Civile overenskomster.
5. IKRAFTTRÆDELSE Nærværende bestemmelse har virkning fra 1. juni 2015.
Note 1. Indplaceringen sker, jf. særlig aftale med 3F.
Naturstyrelsens overenskomst er således ikke anvendelig.
 Note 2. Beløbsstørrelserne på tillæggene udgør ikke i sig selv et væsentligt forhold.
 Bilag A-E kan rekvireres ved henvendelse til Forsvarsministeriets Personalestyrelse.
