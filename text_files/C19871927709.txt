 Cirkulæret er udarbejdet som følge af de ændringer, der er foretaget i  

 arbejdsskadeforsikringsloven ved lov nr 142 af 25. marts 1987 og træder i  

 stedet for sikringsstyrelsens cirkulære af februar 1987.
I Arbejdsskader indtruffet 1. april 1987 eller senere.
 I sikringsstyrelsens bekendtgørelse af 20. marts 1987 er fastsat de  

 reguleringer, der med virkning fra den 1. april 1987 skal ske af de årsløns-  

 og erstatningsbeløb, der er nævnt i loven.
 Beløbene er fastsat i forhold til stigningen i ugelønnen fra april kvartal  

 1976 til april kvartal 1986. Den gennemsnitlige timeløn i april kvartal 1976  

 var 3.415 øre og i april kvartal 1986 7.359 øre, og det sædvanlige ugentlige  

 antal arbejdstimer var 40 i begge kvartaler.
Ugelønnen er således steget med 115,5 pct. i forhold til april kvartal  

 1976, hvilket medfører følgende forhøjelser fra 1. april 1987 a. maksimumbeløbet for årsløn (§ 37, stk. 3) forhøjes til 231.500 kr.
 b. minimumsbeløbet for årsløn (§ 37, stk. 4) forhøjes til 86.000 kr.
 c. årslønnen for personer, forsikret efter § 8 (§ 37, stk. 5), forhøjes  

 til 86.000 kr.
 d. ydelsen for en mengrad på 100 pct. (§ 28, stk. 3) forhøjes til 28.000  

 kr.
 e. overgangsbeløbet ved dødsfald (§ 30, stk. 1) forhøjes til 73.500 kr.
 Den højeste timefortjeneste, der kan anvendes til erstatning for tabt  

 arbejdsfortjeneste ved lægeundersøgelser m.v. (§ 21, stk. 2), forhøjes til  

 113,48 kr.
 Til brug ved regulering af løbende ydelser for erhvervsevnetab og  

 forsørgertab, i forbindelse med arbejdsskader indtruffet den 1. april 1987  

 eller senere beregnes grundlønnen (§ 37, stk. 6) ved at multiplicere den  

 fastsatte årsløn med 107500/231500.
I tabel I. 87 er anført eksempler på beløb for grundløn.
Lønbeløbene  

 afrundes til hele kroner.
 Indtil løntalsreguleringen ændres, beregnes de løbende ydelser af den  

 fastsatte årsløn som vist i nedenstående eksempler:
 65%. Fastsat årsløn: 170.000 kr.
 Årlig ydelse: 170.000 x 4/5 x 0,65 = 88.400 kr., der forhøjes til nærmeste  

 med 12 delelige kronebeløb: 88.404 kr.
 Månedlig ydelse: 7.367 kr.
 Erstatning for tab af forsørger:
30% af årslønnen.
Fastsat årsløn: 158.500 kr.
 Årlig ydelse: 158.500 x 0,3 = 47.550 kr., der forhøjes til nærmeste med 12  

 delelige kronebeløb: 47.556 kr.
 Månedlig ydelse: 3.963 kr.
 Kapitalerstatninger beregnes som vist i nedenstående eksempel:
 Arbejdsskade 1. maj 1987 - afgørelse 1. februar 1988.
Årsløn 170.000 kr. - erhvervsevnetab 15% - men 20% Alder ved afgørelsen: 35 år (m) Erhvervsevnetab: 170.000 x 4/5 x 0,15 x 9,855 = 201.042 kr.
 Men: 28.000 x 0,20 x 10,044 = 56.247 kr.
II Arbejdsskader indtruffet i tiden 1. april 1978 - 31. marts 1987.
Løbende ydelser for erhvervsevnetab og forsørgertab beregnes af den efter  

 lovens § 37, stk. 6, beregnede grundløn, forhøjet med 115,5% Grundbeløbet for de få menerstatninger, der efter tidligere afgørelser  

 udbetales som løbende ydelse er den fastsatte mengrad x 13.000 kr.
Ved en  

 mengrad på 65% er grundbeløbet således 0,65 x 13.000 = 8.450 kr.
Ydelsen  

 udbetales med grundbeløbet, forhøjet med 115,5% i det anførte eksempel:
 8.450 kr. x 2,155 = 18209,75 kr. årlig, der forhøjes til nærmeste med 12  

 delelige kronebeløb: 18.216 kr., svarende til 1.518 kr. månedlig.
 Kapitaliseringer beregnes, som om arbejdsskaden var indtruffet på  

 afgørelsens tidspunkt (lovens § 38, stk. 4).
 I beregningen af kapitalerstatninger for erhvervsevnetab vil i sådanne  

 tilfælde indgå en ydelse, beregnet efter grundlønnen med tillæg af 115,5%,  

 medens kapitalerstatninger for men vil blive beregnet efter den fastsatte  

 ydelse for mengrad på 100% (28.000 kr.) som vist i nedenstående eksempler:
 Arbejdsskade 1. maj 1986 - afgørelse 1. juni 1987:
Årsløn 170.000 kr. - erhvervsevnetab 15% - men 20% Alder ved afgørelsen: 35 år (m).
 Erhvervsevnetab:
 Løbende ydelse for erhvervsevnetab og for tab af forsørger bortfalder  

 senest ved udgangen af den måned, modtageren fylder 67 år og afløses da af et  

 engangsbeløb på 2 gange den årlige ydelse (lovens § 27, stk. 6, og § 31, stk.  

 4).
 Overgangsbeløbet ved dødsfald udgør 73.500 kr. for dødsfald indtruffet den  

 1. april 1987 eller senere.
III Ulykkestilfælde indtruffet i tiden 1. oktober 1933 - 31. marts 1978.
Løbende renter, der udbetales efter ulykkesforsikringsloven, forhøjes fra  

 1. april 1987 med 115,5% af den efter arbejdsskadeforsikringslovens § 66,  

 stk. 1, fastsatte grundrente.
Beløbet forhøjes til nærmeste med 12 delelige  

 kronebeløb, således at den månedlige rente udbetales i hele kroner.
 I tabel II. 87 er anført en række eksempler på løbende renter for  

 ulykkestilfælde, indtruffet i tiden 1. oktober 1947 - 31. marts 1978, og hvor  

 årslønnen har været fastsat til det maksimale beløb på ulykkestilfældets  

 tidspunkt.
 Det påhviler forsikringsselskaberne at regulere løbende ydelser, som er  

 tilkendt før 1. april 1987. Med hensyn til løbende ydelser, tilkendt den 1.  

 april 1987 eller senere, vil det fremgå af sikringsstyrelsens kendelse hvilke  

 beløb der skal udbetales.
IV Erstatning for brillestel.
 Maksimumtaksten for brillestel, er for skader indtruffet den 1. april 1987  

 eller senere, 500 kr.
SIKRINGSSTYRELSEN, ARBEJDSSKADEFORSIKRINGEN Maj 1987 Ole Behn /Arne Karlsen Tabel 1. 87 Lønbeløb Grundløn svarende til den efter arbejdsskadeforsikringslovens § 37  

 fastsatte årsløn og gældende for arbejdsskader, indtruffet i det tidsrum,  

 hvor maksimumbeløbet for årsløn er 231.500.
Grundløn = fastsat årsløn x 107500/231500 Beregnede grundbeløb afrundes til hele kroner.
Tabel II. 87 Regulerede rentebeløb efter ulykkesforsikringsloven.
 Renter for ulykkestilfælde indtruffet i tiden 1. oktober 1947 - 31. marts  

 1978, hvor årslønnen har været fastsat til det maksimale beløb på  

 ulykkestilfældets tidspunkt.
