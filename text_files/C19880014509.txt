(Til samtlige amtsråd og  

 Hovedstadsrådet) I.
Cirkulærets formål og indhold På baggrund af Folketingets vedtagelse den 23. maj 1984 af lov nr. 251 om  

 begrænsning af svovldioxidforurening fra kraftværker nedsatte Miljøministeren  

 i august 1984 et udvalg, der bl.a. skulle foreslå en procedure for udpegning  

 af egnede deponeringspladser for de restprodukter fra kraftvarmeværker, der  

 ikke kan nyttiggøres.
Restprodukter består dels af flyveaske og dels af  

 afsvovlingsprodukter i form af gips og tørprodukt.
 Udvalgets betænkning »Restprodukter fra kulfyrede kraftværker,  

 Miljøstyrelsen nr. 3, 1985« danner grundlag for dette cirkulære, der har  

 til formål at sikre mulighed for, at der reserveres arealer til etablering af  

 de nødvendige deponeringspladser for kraftværkernes restprodukter.
Cirkulæret udstedes i henhold til § 4 og § 17, stk. 1, i lov om lands- og  

 regionplanlægning (jf.
Miljøministeriets lovbekendtgørelse nr. 735 af 21.  

 december 1982 som ændret ved lov nr. 355 af 13. maj 1987 og lov nr. 393 af  

 10. juni 1987) samt i henhold til § 9, stk. 6 i lov om by- og landzoner, (jf.  

 Miljøministeriets lovbekendtgørelse nr. 446 af 3. oktober 1985, som ændret  

 ved lov nr. 286 af 13. maj 1987) samt § 3 og § 9 i lov om regionplanlægning i  

 Hovedstadsområdet, (jf.
Miljøministeriets lovbekendtgørelse nr. 736 af 21.  

 december 1982 som ændret ved lov nr. 355 af 13. maj 1987.) Cirkulæret har været forhandlet med de berørte regionplanmyndigheder,  

 ministerier og styrelser samt elsammenslutningerne Elsam og Elkraft.
Cirkulæret omfatter restprodukter fra kraftværker (fyret med fossilt  

 brændsel) i elselskabernes regi.
Det er forudsat, at restprodukter fra  

 værker, som ikke er omfattet af dette cirkulære, overvejende nyttiggøres.  

 Hvor dette ikke er muligt, skal deponeringsmængderne medtages i den  

 almindelige affaldsplanlægning.
Regionplanmyndighedernes reservering af arealer til specialdepoter skal  

 ses i sammenhæng med planlægningen af depoter for andet affald.  

 Regionplanmyndighederne må i denne sammenhæng derfor også overveje  

 mulighederne for at tilgodese det mere langsigtede behov for arealudlæg til  

 begge formål.
Det kan vise sig nødvendigt at sikre de nødvendige arealudlæg  

 hertil gennem regionplanretningslinier.
Cirkulærets punkt II indeholder bindende forudsætninger for  

 regionplanlægningen og pålæg om udarbejdelse af regionplantillæg.
Punkt III  

 indeholder bindende forskrifter for administrationen af by- og landzoneloven.
II.
Forudsætninger for regionplanrevision 1989 I medfør af § 4 og § 17, stk. 1 i lands- og regionplanloven samt § 3 og §  

 9 i lov om regionplanlægning i Hovedstadsområdet fastsættes herved, at  

 regionplanlægningen skal udføres ud fra den forudsætning, at der i hver  

 region skal reserveres arealer til egnede placeringer for deponering af de  

 restprodukter fra kraftværkerne, der ikke kan nyttiggøres.
Det drejer sig  

 f.eks. om flyveaske, gips og/eller tørprodukt.
Deponeringsbehovet afhænger i væsentligt omfang af mulighederne for at  

 afsætte restprodukterne til nyttiggørelse.
Det er hensigten, at  

 restprodukterne fra kraftværker skal nyttiggøres mest muligt.  

 Afsætningsmulighederne er imidlertid forskellige for de forskellige typer af  

 restprodukter.
Specielt for afsvovlingsprodukterne gælder, at man ved valg af  

 gipsprocessen lægger vægt på, at man her kan regne med en næsten fuldstændig  

 nyttiggørelse.
Kun mindre mængder, der på grund af fejl i processen ikke kan  

 indgå i den videre forarbejdningsproces, må deponeres.
Der regnes med sådan  

 fejlproduktion på op til 10 pct.
Ved valg af tørprocessen, der ud fra andre  

 miljømæssige hensyn kan vise sig fordelagtig, må man regne med betydelig  

 ringere afsætningsmuligheder, og dermed større deponeringskapacitet.
I de tilfælde, hvor der endnu ikke er valgt afsvovlingsmetode, må der  

 arbejdes ud fra, at der kan fremkomme såvel tørprodukt som mindre mængder  

 afsvovlingsgips til deponering.
Ved arealudlægget skal det også lægges til  

 grund, at restprodukterne ikke må sammenblandes med andet affald, idet  

 deponeringsegenskaberne er forskellige.
 Ved udpegning af deponeringspladser skal regionplanmyndigheden i  

 forbindelse med Regionplan 1989 følge Restproduktudvalgets anbefaling  

 vedrørende deponeringsform (jf. betænkningens kapitel 6, afsnit 6.5).
 Det vil sige, at flyveaske samt afsvovlingsprodukter fra tørprocessen med  

 mindst 35 pct. flyveaske og behandlet med henblik på hærdning kan anbringes  

 i:
 »Kystnære landdepoter, hvor grundvandsstrømmen sker mod kysten, og  

 hvor grundvandet mellem depotet og kysten ikke kan anvendes til  

 vandforsyningsformål, og hvor der ikke er risiko for uacceptabel påvirkning  

 af ferske eller marine recipienter«.
»Marinedeponering i form af landvinding, idet det dog for  

 tørproduktet er en forudsætning, at havvandet holdes borte, indtil materialet  

 er hærdnet, medmindre det ved senere forsøg viser sig, at materialet kan  

 hærde tilstrækkeligt hurtigt i havvand.
Ud fra fredningsmæssige og  

 miljømæssige hensyn kan landvinding normalt bedst finde sted i områder, hvor  

 der i forvejen findes intensivt byggeri, havneanlæg og lignende«.
Afsvovlingsgips kan efter udvalgets anbefaling alene placeres i kystnære  

 landdepoter.
Det betyder, at i de regioner, hvor deponering tænkes at ske ved  

 landvinding, skal der derudover udpeges en kystnær deponeringsmulighed til  

 mindre mængder stabiliseret gips i de tilfælde, hvor gipsproduktionen er  

 valgt, eller hvor der endnu ikke er valgt afsvovlingsmetode.
 Ved ovennævnte deponeringsformer skal der desuden tages hensyn til, at der  

 fra depoterne ikke sker en udsivning af skadelige stoffer i de berørte  

 vandområder, således at fiskeri og opvækstmulighederne for fiskeyngel ikke  

 forringes.
 Miljøministeriet vil i det cirkulære, der skal udsendes med henblik på  

 1993 revisionen af regionplanerne, vurdere om der kan anvendes andre  

 deponeringsformer end de her nævnte.
 Produktionen og afsætningen af restprodukter varierer fra år til år.  

 Derfor har Miljøministeriet valgt i dette cirkulære, der har sigte på  

 regionplanrevision 1989, at opdele planperioden således, at de i dette  

 cirkulære angivne deponeringsmængder for regionplanperioden forudsættes  

 justeret forud for regionplanrevision 1993.
 I regionplan 1989 skal der imidlertid reserveres arealer til restprodukter  

 i overensstemmelse med de i dette cirkulære angivne størrelser, uanset om  

 dele af reservationerne på nuværende tidspunkt i den enkelte region ikke  

 skønnes at ville blive taget i brug inden for den 12 årige planperiode.
 Den samlede deponeringskapacitet for restprodukter i regionplanrevision  

 1989 skal derfor svare til behovet indtil udgangen af år 2000. De nedenfor  

 angivne restproduktmængder er beregnet med udgangspunkt i elselskabernes  

 anlægsplan 1987.
Ud fra den fastsatte politiske målsætning om den størst mulige  

 nyttiggørelse af restprodukterne, har de statslige myndigheder fundet, at man  

 for perioden 1989-2000 som helhed må kunne regne med en afsætning på 75 pct.  

 og tilsvarende med deponering på 25 pct. af den samlede produktion.
Denne  

 antagelse understøttes af elværkernes oplysninger om de senere års afsætning  

 af flyveaske.
 For på kort sigt at skabe sikkerhed for deponering af restprodukterne,  

 også i tilfælde af uforudsete ændringer i afsætningsmulighederne, har de  

 statslige myndigheder dog anset det for rimeligt i syvårsperioden 1989-95 at  

 udlægge deponeringskapacitet til 75 pct. af produktionen.
På grund af forskelle i afsætningsmuligheder vil deponeringsprocenten  

 kunne variere fra region til region.
Et depot skal derfor kunne modtage  

 restprodukter fra kraftværker i andre regioner.
 Ved regionplanrevision 1989 skal der på baggrund af de således opstillede  

 antagelser reserveres areal for deponering af følgende restproduktmængder  

 frem til år 2000:
Behov for ny deponeringskapacitet frem til år 2000 (* 1) Valgt tørproces.
 (* 2) Inkl. ansøgning om opfyldning ved Københavns Lufthavn.
(* 3) Tallet indeholder ikke den planlagte - men endnu ikke besluttede  

 kraftværksudbygning på Masnedøværket i 1996. Med en forudsætning om 25 pct.  

 deponering vil denne planlagte udbygning resultere i en deponeringsmængde  

 frem til år 2000 på ca. 100.000 m3, som efter år 1996 i stedet vil blive  

 produceret på andre kraftværker med deraf følgende forøgede  

 deponeringsmængder.
Dette kan eventuelt medføre behov for yderligere  

 depotkapacitet inden for planperioden og dermed udarbejdelse af et  

 regionplantillæg med udpegning af den nødvendige depotplads.
I restproduktudvalgets betænkning er der peget på en række  

 placeringsmuligheder, der ud fra en foreløbig miljømæssig betragtning er  

 acceptable.
Der henvises dog til en række forbehold, der er indeholdt i  

 betænkningens kapitel 7. afsnit 7.3. Der må således ske en endelig afklaring  

 af den konkrete lokalitet i forbindelse med regionplanmyndighedens  

 udarbejdelse af 1989-regionplanen.
 De nævnte placeringsmuligheder for deponeringspladser i betænkningen kan  

 således danne udgangspunkt for regionplanmyndighedernes videre overvejelser  

 om arealreservationerne, men også andre placeringer kan indgå i  

 overvejelserne.
 Det vil i øvrigt være hensigtsmæssigt, at specialdepoterne placeres på  

 arealer, der muliggør senere udvidelser.
III.
Administrationen af by- og landzoneloven Når arealreservationerne for specialdepoter for restprodukter er optaget i  

 den godkendte regionplan, er regionplanmyndighederne og kommunalbestyrelserne  

 forpligtet til at friholde arealerne for bygninger eller anlæg, som vil være  

 til hinder for depoternes etablering, jf. bestemmelsen i § 15, stk. 2, i lov  

 om lands- og regionplanlægning og § 10, stk. 2, i lov om regionplanlægning i  

 Hovedstadsområdet.
 På denne baggrund fastsættes i medfør af § 9, stk. 6, i by- og  

 landzoneloven, at der ikke må meddeles tilladelser efter lov om by- og  

 landzoner i strid med de godkendte regionplanretningslinier.
IV.
Afslutning Energiministeriet, Fiskeriministeriet, Landbrugsministeriet,  

 Miljøstyrelsen og Planstyrelsen er villig til at yde rådgivning om  

 kriterierne for udpegning af egnede arealer og om udarbejdelse af det  

 fornødne planlægningsmæssige grundlag.
