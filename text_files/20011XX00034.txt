Skriftlig fremsættelse (11. oktober  

 2001) Skatteministeren (Frode Sørensen):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 kuldioxidafgift af visse energiprodukter og  af andre energiafgiftslove.  

 (Ændringer af afgiftssatser, procesliste m.v.).
(Lovforslag nr.
L 36).
 Dette lovforslag fremsættes med henblik på at  

 skabe balance i tilbageføringsregnskabet for energipakken, som blev  

 vedtaget i 1995. På denne baggrund foreslår regeringen, at  

 godtgørelsen af CO 2-afgiften på 10 pct. for de  

 momsregistrerede virksomhedernes forbrug af energi til lette  

 procesformål ophæves, samtidig med at CO2-afgiften  

 sættes op fra 100 kr./t til 135 kr./t CO2. For at sikre, at  

 husholdningernes energiforbrug og erhvervenes forbrug af rumvarme m.v. ikke  

 netto bliver dyrere, foreslås energiafgifterne samtidig nedsat.  

 Samtidig foreslås det, at lempe afgiften på erhvervenes  

 rumvarmeforbrug til samme niveau som for husholdningernes forbrug af  

 elvarme.
 I forlængelse af forhøjelsen og  

 omlægningen af kulioxidafgifterne og energiafgifterne foreslås  

 det endvidere; at satserne for kuldixoidafgift på de enkelte  

 brændsler og elektricitet justeres ud fra aktuelle tekniske oplysninger  

 om den CO2-udledning energianvendelsen giver anledning til; at der  

 foretages visse justeringer af proceslempelserne for energiintensive erhverv;  

 at momsregistrerede virksomheder gives adgang til en i  

 elektricitetsafgiftsloven fastsat lavere sats for elvarme; at små  

 kraftvarmeværker, som er fritaget for at være registreret efter  

 elafgiftsloven, fremover kan nøjes med at betale den lave  

 brændselsafgift for såvel varme- som elektricitetsfremstilling;  

 og at eldistributionsbidraget på 1 øre/kWh for virksomhedernes  

 anvendelse af elektricitet til procesformål ophæves.
 Det foreslås endvidere, at en del af benzinafgiften  

 omlægges til en CO2-afgift, hvorved biobrændsler, der  

 anvendes i stedet for benzin, og som ikke er omfattes af  

 CO2-afgiften, gøres afgiftsmæssigt billigere end  

 fossilt brændsel.
 Endelig foreslås visse justeringer i  

 svovlafgiftsloven, dels på baggrund af nyere undersøgelser om  

 svovlindholdet i biobrændsler, dels på baggrund af ønsket  

 om at sidestille visse virksomheder, der aftager procesdamp fra  

 kraftvarmeenheder med virksomheder, der selv producerer procesdampen.
 Det skønnes, at forslaget har begrænsede  

 administrative konsekvenser og netto vil indbringe et årligt merprovenu  

 på 250 mio. kr.. Hermed er der skabt balance mellem erhvervslivets  

 indbetalinger og tilbageførelsen til erhvervslivet i energipakken fra  

 1995. Det skønnes endvidere, at forslaget har positiv  

 miljømæssig indvirkning.
Visse af forslagets bestemmelser har karakter af  

 statsstøtte og kan derfor ikke sættes i kraft, før de er  

 blevet godkendt af Europa-Kommissionen.
Det drejer sig om forslagene til  

 ændring af kuldioxidafgiftslovens procesliste, samt dertil  

 hørende ændringer i kuldioxidtilskudsloven.
Forslaget indeholder  

 derfor særlige bestemmelser om, at skatteministeren og miljø- og  

 energiministeren kan sætte disse bestemmelser i kraft når  

 Kommissionens godkendelse foreligger.
 Idet jeg i øvrigt henviser til bemærkningerne  

 i lovforslaget, skal jeg anbefale det til tingets velvillige behandling.
