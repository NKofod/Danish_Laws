 Under denne sag, der er anlagt den 24. november 1997, har  

 sagsøgeren, BX nedlagt påstand om, at sagsøgtes  

 afgørelse af 8. november 1996 er ugyldig, således at Y Statsamts  

 afgørelse af 13. februar 1996, hvorefter navnebevis af 9. november  

 1995 til AX og hustru tilbagekaldes, står ved magt.
 Sagsøgte har påstået frifindelse.
Dom afsagt den 23/3-1999 af Østre  

 Landsret.  

 Statsamt havde ikke grundlag for at tilbagekalde navnebevis Sagens nærmere omstændigheder.
 Ved skrivelse af 8. november 1996 meddelte sagsøgte  

 AX følgende:
 "Vedrørende: Tilbagekaldelse af  

 navnebevis.
 Civilretsdirektoratet har nu behandlet Deres klage  

 over Y Statsamts afgørelse af 13. februar 1996.Ved afgørelsen  

 tilbagekaldte statsamtet det navnebevis af 9. november 1995, hvorved De og  

 Deres hustru bl.a. fik tilladelse til for fremtiden at føre  

 efternavnet X.
 Civilretsdirektoratet ophæver hermed statsamtets  

 afgørelse af 13. februar 1996, således at navnebeviset af 9.  

 november 1995 fortsat står ved magt.
 I det følgende redegøres for sagen og  

 begrundelsen for afgørelsen.
 Sagens faktum:
Navnet X blev forbeholdt ved udstedelse af navnebevis d.  

 28. maj 1946. Navnet blev givet som nydannet efternavn til bl.a.
BX s  

 familie.
I forbindelse med Deres senere ønske om at bruge navnet  

 erklærede bl.a.
BX d. 26. december 1973, at han intet havde at indvende  

 imod, at De brugte navnet.
Det er oplyst, at De i den forbindelse alligevel  

 aldrig fik tilladelse til at erhverve navnet, men blot har brugt det.
Den 15.  

 september 1995 protesterede BX overfor Dem i et anbefalet brev imod, at De  

 brugte navnet.
De søgte om navnet på hævdsgrundlag d. 2.  

 oktober 1995 og navnebeviset blev efter statsamtets behandling af sagen  

 udstedt d. 9. november 1995 i medfør af navnelovens § 8, nr. 5.  

 Statsamtet havde lagt Deres forklaring samt erklæringer fra to  

 attestanter til grund for afgørelsen.
Attestanterne har  

 erklæret, at De i en periode på over 50 år efter Deres  

 fyldte 15. år uafbrudt og upåtalt havde været kendt under  

 navnet X.
Ved breve af bl.a. 21. november, 6. december 1995, 7.,  

 16., 17. og 29. januar 1996 klagede BX over udstedelsen af ovennævnte  

 navnebevis og anmodede om, at navnebeviset blev tilbagekaldt.
BX  

 anførte i sine henvendelser, at han i efteråret 1995 havde gjort  

 indsigelser mod Deres brug af efternavnet X.
BX var af den opfattelse, at  

 korrespondancen mellem ham og Dem ikke var kommet til Y Statsamts  

 kundskab.
Den 8. februar 1996 var De indkaldt til møde i Y  

 Statsamt.
På mødet forklarede De bl.a., at De ikke før  

 1995 havde haft problemer med brugen af efternavnet X.
De anførte  

 endvidere i forbindelse med gennemgangen af politirapporten, at De overfor  

 politiet havde nævnt, at De søgte navnebevis på  

 efternavnet X, fordi "der var én der havde fået ondt af, at  

 De brugte navnet". Dette fremgår dog ikke af politirapporten.
 Den 13. februar 1996 tilbagekaldte Y Statsamt  

 navnebeviset, idet statsamtet fandt, at der forelå en væsentlig  

 retlig mangel ved afgørelsen af 9. november 1995. Statsamtet  

 begrundede dette synspunkt med, at De ikke under statsamtets behandling af  

 sagen oplyste om den verserende korrespondance mellem Dem og BX.
Ved brev af 20. februar 1996 har De påklaget  

 statsamtets afgørelse hertil.
Deres advokat har i den forbindelse  

 gjort gældende, at det forhold, at De ikke under samtalerne med amtet  

 har oplyst om korrespondancen med BX er uden betydning, idet De gik ud fra,  

 at erklæringen fra bl.a.
BX af 26. december 1973 indeholdt et gyldigt  

 samtykke til, at De kunne bære navnet.
De var endvidere af den  

 opfattelse, at politiet var bekendt med BX s protester, idet De har oplyst  

 til politiet, at De havde problemer med klager fra BX, og idet BX havde  

 indgivet politianmeldelse mod Dem som følge af Deres brug af navnet.  

 Deres advokat har endvidere oplyst, at hvis en repræsentant fra  

 statsamtet eller politiet direkte havde spurgt Dem om indsigelserne, ville De  

 have oplyst om korrespondancen med BX.
Under Civilretsdirektoratets behandling af sagen er det  

 kommet frem, at hverken statsamtet eller politiet har informeret Dem om § 18  

 i Justitsministeriets cirkulære om udfærdigelse af navnebeviser  

 af 1. marts 1982 og betingelserne heri, bl.a. at brugen af  navnet i  

 hævdsperioden ikke må have været påtalt.
Statsamtet  

 og politiet henviser til indholdet af den blanket, der udleveres til  

 ansøgeren, hvorpå attestanterne skal anføre deres navne  

 og deres kendskab til ansøgeren og dennes navnebrug.
 Begrundelse:
Efter vores opfattelse forelå der ikke en  

 væsentlig retlig mangel ved statsamtets afgørelse af 9. november  

 1995, som anført i statsamtets afgørelse af 13. februar 1996.  

 Der er efter vores opfattelse ikke tale om, at retsgrundlaget for at udstede  

 et navnebevis ikke var opfyldt.
Der var derimod alene tale om, at statsamtet  

 var i en vildfarelse om, at Deres brug af navnet ikke havde været  

 påtalt i hævdsperioden.
 Vi finder ikke, at det kan lægges Dem til last, at  

 statsamtet var i denne vildfarelse, når det lægges til grund, at  

 De ikke er blevet informeret om, at brugen af navnet skal have været  

 upåtalt.
I den forbindelse bemærkes, at det ikke med  

 sikkerhed kan lægges til grund, at De i øvrigt har været  

 vidende om reglen i cirkulærets § 18, eller om, at det var af betydning  

 for afgørelsen, at brugen af navnet skulle have været  

 upåtalt   d.v.s. at der ikke var protesteret imod brugen af navnet   i  

 hævdsperioden.
Udleveringen af blanketten til brug for attestanterne er  

 efter vores opfattelse ikke tilstrækkelig til at lægge til grund,  

 at De var bekendt med indholdet heraf og dermed indholdet af  

 cirkulærets § 18.
 Der var derfor efter vores opfattelse ikke grundlag for at  

 tilbagekalde statsamtets afgørelse af 9. november 1995. Denne  

 afgørelse må derfor stå ved magt.
Med hensyn til grundlaget for statsamtets afgørelse  

 af 9. november 1995 skal vi bemærke, at dette forekommer spinkelt.
Vi  

 finder dog ikke, at dette i sig selv kan begrunde en ophævelse af en  

 begunstigende forvaltningsakt.
." I skrivelse af 27. januar 1999 har sagsøgte  

 refereret nogle eksempler fra praksis, hvorefter Justitsministeriet har  

 meddelt, at navnebevis kunne udstedes på hævdsgrundlag, jf.  

 navnelovens § 8, nr. 5, og dagældende navnelovs § 8, nr. 7, uanset at  

 de ansøgte navne ikke havde været brugt i fulde 50 år.
 Forklaringer.
 Der er afgivet forklaring af sagsøgeren og  

 vidneforklaring af AX.
Sagsøgeren har bl.a. forklaret, at der kun  

 er 9 personer, som bærer efternavnet X, og at de alle er i hans  

 familie.
Når han og hans far samt to søskende i 1973 underskrev  

 en erklæring om, at de var indforstået med, at AXZ fremover  

 benyttede X som efternavn, skyldtes det alene et ønske om at få  

 fred for AX, og det var helt bevidst, at sagsøgerens moder undlod at  

 medunderskrive erklæringen.
I efteråret 1995 spurgte en af  

 sagsøgerens kammerater fra Varde, om sagsøgeren havde familie i  

 området, idet efternavnet X var opført i en lokal telefonbog.  

 Sagsøgeren, der stort set ikke havde haft kontakt med AX siden 1973,  

 skrev straks til AX og gjorde indsigelse mod hans brug af navnet X som  

 efternavn.
Sagsøgeren har efterfølgende gennemset gamle  

 telefonbøger fra TeleDanmark, som viser, at AX kun har benyttet X som  

 efternavn siden 1967.
AX har bl.a. forklaret, at han er født den 2.  

 januar 1931, og at navnet X stammer fra hans mors fødegård.
I  

 1981 ansøgte han første gang om tilladelse til at benytte X som  

 efternavn, men fik afslag herpå, uden at han dog kan huske begrundelsen  

 herfor.
Han benyttede desuagtet navnet som efternavn i daglig tale og i  

 erhvervsmæssige sammenhænge m.m., men ikke over for offentlige  

 myndigheder.
I efteråret 1995 fik han pludselig ubehagelige breve fra  

 sagsøgeren vedrørende hans brug af efternavnet X, og han  

 rettede derfor henvendelse til Y Statsamt for at få navneforholdet  

 bragt i orden.
Det er rigtigt, at han har udfyldt rubrikken i blanketten til  

 brug for attestanternes hævdserklæringer med eget navn, og at han  

 ikke over for statsamtet oplyste om sin korrespondance med  

 sagsøger.
 Procedure.
 Sagsøgeren har sammenfattende gjort  

 gældende:
at der ikke på det foreliggende grundlag er  

 hjemmel i lovgivningen og de i medfør af lovgivningen udarbejdede  

 retningslinjer til at udstede navnebevis på navnet X til AXZ, at Y Statsamt ved udstedelsen af navnebeviset var i  

 såvel retlig som faktisk vildfarelse, idet AX ikke opfyldte  

 betingelserne for at opnå havnehævd i henhold til de forskrifter,  

 der er udarbejdet i medfør af navnelovens § 8, nr. 5, jf.  

 cirkulæret, hvortil kommer, at AX forholdt statsamtet oplysninger, som  

 han vidste eller burde vide, jf. blanketten til brug for attestanternes  

 hævdserklæringer, var væsentlige for sagens oplysning, at denne vildfarelse var væsentlig for  

 statsamtet, hvilket dokumenteres af, at statsamtet tilbagekaldte  

 navnebeviset, da oplysningerne kom frem, at statsamtets afgørelse af 9. november 1995  

 ville have haft et andet indhold, dersom statsamtet havde været  

 opmærksom på, at AX ikke var fyldt 65 år, da han  

 ansøgte om navnet, og dersom statsamtet havde fået oplysningerne  

 fra AX om hans korrespondance med sagsøgeren, at AX oplysninger til politirapport om, hvorledes  

 han er noteret i telefonbogen, ikke er korrekte, at sagsøgtes afgørelse af 8. november  

 1996 er ugyldig, fordi der er tale om en væsentlig retlig mangel ved  

 statsamtets afgørelse af 9. november 1995, at et over 20 år gammelt samtykke, der er  

 tilbagekaldt over for AX ikke kan gøres gældende, og at et navnebevis ikke udelukkende er en begunstigende  

 forvaltningsakt, idet navnebeviset er bebyrdende for den, hvis navn det  

 går ud over.
 Sagsøgte har sammenfattende gjort  

 gældende:
at det, der skal prøves, er  

 spørgsmålet om, hvorvidt sagsøgte korrekt har statueret,  

 at Y Statsamt ikke havde tilstrækkeligt grundlag for at tilbagekalde  

 navnebeviset, og ikke spørgsmålet om, hvorvidt navnebeviset er  

 korrekt udstedt, at sagsøgtes afgørelse af 8. november  

 1996 er korrekt og har hjemmel i almindelige forvaltningsretlige  

 grundsætninger, at der må kræves et vægtigt  

 grundlag for tilbagekaldelse af Y Statsamts afgørelse af 9. november  

 1995, da afgørelsen er en for adressaten, AX, begunstigende  

 forvaltningsakt, da: AX havde berettigede forventninger om, at  

 afgørelsen stod ved magt, og da AX interesse i fortsat at kunne  

 anvende navnet langt overstiger sagsøgerens interesse i at  

 undgå, at en anden bærer samme navn, at statsamtets ukendskab til sagsøgerens  

 indsigelse mod AX s navneanvendelse ikke udgjorde et tilstrækkeligt  

 grundlag for tilbagekaldelse af navnebeviset, da ukendskabet ikke kunne  

 bebrejdes AX og da indsigelsens betydning for spørgsmålet om  

 navnehævd under alle omstændigheder svækkes af  

 sagsøgerens samtykke fra 1973 til brug af efternavnet X.
at der ikke er oplysninger, som tyder på, at  

 statsamtets afgørelse af 9. november 1995 ligger uden for rammerne af  

 det ved navnelovens § 8, nr. 5, hjemlede skøn, at der efter administrativ praksis kan udstedes  

 navnebevis, uanset der mangler nogle få måneder i, at  

 ansøgeren opfylder kriteriet i navnebeviscirkulærets § 18 om, at  

 navneansøgeren i 50 eller mere uafbrudt og upåtalt har  

 været kaldt ved og almindelig kendt under det ansøgte navn,  

 hvilken praksis er i overensstemmelse med navnelovens § 8, nr. 5, at der på tidspunktet for Y Statsamts  

 tilbagekaldelse af navnebeviset var hengået mere end 50 år,  

 hvorfor navnebeviscirkulærets tidsmæssige kriterium under alle  

 omstændigheder var opfyldt på dette tidspunkt, og at Y Statsamts afgørelse om udstedelse af  

 navnebevis ikke er ugyldig, hvorved bemærkes, at afgørelsen er  

 baseret på et lovhjemlet skøn, der af domstolene alene kan  

 underkastes en legalitetskontrol.
 Landsrettens bemærkninger.
 Y Statsamts afgørelse af 9. november 1995 om  

 udstedelse af navnebevis til AX og hustru findes at ligge inden for rammerne  

 af det skøn, som efter navnelovgivningen og praksis tilkommer  

 statsamtet.
Landsretten finder ikke tilstrækkeligt grundlag for  

 at tillægge AX risikoen for, at statsamtet ved behandlingen af hans  

 ansøgning om navneændring ikke havde oplysning om hans  

 korrespondance med sagsøgeren vedrørende hans brug af  

 efternavnet X.
Landsretten har herved navnlig henset til, at bl.a.  

 sagsøgeren i en erklæring af 26. december 1973 tilkendegav, at  

 han intet havde at indvende imod, at AXZ fremover bar efternavnet X.
 Landsretten finder herefter ikke, at Y Statsamt har haft  

 grundlag for at tilbagekalde navnebeviset, og sagsøgtes påstand  

 om frifindelse tages derfor til følge.
 THI KENDES FOR RET:
 Sagsøgte, Civilretsdirektoratet, frifindes.
 Ingen af parterne betaler sagsomkostninger til statskassen  

 eller til den anden part.
