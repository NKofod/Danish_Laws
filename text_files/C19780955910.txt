(Til samtlige  

 civilforsvarskommissioner, samtlige CF-regioner m.fl.) Hoslagt følger til orientering Arbejdsministeriets skrivelse af 12. juni  

 1978 vedrørende gyldighedsområde for lov om arbejdsmiljø i relation til  

 civilforsvaret.
 Det fremgår af skrivelsen, at Arbejdsministeriet - ligesom Direktoratet  

 for Arbejdstilsynet - er af den opfattelse, at civilforsvaret ikke kan  

 sidestilles med militæret og derfor ikke er undtaget fra lovens bestemmelser,  

 jfr. arbejdsmiljølovens § 2, stk. 2, nr. 3. Arbejdsministeriet giver udtryk  

 for, at civilforsvarets personale - herunder de værnepligtige - anses for  

 omfattet af loven som helhed, jfr. lovens § 2, stk. 1.
 Arbejdsministeriet har samtidig bestemt, at direktoratet for  

 Arbejdstilsynet skal optage forhandling med Civilforsvarsstyrelsen om  

 udformning af nødvendige tilladelser og dispensationer for civilforsvarets  

 område inden for lovens rammer.
 Endelig anfører Arbejdsministeriet, at Civilforsvarsstyrelsen i  

 overrensstemmelse med principperne i arbejdsmiljølovens § 81, stk. 3, og §  

 89, stk. 2, er berettiget til i tiden fra lovens ikrafttræden 1. juli 1977 og  

 indtil de nødvendige beslutninger kan træffes, at videreføre den hidtidige  

 ordning med hensyn til sikkerhed og sundhed for civilforsvarets personale,  

 herunder hviletid og fridøgn for de værnepligtige.
Modtagelsen af denne skrivelse betyder, at civilforsvarets tjenestesteder  

 fra modtagelsen af nærværende skrivelse og indtil andet bestemmes skal  

 administrere tjenestens tilrettelæggelse efter de af Civilforsvarsstyrelsen  

 udgivne almene direktiver.
Dette indebærer bl.a. at tjenestestederne ikke  

 længere skal foretage registrering af værnepligtige, der efter denne  

 skrivelses udsendelse på trods af givne ordre tiltager sig hvile, men skal  

 iværksætte sanktioner.
 Når der gennem forhandlinger mellem Direktoratet for Arbejdstilsynet og  

 Civilforsvarsstyrelsen er fremkommet et udkast til de nødvendige tilladelser  

 of dispensioner for civilforsvarets område, vil personalets organisationer,  

 herunder de to landstalsmandsudvalg, få lejlighed til at udtale sig i  

 overensstemmelse med forudsætningerne i Arbejdsministeriets skrivelse.
 Det bemærkes, at ved udskydelse af ikrafttrædelsestidspunktet for lov om  

 arbejdsmiljø i relation til civilforsvaret er det samtidig bestemt, at der  

 ved civilforsvarets tjenestesteder i relation til civilforsvarets  

 UDDANNELSESOMRÅDE skal administreres i overensstemmelse med de indtil 1. juli  

 1977 gældende love for området.
 Det understreges, at afdelingerne m.v. i relation til civilforsvarets  

 øvrige tjenesteområder (ud over uddannelsesområdet) fortsat skal  

 administreres i overensstemmelse med lov om arbejdsmiljø.
 For så vidt angår spørgsmålet om, hvorledes tjenestestederne skal forholde  

 sig over for de værnepligtige, der er registreret for at have tiltaget sig  

 frihed for vagttjeneste, skal Civilforsvarsstyrelsen senere vende tilbage  

 hertil.
 Det bemærkes, at bestemmelsen om, at der indtil andet er bestemmes, skal  

 administreres efter de forud for 1. juli 1977 gældende regler i relation til  

 civilforsvarets uddannelsesområde, også finder anvendelse inden for det  

 lokale civilforsvars uddannelsesområde.
 Tjenestestederne anmoder om at bekendtgøre indholdet af nærværende  

 skrivelse for det berørte personel.
 P.D.V.
Brask Thomsen /J.C.Krieger ..........
BILAG ARBEJDSMINISTERIETS SKRIVELSE AF 12. JUNI 1978 Til Civilforsvarsstyrelsen:
 Man har i dag skrevet således til indenrigsministeriet.
 »Ved skrivelse af 22. juni 1977 (j.nr. 2200-57/1977) har  

 indenrigsministeriet udbedt sig en udtalelse fra arbejdsministeriet i  

 anledning af, at direktoratet for arbejdstilsynet overfor Landsmandsudvalget  

 for CF-korpsets menige havde meddelt, at loven om arbejdsmiljø gælder for  

 værnepligtige i civilforsvaret, jfr. lovens § 2, stk. 1, idet civilforsvaret  

 ikke kan anses for omfattet af undtagelsesbestemmelsen i lovens § 2, stk. 2,  

 nr. 3, jfr. udtrykket »militær«.
 Indenrigsministeriet fremførte den opfattelse, at civilforsvarets  

 værnepligtige - således som det er tilfældet i andre forhold - også i  

 relation til arbejdsmiljøloven må sidestilles med værnepligtige i forsvaret.  

 Der henvises herved til § 12 i loven om civilforsvaret, til § 4 i loven om  

 værnepligt og til de reale grunde der bærer nævnte undtagelsesbestemmelser i  

 arbejdsmiljølovens § 2, stk. 2, nr. 3.
For så vidt arbejdsministeriet ikke kunne tilslutte sig dette synspunkt  

 gjorde indenrigsministeriet gældende, at det af andre grunde må være klart,  

 at arbejdsmiljøloven ikke finder anvendelse for civilforsvarets  

 værnepligtige.
Der henvistes herved til, at loven ifølge § 2, stk. 1, i  

 almindelighed kun omfatter arbejdet for arbejdsgiver.
Denne afgrænsning  

 passer ikke på det særlige pligtforhold, hvorpå værnepligten beror.  

 Indenrigsministeriet finder heller ikke, at det er i overensstemmelse med de  

 faktiske forhold at betegne civilforsvarets værnepligtige personel som  

 »ansat« i civilforsvaret. hvilket udtryk anvendes adskillige steder  

 i arbejdsmiljøloven.
 Med indenrigsministereits henvendelse fulgte et notat fra  

 civilforsvarsstyrelsen med en redegørelse for den måde, hvorpå arbejdet i  

 civilforsvaret er tilrettelagt og for de praktiske problemer, der vil opstå,  

 såfremt arbejdsmiljølovens kapitel 9 om hviletid og fridøgn antages at være  

 gældende for de værnepligtige.
I notatet har civilforsvarsstyrelsen endvidere angivet sine ønsker om  

 dispensation, hvis arbejdsministeriet fastholder, at arbejdsmiljøloven gælder  

 for civilforsvaret uden indskrænkninger.
Disse dispensationer anses for  

 nødvendige for at gennemføre civilforsvarets uddannelsesaktiviteter og  

 opretholde det fredsmæssige beredskab.
 I skrivelse af 22. juli 1977 fremførte Landstalsmandsudvalget for  

 CF-korpsets menige, der var bekendt med indenrigsministeriets skrivelse til  

 arbejdsministeriet, hvorfor udvalget ikke er enig med indenrigsministeriets  

 påfattelse af arbejdsmiljølovens gyldighedsområde, men mener, at også  

 værnepligtige må have ret til et sikkert og sundt arbejdsmiljø i  

 overensstemmelse med den tekniske og sociale udvikling i samfundet.
Landstalsmandsudvalget erkender med henvisning til civilforsvarsstyrelsens  

 nævnte notat, at arbejdsmiljøloven på flere punkter vil skabe problemer med  

 at gennemføre de nuværende uddannelsesbestemmelser.
Udvalget opfordrer de  

 ansvarlige myndigheder til at tage udvalget med på råd, hvis  

 arbejdsmiljøloven skal tilpasses uddannelsesbestemmelserne for CF-korpset  

 eller omvendt.
Der peges på, at et sådant samarbejde vil bane vej for en  

 afgørelse af spørgsmålet om arbejdsmiljølovens anvendelse til alle parters  

 tilfredshed.
 Såvel indenrigsministeriets som landstalsmandsudvalgets henvendelser har  

 været forelagt direktoratet for arbejdstilsynet til udtalelse.
 I vedlagte skrivelse af 10. november 1977 har direktoratet derefter  

 udførligt begrundet, hvorfor civilforsvaret ikke kan anses for omfattet af  

 undtagelsesbestemmelsen i arbejdsmiljølovens § 2, stk. 2, nr. 3, og hvorfor  

 direktoratet mener, at reale grunde, herunder navnlig beskyttelseshensynet i  

 arbejdsmiljøloven medfører, at civilforsvarets værnepligtige bør sidestilles  

 med ansatte i en arbejdsgivers tjeneste og derfor anses for omfattet af  

 arbejdsmiljølovens § 2, stk. 1.
I anledning af civilforsvarsstyrelsens nævnte ønsker om dispensationer fra  

 arbejdsmiljølovens kapitel 9, henviser direktoratet til den almindelige sag  

 vedrørende tjenestetidsregler for statens tjenestemænd m.fl. set i relation  

 til arbejdsmiljøloven.
De nævnte problemer for civilforsvarets vedkommende  

 kan efter direktoratets mening løses gennem dispensationer og særregler i  

 overensstemmelse med den procedure som følges i denne sag.
 Indenrigsministeriets henvendelse har endelig været genstand for  

 drøftelser mellem indenrigsministeren og arbejdsministeren, senest ved et  

 møde den 6. juni 1978, hvori deltog repræsentanter for civilforsvarsstyrelsen  

 og direktoratet for arbejdstilsynet.
 Under henvisning hertil skal man meddele, at arbejdsministeriet i  

 overensstemmelse med de af direktoratet for arbejdstilsynet anførte  

 synspunkter er enige med direktoratet i, at civilforsvaret ikke er omfattet  

 af undtagelsesbestemmelsen i arbejdsmiljølovens § 2, stk. 2, nr. 3. Dette er  

 udtrykkeligt udtalt i forarbejderne til loven, jfr. svar på spørgsmål nr. 3  

 fra folketingets arbejdsmarkedsudvalg, som ikke gav anledning til indsigelser  

 under lovforslagets videre behandling i folketinget.
 Arbejdsministeriet er endvidere enige med arbejdstilsynet i, at  

 beskyttelseshensynet i arbejdsmiljøloven må medføre, at civilforsvarets  

 værnepligtige anses for omfattet af lovens § 2, stk. 1, og dermed af loven i  

 sin helhed.
Det er i arbejdsmiljøloven forudsat at forskelle i måden at gennemføre  

 lovens retningslinjer på i forskellige fag og arbejdsområder udformes i  

 administrative detailregler under medvirken af arbejdsmarkedets parter.
I  

 overensstemmelse med fremgangsmåden i lignende tilfælde er direktoratet for  

 arbejdstilsynet samtidig hermed anmodet om snarest muligt at optage drøftelse  

 med civilforsvarsstyrelsen om udstedelse af de nødvendige tilladelser of  

 dispensationer indenfor lovens rammer, indtil mere permanente ordninger kan  

 tilvejebringes som led i det regelarbejde, der iøvrigt pågår til udfyldelse  

 af arbejdsmiljøloven under medvirken af arbejdsmiljørådet.
 I overensstemmelse med princippet i lovens § 81, stk. 3 og § 89, stk. 2,  

 finder arbejdsministeriet, at civilforsvarsstyrelsen er berettiget til i  

 tiden fra lovens ikrafttræden til de nødvendige beslutninger kan træffes at  

 videreføre den hidtidige ordning med hensyn til sikkerhed og sundhed for  

 civilforsvarets personel, i og uden for CF-korpset, herunder hviletid og  

 fridøgn for de værnepligtige.
Det forudsættes, at civilforsvarsstyrelsen sørger for, at de  

 værnepligtiges talsmand og de organisationer der iøvrigt repræsenterer  

 civilforsvarets personale inddrages i de forestående overvejelser om  

 tilladelse og dispensationer for civilforsvaret.
Det forudsættes endvidere,  

 at disse overvejelser iøvrigt fremmes til beslutninger snarest muligt.
 Arbejdstilsynets afgørelser kan indbringes for arbejdsministeriet efter  

 reglerne i arbejdsmiljølovens § 81.
CF-styrelsen, direktoratet for arbejdstilsynet, arbejdsmiljørådet,  

 Landstalsmandsudvalget og folketingets ombudsmand er underrettet om denne  

 skrivelse.' P.M.V.
 E.B.
A.
Toft eksp.sekr.
