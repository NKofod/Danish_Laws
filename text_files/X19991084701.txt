Nyt om arbejdsskader - vurdering af  

 erhvervsevnetabet efter erstatningsansvarsloven for personer, som får  

 andet arbejde og til en mindre løn som følge af en  

 trafikulykke Baggrund Arbejdsskadestyrelsen bliver ofte bedt om at vurdere  

 erhvervsevnetabet i sager, som ikke er omfattet af arbejdsskadesikringsloven,  

 men erstatningsansvarsloven.
 Erstatning for tab af erhvervsevne efter  

 erstatningsansvarsloven skal som udgangspunkt vurderes på baggrund af  

 skadelidtes erhvervsmæssige situation før skaden og ud fra en  

 økonomisk prognose for skadelidtes situation efter skaden.
Indtægten før skaden fastsættes ud fra  

 lønnen i året før skaden.
Denne indtægt omregnes  

 til niveauet for det år efter skaden, som den sammenlignes med.
Sagen En 36-årig mand, der havde arbejdet som  

 slagteriarbejder siden 1989, kom ved en trafikulykke i september 1995 til  

 skade med sin arm.
 Han fortsatte sit arbejde indtil begyndelsen af 1998, hvor  

 han blev sygemeldt og derefter måtte skifte til noget mindre belastende  

 arbejde.
 Hans løn havde i 1994 været 243.421 kr. og i  

 1995 255.031 kr.
 Indtægten i det nye arbejde i 1998 var på  

 årsbasis ca. 218.000 kr.
Vi opregulerede indtægten for 1995 til 1998-niveau,  

 hvilket blev ca. 270.000 kr.
Indtægtsnedgangen fra 270.000 kr. til  

 218.000 kr. er 52.000 kr., hvilket svarer til ca. 19 procent.
 Vi vurderede herefter erhvervsevnetabet til 20 procent, da  

 erhvervsevnetabet fastsættes til et tal, der er deleligt med 5.
Kommentar Selv om der er gået nogle år, hvor skadelidte  

 har passet sit tidligere arbejde, kan der gives erstatning for  

 indtægtsnedgangen, når den må antages at hidrøre fra  

 skaden.
 Yderligere oplysninger kan fås hos kontorchef  

 Christen Christensen eller fuldmægtig Arne Karlsen.
Arbejdsskadestyrelsen har nu udgivet en ny vejledning om  

 arbejdsbetingede lænderyglidelser.
Vejledningen koster 80 kr. inkl.  

 moms.
Den kan købes i Arbejdsskadestyrelsens Information, tlf. 39 17  

 77 00.
