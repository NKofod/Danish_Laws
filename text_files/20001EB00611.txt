Beretning afgivet af Miljø- og  

 Planlægningsudvalget den 30. maj 2001 Beretning over Forslag til folketingsbeslutning om at fremme  

 renovering af private kloakker [af Ole M.
Nielsen (KRF) m.fl.] 1. Udvalgsarbejdet Beslutningsforslaget blev fremsat den 16. januar 2001 og  

 var til 1. behandling den 22. februar 2001. Beslutningsforslaget blev efter  

 1. behandling henvist til Miljø- og Planlægningsudvalget.
Møder Udvalget har behandlet beslutningsforslaget i 11  

 møder.
Spørgsmål Udvalget har stillet 2 spørgsmål til  

 miljø- og energiministeren til skriftlig besvarelse, som denne har  

 besvaret.
2. Udtalelse fra miljø- og energiministeren Miljø- og energiministeren har over for udvalget  

 oplyst følgende:
1. Sammenhængen mellem offentlig og privat kloakrenovering Utætte private kloakker er et miljøproblem,  

 der kan og skal tackles.
Det er ikke hensigtsmæssigt at renovere de  

 offentlige kloakker, hvis de private ledninger fortsat er utætte   og  

 derfor fortsat vil være kilde til indsivning af grundvand eller  

 udsivning af spildevand.
Det er derfor væsentligt at udnytte  

 mulighederne for at koordinere indsatsen over for private og offentlig  

 kloakker.
Samlet inspektion   en fordel for kommunerne Det vil i mange situationer være praktisk og  

 økonomisk hensigtsmæssigt for kommunerne at lade det private  

 ledningsnet inspicere samtidig med det offentlige ledningsnet.
For det  

 første opnås en systematisk tilgang til tilsynet med de private  

 stikledninger.
For det andet kan samtidighed i inspektionen af de private og  

 offentlige ledninger være sagligt hensigtsmæssig ud fra et  

 aldersperspektiv.
Såfremt de private og offentlige ledninger er  

 etableret samtidig, kan der være en god grund til, at kommunerne  

 får informationer om de private ledningers tilstand, samtidig med at  

 kommunerne inspicerer de offentlige kloakker.
En tredje grund til at koordinere tilsynet af offentlige  

 og private kloakker er, at der kan opnås en økonomisk  

 synergieffekt.
Et koordineret tilsyn vil alt andet lige være billigere  

 for både kloakforsyningen, der er ansvarlig for de offentlige  

 ledninger, og kommunen, der efter loven er ansvarlig for tilsyn af de private  

 kloakker, fordi inspektionen af begge typer ledninger kan foregå i en  

 samlet entreprise.
Koordinering af renoveringsindsatsen   en fordel for grundejerne Hvis kommunerne efter at have ført tilsyn med de  

 private ledninger, konstaterer miljømæssigt uforsvarlige  

 forhold, kan en yderligere koordination af selve renoveringsindsatsen af  

 offentlige og private ledninger endvidere betyde økonomiske fordele  

 for de berørte grundejere.
Dette sker f.eks. i Københavns Kommune, hvor  

 kommunen lader et påbud om forbedring af de private stikledninger  

 følge af et tilbud om at lade renoveringen udføre af kommunens  

 entreprenør.
Et sådant tilbud vil typisk være billigere  

 for grundejeren, fordi der som ved det koordinerede tilsyn er tale om en  

 samlet entreprise, der kan foregå i et tidsmæssigt samlet  

 forløb.
2. Kommunernes pligter og muligheder Tilsyn og påbud Efter den nugældende lovgivning er kommunerne  

 forpligtet til at føre tilsyn med de private stikledninger.
Den  

 lovgivningmæssige tilsynsforpligtelse, der påhviler kommunerne,  

 indebærer, at kommunerne skal sikre, at ledningsanlæggene er i  

 forsvarlig stand og ikke udgør et miljømæssigt  

 problem.
 Hvis en kommune ved et sådant tilsyn konstaterer, at  

 en privat stikledning er i en miljømæssigt uforsvarlig stand,  

 f.eks. at ledningen er tæret, skal kommunen endvidere efter  

 miljøbeskyttelseslovens § 30 påbyde grundejeren at foretage de  

 nødvendige forbedringer af ledningen.
 Hvis grundejeren ikke efterkommer dette påbud, kan  

 kommunen endvidere lade de påbudte foranstaltninger udføre for  

 grundejerens regning.
 Kommunerne har således allerede i dag de  

 nødvendige redskaber i miljøbeskyttelsesloven til at  

 håndtere det miljøproblem, som utætte private kloakker  

 udgør.
Prioritering Kommunerne skal med udgangspunkt i de lokale forhold  

 vurdere, om der skal ske en samtidig inspektion af de offentlig kloakker og  

 de private stikledninger.
 Det er en kommunal myndighedsopgave at etablere offentligt  

 kloaknet   og det er således også kommunerne, der kender de  

 lokale afledningsforhold   herunder etableringstidspunktet for ledningerne og  

 andre forhold, der kan have indflydelse på ledningernes tilstand.
I nogle tilfælde er de offentlige og private  

 ledninger som nævnt etableret samtidig.
I andre tilfælde  

 byggemodner kommuner områder med etablering af offentlig kloak m.v.  

 flere år før, der sker bebyggelse og faktisk tilslutning via  

 private stikledninger.
De private stikledninger kan således være  

 etableret langt senere end de offentlige ledninger.
De private ledninger kan  

 også være renoveret senere, f.eks. i forbindelse med ombygninger  

 på ejendommen m.v.
Endelig er spildevandsbelastningen af de enkelte  

 stikledninger også en faktor, der indvirker på de enkelte  

 ledningers tilstand.
 Det bør være kommunernes kendskab til de  

 lokale spildevandsforhold og private ledninger, der er afgørende for,  

 om kommunerne foretager en inspektion af de private ledninger, samtidig med  

 at de tilser de offentlige kloakker.
 Med udgangspunkt i dette lokale kendskab kan kommunerne  

 prioritere, planlægge og koordinere renoveringsindsatsen  

 således at der til enhver tid opnås mest miljø for de  

 penge, vi anvender til disse foranstaltninger.
Initiativer til fremme af en koordineret indsats Det er Miljøstyrelsens vurdering, at kommunerne er  

 bevidste om den økonomiske og også den miljømæssige  

 synergieffekt, som kan opnås ved samtidighed i undersøgelserne  

 af de offentlige og private kloakledninger.
Kommunernes Landsforening har i efteråret 2000  

 skrevet til kommunerne om fordelen ved og muligheden for at koordinere den  

 offentlige og private kloakrenovering.
I brevet beskrives det, hvordan  

 kommunen, når den planlægger at renovere hovedledninger, kan  

 foretage tilsyn med de private kloakker.
Opdages forhold i de private  

 kloakledninger, der skal udbedres, kan kommunen udstede påbud,  

 således at renoveringen af hovedledninger og private stikledninger kan  

 ske samtidig.
 En sådan koordinering af renoveringsindsatsen over  

 for både private og offentlige kloakker sker, som det tidligere er  

 nævnt, allerede i dag i Københavns Kommune.
Miljø- og energiministeren følger  

 området med henblik på at sikre, at der sker en fornyelse og  

 vedligeholdelse af kloaknettet.
Ministeriet vil således tage kontakt  

 til Kommunernes Landsforening for at drøfte mulighederne for at  

 fremskaffe et vidensgrundlag om kommunernes indsats i forhold til renovering  

 af de private kloakker, herunder hvorvidt kommunerne gør brug af de  

 ovennævnte muligheder for koordinering af indsatsen.
Dette vil for  

 eksempel kunne ske som led i den undersøgelse, der skal  

 iværksættes omkring kommunernes renovering af de offentlige  

 kloakker.
Endvidere vil ministeriet gøre kommunerne opmærksomme  

 på de tidsmæssige og økonomiske fordele, der i mange  

 tilfælde vil være ved at føre tilsyn med de private  

 kloakker, samtidig med at kommunerne inspicerer de offentlige kloakker.
3. Udvalgets udtalelse Udvalget støtter det af miljø- og  

 energiministeren anførte.
P. u. v.  

 Jørn Jespersen  

 formand Bilag 1 Oversigt over bilag vedrørende B 83 Bilagsnr.
