Nr LSF 33 Forslag til Lov om ændring af lov om Arbejdsgivernes Elevrefusion Fremsat af Undervisningsministeren den 16. oktober 1985 § 1 I lov om Arbejdsgivernes Elevrefusion, jfr. lovbekendtgørelse nr. 578 af 26. oktober 1982, som ændret ved lov nr. 248 af 23. maj 1984, foretages følgende ændringer:
 1. § 2 affattes således:
»§ 2. Pligt til indbetaling af bidrag og ret til refusion og til tilskud har samtlige arbejdsgivere, der er omfattet af lov om Arbejdsmarkedets Tillægspension, bortset fra offentlige myndigheder og private institutioner, hvis udgifter overvejende dækkes af offentlige midler.
Undtaget er endvidere de selskaber i tilknytning til folkekirken eller andre kristne trossamfund, hvis eneste formål er at drive missionsvirksomhed uden for landet.
Stk. 2. Undervisningsministeren fastsætter nærmere bestemmelser om, hvilke private tilskudsberettigede institutioner og øvrige selskaber der efter stk. 1 ikke skal være omfattet af loven.« 2. I § 6, stk. 7, ændres »offentlige myndigheder og private tilskudsberettigede institutioner« til: »arbejdsgivere«.
 3. I § 7, stk. 3, indsættes efter 1. pkt. som nyt punktum:
 »For 1986 opkræves hos arbejdsgiverne et beløb på 630 kr. pr.
heltidsansat til dækning af tilskudsordningen og af det beløb, der er nævnt i § 11 f.« 4. I § 11 a, stk. 1, indsættes som 2. pkt.:
»Undervisningsministeren fastsætter regler om, at tilskud ikke kan ydes, hvis eleven eller lærlingen tidligere har gennemført en offentligt anerkendt ungdomsuddannelse.« 5. § 11 a, stk. 2, affattes således:
»Stk. 2. Tilskuddet udgør 15.000 kr. for pladser, hvor praktikopholdets samlede varighed overstiger 11/2 år, og 9.000 kr.
for andre pladser.
Undervisningsministeren kan dog fastsætte regler om, at tilskuddet inden for visse hovederhvervsområder kan forhøjes til henholdsvis 30.000 kr. og 18.000 kr. for ansættelse af kvinder og om tilsvarende forhøjelser til virksomheder, der ansætter ledige over 25 år, der har ret til en uddannelsesydelse efter § 9 i lov om arbejdstilbud til ledige, samt til virksomheder, der i de forudgående 5 år før ansættelse af eleven eller lærlingen ikke har beskæftiget elever eller lærlinge.« 6. I kapitel 4 indsættes før § 12 som ny paragraf:
»§ 11 f.
Til dækning af udgifter til uddannelses- og forskningsinitiativer i 1986 indbetaler Arbejdsgivernes Elevrefusion til undervisningsministeriet et bidrag.
Bidraget udgør beløb, der for perioden 1. juli 1984-31. december 1986 er indbetalt til dækning af udgifter til tilskud til lære- og praktikpladser og renter heraf med fradrag af udgifter, der er afholdt til tilskud til lære- og praktikpladser i 1986, herunder administrationsudgifter.
Undervisningsministeren fastsætter regler om bidragets beregning og dets betaling.« 7. Efter § 13 indsættes som ny paragraf:
»§ 13 a.
Undervisningsministeren kan bemyndige et af ministeriets direktorater til at udøve de beføjelser, der i denne lov er tillagt ministeren.
Stk. 2. Undervisningsministeren kan fastsætte bestemmelser om adgangen til at klage over afgørelser, der er truffet i henhold til bemyndigelse efter stk. 1, herunder om at afgørelser ikke skal kunne indbringes for ministeren.« § 2 Stk. 1. Loven træder i kraft den 1. januar 1986.
Stk. 2. § 1, nr. 4 og 5, finder anvendelse, hvis lærekontrakten eller uddannelsesaftalen er indgået efter 31. december 1985.
Stk. 3. De hidtidige regler finder anvendelse, hvis lærekontrakten eller uddannelsesaftalen er indgået før denne dato.
Stk. 4. Ansøgning om tilskud efter de regler, der er nævnt i stk. 2, skal være indgivet inden den 1. april 1988, og ansøgning om tilskud efter de regler, der er nævnt i stk. 3, skal være indgivet inden den 1. juni 1986.
Oprindeligt fremsat lovforslag Blad nr 65 § 1 I lov om Arbejdsgivernes Elevrefusion, jfr. lovbekendtgørelse nr. 578 af 26. oktober 1982, som ændret ved lov nr. 248 af 23. maj 1984, foretages følgende ændringer:
 1. § 1 affattes således:
»§ 1. Arbejdsgivernes Elevrefusion er en selvejende institution med det formål gennem bidrag fra arbejdsgivere:
1) helt eller delvis at refundere arbejdsgivere den løn, som de udbetaler til elever under 2. del af erhvervsfaglig grunduddannelse og til lærlinge under elevernes og lærlingenes skoleophold, 2) at medvirke til finansiering af udgifter til uddannelses- og forskningsinitiativer af betydning for erhvervslivet og 3) at yde tilskud til oprettelse af lære- og praktikpladser efter reglerne i denne lov.« 2. § 2 affattes således:
»§ 2. Pligt til indbetaling af bidrag og ret til refusion og til tilskud har samtlige arbejdsgivere, der er omfattet af lov om Arbejdsmarkedets Tillægspension, bortset fra offentlige myndigheder og private institutioner, hvis udgifter overvejende dækkes af offentlige midler.
Undtaget er endvidere de selskaber i tilknytning til folkekirken eller andre kristne trossamfund, hvis eneste formål er at drive missionsvirksomhed uden for landet.
Stk. 2. Undervisningsministeren fastsætter nærmere bestemmelser om, hvilke private tilskudsberettigede institutioner og øvrige selskaber der efter stk. 1 ikke skal være omfattet af loven.« 3. I § 6, stk. 7, ændres »offentlige myndigheder og private tilskudsberettigede institutioner« til: »arbejdsgivere«.
 4. I § 7, stk. 1, indsættes efter »udbetaling af  

 refusionsbeløb«:
 »efter § 1, nr. 1,».
 5. § 7, stk. 3, affattes således:
»Stk. 3. Til dækning af udgifterne ved de ordninger, der er nævnt i § 1, nr. 2 og 3, herunder administrationsudgifterne, opkræves hos arbejdsgiverne et beløb på 630 kr. om året pr. heltidsansat.« 6. § 8, stk. 2, 2. pkt., affattes således:
»Beløb, der er opkrævet til dækning af de udgifter, der er nævnt i § 1, nr. 1, holdes adskilt fra beløb opkrævet til dækning af de udgifter, der er nævnt i § 1, nr. 2 og 3.« 7. I § 11a, stk. 1, indsættes som 2. pkt.:
»Undervisningsministeren fastsætter regler om, at tilskud ikke kan ydes, hvis eleven eller lærlingen tidligere har gennemført en offentligt anerkendt ungdomsuddannelse.« 8. § 11a, stk. 2, affattes således:
»Stk. 2. Tilskuddet udgør 15.000 kr. for pladser, hvor praktikopholdets samlede varighed overstiger 1 1/2 år og 9.000 kr.
for andre pladser.
Undervisningsministeren kan dog fastsætte regler om, at tilskuddet inden for visse hovederhvervsområder kan forhøjes til henholdsvis 30.000 kr. og 18.000 kr. for ansættelse af kvinder og om tilsvarende forhøjelser til virksomheder, der ansætter ledige over 25 år, der har ret til en uddannelsesydelse efter § 9 i lov om arbejdstilbud til ledige samt til virksomheder, der i de forudgående 5 år før ansættelse af eleven eller lærlingen ikke har beskæftiget elever eller lærlinge.« 9. Efter kapitel 3 a indsættes som nyt kapitel:
»Kapitel 3 b Finansiering af udgifter til uddannelses- og forskningsinitiativer § 11 f.
Til dækning af udgifter til uddannelses- og forskningsinitiativer af betydning for erhvervslivet, jfr. § 1, nr. 2, indbetaler Arbejdsgivernes Elevrefusion et bidrag en gang årligt til undervisningsministeriet.
Stk. 2. Bidraget udgør beløb, der i et kalenderår er indbetalt til dækning af de udgifter, der er nævnt i § 1, nr. 2 og 3, og renter heraf, med fradrag af de udgifter, der er afholdt til tilskud, som nævnt i § 1, nr. 3, og til administration.
Undervisningsministeren fastsætter nærmere regler om bidragets beregning og dets betaling.« 10. Efter § 13 indsættes som ny paragraf:
»§ 13a.
Undervisningsministeren kan bemyndige et af ministeriets direktorater til at udøve de beføjelser, der i denne lov er tillagt ministeren.
Stk. 2. Undervisningsministeren kan fastsætte bestemmelser om adgangen til at klage over afgørelser, der er truffet i henhold til bemyndigelse efter stk. 1, herunder om at afgørelser ikke skal kunne indbringes for ministeren.« § 2 Stk. 1. Loven træder i kraft den 1. januar 1986.
Stk. 2. § 1, nr. 7 og 8, finder anvendelse, hvis lærekontrakten eller uddannelsesaftalen er indgået efter 31. december 1985.
Stk. 3. De hidtidige regler finder anvendelse, hvis lærekontrakten eller uddannelsesaftalen er indgået før denne dato.
Stk. 4. Ansøgning om tilskud efter de regler, der er nævnt i stk. 2, skal være indgivet inden den 1. april 1988, og ansøgning om tilskud efter de regler, der er nævnt i stk. 3, skal være indgivet inden den 1. juni 1986.
Stk. 5. Uanset bestemmelsen i § 1, nr. 9, indbetaler Arbejdsgivernes Elevrefusion i 1987 det beløb til undervisningsministeriet, der er betalt i perioden 1. juli 1984 - 31. december 1986 til dækning af udgifter til tilskud til lære- og praktikpladser og til finansiering af udgifter til uddannelses- og forskningsinitiativer af betydning for erhvervslivet, med fradrag af de afholdte udgifter.
Undervisningsministeren fastsætter nærmere bestemmelser herom.
BEMÆRKNINGER TIL LOVFORSLAGET Almindelige bemærkninger Som følge af at den i foråret 1985 gennemførte nedsættelse af arbejdsgiverafgifterne fastholdes i de kommende år, foreslås bidraget til Arbejdsgivernes Elevrefusion fastholdt i forbindelse med den længe ventede påbegyndelse af nedtrapningen af lære- og praktikpladstilskuddene.
Det hermed fremkomne provenu ønskes anvendt af undervisningsministeriet til imødekommelse af nødvendige besparelser samtidig med, at der sker en intensivering af uddannelses- og forskningsinitiativer til gavn for erhvervslivet.
De nuværende tilskud til oprettelse af lære- og praktikpladser udgør 30.000 kr. for pladser med et samlet praktikophold på over 1 1/2 år og 18.000 kr. for andre pladser.
Efter forslaget halveres tilskuddenes størrelse med virkning for uddannelsesaftaler, der indgås efter 31. december 1985, dvs. til 15.000 kr. for længerevarende uddannelser og 9.000 kr. for resten.
Det er dog tanken at søge at opretholde de nuværende tilskud til virksomheder, der i de sidste 5 år ikke har beskæftiget elever og til virksomheder, der ansætter langtidsledige over 25 år samt - forsøgsvis foreløbig i 1986 - i forbindelse med antagelse af kvinder inden for jern- og metalområdet.
Nedtrapningen af lære- og praktikpladstilskuddene har været forudsat fra ordningens start og findes nu forsvarlig på baggrund af den seneste tids stigning i antallet af indgåede uddannelsesaftaler.
Det er som hidtil meningen, at tilskudsordningen for lære- og praktikpladser skal ophøre 31. december 1987 med virkning for uddannelsesaftaler, der indgås efter denne dato.
Tilskud til lære- og praktikpladser ydes til arbejdsgivere, der ved antagelse af eleven opretholder eller forøger gennemsnittet af uddannelsespladser i den forudgående 2-årige periode.
Som noget nyt foreslås indført den begrænsning, at arbejdsgivere, der antager elever, der allerede har gennemført en ungdomsuddannelse, ikke vil være berettiget til at oppebære tilskud efter loven.
Baggrunden herfor er, at der i visse brancher er en stigende tendens til at antage elever - især på efg-området - med højere handelseksamen, studentereksamen el.lign., hvilket betyder, at samfundet må betale merudgifterne til flere års ekstra- og unødvendig - undervisning, ligesom eleverne tvinges ind i et betydeligt længere uddannelsesforløb.
Denne tendens ønskes standset.
Det årlige bidrag på 630 kr. pr. heltidsansat svarer til et gennemsnitsbeløb på ca. 35 øre pr. time pr. heltidsansat.
I 1985 har private arbejdsgivere til Arbejdsgivernes Elevrefusion betalt et samlet årligt beløb på 53 øre pr. time pr.
heltidsansat.
Heraf er de 24 øre indbetalt til dækning af refusionsordningen og de 29 øre til dækning af tilskudsordningen for lære- og praktikpladser.
De 53 øre bibeholdes i 1986, idet der dog sker en forskydning, således at 35 øre bruges til tilskud til lære- og praktikpladser samt til finansiering af visse af undervisningsministeriets udgifter.
Forskydningen skyldes, at Arbejdsgivernes Elevrefusion gennem en årrække har oparbejdet en uforholdsmæssig stor likvid beholdning i refusionsordningen, hvorfor bestyrelsen har indstillet til undervisningsministeren, at bidraget nedsættes til 18 øre for 1986. Jfr. i øvrigt nedenfor under økonomiske og administrative konsekvenser.
Bidraget 630 kr. (35 øre pr. time) fastholdes uændret i loven og skal også indbetales efter ophøret af tilskudsordningen for lære- og praktikpladser.
De midler, der efter loven vil blive indbetalt til undervisningsministeriet, agtes anvendt bl.a. til:
- Omstilling og modernisering af uddannelser med henblik på erhvervslivets behov for nye og højteknologiske uddannelseselementer.
 - Etablering og udvikling af erhvervsrettet efteruddannelse.
- Styrkelse af forskningen med henblik på væksten i erhvervslivets konkurrenceevne, herunder især initiativer til et tættere samspil mellem forskning og virksomheder samt fælles deltagelse i internationale forskningsprogrammer.
 Lovforslaget indeholder ikke ændringer af refusionsordningen.
I bilaget til forslaget er indsat den gældende formulering af de bestemmelser, der berørers af lovforslaget.
Økonomiske og administrative konsekvenser Lovforslaget medfører ikke merudgifter for de private arbejdsgivere, idet der i henhold til den nugældende lov allerede i 1985 var forudsat et arbejdsgiverbidrag svarende til 35 øre pr. time.
Af likviditetsmæssige årsager blev arbejdsgiverbidraget i 1985 imidlertid fastholdt uændret på de for 1984 gældende 29 øre pr.
 time.
Såfremt arbejdsgiverbidraget for 1986 og følgende år fastsættes til 35 øre pr. time og tilskudssatserne halveres (15.000/9.000 kr.) i 1986 og 1987, vil der af nyordningen til de føromtalte formål kunne frigøres følgende beløb:
Den del af arbejdsgiverbidragene for 1986, der kan anvendes til uddannelses- og forskningsinitiativer, vil være noget større end differencen mellem arbejdsgiverbidragene og tilskudsudbetalingerne, idet der hos AER er oparbejdet et overskud vedrørende tilskudsudbetalingerne, som vil nedbringe den del af udgiften til tilskud på 559,5 mill. kr., der iflg. skemaet skal afholdes af bidraget for 1986. Overskuddet vedrørende tilskudsudbetalingerne kan ikke opgøres på nuværende tidspunkt, men ultimo 1984 var overskuddet ca. 77 mill. kr.
Som følge af at arbejdsgiverbidraget opkræves kvartalsvis bagud og derfor først indbetales i det følgende kvartal, vil forhøjelsen af bidraget fra 29 øre til 35 øre pr. time først få fuld virkning i 1987.
Administrationsomkostningerne kan anslås til 7-8 mill. kr. årligt, som i nogen grad vil modsvares af en renteindtægt.
Forslaget forventes ikke at medføre øgede administrative omkostninger.
Provenuet opgøres ved udgangen af hvert kalenderår og indbetales til undervisningsministeriet i januar måned det følgende år.
Bemærkninger til de enkelte bestemmelser Til § 1 Til nr. 1 Herom henvises til de almindelige bemærkninger.
Til nr. 2 Kredsen af arbejdsgivere, der ikke er omfattet af lovens bestemmelser, foreslås udvidet med selskaber, der i tilknytning til folkekirken eller andre kristne trossamfund udelukkende har til formål at drive missionsvirksomhed i udlandet.
Fritagelsen omfatter således kun selskaber, der driver missionsvirksomhed i udlandet, medens tilsvarende ikke gælder støtteselskaber og lignende.
En del af de fra folkekirken afvigende trossamfund her i landet driver ydre missionsvirksomhed som en ikke-afgrænset del af trossamfundets samlede virksomhed.
I sådanne tilfælde vil formuleringen nødvendiggøre, at trossamfundet udskiller ydre missionsvirksomhed i et selvstændigt selskab, såfremt trossamfundet skal opnå den ved lovforslaget tilsigtede fritagelse.
 Følgende eksisterende selskaber kan anses for omfattet af forslaget:
Baptistsamfundets Ydre Mission, Brødremenighedens Danske Mission, Dansk Ethioper Mission, Dansk Forenet Sudan Mission, Dansk Santalmission, Den danske Israelsmission, Den danske Pinsevækkelses Ydre Mission, Det danske Missionsforbund, Det danske Missionsselskab, Kherwara-Missionen, Metodistkirkens Verdensmission, Nordisk Østasienmission (dansk afdeling), Ordet og Israel, Støtteselskabet for Pakistans Kirke, Syvende Dags Adventistsamfundet, Evangelisk Luthersk Missionsforening, Luthersk Missionsforening, Dialogcentret og Apostolsk Kirke.
De sidstnævnte 5 selskaber vil muligvis være nødt til at udskille ydre missionsvirksomheden i et særligt selskab for at opfylde lovens fritagelsesbetingelser.
Til nr. 3 Ændringen er en konsekvens af forslaget i nr. 2.
Til nr. 5 Administrationsudgifterne er både udgifter i forbindelse med opkrævning af arbejdsgiverbidrag og udgifter til udbetaling af tilskud m.v.
For deltidsansatte nedsættes bidraget tilsvarende.
Beløbet på 630 kr. udgør - omregnet til ørebeløb pr. præsteret arbejdstime - i gennemsnit ca. 35 øre.
Til nr. 7 Herom henvises til de almindelige bemærkninger.
Som offentligt anerkendt ungdomsuddannelse anses normalt de uddannelser, der i relation til reglerne om Statens Uddannelsesstøtte betragtes som ungdomsuddannelser - dog ikke uddannelser på folkeskoleniveau.
De pladser, der besættes med elever med en ungdomsuddannelse, medregnes i virksomhedens gennemsnit af pladser efter § 11a, stk.
 3, jfr. stk. 1.
Til nr. 8 Der åbnes bl.a. mulighed for at yde tilskud på 30.000/18.000 kr. til antagelse af kvinder i visse hovederhvervsområder med god beskæftigelse, og som traditionelt er mandefag.
I første omgang vil en sådan ordning blive søgt etableret forsøgsvis i 1986 inden for jern- og metalområdet.
Det er yderligere en forudsætning herfor, at arbejdsministeriet i henhold til lov nr. 161 af 12.
april 1978 om ligebehandling af mænd og kvinder med hensyn til beskæftigelse m.v., § 11, stk. 2, meddeler dispensation fra denne lov.
De forhøjede tilskud for ansættelse af langtidsledige over 25 år, kan ydes, såfremt den ledige har ret til en uddannelsesydelse efter § 9 i lov om arbejdstilbud til ledige, jfr. lovbekendtgørelse nr.
 347 af 22. juni 1984, som ændret ved lov nr. 291 af 21. juni 1985.
Til nr. 9 Herom henvises til de almindelige bemærkninger.
Bidraget - hvorfra tilskudsudgifterne trækkes omfatter ethvert beløb, der indbetales til AER's tilskudsordning, dels arbejdsgiverbidrag, dels bidrag fra EF's Socialfond og andre mulige indbetalte beløb.
Bidraget opgøres ved udgangen af hvert kalenderår og indbetales med renter til undervisningsministeriet i januar måned det følgende år, når størrelsen af årets tilskudsbetalinger er opgjort.
Til nr. 10 Ankeafskæringsmuligheden er et led i regeringens moderniseringsbestræbelser og tænkes først og fremmest benyttet i forbindelse med afgørelser, truffet om tilskud til lære- og praktikpladser i henhold til Kapitel 3 a.
Anvendelse af reglen på dette område betyder, at arbejdsformidlingens afgørelser kan indbringes for et af undervisningsministeriets direktorater, (Direktoratet for erhvervsuddannelserne), der træffer den endelige administrative afgørelse.
Til § 2 Er uddannelsesaftalen eller lærekontrakten indgået efter 31. december 1985, vil virksomheden have mulighed for at opnå tilskud på 15.000 kr., henholdsvis 9.000 kr., og tilskud udelukkes, hvis eleven tidligere har gennemført en offentligt anerkendt ungdomsuddannelse, jfr. bemærkningerne til nr. 7.
I forbindelse med tilskudsordningens ophør ved udgangen af 1987 fastsættes i loven en ansøgningsfrist, hvorefter ansøgning skal være indgivet inden den 1. april 1988.
 Er uddannelsesaftalen eller lærekontrakten derimod indgået inden 31.
december 1985, vil de hidtidige tilskud på 30.000 kr., henholdsvis 18.000 kr., kunne opnås og uden hensyn til elevens forudgående ungdomsuddannelse.
Det er dog en betingelse, at ansøgning herom indgives til arbejdsformidlingen inden den 1. juni 1986.
BILAG I dette bilag er (markeret med --/ og /-- ) indsat den gældende formulering af de bestemmelser, der berøres af lovforslaget 1. § 1 affattes således:
»§ 1. Arbejdsgivernes Elevrefusion er en selvejende institution med det formål gennem bidrag fra arbejdsgivere:
1) helt eller delvis at refundere arbejdsgivere den løn, som de udbetaler til elever under 2. del af erhvervsfaglig grunduddannelse og til lærlinge under elevernes og lærlingenes skoleophold, 2) at medvirke til finansiering af udgifter til uddannelses- og forskningsinitiativer af betydning for erhvervslivet og 3) at yde tilskud til oprettelse af lære- og praktikpladser efter reglerne i denne lov.« --/ § 1. Arbejdsgivernes Elevrefusion oprettes som en selvejende institution  

 med det formål gennem bidrag fra arbejdsgivere helt eller delvis at refundere  

 arbejdsgivere den løn, som de udbetaler til elever under 2. del af  

 erhvervsfaglig grunduddannelse og til lærlinge under elevernes og lærlingenes  

 skoleophold, og at yde tilskud til oprettelse af lære- og praktikpladser.
/-- 2. § 2 affattes således:
»§ 2. Pligt til indbetaling af bidrag og ret til refusion og til tilskud har samtlige arbejdsgivere, der er omfattet af lov om Arbejdsmarkedets Tillægspension, bortset fra offentlige myndigheder og private institutioner, hvis udgifter overvejende dækkes af offentlige midler.
Undtaget er endvidere de selskaber i tilknytning til folkekirken eller andre kristne trossamfund, hvis eneste formål er at drive missionsvirksomhed uden for landet.
Stk. 2. Undervisningsministeren fastsætter nærmere bestemmelser om, hvilke private tilskudsberettigede institutioner og øvrige selskaber der efter stk. 1 ikke skal være omfattet af loven.« --/ § 2. Pligt til indbetaling af bidrag og ret til refusion og til  

 tilskud har samtlige arbejdsgivere, der er omfattet af lov om  

 Arbejdsmarkedets Tillægspension, bortset fra offentlige myndigheder og  

 private institutioner, hvis udgifter overvejende dækkes af offentlige midler.
 Stk. 2. Undervisningsministeren fastsætter nærmere bestemmelser om, hvilke  

 private, tilskudsberettigede institutioner der ikke skal være omfattet af  

 loven.
/-- 3. I § 6, stk. 7, ændres »offentlige myndigheder og private tilskudsberettigede institutioner« til: »arbejdsgivere«.
--/ § 6. - - Stk. 7. Afgørelser, trufne efter § 2, om, hvilke offentlige myndigheder og  

 private tilskudsberettigede institutioner der ikke skal være omfattet af  

 loven, indbringes for undervisningsministeren.
/-- 4. I § 7, stk. 1, indsættes efter »udbetaling af  

 refusionsbeløb«:
 »efter § 1, nr. 1,».
 5. § 7, stk. 3, affattes således:
»Stk. 3. Til dækning af udgifterne ved de ordninger, der er nævnt i § 1, nr. 2 og 3, herunder administrationsudgifterne, opkræves hos arbejdsgiverne et beløb på 630 kr. om året pr. heltidsansat.« --/ § 7. Undervisningsministeren fastsætter efter indstilling fra bestyrelsen  

 for Arbejdsgivernes Elevrefusion en gang årligt, hvilke beløb der skal  

 opkræves hos arbejdsgiverne til udbetaling af refusionsbeløb samt til dækning  

 af de administrationsomkostninger, der er forbundet med opkrævnings- og  

 refusionsordningen.
 Stk. 2. Dansk Arbejdsgiverforening og Landsorganisationen i Danmark  

 fastsætter den maksimale størrelse af det enkelte bidrag efter stk. 1,  

 ligesom de fastsætter, hvornår regulering af dette bidrag skal finde sted.
 Stk. 3. Undervisningsministeren fastsætter efter indstilling fra  

 bestyrelsen for Arbejdsgivernes Elevrefusion en gang årligt det beløb, der  

 skal opkræves hos arbejdsgiverne til udbetaling af tilskud samt til dækning  

 af de omkostninger, der er forbundet med denne ordning.
/-- 6. § 8, stk. 2, 2. pkt., affattes således:
»Beløb, der er opkrævet til dækning af de udgifter, der er nævnt i § 1, nr. 1, holdes adskilt fra beløb opkrævet til dækning af de udgifter, der er nævnt i § 1, nr. 2 og 3.« --/ § 8. Arbejdsmarkedets Tillægspension betaler hvert kvartal til  

 Arbejdsgivernes Elevrefusion de beløb, der er indbetalt af arbejdsgiverne.
Stk. 2. Den del af beløbet, der ikke viderebetales til dækning af  

 refusionskrav eller af tilskud, skal anbringes som indestående i danske  

 banker eller sparekasser eller eventuelt i obligationer udstedt eller  

 garanteret af den danske stat eller af danske kommuner, i obligationer  

 udstedt af danske realkreditinstitutter, der er godkendt af staten, eller i  

 værdipapirer, som i øvrigt efter deres art og sikkerhed kan stilles i klasse  

 hermed.
Beløb opkrævet til udbetaling af refusion og beløb opkrævet til  

 udbetaling af tilskud holdes adskilt.
 Stk. 3. Overskydende midler fra et regnskabsår kan anvendes i det følgende  

 regnskabsår.
/-- 7. I § 11a, stk. 1, indsættes som 2. pkt.:
»Undervisningsministeren fastsætter regler om, at tilskud ikke kan ydes, hvis eleven eller lærlingen tidligere har gennemført en offentligt anerkendt ungdomsuddannelse.« 8. § 11a, stk. 2, affattes således:
»Stk. 2. Tilskuddet udgør 15.000 kr. for pladser, hvor praktikopholdets samlede varighed overstiger 1 1/2 år og 9.000 kr.
for andre pladser.
Undervisningsministeren kan dog fastsætte regler om, at tilskuddet inden for visse hovederhvervsområder kan forhøjes til henholdsvis 30.000 kr. og 18.000 kr. for ansættelse af kvinder og om tilsvarende forhøjelser til virksomheder, der ansætter ledige over 25 år, der har ret til en uddannelsesydelse efter § 9 i lov om arbejdstilbud til ledige samt til virksomheder, der i de forudgående 5 år før ansættelse af eleven eller lærlingen ikke har beskæftiget elever eller lærlinge.« --/ § 11a.
Arbejdsgivernes Elevrefusion yder tilskud til virksomheder, der er  

 bidragspligtige til Arbejdsgivernes Elevrefusion, og som opretholder eller  

 forøger deres samlede antal lære- og praktikpladser til uddannelsessøgende  

 efter lov om lærlingeforhold og lov om erhvervsfaglige grunduddannelser og  

 til uddannelsessøgende under uddannelser, der kan sidestilles hermed.
 Stk. 2. Tilskuddets størrelse fastsættes hvert år af  

 undervisningsministeren efter forhandling med arbejdsmarkedets parter, men  

 kan ikke overstige 30.000 kr. for pladser, hvor praktikopholdets samlede  

 varighed udgør mere end 1 1/2 år, og 18.000 kr. for andre pladser.
Stk. 3. Afgørelsen af, om antallet af pladser er opretholdt eller forøget,  

 træffes på grundlag af et beregnet gennemsnit af det antal pladser,  

 virksomheden har haft i de foregående to år.
Eventuelle brøker på 0,5 eller  

 derover forhøjes til nærmeste hele tal, andre brøker bortkastes.  

 Undervisningsministeren fastsætter nærmere regler om beregningen af  

 gennemsnittet.
 Stk. 4. Undervisningsministeren fastsætter med tilslutning fra  

 arbejdsministeren og efter forelæggelse for erhvervsuddannelsesrådet nærmere  

 regler om tilskuddenes beregning, deres udbetaling og tilbagebetaling ved  

 lære- og praktikforholdets ophør.
/-- 9. Efter kapitel 3 a indsættes som nyt kapitel:
»Kapitel 3 b Finansiering af udgifter til uddannelses- og forskningsinitiativer § 11 f.
Til dækning af udgifter til uddannelses- og forskningsinitiativer af betydning for erhvervslivet, jfr. § 1, nr. 2, indbetaler Arbejdsgivernes Elevrefusion et bidrag en gang årligt til undervisningsministeriet.
Stk. 2. Bidraget udgør beløb, der i et kalenderår er indbetalt til dækning af de udgifter, der er nævnt i § 1, nr. 2 og 3, og renter heraf, med fradrag af de udgifter, der er afholdt til tilskud, som nævnt i § 1, nr. 3, og til administration.
Undervisningsministeren fastsætter nærmere regler om bidragets beregning og dets betaling.« 10. Efter § 13 indsættes som ny paragraf:
»§ 13a.
Undervisningsministeren kan bemyndige et af ministeriets direktorater til at udøve de beføjelser, der i denne lov er tillagt ministeren.
