Til samtlige politimestre og politidirektøren i København Den 1. januar 1995 indføres der nye regler for uddannelse af kørelærere.
 De kørelærere, der hidtil har haft aspiranter tiil kørelærerprøve, skal,  

 inden den nye uddannelse træder i kraft, deltage i et af Trafikministeriet  

 godkendt kursus for kørelærerinstruktører.
 I uge 12 og uge 14 bliver der afholdt sådanne kurser.
Trafikministeriet sender indkaldelser vedrørende kurserne til de  

 respektive kørelærerorganisationer.
Imidlertidig findes der kørelærere, der  

 ikke er organiserede, som underviser kørerlæreraspiranter.
Ministeriet er  

 ikke i besiddelse af nogen oversigt over den pågældende gruppe kørelærere.
 For at komme i kontakt med denne gruppe har ministeriet således brug for  

 velvillig hjælp fra politiets side, idet ministeriet som den mest  

 hensigtsmæssige løsning har fundet, at annoncering på kørekortkontorerne vil  

 kunne nå flest mulige kørelærere.
Ministeriet skal derfor anmode politiet om at have ulejlighed med snarest  

 muligt at placere vedlagte annoncering af de pågældende kurser på et synligt  

 sted på det lokale kørekortkontor.
Desuden skal ministeriet anmode om, at  

 kørekortkontorerne udleverer vedlagte foreløbige tilmeldingsskema til  

 kurserne til eventuelt interesserede kørelærere.
Med venlig hilsen Gunna Hofdahl Til samtlige kørelærere Den 1. januar 1995 indføres der nye regler for kørelæreruddannelsen.
I  

 henhold til Trafikministeriets bekendtgørelse nr. 284 af 30. april 1993 om  

 godkendelse af kørelærere, skal de kørelærere, der underviser  

 kørelæreraspiranter, og som fortsat ønsker at undervise, godkendes af  

 Trafikministeriet.
Det er en forudsætning for at opnå godkendelse som  

 underviser, at den pågældende kørelærer har gennemgået et kursus.
 Trafikministeriet har derfor arrangeret 2 eksternatkurser for  

 interesserede kørelærere i dagene  21. marts - 24. marts 1994  og i  

 dagene  5. april - 8. april 1994.
 Kurser afholdes på  Hærens Materiel- og Færdselsskole, Avedøre Tværvej,  

 2650 Hvidovre.
Interessede deltagere i kurset skal indsende en foreløbig tilmelding til  

 Trafikministeriets Færdselssikkerhedafdeling.
Herefter vil den pågældende få  

 tilsendt nærmere oplysninger om kurset.
 Tilmeldingsskema udleveres ved henvendelse hos ekspeditionen på det  

 stedlige kørekortkontor.
 Tilmelding er ikke bindende.
Med venlig hilsen Færdselssikkerhedsafdelingen Foreløbig tilmelding Til Trafikministeriets godkendelseskursus for kørelæreundervisere.
Kurserne afholdes på Hærens Materiel og Færdselsskole.
Når  

 Trafikministeriet har modtaget tilmeldingen, vil kursusmateriale blive  

 fremsendt.
(Stilling og/eller ansættelsessted) (Telefon: Job/privat) (Dato for hvornår sidst ført aspirant op) (antal aspiranter) Tilmeldingen bedes indsendt til: Trafikministeriet,  

 Færdselssikkerhedsafdeling, Postboks 2131, København K.,  senest tirsdag,  

 den 1. marts 1994.
