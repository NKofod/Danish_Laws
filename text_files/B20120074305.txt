Bekendtgørelse om ændring af bekendtgørelse om kvaliteten af benzin, dieselolie og gasolie til brug i motorkøretøjer m.v.1) (Indsættelse af definition af biobrændstof og biobrændstofblanding samt nye krav til skiltning om sådanne og nye EN målestandarder) § 1 I bekendtgørelse nr. 366 af 15. april 2011 om kvaliteten af benzin, dieselolie og gasolie til brug i motorkøretøjer m.v. foretages følgende ændringer:
 1. Bekendtgørelsens titel affattes således:
»Bekendtgørelse om kvaliteten af benzin, dieselolie, gasolie og biobrændstofblandinger til anvendelse i motorkøretøjer m.v.« 2. Fodnoten til bekendtgørelsens titel affattes således:
»1) Bekendtgørelsen indeholder bestemmelser, der gennemfører Europa-Parlamentets og Rådets direktiv 98/70/EF af 13. oktober 1998 om kvaliteten af benzin og dieselolie, EF-Tidende 1998, nr.
L 350, side 58, som ændret ved direktiv 2003/17/EF af 3. marts 2003, EF-Tidende 2003, nr.
L 76, side 10, og Europa-Parlamentets og Rådets direktiv 2009/30/EF om ændring af direktiv 98/70/EF for så vidt angår specifikationerne for benzin, diesel og gasolie og om indførelse af en mekanisme for overvågning og reduktion af emissionerne af drivhusgasser og om ændring af Rådets direktiv 1999/32/EF for så vidt angår specifikationerne for brændstof, der benyttes i fartøjer til sejlads på indre vandveje, og om ophævelse af direktiv 93/12/EØF, EU-Tidende 2009, nr.
L 140, side 88 samt dele af Europa-Parlamentets og Rådets direktiv 2009/28/EF af 23. april 2009 om fremme af anvendelsen af energi fra vedvarende energikilder og om ændring og senere ophævelse af direktiv 2001/77/EF og 2003/30/EF, EU-Tidende 2009, nr.
L 140, side 16, og dele af Kommissionens direktiv 2011/63/EU af 1. juni 2011 om tilpasning til den tekniske udvikling af Europa-Parlamentets og Rådets direktiv 98/70/EF om kvaliteten af benzin og dieselolie, EU-Tidende 2011, nr.
L 147, side 15.« 3. I § 1 indsættes efter »dieselolie«: », biobrændstofblandinger«.
 4. I § 2, stk. 1, indsættes som nr. 12 og 13:
 »12) Biobrændstoffer: Flydende eller gasformigt brændstof til transport fremstillet på grundlag af biomasse.
13) Biobrændstofblandinger: Blandinger af mineraloliederivater og biobrændstoffer til transport, og hvor andelen af biobrændstof udgør mere end 10%.« 5. Overskriften før § 6 affattes således:
»Øvrige krav« 6. I § 6 indsættes som stk. 3:
»Stk. 3. Virksomheder, der sælger biobrændstofblandinger, oplyser brugerne fyldestgørende herom ved salgsstedet.« 7. I bilag 1, note 1 og note 5, ændres »EN 228:2004« til: »EN 228:2008«.
 8. I bilag 2, note 1, ændres »EN 590:2004« til: »EN 590:2009«.
§ 2 Bekendtgørelsen træder i kraft den 1. juli 2012.
Miljøministeriet, den 28. juni 2012 Ida Auken / Claus Torp 1) Bekendtgørelsen implementerer dele af Europa-Parlamentets og Rådets direktiv 2009/28/EF af 23. april 2009 om fremme af anvendelsen af energi fra vedvarende energikilder og om ændring og senere ophævelse af direktiv 2001/77/EF og 2003/30/EF, EU-Tidende 2009, nr.
L 140, side 16, og dele af Kommissionens direktiv 2011/63/EU af 1. juni 2011 om tilpasning til den tekniske udvikling af Europa-Parlamentets og Rådets direktiv 98/70/EF om kvaliteten af benzin og dieselolie, EU-Tidende 2011, nr.
L 147, side 15.
