 I tilslutning til Udenrigsministeriets bekendtgørelse nr. 84 af 13.
september 1990, Lovtidende C meddeles det, at der ved noteveksling i New Delhi henholdsvis den 22. november og 19. december 1994 er indgået en aftale om forlængelse af overenskomst af 26. oktober 1989 mellem Danmark og Indien, ifølge hvilken den danske regering yder støtte inden for et beløb af 109 millioner kroner til et projekt til forebyggelse af blindhed i Indien.
Hovedformålet med projektet er at nedbringe forekomsten af blindhed og  

 nedsat synsevne.
Den danske støtte vil omfatte to elementer, nemlig en  

 udbygning og styrkelse af det nationale blindeprogram, som dækker hele Indien  

 og forsøgsaktiviteter i 5 pilotdistrikter.
 Overenskomsten trådte i kraft den 19. december og løber indtil 31.  

 december 1996.
