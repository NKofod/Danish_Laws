Landsskatteretskendelse Dagplejefradrag, beregningsgrundlag A klager for indkomstårene 1996 og 1997 over, at  

 skatteankenævnet har ansat dagplejefradrag til hhv. 58.990 kr. og  

 66.333 kr.
Det fremgår af sagen, at klageren i de  

 påklagede indkomstår har været ansat som kommunal  

 dagplejer.
Klageren har en pensionsordning, der er tegnet i  

 ansættelsesforholdet.
Det fremgår at klageren den 6. april 1985  

 indgik overenskomst om kapitalpension (opsparing i pensionsøjemed jf.  

 pensionsbeskatningslovens afsnit 1). Ifølge den indgåede aftale  

 forpligtede klagerens arbejdsgiver sig til at indbetale 3 % af klagerens  

 samlede årlige indtægt til den kontoførende bank.
Den 18.  

 juni 1988 blev der indgået aftale om, at der for kontoens  

 indestående kunne købes værdipapirer, der blev henlagt i  

 spærret kapitalpensionsdepot lydende på kontohaverens navn.  

 Klagerens arbejdsgiver er med virkning fra 1. februar 1999 udtrådt af  

 ordningen.
 Klageren har i henhold til ligningslovens § 9 H, stk. 1  

 foretaget fradrag med 38 % af dagpengevederlaget i indkomståret 1996,  

 og med 40 % af dagplejevederlaget i indkomståret 1997.
 Klageren har ved beregning af fradraget beregnet fradraget  

 af dagplejevederlaget før reduktion for arbejdsmarkedsbidrag og andel  

 af pensionsordning.
 Skatteankenævnet har med henvisning til  

 ligningslovens § 9 H, samt ordlyden i ligningsvejledningen og svar til  

 Folketingets Skatteudvalg, TfS 1994.126 fundet, at der ved beregningen af  

 dagplejefradraget skal ske reduktion for arbejdsmarkedsbidrag samt for den  

 pensionsordning, der er tegnet i klagerens ansættelsesforhold.
Ankenævnet har henvist til, at standardfradraget  

 beregnes af den skattepligtige del af vederlaget, dvs. efter fradrag af ATP-  

 bidrag.
Bidrag til kapitalpension og pensionsordninger indgår i  

 beregningsgrundlaget, bortset fra de tilfælde, hvor der er tale om en  

 arbejdsgiverordning, hvor der er bortseelsesret for præmierne.
 Klageren har over for Landsskatteretten nedlagt  

 påstand om, at opgørelse af dagplejefradraget skal foretages  

 uden at plejevederlaget bliver reduceret med arbejdsmarkedsbidrag og  

 indbetaling til pensionsordning.
Hun har til støtte herfor bl.a. anført, at  

 hun har oprettet en kapitalpensionsordning i samarbejde med sin bank, hvor  

 det blev aftalt, at klagerens arbejdsgiver skulle indbetalte et beløb  

 til pensionsordningen, svarende til en aftalt procentdel af lønnen.  

 Denne ordning har efter klagerens opfattelse ikke noget at gøre med  

 pensionen i det kommunale ansættelsesforhold, da det er en privat  

 frivillig ordning alle kan oprette.
Ordningen kan ligeledes oprettes  

 således, at der indbetales et beløb en gang om året og  

 derefter opnås et skattefradrag for det indbetalte beløb.
 Efter at ordningen er blevet opsagt med klagerens  

 arbejdsgiver, har klageren fortsat indbetalingen til kapitalpensionen og har  

 opnået fradrag for de foretagne indbetalinger, mens klageren fortsat  

 har en pensionsordning, som klagerens arbejdsgiver har indbetalt til.
Hvad angår fradraget for arbejdsmarkedsbidrag finder  

 klageren, at der ikke er nogen begrundelse for, at dette skal reducere  

 dagplejevederlaget.
Klageren finder, at dette er urimeligt, idet dette vil  

 medføre en væsentlig nedgang i dagplejeres nettoløn i  

 forhold til tiden før denne ekstra bruttoskat.
Klageren har henvist  

 til reglerne for sømænd, fiskere m.v.
 Landskatteretten skal udtale:
 Med virkning for indkomståret 1994 blev reglerne for  

 fradrag i forbindelse med dagpleje ændret ved indsættelse af  

 ligningslovens § 9 H, lov nr. 1113 af 22.12.1993, således at dagplejere  

 har mulighed for at foretage fradrag for faktiske udgifter forbundet med  

 dagplejen eller at foretage fradrag af et standardfradrag uden  

 begrænsning i henhold til ligningslovens § 9, stk. 1. Ifølge  

 ligningslovens § 9 H , stk. 2 beregnes standardfradrag på grundlag af  

 den skattepligtige del af det vederlag, der modtages for dagplejen.
Det fremgår af bemærkningerne til loven, at  

 fradraget bliver beregnet på grundlag af den skattepligtige del af det  

 vederlag, der modtages for dagplejen, således at bidrag til ATP og AUD  

 fragår i beregningsgrundlaget.
Arbejdsgivers og arbejdstagers bidrag  

 til kapitalpension og pensionsordninger medregnes derimod i  

 beregningsgrundlaget.
Dette gælder dog ikke når der er tale om en  

 arbejdsgiverordning, hvor der er bortseelsesret for præmierne.
 Det fremgår videre af ligningslovens § 7 L, at  

 indeholdte bidrag i medfør af arbejdsmarkedsfondslovens § 11, stk. 10,  

 jf. §§ 7 og 8, ikke medregnes ved opgørelsen af den skattepligtige  

 indkomst.
Landsskatteretten må derfor være enig med de  

 stedlige skattemyndigheder i, at standardfradrag for dagplejere, jf.  

 ligningslovens § 9 H, skal opgøres på basis af lønnen  

 efter fradrag af arbejdsmarkedsbidrag samt bidrag til den pensionsordning,  

 der er tegnet i ansættelsesforholdet.
De påklagede  

 ansættelser stadfæstes derfor.
