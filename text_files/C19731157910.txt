 I RM 10 .1 er fastsat følgende regler for indberetning om sager mod  

 advokater:
Enhver sag, i hvilken der har været rejst sigtelse mod en advokat for  

 uredeligt forhold, vil som hidtil være at forelægge for vedkommende  

 statsadvokat, uanset om sigtelsen må antages at være grundløs, jfr. anordning  

 199/27 om indsendelse til statsadvokaterne af sager, der ikke findes egnede  

 til tiltale.
Afvises sigtelsen ikke som grundløs, forelægges sagen af  

 statsadvokaten for mig med indstilling om tiltalespørgsmålet.  

 Forelæggelsespligten omfatter også sager om skyldnersvig eller overtrædelse  

 af straffelovens § 300, uanset om betingelserne for påtale efter  

 straffelovens § 290, stk. 1, ikke er til stede.
 Desuden skal enhver sag, i hvilken der kan blive spørgsmål om frakendelse  

 af retten til at drive virksomhed som advokat, jfr. retsplejelovens §§ 137 og  

 138 (se nu §§ 137-139, jfr. l. 277 9.6.1982), forelægges for mig, inden  

 tiltale rejses.
Når der i en straffesag mod en advokat er afsagt fældende dom indsendes  

 udskrift af dommen til justitsministeriet.
Sådan indsendelse skal ske uanset  

 sagens art, men angår alene domme, ikke bødevedtagelser.
Indsendelsen sker  

 ved politiets foranstaltning, medmindre dommen er afsagt af landsretten, i  

 hvilke tilfælde indsendelsespligten påhviler statsadvokaten.
 Ligeledes skal kendelse om suspension efter retsplejelovens § 137, stk. 1  

 (se nu straffelovens § 79, stk. 2, jfr. retsplejelovens § 138), ufortøvet  

 indsendes til justitsministeriet.
 Denne indberetningspligt udvides således, at der tillige gives  

 indberetning hertil, såfremt der under efterforskning og forfølgning af en  

 straffesag fremkommer oplysninger om angribelige dispositioner fra advokaters  

 side, som ikke giver anledning til sigtelse for strafbart forhold, men som  

 kan indebære en overtrædelse af advokatpligterne, jfr. retsplejelovens § 143.
