 Et institut har rejst spørgsmål om moms af tilskud, der ydes til  

 instituttets forskningsprojekter.
Instituttet udfører en række tidsbegrænsede projekter på områder inden for  

 den offentlige sektor.
Disse projekter koordineres og støttes af et løbende  

 forskningsarbejde.
Til projekterne søges tilskud, der dog kun modtages, hvis  

 instituttet forbliver metodemæssig uafhængig af giveren.
 Alle resultater af projekterne offentliggøres i rapporter, der er  

 offentligt tilgængelige, idet de sælges fra instituttets momsregistrerede  

 forlag.
 Nævnet fandt på baggrund af de givne oplysninger om instituttet og dets  

 nuværende og planlagte forsknings- og formidlingsaktiviteter, at instituttet  

 må anses for at forske metodemæssig uafhængigt.
 Nævnet traf afgørelse om, at der ikke skal betales moms af tilskud til  

 projekter, der iværksættes af instituttet selv, idet der i disse tilfælde  

 ikke præsteres en konkret modydelse.
 Udfører instituttet et projekt, iværksat af, eventuelt sammen med, en  

 tilskudsgiver, fandt nævnet, at tilskudsgiveren opnår en konkret modydelse,  

 hvorefter også tilskuddet er momspligtig.
 Ministeriet for skatter og afgifter traf i tilslutning hertil afgørelse  

 om, at instituttet kan undlade at betale moms af tilskuddene, hvis  

 projekterne ikke udføres i konkurrence med erhvervsvirksomheder, jf lovens §  

 3, stk 1, pkt d, 1. pkt.
