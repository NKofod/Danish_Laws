(Til alle amtsråd, kommunalbestyrelser,  

 skolekommissioner, skolenævn, fælleslærerråd, lærerråd, og  

 skoleledere uden for København) Almindelige bestemmelser.
 § 1.  I det omfang, de praktiske muligheder herfor er  

 til stede, bør der som led i faget idræt gives undervisning i svømning.
 § 2.  Undervisningen skal tilrettelægges under størst  

 mulig hensyntagen til elevernes sikkerhed.
 § 3.  Den lærer, der varetager svømmeundervisningen,  

 skal have bestået svømmelærerprøve af et omfang svarende til kravene i  

 undervisningsministeriets bekendtgørelse nr. 445 af 26. juli 1973 om  

 uddannelse af svømmelærere, herunder være i stand til at foretage livredning.  

 Læreren skal kunne betjene det genoplivningsudstyr, der forefindes.
 Stk. 2.  I Forbindelse med fagfordelingen skal det  

 sikres, at de lærere, der skal varetage svømmeundervisningen, stadig opfylder  

 sikkerhedskravene i stk. 1 (livredning og betjening af genoplivningsudstyr).
 Svømmeundervisning i svømmehaller (svømmebassiner).
 § 4.  Ved svømmeundervisning i svømmehaller  

 (svømmebassiner) skal der for hver påbegyndt 15 elever, der befinder sig i  

 bassinet være en voksen til stede, der opfylder sikkerhedskravene i § 3, stk.  

 1 (livredning og betjening af genoplivningsudstyr).
 § 5.  Er der offentlig adgang til svømmebassinet i  

 undervisningstiden, skal dette ved hjælp af tove eller lignende være opdelt  

 på en sådan måde, at en klar adskillelse mellem elever og andre badende kan  

 gennemføres.
 § 6  Udspring fra vipper eller kant må kun finde sted  

 under lærerens direkte ledelse og tilsyn.
 Svømmeundervisning fra strand eller i søer.
 § 7.  Svømmeundervisning fra strand eller i søer må  

 kun finde sted, når bund- og strømforhold på det pågældende sted under de  

 foreliggende vejrforhold ikke frembyder nogen fare.
Stk. 2.  Undervisningsområdet skal være klart afgrænset  

 af en badebro, en snor eller lignende, og alle eleverne skal kunne bunde.
Der  

 bør ikke være andre badende på det pågældende sted.
 § 8.  Ved svømmeundervisning fra strand eller i søer  

 må der ikke være flere end 15 elever i vandet på samme tid, jfr. dog stk. 3.
Stk. 2.  Når eleverne befinder sig i vandet, skal der  

 være mindst 2 voksne til stede, af hvilke mindst een skal opholde sig på land  

 på et sted, hvorfra man har et sikkert overblik over de elever, der befinder  

 sig i vandet.
Den for undervisningen ansvarlige skal opfylde de i § 3, stk.  

 1, fastsatte betingelser, medens den anden skal kunne svømme og foretage  

 livredning.
 Stk. 3.  Er undervisningsområdet indrettet således, at  

 den i § 7, stk. 2, omtalte afgrænsning ikke kan passeres under vandet, gælder  

 dog bestemmelsen i § 4.
 Ikrafttræden m.v.
 § 9.  Cirkulæret træder i kraft den 1. august 1979.
 Stk. 2.  Cirkulære nr. 65 af 10. maj 1939 om  

 svømmeundervisning i skolerne og cirkulære nr. 166 af 4. august 1959  

 vedrørende anlæg og indretning af svømmebassiner ophæves.
 UNDERVISNINGSMINISTERIET.
 Direktoratet for folkeskolen, folkeoplysning, seminarier m.v., den 1.  

 marts 1979.
