Klage  

 over jordbrugskommissionens afgørelse om forbud mod opførelse af et nyt  

 stuehus  

 på en landbrugsejendom Direktoratet  

 for FødevareErhvervs skrivelse af 15. september 2006,  

  

 j.nr.  

 3101-042-06-3353.
»--- Med mail af 29. juni 2005 har De for K klaget over, at  

 Jordbrugskommissionen for Fyns Amt den 31. maj 2005 har meddelt forbud mod  

 opførelse af et nyt stuehus på landbrugsejendommen E, på 5.765 m².
 Jordbrugskommissionen vil herudover foranledige, at der  

 tinglyses en deklaration på ejendommen om forbud mod bebyggelse, samt om at  

 ejendommen ved næste ejerskifte skal afhændes til sammenlægning med en anden  

 landbrugsejendom eller som bygningsløs landbrugsejendom.
Direktoratets afgørelse Det er i overensstemmelse med de gældende regler, at jordbrugskommissionen  

 har meddelt forbud mod opførelse af en ny beboelsesbygning på  

 landbrugsejendommen, jf. nedenfor.
 Vurderingen af om betingelserne for at anvende § 9, stk. 6, i  

 landbrugsloven (lov nr. 435 af 9. juni 2004 om landbrugsejendomme) er til  

 stede, beror på et skøn, der udøves af jordbrugskommissionen.
 Direktoratet for FødevareErhverv finder, at  

 jordbrugskommissionen har udøvet dette skøn inden for landbrugslovens rammer.
Efter reglerne i § 16, stk. 1, i bekendtgørelse nr. 863 af 19.  

 august 2004 om regionale jordbrugskommissioner mv. kan direktoratet kun tage  

 stilling til klager over retlige spørgsmål.
Jordbrugskommissionens afgørelse  

 af  

 skønsmæssige spørgsmål kan der derimod ikke klages over.
 Direktoratet må derfor afvise Deres klage.
 Direktoratets afgørelse kan efter bekendtgørelsens § 16, stk. 3,  

 ikke påklages til anden administrativ myndighed.
Redegørelse for sagen De har i august 2004 på K's (ejeren) vegne forespurgt Svendborg  

 Kommune om mulighederne for at opføre et nyt stuehus på landbrugsejendommen  

 E.  

 K bor på og driver en anden landbrugsejendom Der blev tilbage i 1969 givet byggetilladelse til opførelse af  

 et nyt stuehus på landbrugsejendommen E efter brand.
Dette stuehus blev i  

 1973  

 frastykket ejendommen.
Herudover er hovedparten (26,7 ha) af ejendommens  

 jorder  

 efterfølgende blevet tillagt en anden landbrugsejendom i 2003.
Bygningerne på restejendommen på 5.765 m² (E) består herefter  

 ifølge kommunen af landbrugsbygninger samt udhus, og et eventuelt nyt stuehus  

 ville ikke kunne placeres inden for kommuneplanens rammer.
Kommunen mente  

 derfor umiddelbart ikke, at der kunne meddeles zonetilladelse.
Kommunen  

 anmodede herefter jordbrugskommissionen om at vurdere ansøgningen om  

 opførelse  

 af et nyt stuehus i henhold til landbrugslovens regler.
 Jordbrugskommissionen henledte i den forbindelse ved skrivelse  

 af 8. oktober 2004 Deres opmærksomhed på landbrugslovens § 9, stk. 6, som  

 indeholder mulighed for, at jordbrugskommissionen under nærmere bestemte  

 omstændigheder kan udstede et forbud mod opførelse af nye beboelsesbygninger.
 De har ved skrivelse af 12. januar 2005 henvist til  

 udstykningssagen fra 1973, hvor den dengang involverede landinspektør og  

 Svendborg Kommune begge erklærede, at der både på den udstykkede parcel og  

 restejendommen var beboelse.
Bygningerne er ikke ændret siden 1973 og der forefindes stadig 2  

 rum på ejendom E, der tidligere udgjorde en medarbejderbolig.
Rummene har dog  

 ikke været vedligeholdt/sat i stand i denne periode.
Rummene kan ikke  

 betragtes  

 som tidssvarende, men De mener at kunne konstatere, at der stadig findes  

 beboelse på ejendommen.
Rummene er ubeboede og bruges af ejeren til  

 opbevaring.
 De og ejeren har ikke tidligere været opmærksom på problemet.  

 Ejendommen er registreret hos Kort- og Matrikelstyrelsen som en  

 landbrugsejendom  

 med bygninger.
 De har ikke taget stilling til, om ejendommen er med eller uden  

 beboelsesbygning, men De kan konstatere, at kravene i 1973 ikke har været  

 særligt restriktive.
 Endelig mindede De om, at der oprindeligt var tale om en ansøgning  

 til kommunen med det formål at skaffe ejendommen en passende beboelse.  

 Jordbrugskommissionen bør derfor efter Deres opfattelse primært behandle  

 ansøgningen om opførelse af et nyt stuehus og derefter subsidiært tage  

 stilling  

 til landbrugslovens § 9, stk. 6. De finder, at det i øvrigt må være normal  

 fremgangsmåde først at påbyde ejeren istandsættelse eller nyopførelse af  

 boligen, inden man går videre til næste skridt om at notere ejendommen som en  

 bygningsløs landbrugsejendom.
 Jordbrugskommissionen besluttede at høre kommunen, idet en af  

 forudsætningerne for at anvende landbrugslovens § 9, stk. 6, er, at  

 landzonemyndighederne finder, at opførelse af nye bygninger vil være stærkt  

 stridende mod de hensyn, der søges varetaget ved region- og  

 kommuneplanlægningen  

 og ved administration af lov om planlægning.
 Kommunen oplyste i skrivelse af 2. maj 2005 til  

 jordbrugskommissionen, at den finder opførelse af en ny beboelse stærkt i  

 strid  

 med den hidtidige administration i området.
 Den 31. maj 2005 meddelte jordbrugskommissionen Dem i henhold  

 til landbrugslovens § 9, stk. 6, samt landbrugslovscirkulærets § 23  

 (cirkulære  

 nr. 36 af 3. juni 2005 om reglerne i lov om landbrugsejendomme) forbud mod at  

 opføre et nyt stuehus på landbrugsejendommen, E, under henvisning til  

 kommunens  

 udtalelse om landzoneadministrationen, ejendommens beskedne størrelse og at  

 der  

 i øvrigt ikke var fremført særlige forhold, der kunne begrunde en anden  

 afgørelse.
I mail af 29. juni 2005 har De for ejeren klaget over  

 jordbrugskommissionens afgørelse.
De ville eftersende en nærmere redegørelse  

 senere.
 Jordbrugskommissionen har den 19. juli 2006 - efter adskillige  

 rykkere for nævnte redegørelse - fremsendt klagen til direktoratet, idet  

 kommissionen fastholder afgørelsen.
Direktoratet rykker herefter for redegørelsen den 18. august  

 2006, som De fremsender den 21. august 2006. I redegørelsen fremføres det, at  

 sagsforløbet begyndte i 2002, hvor De havde en arealoverførelsessag på E, som  

 i  

 matriklen er registreret som en landbrugsejendom med beboelse.
Det er et  

 længere sagsforløb med ansøgninger om fortrinsstilling mv.
Under hele  

 sagsforløbet bliver E behandlet som en almindelig landbrugsejendom med  

 beboelse  

 - ellers kunne sagen ikke være blevet gennemført.
Arealoverførslen godkendes i oktober 2003, hvorefter De i august  

 2004 ansøger Svendborg Kommune om tilladelse til at opføre et nyt stuehus på  

 matr. nr. 19a.
Ejeren vil herefter muligvis afhænde ejendommen.
Kommunen  

 videresender som nævnt ansøgningen til jordbrugskommissionen med henblik på  

 en  

 vurdering i henhold til landbrugsloven.
De har til sagens oplysning i Kort- og Matrikelstyrelsen bestilt  

 en kopi af en ældre udstykningssag fra 1973, hvor der udstykkes et stuehus  

 fra  

 landbrugsejendommen.
Det fremgår af sagen, at der fortsat er  

 beboelsesbygninger  

 på landbrugsejendommen, nemlig i den ene længe af driftsbygningerne.
Kommunen  

 og den dengang involverede landinspektør havde erklæret sig positivt over for  

 dette i sagen.
I henhold til Deres personlige besigtigelse består beboelsen af  

 2 værelser (tidligere til medarbejdere), som i dag ikke bebos og heller ikke  

 rigtig lever op til nutidig standard.
Værelserne bruges til lager/opbevaring.  

 Dette har De meddelt jordbrugskommissionen, som herefter traf afgørelse om,  

 at  

 der ville blive foranlediget tinglyst en deklaration om forbud mod bebyggelse  

 mv.
De mener, at jordbrugskommissionens afgørelse er ulovlig.
I 1973  

 kunne de tilbageværende bygninger åbenbart godt bruges som beboelse i  

 landbrugslovens forstand.
Der er siden den godkendte udstykning i 1973 ikke  

 sket  

 nogen som helst forandring på ejendommens bygninger.
Ejendommens daværende  

 ejer  

 boede på matr. nr. 18a, som han også ejede, og den nuværende ejer driver  

 ejendommen  

 lovligt sammen med en anden ejendom.
At ejendommen således har været ubeboet  

 siden 1973 ændrer ikke ved ejendommens status.
Der har indtil for nyligt  

 været  

 produktion af slagtesvin på ejendommen.
På tidspunktet for ansøgningen til kommunen var De ikke klar  

 over, at de værelser, der ligger umiddelbart op til stalden, var ejendommens  

 beboelse - normalt forventer man et fritliggende stuehus.
Den nuværende ejer  

 vidste det heller ikke.
De har i Deres tid som landinspektør set mange forskellige  

 beboelser, og denne er ikke den værste.
Det faktum at den for tiden er  

 ubeboet  

 og trænger til istandsættelse er efter Deres opfattelse vel sagen  

 uvedkommende,  

 idet der ikke har været behov for modernisering siden 1973.
 På dette grundlag finder De, at jordbrugskommissionens pålæg af  

 deklaration er ulovlig, idet der på ejendommen findes beboelse, således at  

 ejendommen  

 fortsat er en landbrugsejendom med beboelse, som den korrekt er registreret i  

 matriklen.
Redegørelse for  

 direktoratets afgørelse I henhold til § 9, stk. 1, i lov om landbrugsejendomme (lov nr.  

 435 af 9. juni 2004) skal en landbrugsejendom holdes forsynet med en passende  

 beboelsesbygning, medmindre ejendommen ejes sammen med en anden  

 landbrugsejendom med beboelsesbygning.
Ved en passende beboelsesbygning forstås en bygning, der har en  

 sådan størrelse og karakter samt et sådant udstyr, at den kan anvendes til  

 helårsbeboelse for en familie med sædvanlig husførelse.
For ældre bygninger  

 gælder der ikke noget specifikt arealkrav, men ved nyopførelser skal  

 beboelsesbygningen  

 have et boligareal på 120 m², jf. § 4 i landbrugslovsbekendtgørelsen  

 (bekendtgørelse  

 nr. 421 af 3. juni 2005 om reglerne i lov om landbrugsejendomme).
 Ifølge landbrugslovens § 9, stk. 3, skal beboelsesbygningen på  

 en landbrugsejendom holdes forsvarligt ved lige.
 Der er dog mulighed for at fravige kravet om, at en  

 landbrugsejendom skal være forsynet med en passende beboelsesbygning, i  

 tilfælde hvor en landbrugsejendom har været uden beboelsesbygning i over to  

 år  

 eller har været ubeboet og haft en ødelagt eller forfalden beboelsesbygning i  

 over to år i strid med landbrugslovens § 9, stk. 1 og 3. I så fald kan  

 jordbrugskommissionen i medfør af landbrugslovens § 9, stk. 6, bestemme, at  

 der  

 ikke må opføres nye bygninger på ejendommen, samt at ejendommen skal afhændes  

 til sammenlægning med en bestående landbrugsejendom eller som en bygningsløs  

 ejendom ved førstkommende salg.
I henhold til landbrugslovscirkulærets § 23 skal der ved  

 vurderingen af, om kravet om en beboelsesbygning skal fraviges, blandt andet  

 lægges vægt på, om ejendommen har en sådan størrelse og beskaffenhed, at det  

 ud  

 fra lovens formål og planlægningsmæssige hensyn vil være uhensigtsmæssigt, at  

 der opføres nye bygninger på ejendommen, eller om ejendommen er af en sådan  

 størrelse og karakter, at der ikke er grundlag for at hindre bebyggelse.
Da §  

 9, stk. 6, er en undtagelse fra hovedreglen i stk. 1, understreges det, at  

 bestemmelsen normalt kun finder anvendelse, hvis jordbrugskommissionen finder  

 særligt grundlag herfor, og landzonemyndigheden finder, at opførelse af nye  

 bygninger vil være stærkt stridende mod de hensyn, der søges varetaget ved  

 region- og kommuneplanlægningen og ved administrationen af planloven.
I nærværende sag er E noteret som en landbrugsejendom med  

 beboelse (ikke noteret som bygningsløs ejendom) i 1973 i forbindelse med  

 frastykningen af det oprindelige stuehus.
Ifølge sagens oplysninger er der  

 ikke  

 for nærværende pligt til at forsyne ejendommen med en beboelse, jf.  

 landbrugslovens  

 § 9, stk. 1, idet ejendommen ejes og drives sammen med en anden  

 landbrugsejendom.
Men der er rejst tvivl om, hvorvidt den tilbageblevne  

 medarbejderbolig (2 rum i den ene længe af driftsbygningerne) kan siges at  

 have  

 en sådan størrelse/karakter og er udstyret således, at den udgør en passende  

 helårsbolig for en familie med sædvanlig husførelse.
Denne vurdering ligger  

 inden for jordbrugskommissionens skønsmæssige beføjelser.
Endvidere er det  

 inden for jordbrugskommissionens skønsmæssige beføjelser at vurdere, om  

 betingelserne for at anvende landbrugslovens § 9, stk. 6, herefter er til  

 stede.
Det kan dog i den forbindelse tilføjes, at såfremt  

 landzonemyndighederne  

 havde eller ville give tilladelse til opførelse af en ny beboelse, er  

 betingelserne i § 9, stk. 6, ikke opfyldt.
 Jordbrugskommissionen har vurderet på baggrund af  

 landbrugsejendommens ringe størrelse samt kommunens udtalelse om, at den  

 finder  

 opførelse af bygningen stærkt stridende mod den hidtidige administration i  

 området, at betingelserne for at anvende landbrugslovens § 9, stk. 6, er til  

 stede, jf. landbrugslovscirkulærets § 23.
 Direktoratet finder herefter, at det er i overensstemmelse med  

 de gældende regler samt inden for de skønsmæssige rammer i landbrugsloven, at  

 jordbrugskommissionen har bestemt, at der ikke må opføres nye bygninger på  

 landbrugsejendommen E, samt at ejendommen skal afhændes til sammenlægning med  

 en bestående landbrugsejendom eller som en bygningsløs landbrugsejendom.
 Direktoratet kan derfor - som nævnt - afvise Deres klage.
