Betænkning afgivet af Sundhedsudvalget den 30. april 2003 Betænkning over Forslag til  

 folketingsbeslutning om forsøg med sygesikringstilskud til diætbehandling hos  

 autoriserede kliniske diætister [af Lone Møller (S) m.fl.] 1. Udvalgsarbejdet Beslutningsforslaget  

 blev fremsat den 22. oktober 2002 og var til 1. behandling den 31. oktober  

 2002. Beslutningsforslaget blev efter 1. behandling henvist til behandling i  

 Sundhedsudvalget.
Møder Udvalget har  

 behandlet beslutningsforslaget i 3 møder.
Skriftlige henvendelser Udvalget har i  

 forbindelse med udvalgsarbejdet modtaget 1 skriftlig henvendelse fra  

 Foreningen  

 af Kliniske Diætister.
Deputationer Endvidere har  

 Foreningen af Kliniske Diætister mundtligt over for udvalget redegjort for  

 sin  

 holdning til beslutningsforslaget.
Indenrigs- og sundhedsministeren har over  

 for udvalget kommenteret henvendelsen.
Spørgsmål Udvalget har stillet  

 17 spørgsmål til indenrigs- og sundhedsministeren til skriftlig besvarelse,  

 som  

 denne har besvaret.
2. Indstillinger og politiske bemærkninger Et  

  

 flertal  

  

 i udvalget (S, SF, RV og KRF)  

 indstiller beslutningsforslaget til  

  

 vedtagelse  

 uændret.
Socialdemokratiets  

 medlemmer af udvalget er dybt skuffede over regeringens manglende tilslutning  

 til dette forslag.
Aldrig før har der været så stor fokus på vore kostvaner.  

 Befolkningen bliver bombarderet med gode råd om, hvordan vi skal holde vægten  

 nede og i øvrigt leve sundt.
Af undersøgelser fremgår det, at danskerne  

 faktisk  

 er begyndt at nedsætte mængden af fedt i maden, men alligevel bliver både  

 voksne og børn tykkere og tykkere.
Især for børnene har  

 det alvorlige konsekvenser.
Op imod 30 pct. af de danske børn er i dag  

 overvægtige, og alle eksperter slår alarm.
De traditionelle livsstilssygdomme  

 er ved at bevæge sig ned igennem aldersgrupperne, så man i dag kan se  

 forstadier til gammelmandssukkersyge hos børn helt ned til 10 års alderen.
Det er et skræmmende  

 perspektiv for fremtidens folkesundhed.
Overvægt er ikke kun et problem for  

 det  

 enkelte barn eller den enkelte voksne.
Det koster samfundet store beløb.  

 Mellem  

 4 og 8 pct. af de samlede sundhedsudgifter går til overvægtsrelaterede  

 sygdomme.
 Både  

 Sundhedsstyrelsen og Ernæringsrådet har i deres nylig fremlagte forslag til  

 en  

 national handlingsplan mod den danske fedmeepidemi anbefalet, at diætister  

 skal  

 have en fremtrædende rolle i det forebyggende arbejde, men i dag er det meget  

 dyrt at besøge en diætist, og diætisterne på sygehusene kommer først ind i  

 billedet, når der er stillet en behandlingskrævende diagnose, og altså først  

 når man er blevet syg af sin overvægt.
Fødevareministeren  

 udtalte ved præsentationen af forslagene til den nationale handlingsplan mod  

 overvægt: »Vi er netop nu vidner til en sundhedsepidemi.
Hverken mere eller  

 mindre.« Fedme er ved at udkonkurrere tobaksrygning som dødsårsag nummer et.  

 Derfor er det trist, at regeringen ikke vil støtte dette forslag.
Udviklingen i  

 overvægt kræver handling nu  politisk handling.
Der er brug for  

 forebyggelsestiltag på mange niveauer.
Alle borgere skal naturligvis ikke gå  

 til diætist, men det ville være et godt tilbud til de overvægtige, som de  

 praktiserende læger skønner kunne have gavn af diætistbehandling.
Det er jo  

 tankevækkende, at det offentlige yder store summer i tilskud til  

 slankemedicin,  

 når det, overvægtige mest har brug for, er hjælp til at foretage varige  

 ændringer af deres livsstil  herunder deres kost.
 Socialdemokratiet  

 vil fortsat arbejdet for, at der kan ydes sygesikringstilskud til  

 diætistbehandling.
Det Radikale  

 Venstres medlem af udvalget mener ikke, at man kan sidde denne udvikling  

 overhørig.
Folkesundhed handler ultimativt om velvære og livskvalitet hos den  

 enkelte dansker.
Det er dog værd at bemærke, at der kun findes ringe viden om  

 egentlig virkningsfulde indsatser.
Forskningsindsatsen bør derfor  

 opprioriteres.  

 Samtidig foreligger der nu to omfattende danske studier (nævnt ovenfor), som  

 angiver en række konkrete forslag til indsatser.
Det Radikale Venstre mener  

 dermed, at der skal igangsættes omfattende initiativer til at implementere  

 disse forslag, ikke mindst rettet mod børn og unge.
 Det Radikale Venstre  

 kan derfor tilslutte sig Socialdemokratiets forslag som led i en afgrænset,  

 koordineret og kontrolleret forsøgsordning med det budget, der er fremlagt i  

 bemærkningerne til forslaget.
Det Radikale Venstre  

 finder det endvidere nødvendigt at kommentere indenrigs- og  

 sundhedsministerens  

 argumentation i denne sag.
Indenrigs- og sundhedsministeren anerkender  

 problemets omfang, men anfører, at den foreslåede ordning bliver for dyr,  

 fordi  

 problemet er så omfattende, som det er.
Det er besynderligt, at indenrigs- og  

 sundhedsministeren afviser at løse et problem med den begrundelse, at det er  

 for omfattende.
 Et  

  

 mindretal  

  

 i udvalget (V, DF og KF)  

 indstiller beslutningsforslaget til  

  

 forkastelse.
Venstres medlemmer  

 af udvalget ønsker en samlet indsats imod overvægt både vedrørende behandling  

 og forebyggelse.
En gennemførelse af Socialdemokratiets beslutningsforslag  

 vil  

 give den offentlige sygesikring merudgifter på omkring 430 mio. kr. årligt,  

 og  

 dette er der ikke anvist finansiering til.
Venstre mener, at forebyggelse af  

 overvægt skal prioriteres, og det handler ikke kun om kostvejning, men også  

 om  

 motion, fysisk aktivitet og ikke mindst bedre oplysning.
Oplægget til en  

 national handlingsplan mod svær overvægt fra marts 2003 angiver en række  

 forslag, som Venstre i stedet ønsker at arbejde videre med.
Venstre kan  

 derfor  

 ikke støtte beslutningsforslaget.
 Dansk Folkepartis  

 medlemmer af udvalget erkender, at overvægt er et stadig stigende problem i  

 Danmark, der kan forringe den enkeltes livskvalitet og øge risikoen for  

 forskellige livsstilsygdomme.
Dansk Folkeparti  

 mener, at det som udgangspunkt bør være den enkelte, som tager ansvaret for  

 eget helbred, men at det vigtigste skridt frem mod forebyggelse er at indføre  

 ernæringsrigtige madordninger i folkeskolen, undervisning i ernæringslære og  

 flere timer i idræt og bevægelse, idet det ofte er i barndommen, at de gode  

 vaner lægges.
I øvrigt bør kommunerne følge op med fedmestrategiplaner i  

 samarbejde med idrætsorganisationerne og hjemmene.
 Det er vigtigt, at  

 der sker en forbedring af næringsdeklarationerne på fødevarer, så det klart  

 fremgår, hvad varerne indeholder, ligesom de praktiserende læger skal kunne  

 få  

 mulighed for at udskrive motion på recept i stedet for medicin.
 Det er vanskeligt at  

 afgrænse en relevant patientgruppe i forhold til diætbehandling, idet nogle  

 patienter med livsstilssygdomme som type 2-diabetes og ikke arvelige former  

 for  

 hyperkolesterolæmi (arvelig forhøjet kolesterolindhold) skal behandles med  

 kost  

 med lavt fedtindhold og højt indhold af frugt og grøntsager, men denne type  

 kost anbefales også til den store og voksende gruppe af overvægtige, hvorfor  

 målgruppen for tilskuddet til denne type kost vil omfatte en meget stor del  

 af  

 den danske befolkning.
Desuden har  

 ernæringseksperter udtalt, at denne type kost ikke er dyrere end traditionel  

 dansk kost, men at det er fedtet, som koster.
Derfor vurderes det fra flere  

 sider, at det ikke er forbundet med ekstraomkostninger at lægge kosten om.
 Dansk Folkeparti har  

 mærket sig den nye nationale handlingsplan fra regeringen, hvor der lægges op  

 til mere information om kostens betydning og farligheden ved fedmens  

 følgesygdomme.
Ernæringsrådet  

 anfører i publikationen »Den danske fedmeepidemi« fra 2002, at fedme i  

 Danmark  

 har udviklet sig til en epidemi over de sidste 50 år.
Specielt foruroligende  

 er  

 forekomsten af overvægt og fedme blandt børn og unge, som er tredoblet de  

 sidste 30 år.
I dag lider ca. 40 pct. af voksne danskere af overvægt og heraf  

 13-15 pct. af egentlig fedme.
 Ernæringsrådet  

 konkluderer endvidere, at fedme er ved at udvikle sig til den største  

 dødsårsag, der potentielt kan forebygges, og man estimerer, at ca. 5-8 pct.  

 af  

 det danske sundhedsbudget anvendes til overvægtsrelaterede sygdomme.  

 Oplysningerne bekræftes af Sundhedsstyrelsen i »Oplæg til national  

 handlingsplan mod svær overvægt« fra 2003.
 Enhedslisten,  

 Tjóðveldisflokkurin, Inuit Ataqatigiit og Siumut var på tidspunktet for  

 betænkningens afgivelse ikke repræsenteret med medlemmer i udvalget og havde  

 dermed ikke adgang til at komme med indstillinger eller politiske udtalelser  

 i  

 betænkningen.
En oversigt over  

 Folketingets sammensætning er optrykt i betænkningen.
Der gøres opmærksom på,  

 at et flertal eller et mindretal i udvalget ikke altid vil afspejle et  

 flertal/mindretal ved afstemningen i Folketingssalen.
Hans Andersen (V)  

    

 Ester Larsen (V)  

    

 Preben Rudiengaard (V)  

    

 Jørgen Winther (V)  

  

  nfmd.  

  

    

 Birthe Skaarup (DF)  

  

  fmd.  

  

    

 Anita Knakkergaard (DF)  

    

 Else Theill Sørensen (KF)  

    

 Pia Christmas‑Møller (KF)  

    

 Tove Videbæk (KRF)  

    

 Jette Bergenholz Bautrup (S)  

    

 Lars Kramer Mikkelsen (S)  

    

 Lone Møller (S)  

    

 René Skau Björnsson (S)  

    

 Sophie Hæstorp Andersen (S)  

    

 Lene Garsdal (SF)  

    

 Kamal Qureshi (SF)  

    

 Naser Khader (RV) Enhedslisten, Tjóðveldisflokkurin, Inuit Ataqatigiit og Siumut  

 havde ikke medlemmer i udvalget.
Folketingets sammensætning Venstre, Danmarks Liberale Parti (V) 55 * Enhedslisten (EL) 4 Socialdemokratiet (S) 52 Kristeligt Folkeparti (KRF) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 2 * Heraf  

 1 medlem valgt på Færøerne Bilag 1 Oversigt over bilag vedrørende B 17 Bilagsnr.
