1. Indledning I henhold til Rådets forordning nr. 1336/86 af 6. maj 1986 samt til  

 Landbrugsministeriets bekendtgørelse af juni 1987 om godtgørelse for  

 definitivt ophør med mælkeproduktion (nr. og dato for bekendtgørelsen kendes  

 ikke for nuværende), kan mælkeproducenter, der er tildelt en basisandel  

 (mælkekvote) i henhold til artikel 5c i Rådets forordning nr. 804/68, og som  

 forpligter sig til definitivt at ophøre med mælkeproduktionen, få udbetalt en  

 godtgørelse (ophørspræmie) af de til ovennævnte forordning (1336/86) knyttede  

 EF-midler.
 Ansøgning kan indgives på grundlag af de i denne vejledning anførte  

 forhold, og ansøgningerne vil blive imødekommet i den udstrækning, de kan  

 finansieres af det beløb, der stilles til rådighed efter forordning nr.  

 1336/86. Dette gælder også mælkeproducenter, der af EF-direktoratet er blevet  

 tildelt en referencemængde vedrørende salg af mælk og mejeriprodukter direkte  

 til forbrug (stalddørssalg).
 Ved mælkeproduktion forstås enhver leverance af mælk og  

 mejeriprodukter til mejerier og mejerivirksomheder samt salg til direkte  

 forbrug (stalddørssalg).
Ved definitivt ophør forstås, at mælkeproducenten forpligter sig  

 til at ophøre med enhver form for mælkeproduktion, så længe denne ordning  

 (forordning EØF nr. 1336/86) eller kvoteringsordningen (forordning EØF nr.  

 857/84) er i kraft.
Mælkeproducenten afstår samtidig fra enhver ret til at få  

 tildelt en basisandel/referencemængde i henhold til artikel 5c i Rådets  

 forordning nr. 804/68.
 Ansøgning om ophørspræmie skal indgives på det af Mælkeudvalget  

 udarbejdede ansøgningsskema, og ansøgningen skal indsendes til  Danske  

 Mejeriers Mælkeudvalg, Postbox 700, 8100 Århus C.
Såfremt der er EF-midler til rådighed, udgør præmiebeløbet 12 øre  

  pr. kg præmieberettiget basisandel/referencemængde pr. år.
Beløbet udbetales  

 hvert år over en periode på 7 år.
Afhændelsen af kvægbesætningen uden forudgående samtykke fra  

 panthaverne i ejendommen (f.eks. kreditforeninger,  

 realkreditfonde,banker/sparekasser m.fl.) udgør almindeligvis en  

 misligholdelse, som kan føre til, at panteforholdet opsiges uden varsel.  

 Desuden vil der kunne rejses tiltale for strafbart forhold.
Derfor tilrådes  

 det at indhente panthavers samtykke før ansøgningen om deltagelse i  

 ophørsordningen indsendes.
Retsgrundlag - Rådets forordning (EØF) nr. 804/68 af 28. juni 1968 om den fælles  

 markedsordning for mælk og mejeriprodukter med senere ændringer.
 - Rådets forordning (EØF) nr. 857/84 af 31. marts 1984 om almindelige  

 regler for anvendelse af den i artikel 5c i forordning (EØF) nr. 804/68  

 omhandlende afgift på mælk og mejeriprodukter med senere ændringer.
 - Kommissionens forordning (EØF) nr. 1371/84 af 16. maj 1984 om  

 gennemførelsesbestemmelserne for den tillægsafgift, der er omhandlet i  

 artikel 5c i forordning (EØF) nr. 804/68 med senere ændringer.
 - Rådets forordning (EØF) nr. 1336/86 af 6. maj 1986 om fastsættelse af en  

 godtgørelse for definitivt ophør med mælkeproduktion.
 - Kommissionens forordning (EØF) nr. 2321/86 af 24. juli 1986 om  

 gennemførelsesbestemmelser til Rådets forordning (EØF nr. 1336/86 om  

 fastsættelse af en godtgørelse for definitivt ophør med mælkeproduktion.
 - Lov nr. 595 af 22. december 1972 om administration af Det europæiske  

 Fællesskabs forordninger om markedsordninger for landbrugsvarer m.v. med  

 senere ændringer, jvf. lovbekendtgørelse nr. 487 af 13. september 1984.
 - Landbrugsministeriets bekendtgørelse af juni 1987 om godtgørelse for  

 definitivt ophør med mælkeproduktion.
2. Ansøgningsperioder samt datoer for leveringsophør Der er til denne ordning etableret 4 ansøgningsperioder, afhængig af  

 hvornår mælkeproducenten ønsker at ophøre med mælkeproduktionen.
 Denne vejledning og det tilhørende ansøgningsskema (også lyseblåt)  

 vedrører ansøgningsperiode 1A.
 Ansøgningsperiode 1 omfatter perioden 6. oktober-28. november  

 1986, d.v.s. at ansøgningen skal være Mælkeudvalget i hænde senest den  

 28. november 1986, og ansøger forpligter sig til at ophøre med  

 mælkeproduktionen senest den 31. marts 1987.
 Ovennævnte ansøgningsperiode 1 er afsluttet, og det er ikke længere muligt  

 at indgive ansøgning til denne periode.
 Ansøgningsperiode 1A omfatter perioden 6. juli-31. august 1987,  

 d.v.s. at ansøgningen skal være Mælkeudvalget i hænde senest den 31.  

 august 1987, og ansøger forpligter sig til at ophøre med mælkeproduktionen  

senest den 30. november 1987.
 Ansøgninger vedr. ansøgningsperiode 1A, der er Mælkeudvalget i hænde før  

 den 6. juli 1987, vil blive betragtet som modtaget den 6. juli 1987.
 Ansøgningsperiode 2 omfatter perioden 1. december 1986-30. oktober  

 1987, d.v.s. at ansøgningen skal være Mælkeudvalget i hænde  senest  

 den 30. oktober 1987, og ansøger forpligter sig til at ophøre med  

 mælkeproduktionen senest den 31. marts 1988.
 Ansøgningsperiode 2A omfatter perioden 5. april-31. august 1988,  

 d.v.s. at ansøgningen skal være Mælkeudvalget i hænde senest den 31.  

 august 1988, og ansøger forpligter sig til at ophøre med mælkeproduktionen  

senest den 30. november 1988.
 Ansøgningsskemaer til ansøgningsperiode 2A vil blive udarbejdet i  

 begyndelsen af 1988.
3. Hvem kan få ophørspræmie? Ansøgningsberettigede i medfør af denne ordning er personer, herunder  

 sammenslutninger af fysiske og/eller juridiske personer, der på en bedrift  

 eller flere bedrifter, pr. 1. maj 1986 (afgiftsåret 1986/87) var tildelt en  

 basisandel/referencemængde, dog jvf. pkt. 4.
 Hvis en bedrift eller en del af en bedrift er blevet overdraget den 1. maj  

 1986 eller mellem denne dato og ansøgningstidspunktet, er det ejeren eller  

 forpagteren på ansøgningstidspunktet, der er ansøgningsberettiget i henhold  

 til denne ordning.
Hvis en mælkeproducent er forpagter af en bedrift eller en del af en  

 bedrift, skal ansøgningen tiltrædes af bortforpagter, jvf. pkt. 9 i  

 ansøgningsskemaet.
Det er forpagteren, der skal indgive ansøgning, og som  

 modtager ophørspræmien.
4. For hvilke mængder kan der ydes ophørspræmie? Beregning af ophørspræmien sker på grundlag af den  

 basisandel/referencemængde, der pr. 1. maj 1986 (afgiftsåret 1986/87) er  

 tilknyttet bedriften, dog jvf. de næste afsnit.
 Det er således ikke den basisandel/referencemængde, som er tildelt  

 bedriften for afgiftsåret 1987/88, der er udgangspunkt for beregningen af  

 ophørspræmie.
 Eventuelle ekstra tildelinger af basisandele, tildelt efter ansøgning til  

 Mælkeudvalget, kan ikke medregnes ved beregning af ophørspræmie, idet  

 der dog kan medregnes ekstra basisandele, der er tildelt bedriften i  

 afgiftsåret 1984/85 på grundlag af »særlige forhold« i 1983  

 (ansøgningsgrundlag E), som er nærmere beskrevet i pkt. 9.4. i vejledningen.
 Ved beregning af ophørspræmie kan endvidere tillægges de basisandele, der  

 er overført fra anden bedrift i forbindelse med ejendomsoverdragelse.
5. Prioritering af ansøgninger 5.1. Ansøgningernes behandling, samt evt. tildeling af ophørspræmie, vil  

 ske i den rækkefølge, de enkelte ansøgninger, i form af et udfyldt  

 ansøgningsskema, er Mælkeudvalget i hænde.
 Hvis en ansøgning på et eller flere afgørende punkter er mangelfuldt  

 udfyldt, vil den blive returneret, og først når en korrekt udfyldt ansøgning  

 er modtaget, vil ansøgningen indgå i prioriteringsrækkefølgen.
Såfremt samtlige ansøgninger ikke kan imødekommes på grundlag af de til  

 rådighed værende EF-midler, foretages der en prioritering blandt de  

 ansøgninger, der er indkommet samme dag, således at den ældre ansøger  

 imødekommes frem for den yngre.
I tilfælde af, at ansøgning indgives af en  

 sammenslutning af personer, er den ældste persons alder afgørende.
5.2. Ansøgninger, der er modtaget i ansøgningsperiode 1A, vil blive  

 overført til ansøgningsperiode 2, hvis ansøgningen ikke kan imødekommes på  

 grund af manglende EF-midler til ansøgningsperiode 1A.
Overførslen vil dog  

 kun ske, hvis det i ansøgningen er tilkendegivet, at en sådan overførsel  

 ønskes, jvf. pkt. 5 i ansøgningsskemaet.
 Overføres en ansøgning fra ansøgningsperiode 1A til ansøgningsperiode 2,  

 vil ansøgningen blive betragtet som indgivet den dato, der er anført på  

 Mælkeudvalgets svarbrev på ansøgningen til ansøgningsperiode 1A, og  

 ansøgningen vil i øvrigt blive behandlet under hensyn til den under pkt. 5.1.  

 nævnte prioritering.
5.3. Når en ansøgning er modtaget i Mælkeudvalget, vil der inden for 4  

 uger efter modtagelsen af ansøgningen tilgå ansøger en kvittering, der  

 angiver datoen for modtagelsen af ansøgningen.
Hvis ansøgningen på afgørende  

 punkter er mangelfuld udfyldt, vil ansøgningen blive returneret, jvf. pkt.  

 5.1.
6. Betingelser og forpligtelser 6.1. For at kunne modtage ophørspræmie skal ansøgere, der er godkendt  

 under ansøgningsperiode 1A, ophøre med mælkeproduktionen senest den 30.  

 november 1987. Dette betyder, at sidste mælkeleverance eller salg direkte til  

 forbrug ikke må ske senere end den 30. november 1987, uanset at  

 mælkeafregningsperioden med den pågældende dato har en senere slutdato end  

 denne dato.
Det samme gælder for mælk, der hidrører fra malkning den 30.  

 november 1987 eller tidligere.
 6.2. Ansøgningens godkendelse under ansøgningsperiode 1A betyder, at  

 bedriftens basisandel bortfalder med virkning fra begyndelsen af afgiftsåret  

 1988/89, hvilket vil ske selv om producenten ikke opfylder betingelsen nævnt  

 under pkt. 6.1. Tilsvarende gælder for en referencemængde, tildelt af  

 EF-direktoratet, vedrørende salg af mælk og mejeriprodukter til direkte  

 forbrug.
 6.3. Ansøgningens godkendelse betyder endvidere, at vedkommende  

 mælkeproducent afstår fra enhver ret til at få tildelt en basisandel i den  

 periode, ophørsordningen er i kraft, eller så længe kvoteringsordningen  

 gælder, hvis denne dato ligger senere end udløbet af ophørsordningen.  

 Tilsvarende gælder for tildeling af en referencemængde vedrørende salg af  

 mælk og mejeriprodukter til direkte forbrug.
 6.4. Hvis der for en bedrift er blevet godkendt en ophørsordning, vil der,  

 uanset ejer/brugerskifte, ikke for samme bedrift kunne ske en tildeling af  

 basisandel/referencemængde i de to første hele afgiftsår efter godkendelsen  

 af ansøgningen.
 6.5. En ansøger, der for en bedrift har fået godkendt en ansøgning om  

 ophørspræmie, må ikke være økonomisk ansvarlig eller medansvarlig i  

 mælkeproduktion på andre bedrifter efter den 30. november 1987.
 6.6 Ansøgningen er bindende, når Mælkeudvalget har godkendt ansøgningen,  

 og kan således ikke tilbagekaldes, når godkendelsen er sket.
6.7. Forinden ansøgning om ophørspræmie indsendes, er ansøger forpligtet  

 til at underrette samtlige medejere og parthavere vedrørende bedriften og den  

 tilknyttede mælkeproduktion, som danner grundlag for ansøgningen.
Ligeledes  

 skal samtlige medejere og parthavere underskrive en erklæring om, at de  

 indtræder i de rettigheder og forpligtelser, som ophørsordningen medfører,  

 jvf. pkt. 8 i ansøgningsskemaet.
 6.8. Udbetalt ophørspræmie kan kræves tilbagebetalt, hvis det viser sig,  

 at betingelserne for ansøgningens godkendelse ikke er opfyldt, samt hvis der  

 i ansøgningen er afgivet urigtige oplysninger, hvilket gælder for alle  

 parthavere, hvis en af disse ikke opfylder betingelserne eller har afgivet  

 urigtige oplysninger.
6.9. Ansøgere, der har fået godkendt en ansøgning om ophørspræmie, er  

 forpligtet til, omgående og uopfordret, at give EF-direktoratet meddelelse,  

 hvis der sker ændring af de forhold, som har betydning for berettigelsen til  

 at modtage ophørspræmie.
Undladelse heraf straffes i henhold til  

 lovbekendtgørelse nr. 487 af 13. september 1984.
6.10. En eller flere arvinger kan indtræde i retten til at modtage  

 ophørspræmie, såfremt de overtager de med denne ordning forbundne  

 forpligtelser.
Henvendelse herom rettes til EF-direktoratet.
7. Besvarelse af ansøgninger og udbetaling af præmie 7.1. Besvarelse af ansøgninger, modtaget i ansøgningsperiode 1A, vil ske  

 løbende efter den 6. juli 1987 og senest den 31. oktober 1987.
7.2. Mælkeudvalgets afgørelse vedrørende ansøgningen vil blive tilsendt  

 ansøger, og evt. godkendelse har virkning fra datoen for Mælkeudvalgets  

 afgørelse.
Ved godkendelse af ansøgningen fremsendes en kontrakt, idet der  

 mellem ansøger og EF-direktoratet, Frederiksborggade 18, 1360 København K,  

 etableres en kontrakt vedrørende præmiebetalingen.
 Ansøger skal inden 14 dage efter modtagelsen underskrive og tilbagesende  

 kontrakten til Mælkeudvalget.
 7.3. Udbetaling af ophørspræmie for godkendte ansøgninger sker over en 7  

 årig periode og foretages af EF-direktoratet, Frederiksborggade 18, 1360  

 København K.
 7.4. Ophørspræmien udbetales 1. gang i december 1987 og for de  

 efterfølgende år i 2. kvartal, d.v.s. 2. rate vil blive udbetalt i 2. kvartal  

 1988.
8. Generelle retningslinjer vedrørende ansøgningen 8.1. Ansøgning skal indgives til Mælkeudvalget og på det af Mælkeudvalget  

 udarbejdede ansøgningsskema (lyseblåt skema) mærket »ansøgningsperiode  

 1A, 6. juli-31. august 1987«.
Henvendelser til Mælkeudvalget i brevform  

 eller på anden måde er ikke gyldige som ansøgninger.
 Ansøgningen skal være Mælkeudvalget i hænde senest den 31. august  

 1987, såfremt den skal være gældende for ansøgningsperiode 1A.
 8.2. Ansøgningen skal være forsynet med underskrift af ansøger og evt.  

 parthavere vedrørende bedriften.
 8.3. Ansøgningens indhold og de betingelser m.v., der er tilknyttet  

 godkendelsen, er underkastet kontrol af Statskontrollen med Mejeriprodukter  

 og Æg m.m.
 8.4. Ansøgningen vil blive behandlet af Mælkeudvalget ud fra de af  

 EF-myndighederne og Landbrugsministeriet fastsatte retningslinier.
8.5. Afgørelser truffet af Danske Mejeriers Mælkeudvalg kan af ansøgeren  

 indbringes for EF-direktoratet inden 4 uger efter, at afgørelsen er meddelt  

 klageren.
Afgørelser truffet af EF-direktoratet kan af ansøgeren indbringes  

 for Landbrugsministeriet inden 4 uger efter, at afgørelsen er meddelt  

 klageren.
9. Vejledning vedrørende de enkelte punkter i  

 ansøgningsskemaet Det skal bemærkes, at 2. ciffer og evt. bogstav i de enkelte punkter  

 henviser til punktet i ansøgningsskemaet (eks. 9.4.a omhandler pkt. 4.a i  

 ansøgningsskemaet).
 Hvis der under et af punkterne i ansøgningsskemaet ikke er plads til alle  

 oplysninger, kan der anvendes en fotokopi af den omhandlede side i skemaet,  

 og de resterende oplysninger kan da anføres på denne kopi, eller evt. på et  

 særskilt ark.
 9.1. Under pkt. 1 i ansøgningsskemaet anføres ansøgers navn, adresse,  

 CPR-nr. m.v.
Hvis der er flere parthavere, f.eks. ved interessentskab (I/S), skal under  

 pkt. 1 anføres den, der normalt tegner bedriften, idet der ved ligestilling  

 derom anføres navn m.v. for den ældste af dem, der tegner bedriften.
De andre  

 parthaveres navne, adresser, CPR-nr. m.v. anføres under pkt. 6 i  

 ansøgningsskemaet, idet disse desuden skal underskrive under pkt. 8 på  

 skemaet.
 Det fuldstændige CPR-nr. skal opgives, også for evt. parthavere.
9.2. Under pkt. 2 i ansøgningsskemaet anføres bedriftens CKR-nr. og  

 mejerinavn samt leverandørnr.
Hvis bedriftens adresse er forskellig fra  

 ansøgers adresse, skal bedriftens adresse anføres under pkt. 2.
9.3. Under pkt. 3 i ansøgningsskemaet anføres den basisandel, der ansøges  

 på grundlag af, idet denne beregnes under pkt. 4 i skemaet.
Tilsvarende skal  

 anføres den referencemængde, der vedrørende direkte salg er anført under pkt.  

 4.e.
 9.4. Under pkt. 4 i ansøgningsskemaet skal beregnes den mængde  

 basisandele, som ansøgningen skal baseres på, idet der skal udfyldes det af  

 punkterne 4.a.-c. (evt. 4.e.), der svarer til bedriftens situation med hensyn  

 til tildeling og overdragelse af basisandele.
 De i vejledning og ansøgningsskema anvendte udtryk  

 »1983-leverance« og »basisandele« svarer til henholdsvis  

 »tildelingsgrundlag« og »mælkekvote«, der anvendes i  

 andre sammenhænge.
9.4.a.
Under pkt. 4.a. anføres den basisandel, der blev meddelt i  

 brev af den 19. juni 1986 fra Mælkeudvalget, idet der dog senere kan være  

 foretaget korrektioner.
 Ansøgninger på grundlag af »særlige forhold i 1983« er de  

 ansøgninger, der for afgiftsåret 1984/85 blev godkendt på grundlag af  

 ansøgningsgrundlag E i det ansøgningsskema, der blev anvendt for afgiftsåret  

 1984/85. Ansøgningsgrundlag E omfattede følgende forhold:
 1. Naturkatastrofe (oversvømmelse, tørke m.v.).
 2. Ødelæggelse af foder, bygninger eller besætning ved  

 ulykke.
 3. Sygdom i en væsentlig del af besætningen.
 4. Driftleders langvarige uarbejdsdygtighed.
 5. Midlertidig ekspropriation af dele af bedriften.
 6. Hændelige tab, tyveri m.m.
 Godkendte ansøgninger under ansøgningsgrundlag E omfatter også sådanne,  

 der er godkendt af EF-direktoratet eller Landbrugsministeriet.
Der kan ikke indregnes andre forhøjelser end dem, der er tildelt under  

 ansøgningsgrundlag E.
Bedrifter, der har fået tildelt forhøjelser på andre  

 ansøgningsgrundlag, kan ikke få tildelt ophørspræmie for disse forhøjelser,  

 jvf. pkt. 4.
9.4.b.
Under 4.b.1. anføres den korrigerede 1983-leverance,  

 som ved godkendelse af ansøgningen for 1984/85 blev meddelt i Mælkeudvalgets  

 svarbrev af 12. september 1984, evt. senere.
 Under pkt. 4.b.2. beregnes reduktionen for afgiftsåret 1986/87 for  

 at finde basisandelen for dette niveau (jvf. pkt. 4.b.3.).
 Under pkt. 4.b.4. tillægges/fradrages de basisandele, der er  

 overdraget ved ejendomsoverdragelse.
9.4.c.
Under pkt. 4.c.1. anføres bedriftens mælkeleverance  

 i 1983 (3/1 1983 - 1/1 1984). Denne blev meddelt i brev af den 8. juni 1984,  

 idet der kort tid efter dog kan være foretaget korrektioner vedrørende  

 omregningsfaktor o.l.
 Under pkt. 4.c.2. beregnes reduktionen for afgiftsåret 1986/87 for  

 at finde basisandelen for dette niveau (jvf. pkt. 4.c.3.).
 Under pkt. 4.c.4. tillægges/fradrages de basisandele, der er  

 overdraget ved ejendomsoverdragelse, jvf. pkt. 4.d.
9.4.d.
Under pkt. 4.d. anføres de basisandele, som  

 bedriften har fået overdraget ved ejendomsoverdragelse, d.v.s. ved køb af  

 ejendom(me) og/eller areal(er), men for forpagtninger dog kun hvis  

 bortforpagter ved erklæring, ad pkt. 9 i ansøgningsskemaet, har givet  

 samtykke til, at den overdragne basisandel indgår ved ansøgning om  

 ophørspræmie.
 Hvis bedriften har afgivet basisandele, f.eks. ved bortforpagtning af  

 areal, skal dette også anføres under pkt. 4.d., men med minus foran tallene.
Den overdragne basisandel fremgår af det brev, som Mælkeudvalget har sendt  

 ved godkendelse af overdragelsen, idet der dog skal omregnes til den for  

 afgiftsåret 1986/87 gældende reduktionsprocent.
Omregningen foregår således:
 Overdragelsesår Overdraget basisandel skal ganges med:
Afgiftsåret 1984/85 1.0139 (0.946/0.933) Afgiftsåret 1985/86 1.0170 (0.946/0.930201) Afgiftsåret 1986/87 1.0 (anvendes direkte) Basisandele, der er overdraget i afgiftsåret 1987/88,og som kan indgå ved  

 beregning af ophørspræmie, omregnes tilsvarende med forholdet mellem  

 reduktionsprocenten i 1986/87 og 1987/88. Hvis ansøgningen indgives før  

 reduktionsprocenten for 1987/88 er meddelt, vil Mælkeudvalget foretage  

 omregningen.
 Hvis der ved overdragelse i afgiftsåret 1986/87 (som følge af  

 skæringsdagen o.l.) er foretaget en reduktion af den overdragne basisandel,  

 skal der reguleres op til den fulde overdragne basisandel, der i  

 Mælkeudvalgets svarbrev er anført for afgiftsåret 1987/88.
9.4.e.
Under pkt. 4.e. anføres den referencemængde, der af  

 EF- direktoratet er tildelt bedriften vedrørende salg af mælk og  

 mejeriprodukter til direkte forbrug (stalddørssalg).
 9.5. Hvis ansøgningen ikke kan godkendes som følge af manglende EF- midler  

 til udbetaling for ansøgningsperiode 1A, vil ansøgningen blive overført til  

 2. ansøgningsperiode, hvis der anmodes om dette under pkt. 5 i skemaet.
 9.6. Pkt. 6 i ansøgningsskemaet er beregnet til angivelse af navne,  

 adresser, CPR-nr. m.v. for evt. parthavere vedrørende bedriften, jvf. pkt.  

 9.1. i vejledningen.
 9.7. Pkt. 7 er beregnet til supplerende bemærkninger til de enkelte  

 punkter i ansøgningsskemaet.
9.8. Under pkt. 8 i ansøgningsskemaet skal ansøger underskrive ansøgningen  

 sammen med evt. parthavere vedrørende bedriften.
Det skal bemærkes, at den  

 under pkt. 1 på skemaet anførte ansøger vil modtage meddelelse om  

 Mælkeudvalgets afgørelse samt anden korrespondance vedrørende sagen og skal  

 orientere evt. parthavere.
9.9. Hvis ansøgningen vedrører en forpagtet bedrift, eller hvis en del af  

 den basisandel, der er anført under pkt. 3 i skemaet, vedrører forpagtet  

 areal, skal bortforpagter tiltræde ansøgningen og underskrive under pkt. 9 i  

 skemaet.
Det er vigtigt, at der sammen med underskriften anføres, hvilket  

 CKR-nr. underskriften er gældende for, jvf. pkt. 4.d.
9.10. Hvis der ved udarbejdelsen af ansøgningen har medvirket økonomi-  

 eller kvægbrugskonsulent el.a., kan dennes navn anføres under pkt. 10 på  

 skemaet, idet Mælkeudvalget da kan kontakte vedkommende angående spørgsmål  

 o.lign.
Hvis konsulenten ønsker en kopi af Mælkeudvalgets afgørelse, skal der  

 vedlægges adresseret svarkuvert (A5). Da besvarelsen ikke sker samme dag for  

 alle ansøgninger, skal der vedlægges en kuvert ved hver ansøgning.
9.11 Spørgeskemaet under pkt. 11 i ansøgningsskemaet skal udfyldes, for at  

 EF-kommissionen kan få statistiske oplysninger til vurdering af forholdene  

 omkring ophørsordningen, idet de fleste af ansøgningens øvrige oplysninger  

 også vil indgå vedrørende dette.
Kun nogle af spørgsmålene kræver nærmere  

 vejledning, og denne er da anført nedenstående.
 Evt. bemærkninger vedrørende besvarelsen kan anføres nederst på siderne 7  

 og 8.
 9.11.3. Oplysning om salg af mælk m.v. til direkte forbrug  

 vedrører kun producenter, der har fået tildelt en referencemængde vedrørende  

 direkte salg.
 9.11.5. Ved anden landbrugsmæssig aktivitet på bedriften forstås  

 aktiviteter, der ikke er knyttet til mælkeproduktionen.
9.11.6. Aktivitet uden for bedriften kan bestå i driftsleders  

 eller ægtefælles udejob, evt. deltidsjob, samt maskinstationsarbejde m.v.
Er  

 den pågældende totale aktivitet uden betydning for bedriften, skal der ikke  

 afkrydses under pkt. 11.6.
Ansøgningsperiode 1A 6. juli-31. august 1987 Ansøgning om godtgørelse for definitivt ophør med mælkeproduktion (ophørs  

 ordningen), jvf.
Rådets forordning (EØF) nr. 1336/86 af 6. maj 1986.
 Denne ansøgning vedrører mælkeproducenter, der forpligter sig til at  

 ophøre med mælkeproduktion senest den 30. november 1987.
 Der henvises til vejledningen af den 15. juni 1987, som dels indeholder  

 reglerne for at få ophørspræmie og dels indeholder oplysninger om udfyldelse  

 af de enkelte punkter i dette ansøgningsskema.
 Ansøgningsskemaet bedes udfyldt med skrivemaskine eller evt. med brug af  

 blokbogstaver.
 Ansøgningsskemaet skal sendes til Danske Mejeriers Mælkeudvalg, postbox  

 700, 8100 Århus C og skal være mælkeudvalget i hænde  senest den 31.  

 august 1987 for at kunne betragtes som rettidig indsendt.
