Nr LSF 1 Forslag til Lov om ændring af lov om Danmarks tiltrædelse af De Europæiske  

 Fællesskaber (Danmarks ratifikation af Amsterdamtraktaten om ændring af  

 traktaten om Den Europæiske Union, traktaterne om oprettelse af De Europæiske  

 Fællesskaber og visse tilknyttede akter) den 26. marts 1998 Vedtaget ved tredjebehandling den 7. maj 1998 Lov nr. 322 af 06/06/1998 § 1 Amsterdamtraktaten om ændring af traktaten om Den Europæiske Union,  

 traktaterne om oprettelse af De Europæiske Fællesskaber og visse tilknyttede  

 akter med tilhørende protokoller og erklæringer kan ratificeres på Danmarks  

 vegne.
§ 2 I lov nr. 447 af 11. oktober 1972 om Danmarks tiltrædelse af De Europæiske  

 Fællesskaber, som ændret ved lov nr. 259 af 28. maj 1984, lov nr. 352 af 4.  

 juni 1986 og lov nr. 281 af 28. april 1993, foretages følgende ændringer:
 1. Lovens titel affattes således:
»Lov om Danmarks tiltrædelse af De Europæiske Fællesskaber og Den  

 Europæiske Union«.
 2. I § 4 indsættes som nr. 14:
»14. Amsterdamtraktaten om ændring af traktaten om Den Europæiske  

 Union, traktaterne om oprettelse af De Europæiske Fællesskaber og visse  

 tilknyttede akter med tilhørende protokoller og erklæringer, med undtagelse  

 af a) bestemmelserne i traktatens afsnit III a med undtagelse af artikel 73  

 J, stk. 2, litra b) i og iii, og b) traktatens afsnit VI, artikel K. 14.« 3. I overskriften til bilag 1-5 til loven indsættes efter  

 »De Europæiske Fællesskaber«: »og Den Europæiske Union«.
§ 3 Loven træder i kraft dagen efter bekendtgørelsen i Lovtidende. § 2 træder  

 dog først i kraft samtidig med den i § 1 nævnte traktat.
Bilag Bilag 6 til lov om Danmarks tiltrædelse af De Europæiske Fællesskaber og Den Europæiske Union AMSTERDAM-TRAKTATEN OM ÆNDRING AF TRAKTATEN OM DEN EUROPÆISKE UNION, TRAKTATERNE OM OPRETTELSE AF DE EUROPÆISKE FÆLLESSKABER OG VISSE TILKNYTTEDE AKTER AMSTERDAM-TRAKTATEN OM ÆNDRING AF TRAKTATEN OM DEN EUROPÆISKE UNION, TRAKTATERNE OM OPRETTELSE AF DE EUROPÆISKE FÆLLESSKABER OG VISSE TILKNYTTEDE AKTER HANS MAJESTÆT BELGIERNES KONGE, HENDES MAJESTÆT DANMARKS DRONNING, PRÆSIDENTEN FOR FORBUNDSREPUBLIKKEN TYSKLAND, PRÆSIDENTEN FOR DEN HELLENSKE REPUBLIK, HANS MAJESTÆT KONGEN AF SPANIEN, PRÆSIDENTEN FOR DEN FRANSKE REPUBLIK, DEN KOMMISSION, DER VED ARTIKEL 14 I IRLANDS FORFATNING ER BEMYNDIGET TIL  

 AT UDØVE PRÆSIDENTEN FOR IRLANDS BEFØJELSER OG FUNKTIONER, PRÆSIDENTEN FOR DEN ITALIENSKE REPUBLIK, HANS KONGELIGE HØJHED STORHERTUGEN AF LUXEMBOURG, HENDES MAJESTÆT DRONNINGEN AF NEDERLANDENE, FORBUNDSPRÆSIDENTEN FOR REPUBLIKKEN ØSTRIG, PRÆSIDENTEN FOR DEN PORTUGISISKE REPUBLIK, PRÆSIDENTEN FOR REPUBLIKKEN FINLAND, HANS MAJESTÆT KONGEN AF SVERIGE, HENDES MAJESTÆT DRONNINGEN AF DET FORENEDE KONGERIGE STORBRITANNIEN OG NORDIRLAND, HAR BESLUTTET at ændre traktaten om Den Europæiske Union, traktaterne om  

 oprettelse af De Europæiske Fællesskaber og visse tilknyttede akter.
 HANS MAJESTÆT BELGIERNES KONGE:
Erik Derycke Udenrigsminister HENDES MAJESTÆT DANMARKS DRONNING:
Niels Helveg Petersen Udenrigsminister PRÆSIDENTEN FOR FORBUNDSREPUBLIKKEN TYSKLAND:
Klaus Kinkel Forbundsudenrigsminister og stedfortrædende forbundskansler PRÆSIDENTEN FOR DEN HELLENSKE REPUBLIK:
Theodoros Pangalos Udenrigsminister HANS MAJESTÆT KONGEN AF SPANIEN:
Juan Abel Matutes Udenrigsminister PRÆSIDENTEN FOR DEN FRANSKE REPUBLIK:
Hubert Vedrine Udenrigsminister DEN KOMMISSION, DER VED ARTIKEL 14 I IRLANDS FORFATNING ER BEMYNDIGET TIL  

 AT UDØVE PRÆSIDENTEN FOR IRLANDS BEFØJELSER OG FUNKTIONER:
Raphael P.
Burke Udenrigsminister PRÆSIDENTEN FOR DEN ITALIENSKE REPUBLIK:
Lamberto Dini Udenrigsminister HANS KONGELIGE HØJHED STORHERTUGEN AF LUXEMBOURG:
Jacques F.
Poos Vicepremierminister, udenrigsminister samt minister for udenrigshandel og udviklingsbistand HENDES MAJESTÆT DRONNINGEN AF NEDERLANDENE:
Hans van Mierlo Viceministerpræsident og udenrigsminister FORBUNDSPRÆSIDENTEN FOR REPUBLIKKEN ØSTRIG:
Wolfgang Schussel Forbundsudenrigsminister og vicekansler PRÆSIDENTEN FOR DEN PORTUGISISKE REPUBLIK:
Jaime Gama Udenrigsminister PRÆSIDENTEN FOR REPUBLIKKEN FINLAND:
Tarja Halonen Udenrigsminister HANS MAJESTÆT KONGEN AF SVERIGE:
Lena Hjelm-Walleen Udenrigsminister HENDES MAJESTÆT DRONNINGEN AF DET FORENEDE KONGERIGE STORBRITANNIEN OG NORDIRLAND:
Douglas Henderson Viceminister, Ministeriet for udenrigs- og Commonwealth-spørgsmål SOM, efter at have udvekslet deres fuldmagter, der er fundet i god og  

 behørig form, ER BLEVET ENIGE OM følgende bestemmelser:
FØRSTE DEL MATERIELLE ÆNDRINGER Artikel 1 Traktaten om Den Europæiske Union ændres i overensstemmelse med  

 bestemmelserne i denne artikel.
 1) Efter tredje afsnit i præamblen indsættes følgende:
SOM BEKRÆFTER den betydning, de tillægger de grundlæggende  

 arbejdsmarkedsmæssige og sociale rettigheder som defineret i den europæiske  

 socialpagt, der blev undertegnet i Torino den 18. oktober 1961, og i  

 fællesskabspagten om arbejdstagernes grundlæggende arbejdsmarkedsmæssige og  

 sociale rettigheder fra 1989,» 2) Det nuværende syvende afsnit i præamblen affattes således:
»SOM ER BESLUTTET PÅ at fremme økonomiske og sociale fremskridt for  

 deres folk under hensyn til princippet om bæredygtig udvikling og som led i  

 gennemførelsen af det indre marked samt i tilvejebringelsen af øget  

 samhørighed og miljøbeskyttelse, og på at gennemføre politikker, der sikrer,  

 at fremskridt med hensyn til økonomisk integration ledsages af parallelle  

 fremskridt på andre områder,» 3) Det nuværende niende og tiende afsnit i præamblen affattes således:
»SOM HAR DET FORSÆT at gennemføre en fælles udenrigs- og  

 sikkerhedspolitik, herunder gradvis udformning af en fælles forsvarspolitik,  

 som vil kunne føre til et fælles forsvar i overensstemmelse med artikel J.7,  

 og derved styrke den europæiske identitet og uafhængighed med det formål at  

 fremme fred, sikkerhed og fremskridt i Europa og i verden som helhed, SOM ER BESLUTTET PÅ at lette den frie bevægelighed for personer, samtidig  

 med at deres befolkningers sikkerhed og tryghed sikres ved oprettelsen af et  

 område med frihed, sikkerhed og retfærdighed i overensstemmelse med  

 bestemmelserne i denne traktat.« 4) Artikel A, stk. 2, affattes således:
»Denne traktat udgør en ny fase i processen hen imod en stadig  

 snævrere union mellem de europæiske folk, hvor beslutningerne træffes så  

 åbent som muligt og så tæt på borgerne som muligt.« 5) Artikel B affattes således:
»Artikel B Unionen har som mål:
- at fremme økonomiske og sociale fremskridt og et højt  

 beskæftigelsesniveau og opnå en afbalanceret og bæredygtig udvikling, navnlig  

 gennem etableringen af et område uden indre grænser, styrkelse af den  

 økonomiske og sociale samhørighed og oprettelsen af en Økonomisk og Monetær  

 Union, der i sin endelige udformning skal omfatte en fælles valuta i  

 overensstemmelse med bestemmelserne i denne traktat - at styrke sin identitet i internationale sammenhænge, især gennem  

 iværksættelsen af en fælles udenrigs- og sikkerhedspolitik, herunder gradvis  

 udformning af en fælles forsvarspolitik, som vil kunne føre til et fælles  

 forsvar i overensstemmelse med artikel J.7 - at styrke beskyttelsen af medlemsstaternes statsborgeres rettigheder og  

 interesser gennem indførelsen af et unionsborgerskab - at bevare og udbygge Unionen som et område med frihed, sikkerhed og  

 retfærdighed, hvor der er fri bevægelighed for personer, kombineret med  

 passende foranstaltninger vedrørende kontrol ved de ydre grænser, asyl,  

 indvandring og forebyggelse og bekæmpelse af kriminalitet - at opretholde gældende fællesskabsret fuldt ud og udbygge den med  

 henblik på at overveje, i hvilket omfang det eventuelt er nødvendigt at  

 revidere den politik og det samarbejde, der iværksættes ved denne traktat,  

 med henblik på at sikre effektiviteten af Fællesskabets mekanismer og  

 institutioner.
Unionens mål skal gennemføres som foreskrevet i denne traktat og i  

 overensstemmelse med de betingelser og efter den tidsplan, som er fastsat  

 heri, samt under iagttagelse af subsidiaritetsprincippet som defineret i  

 artikel 3 B i traktaten om oprettelse af Det Europæiske Fællesskab.« 6) Artikel C, stk. 2, affattes således:
»Unionen påser i særdeleshed, at der er sammenhæng i hele Unionens  

 optræden udadtil som led i de fælles politikker for udenrigsanliggender,  

 sikkerhed, økonomi og udviklingssamarbejde.
Rådet og Kommissionen har  

 ansvaret for at sikre denne sammenhæng og samarbejder med henblik herpå.
De  

 varetager inden for deres respektive kompetenceområder gennemførelsen af  

 disse politikker.« 7) Artikel E affattes således:
»Artikel E Europa-Parlamentet, Rådet, Kommissionen, Domstolen og Revisionsretten  

 udøver deres beføjelser under de betingelser og med de mål for øje, som er  

 fastsat dels i traktaterne om oprettelse af De Europæiske Fællesskaber og i  

 senere traktater og retsakter om ændring eller supplering af nævnte  

 traktater, dels i de øvrige bestemmelser i nærværende traktat.« 8) Artikel F ændres således:
 a) Stk. 1 affattes således:
»1. Unionen bygger på principperne om frihed, demokrati og respekt  

 for menneskerettighederne og de grundlæggende frihedsrettigheder samt  

 retsstatsprincippet, der alle er principper, som medlemsstaterne har til  

 fælles.« b) Det nuværende stk. 3 bliver stk. 4, og følgende nye stk. 3 indsættes:
»3. Unionen respekterer medlemsstaternes nationale identitet.« 9) Følgende artikel indsættes i slutningen af afsnit I:
»Artikel F.1 1. Rådet kan i dets sammensætning af stats- og regeringscheferne med  

 enstemmighed på forslag af en tredjedel af medlemsstaterne eller Kommissionen  

 og efter samstemmende udtalelse fra Europa-Parlamentet fastslå, at en  

 medlemsstat groft og vedvarende overtræder principper i artikel F, stk. 1,  

 efter at have opfordret den pågældende medlemsstats regering til at fremsætte  

 sine bemærkninger.
2. Hvis en sådan overtrædelse er fastslået, kan Rådet med kvalificeret  

 flertal beslutte at suspendere visse af de rettigheder, der følger af  

 anvendelsen af denne traktat på den pågældende medlemsstat, herunder de  

 stemmerettigheder, der er tillagt repræsentanten for den pågældende  

 medlemsstats regering i Rådet.
Rådet tager i så fald hensyn til en sådan  

 suspensions mulige følger for fysiske og juridiske personers rettigheder og  

 forpligtelser.
 Den pågældende medlemsstat er under alle omstændigheder fortsat bundet af  

 sine forpligtelser i henhold til denne traktat.
 3. Rådet kan senere med kvalificeret flertal beslutte at ændre eller  

 tilbagekalde foranstaltninger, der er truffet i medfør af stk. 2, som følge  

 af ændringer i den situation, som har ført til, at de blev indført.
4. Ved anvendelsen af denne artikel træffer Rådet afgørelse uden at tage  

 den pågældende medlemsstats regeringsrepræsentants stemme i betragtning.
Det  

 forhold, at medlemmer, der er til stede eller repræsenteret, undlader at  

 stemme, hindrer ikke vedtagelsen af de i stk. 1 omhandlede afgørelser.  

 Kvalificeret flertal defineres som samme forholdsmæssige andel af de berørte  

 rådsmedlemmers vægtede stemmer som den, der er fastsat i artikel 148, stk. 2,  

 i traktaten om oprettelse af Det Europæiske Fællesskab.
 Dette stykke gælder også, hvis stemmerettigheder suspenderes i medfør af  

 stk. 2.
5. Ved anvendelsen af denne artikel træffer Europa-Parlamentet afgørelse  

 med et flertal på to tredjedele af de afgivne stemmer og et flertal af sine  

 medlemmer.« 10) Afsnit V affattes således:
»Afsnit V Bestemmelser om en fælles udenrigs- og sikkerhedspolitik Artikel J.1 1. Unionen fastlægger og gennemfører en fælles udenrigs- og  

 sikkerhedspolitik, der dækker alle områder inden for udenrigs- og  

 sikkerhedspolitikken og har følgende mål:
- beskyttelse af Unionens fælles værdier, grundlæggende interesser,  

 uafhængighed og integritet i overensstemmelse med principperne i De Forenede  

 Nationers pagt - styrkelse af Unionens sikkerhed i alle henseender - bevarelse af freden og styrkelse af den internationale sikkerhed i  

 overensstemmelse med principperne i De Forenede Nationers pagt samt  

 principperne i Helsingforsslutakten og målene i Parischartret, herunder de  

 principper og de mål, der vedrører de ydre grænser - fremme af det internationale samarbejde - udvikling og befæstelse af demokratiet og retsstatsprincippet samt  

 respekt for menneskerettighederne og de grundlæggende frihedsrettigheder.
 2. Medlemsstaterne støtter aktivt og uforbeholdent Unionens udenrigs- og  

 sikkerhedspolitik i en ånd af loyalitet og gensidig solidaritet.
Medlemsstaterne samarbejder for at styrke og udvikle deres gensidige  

 politiske solidaritet.
De afstår fra enhver handling, som strider imod  

 Unionens interesser, eller som kan skade dens effektivitet som en  

 sammenhængende faktor i internationale forbindelser.
 Rådet påser, at disse principper overholdes.
Artikel J.2 Unionen tilstræber at virkeliggøre målene i artikel J.1 ved - at fastlægge principperne og de overordnede retningslinjer for den  

 fælles udenrigs- og sikkerhedspolitik - at træffe afgørelse om fælles strategier - at vedtage fælles aktioner - at vedtage fælles holdninger og - at styrke det systematiske samarbejde mellem medlemsstaterne om deres  

 politik.
Artikel J.3 1. Det Europæiske Råd fastlægger principperne og de overordnede  

 retningslinjer for den fælles udenrigs- og sikkerhedspolitik, herunder for  

 anliggender, der har indvirkning på forsvarsområdet.
 2. Det Europæiske Råd træffer afgørelse om fælles strategier, som skal  

 iværksættes af Unionen, på områder, hvor medlemsstaterne har vigtige fælles  

 interesser.
 I de fælles strategier fastsættes mål og varighed og de midler, der skal  

 stilles til rådighed af Unionen og medlemsstaterne.
 3. Rådet træffer de nødvendige afgørelser for fastlæggelse og  

 iværksættelse af den fælles udenrigs- og sikkerhedspolitik på grundlag af de  

 overordnede retningslinjer, som Det Europæiske Råd fastlægger.
 Rådet anbefaler Det Europæiske Råd fælles strategier og iværksætter dem,  

 især ved at vedtage fælles aktioner og fælles holdninger.
 Rådet påser, at Unionens aktion fremtræder som en helhed, er  

 sammenhængende og effektiv.
Artikel J.4 1. Rådet vedtager fælles aktioner.
Fælles aktioner vedrører konkrete  

 situationer, hvor der skønnes at være behov for operationel aktion fra  

 Unionens side.
De fastsætter mål og rækkevidde, de midler, der skal stilles  

 til rådighed for Unionen, om nødvendigt deres varighed og betingelserne for  

 deres gennemførelse.
 2. Hvis der sker en ændring af forholdene, der har væsentlig betydning for  

 et spørgsmål, der er genstand for en fælles aktion, reviderer Rådet  

 principperne og målene for denne aktion og vedtager de nødvendige afgørelser.  

 Så længe Rådet ikke har truffet afgørelse, opretholdes den fælles aktion.
 3. Fælles aktioner forpligter medlemsstaterne i deres stillingtagen og  

 handlinger.
 4. Rådet kan anmode Kommissionen om at forelægge det passende forslag  

 vedrørende den fælles udenrigs- og sikkerhedspolitik med henblik på at sikre  

 gennemførelsen af en fælles aktion.
5. Enhver national stillingtagen eller handling i forbindelse med en  

 fælles aktion forudsætter, at der sker underretning derom så betids, at der  

 om nødvendigt kan holdes forudgående samråd i Rådet.
Forpligtelsen til at  

 give forhåndsunderretning gælder ikke for foranstaltninger, som alene  

 indebærer transformation til det nationale plan af rådsafgørelser.
6. Gør forholdenes udvikling det påtrængende nødvendigt, og foreligger der  

 ikke nogen rådsafgørelse, kan medlemsstaterne straks træffe de  

 foranstaltninger, der er absolut nødvendige under hensyntagen til de  

 almindelige mål for den fælles aktion.
En medlemsstat, der træffer sådanne  

 foranstaltninger, underretter omgående Rådet herom.
7. Volder iværksættelsen af en fælles aktion alvorlige vanskeligheder for  

 en medlemsstat, skal denne forelægge sagen for Rådet, der skal drøfte den og  

 søge passende løsninger.
Disse må ikke stride imod målene for aktionen eller  

 være til skade for dens effektivitet.
Artikel J.5 Rådet vedtager fælles holdninger.
Fælles holdninger fastlægger Unionens  

 tilgang til et bestemt spørgsmål af geografisk eller tematisk karakter.  

 Medlemsstaterne drager omsorg for, at deres nationale politik er i  

 overensstemmelse med de fælles holdninger.
Artikel J.6 Medlemsstaterne orienterer hinanden og rådfører sig med hinanden i Rådet  

 om alle udenrigs- og sikkerhedspolitiske spørgsmål, som er af almindelig  

 interesse, med henblik på at sikre, at Unionen udøver sin indflydelse så  

 effektivt som muligt gennem en samordnet og konvergent optræden.
Artikel J.7 1. Den fælles udenrigs- og sikkerhedspolitik omfatter alle spørgsmål  

 vedrørende Unionens sikkerhed, herunder gradvis udformning af en fælles  

 forsvarspolitik, i overensstemmelse med andet afsnit, som vil kunne føre til  

 et fælles forsvar, hvis Det Europæiske Råd træffer afgørelse herom.
Det  

 henstiller i så fald til medlemsstaterne, at de vedtager en sådan afgørelse i  

 overensstemmelse med deres forfatningsmæssige bestemmelser.
Den Vesteuropæiske Union (WEU) udgør en integrerende del af udviklingen af  

 Unionen, der giver denne adgang til en operationel kapacitet, navnlig i  

 forbindelse med stk. 2. Den støtter Unionen i udformningen af  

 forsvarsaspekterne af den fælles udenrigs- og sikkerhedspolitik som fastsat i  

 denne artikel.
Unionen etablerer derfor tættere institutionelle forbindelser  

 med WEU med henblik på muligheden af WEU's integration i Unionen, hvis Det  

 Europæiske Råd træffer afgørelse herom.
Det henstiller i så fald til  

 medlemsstaterne, at de vedtager en sådan afgørelse i overensstemmelse med  

 deres forfatningsmæssige bestemmelser.
 Unionens politik i denne artikels betydning berører ikke den særlige  

 karakter af visse medlemsstaters sikkerheds- og forsvarspolitik og skal  

 overholde de forpligtelser, som visse medlemsstater, hvis fælles forsvar  

 foregår i Den Nordatlantiske Traktats Organisation (NATO), har i henhold til  

 den nordatlantiske traktat, og skal være forenelig med den fælles sikkerheds-  

 og forsvarspolitik, der er fastlagt inden for denne ramme.
 Den gradvise udformning af en fælles forsvarspolitik understøttes, i det  

 omfang medlemsstaterne måtte finde det hensigtsmæssigt, af samarbejde mellem  

 dem på forsvarsmaterielområdet.
 2. De spørgsmål, der er omhandlet i denne artikel, omfatter humanitære  

 opgaver og redningsopgaver, fredsbevarende opgaver og kampstyrkers opgaver i  

 forbindelse med krisestyring, herunder fredsskabelse.
 3. Unionen benytter sig af WEU til at udarbejde og iværksætte de af  

 Unionens afgørelser og aktioner, der har indvirkning på forsvarsområdet.
 Det Europæiske Råds kompetence til at fastlægge retningslinjer i  

 overensstemmelse med artikel J.3 gælder også hvad angår WEU for de spørgsmål,  

 hvor Unionen benytter sig af WEU.
Når Unionen benytter sig af WEU til at udarbejde og iværksætte Unionens  

 afgørelser vedrørende de opgaver, der er nævnt i stk. 2, har alle Unionens  

 medlemsstater ret til at deltage fuldt ud i disse opgaver.
Rådet vedtager i  

 forståelse med WEU's institutioner de nødvendige praktiske bestemmelser, som  

 skal give de medlemsstater, der bidrager til de pågældende opgaver, mulighed  

 for fuldt ud og på lige fod at deltage i planlægningen og  

 beslutningstagningen i WEU.
 Afgørelser i henhold til dette stykke, der har indvirkning på  

 forsvarsområdet, berører ikke de politikker og forpligtelser, der er nævnt i  

 stk. 1, tredje afsnit.
 4. Denne artikels bestemmelser er ikke til hinder for, at der på  

 bilateralt plan inden for rammerne af WEU og Den Atlantiske Alliance udvikles  

 et tættere samarbejde mellem to eller flere medlemsstater, for så vidt dette  

 samarbejde ikke er i strid med eller hæmmer det samarbejde, der er omhandlet  

 i dette traktatafsnit.
 5. Med henblik på at fremme målene i denne artikel vil bestemmelserne heri  

 blive gennemgået på ny i overensstemmelse med artikel N.
Artikel J.8 1. Formandskabet repræsenterer Unionen i anliggender vedrørende den fælles  

 udenrigs- og sikkerhedspolitik.
 2. Formandskabet har ansvaret for iværksættelsen af afgørelser i henhold  

 til dette traktatafsnit; i denne forbindelse udtrykker det i princippet  

 Unionens holdning i internationale organisationer og på internationale  

 konferencer.
 3. Formandskabet bistås af generalsekretæren for Rådet, der udøver hvervet  

 som højtstående repræsentant for den fælles udenrigs- og sikkerhedspolitik.
 4. Kommissionen tilknyttes fuldt ud de i stk. 1 og 2 nævnte opgaver.  

 Formandskabet bistås i disse opgaver om nødvendigt af den medlemsstat, der  

 skal varetage det efterfølgende formandskab.
 5. Rådet kan, når det skønner det nødvendigt, udpege en særlig  

 repræsentant med et mandat i forbindelse med særlige politikspørgsmål.
Artikel J.9 1. Medlemsstaterne samordner deres optræden i internationale  

 organisationer og på internationale konferencer.
De forsvarer de fælles  

 holdninger i disse fora.
 I internationale organisationer og på internationale konferencer, hvori  

 ikke alle medlemsstaterne deltager, forsvarer de medlemsstater, der deltager,  

 de fælles holdninger.
 2. De medlemsstater, der er repræsenteret i internationale organisationer  

 eller på internationale konferencer, hvor ikke alle medlemsstaterne er  

 repræsenteret, skal holde disse underrettet om alle spørgsmål af fælles  

 interesse, jf. dog stk. 1 og artikel J.4, stk. 3.
De medlemsstater, der også er medlemmer af De Forenede Nationers  

 Sikkerhedsråd, rådfører sig med hinanden og holder de øvrige medlemsstater  

 fuldt ud underrettet.
De medlemsstater, der er faste medlemmer af  

 Sikkerhedsrådet, forsvarer i udøvelsen af deres funktion Unionens holdninger  

 og interesser, uden at dette dog berører det ansvar, der påhviler dem i  

 medfør af De Forenede Nationers pagt.
Artikel J.10 Medlemsstaternes diplomatiske og konsulære missioner og Kommissionens  

 delegationer i tredjelande og på internationale konferencer samt deres  

 repræsentationer ved internationale organisationer samarbejder for at sikre,  

 at de fælles holdninger og fælles aktioner, som Rådet har vedtaget,  

 overholdes og iværksættes.
 De intensiverer deres samarbejde ved at udveksle oplysninger, foretage  

 fælles vurderinger og bidrage til iværksættelsen af bestemmelserne i artikel  

 8 C i traktaten om oprettelse af Det Europæiske Fællesskab.
Artikel J.11 Formandskabet hører Europa-Parlamentet om de vigtigste aspekter og  

 grundlæggende valg i forbindelse med den fælles udenrigs- og  

 sikkerhedspolitik og påser, at der tages behørigt hensyn til  

 Europa-Parlamentets synspunkter.
Formandskabet og Kommissionen underretter  

 regelmæssigt Europa-Parlamentet om udviklingen i Unionens udenrigs- og  

 sikkerhedspolitik.
Europa-Parlamentet kan stille spørgsmål eller rette henstillinger til  

 Rådet.
Det drøfter en gang om året de fremskridt, der er gjort med  

 iværksættelsen af den fælles udenrigs- og sikkerhedspolitik.
Artikel J.12 1. Enhver medlemsstat eller Kommissionen kan forelægge Rådet alle  

 spørgsmål vedrørende den fælles udenrigs- og sikkerhedspolitik og fremsætte  

 forslag for Rådet.
 2. I tilfælde, hvor der hurtigt skal træffes en afgørelse, indkalder  

 formandskabet enten på egen foranledning eller på anmodning af Kommissionen  

 eller en medlemsstat inden for 48 timer eller, hvor en afgørelse er  

 uopsættelig, inden for en endnu kortere frist til en ekstraordinær samling i  

 Rådet.
Artikel J.13 1. Afgørelser under dette traktatafsnit træffes af Rådet med enstemmighed.  

 Det forhold, at medlemmer, der er til stede eller repræsenteret, afholder sig  

 fra at stemme, hindrer ikke vedtagelsen af sådanne afgørelser.
Hvis et medlem af Rådet afholder sig fra at stemme i forbindelse med  

 afstemninger, kan medlemmet kvalificere sin stemmeundladelse ved at afgive en  

 formel erklæring i henhold til dette afsnit.
I så fald er det pågældende  

 medlem ikke forpligtet til at anvende afgørelsen, men accepterer, at  

 afgørelsen forpligter Unionen.
Under udvisning af gensidig solidaritet  

 afholder den pågældende medlemsstat sig fra enhver handling, som vil kunne  

 komme i konflikt med eller hindre en handling fra Unionens side på grundlag  

 af den pågældende afgørelse, og de øvrige medlemsstater respekterer dens  

 holdning.
Hvis de medlemmer af Rådet, der på denne måde knytter en erklæring  

 til deres stemmeundladelse, udgør over en tredjedel af stemmerne vægtet i  

 overensstemmelse med artikel 148, stk. 2, i traktaten om oprettelse af Det  

 Europæiske Fællesskab, er afgørelsen ikke vedtaget.
2. Uanset stk. 1 træffer Rådet afgørelse med kvalificeret flertal, - når det vedtager fælles aktioner eller fælles holdninger eller træffer  

 enhver anden afgørelse på grundlag af en fælles strategi - når det træffer afgørelse om iværksættelse af en fælles aktion eller en  

 fælles holdning.
Hvis et medlem af Rådet erklærer, at det af vigtige, nærmere anførte  

 årsager, der vedrører den nationale politik, agter at stemme imod vedtagelsen  

 af en afgørelse, der skal træffes med kvalificeret flertal, finder der ikke  

 afstemning sted.
Rådet kan med kvalificeret flertal anmode om, at sagen  

 henvises til Det Europæiske Råd med henblik på enstemmig afgørelse.
Rådets medlemmers stemmer tildeles den vægt, der er fastsat i artikel 148,  

 stk. 2, i traktaten om oprettelse af Det Europæiske Fællesskab.
Afgørelser  

 træffes med mindst 62 stemmer afgivet af mindst 10 medlemmer, der stemmer  

 for.
 Dette stykke gælder ikke for afgørelser, der har indvirkning på militær-  

 eller forsvarsområdet.
 3. I procedurespørgsmål træffer Rådet afgørelse med et flertal af  

 medlemmernes stemmer.
Artikel J.14 Når det er nødvendigt at indgå en aftale med en eller flere stater eller  

 internationale organisationer til gennemførelse af dette afsnit, kan Rådet  

 med enstemmighed bemyndige formandskabet, der om nødvendigt bistås af  

 Kommissionen, til at indlede forhandlinger med henblik herpå.
Sådanne aftaler  

 indgås af Rådet med enstemmighed efter henstilling fra formandskabet.
Ingen  

 aftale er bindende for en medlemsstat, hvis repræsentant i Rådet meddeler, at  

 medlemsstaten må opfylde de krav, der gælder ifølge dens egen  

 forfatningsmæssige procedure; de øvrige medlemmer af Rådet kan vedtage, at  

 aftalen skal gælde foreløbigt for dem.
 Bestemmelserne i denne artikel gælder også for spørgsmål, der henhører  

 under afsnit VI.
Artikel J.15 Med forbehold af artikel 151 i traktaten om oprettelse af Det Europæiske  

 Fællesskab følger en politisk komite den internationale situation på de  

 områder, der henhører under den fælles udenrigs- og sikkerhedspolitik, og  

 bidrager til at fastlægge politikken ved at afgive udtalelser til Rådet på  

 dettes foranledning eller på eget initiativ.
Komiteen følger ligeledes  

 iværksættelsen af den vedtagne politik med forbehold af formandskabets og  

 Kommissionens beføjelser.
Artikel J.16 Rådets generalsekretær, der er højtstående repræsentant for den fælles  

 udenrigs- og sikkerhedspolitik, bistår Rådet i spørgsmål, der falder ind  

 under anvendelsesområdet for den fælles udenrigs- og sikkerhedspolitik,  

 navnlig ved at bidrage til udformningen, forberedelsen og implementeringen af  

 politikafgørelser, samt ved efter behov på Rådets vegne og på formandskabets  

 anmodning at føre politisk dialog med tredjelande.
Artikel J.17 Kommissionen tilknyttes fuldt ud arbejdet vedrørende den fælles udenrigs-  

 og sikkerhedspolitik.
Artikel J.18 1. Artikel 137, 138, 139-142, 146, 147, 150-153, 157-163, 191 A og 217 i  

 traktaten om oprettelse af Det Europæiske Fællesskab finder anvendelse på  

 bestemmelserne vedrørende de områder, der er nævnt i dette traktatafsnit.
 2. Institutionernes administrationsudgifter i forbindelse med  

 bestemmelserne vedrørende de områder, der er omfattet af dette traktatafsnit,  

 afholdes over De Europæiske Fællesskabers budget.
 3. Aktionsudgifter til iværksættelse af de pågældende bestemmelser  

 afholdes ligeledes over De Europæiske Fællesskabers budget bortset fra  

 udgifter til operationer, der har indvirkning på militær-eller  

 forsvarsområdet, og tilfælde, hvor Rådet med enstemmighed træffer anden  

 afgørelse.
Såfremt udgifterne ikke afholdes over De Europæiske Fællesskabers budget,  

 afholdes de af medlemsstaterne efter fordelingsnøglen baseret på  

 bruttonationalindkomsten, medmindre Rådet med enstemmighed træffer anden  

 afgørelse.
Hvad angår udgifter til operationer, der har indvirkning på  

 militær- eller forsvarsområdet, er medlemsstater, hvis repræsentant i Rådet  

 har afgivet en formel erklæring i henhold til artikel J.13, stk. 1, andet  

 afsnit, ikke forpligtet til at bidrage til finansieringen heraf.
4. Budgetproceduren i henhold til traktaten om oprettelse af Det  

 Europæiske Fællesskab finder anvendelse på de udgifter, der afholdes over De  

 Europæiske Fællesskabers budget.« 11) Afsnit VI affattes således:
»Afsnit VI Bestemmelser om politisamarbejde og retligt samarbejde i kriminalsager Artikel K.1 Uden at det berører Det Europæiske Fællesskabs beføjelser, har Unionen som  

 mål at give borgerne et højt tryghedsniveau i et område med frihed, sikkerhed  

 og retfærdighed gennem udformning af fælles handling mellem medlemsstaterne  

 inden for politisamarbejde og retligt samarbejde i kriminalsager og gennem  

 forebyggelse og bekæmpelse af racisme og fremmedhad.
 Dette mål skal nås både ved at forebygge og bekæmpe organiseret og anden  

 kriminalitet, især terrorisme, menneskehandel og overgreb mod børn, ulovlig  

 narkotikahandel og ulovlig våbenhandel, korruption og svig, gennem:
- tættere samarbejde mellem medlemsstaternes politi, toldmyndigheder og  

 andre kompetente myndigheder, både direkte og gennem Den Europæiske  

 Politienhed (Europol), i overensstemmelse med artikel K.2 og K.4 - tættere samarbejde mellem medlemsstaternes retlige og andre kompetente  

 myndigheder i overensstemmelse med artikel K.3, litra a)-d), og artikel K.4 - om nødvendigt indbyrdes tilnærmelse af medlemsstaternes strafferetlige  

 regler i overensstemmelse med artikel K.3, litra e).
Artikel K.2 1. Fælles handling vedrørende politisamarbejde omfatter:
a) operativt samarbejde mellem de kompetente myndigheder, herunder politi,  

 toldmyndigheder og andre særlige retshåndhævende myndigheder i  

 medlemsstaterne vedrørende forebyggelse, afsløring og efterforskning af  

 kriminelle handlinger b) indsamling, opbevaring, behandling, analyse og udveksling af relevante  

 oplysninger, herunder oplysninger, som de retshåndhævende myndigheder er i  

 besiddelse af på baggrund af rapporter om mistænkelige finansielle  

 transaktioner, navnlig via Europol, under overholdelse af relevante  

 bestemmelser om beskyttelse af personoplysninger c) samarbejde og fælles initiativer inden for uddannelse, udveksling af  

 forbindelsesofficerer, udstationering, brug af udstyr og  

 kriminalvidenskabelig forskning d) fælles vurdering af bestemte efterforskningsteknikker, der vedrører  

 afsløring af grove former for organiseret kriminalitet.
 2. Rådet skal fremme samarbejdet via Europol og skal især inden 5 år efter  

 Amsterdam-traktatens ikrafttræden:
a) sætte Europol i stand til at lette og støtte forberedelsen og fremme  

 samordningen og gennemførelsen af særlige efterforskningsaktioner mellem  

 medlemsstaternes kompetente myndigheder, herunder fælles operative aktioner  

 med deltagelse af repræsentanter for Europol i en støttefunktion b) vedtage foranstaltninger, der sætter Europol i stand til at anmode de  

 kompetente myndigheder i medlemsstaterne om at gennemføre og samordne deres  

 efterforskning i særlige tilfælde og til at udvikle særlig sagkundskab, som  

 kan stilles til rådighed for medlemsstaterne for at bistå dem i  

 efterforskningen af sager vedrørende organiseret kriminalitet c) fremme forbindelsesordninger mellem embedsmænd inden for  

 anklagemyndighed og efterforskning med særligt kendskab til bekæmpelse af  

 organiseret kriminalitet, i tæt samarbejde med Europol d) oprette et forsknings-, dokumentations- og statistiknet vedrørende  

 grænseoverskridende kriminalitet.
Artikel K.3 Fælles handling vedrørende retligt samarbejde i kriminalsager omfatter:
a) fremme og fremskyndelse af samarbejdet mellem kompetente ministerier og  

 retlige eller tilsvarende myndigheder i medlemsstaterne vedrørende retspleje  

 og fuldbyrdelse af afgørelser b) lettelse af udlevering mellem medlemsstaterne c) sikring af forenelighed mellem medlemsstaternes gældende regler, i det  

 omfang det er nødvendigt for at forbedre samarbejdet d) forebyggelse af konflikter om stedlig kompetence mellem medlemsstaterne e) gradvis vedtagelse af foranstaltninger til fastsættelse af  

 mindsteregler for, hvad der udgør kriminelle handlinger, og for straffene for  

 organiseret kriminalitet, terrorisme og ulovlig narkotikahandel.
Artikel K.4 Rådet fastsætter de betingelser og begrænsninger, hvorunder de kompetente  

 myndigheder, der er nævnt i artikel K.2 og K.3, kan arbejde på en anden  

 medlemsstats område i samarbejde og i forståelse med denne stats myndigheder.
Artikel K.5 Dette traktatafsnit er ikke til hinder for, at medlemsstaterne kan udøve  

 deres beføjelser med hensyn til opretholdelse af lov og orden og beskyttelse  

 af den indre sikkerhed.
Artikel K.6 1. På de i dette traktatafsnit omhandlede områder underretter og  

 konsulterer medlemsstaterne hinanden i Rådet for at samordne deres optræden.  

 De etablerer med henblik herpå et samarbejde mellem de kompetente tjenester i  

 deres respektive administrationer 2. Rådet træffer foranstaltninger og fremmer samarbejde under anvendelse  

 af den passende form og fremgangsmåde, der er fastsat i dette traktatafsnit,  

 med henblik på at bidrage til opfyldelse af Unionens målsætninger.
Rådet kan  

 med henblik herpå på initiativ af en medlemsstat eller Kommissionen med  

 enstemmighed:
a) vedtage fælles holdninger, hvori det fastlægger Unionens tilgang til et  

 bestemt spørgsmål b) vedtage rammeafgørelser om indbyrdes tilnærmelse af medlemsstaternes  

 love og administrative bestemmelser; rammeafgørelser er bindende for  

 medlemsstaterne med hensyn til det tilsigtede mål, men overlader det til de  

 nationale myndigheder at bestemme form og midler for gennemførelsen.
De  

 indebærer ikke umiddelbar anvendelighed c) vedtage afgørelser i ethvert andet øjemed i overensstemmelse med  

 målsætningerne i dette traktatafsnit, uden at de dog indebærer nogen  

 indbyrdes tilnærmelse af medlemsstaternes love og administrative  

 bestemmelser.
Disse afgørelser er bindende, og de indebærer ikke umiddelbar  

 anvendelighed; Rådet vedtager med kvalificeret flertal de foranstaltninger,  

 der er nødvendige for at gennemføre afgørelserne på unionsplan d) udarbejde konventioner, som det anbefaler, at medlemsstaterne vedtager  

 i overensstemmelse med deres forfatningsmæssige bestemmelser.
Medlemsstaterne  

 indleder de relevante procedurer inden for en tidsfrist, som Rådet  

 fastsætter.
 Når konventioner er vedtaget af mindst halvdelen af medlemsstaterne,  

 træder de i kraft for disse medlemsstater, medmindre andet er fastsat i dem.  

 Gennemførelsesforanstaltningerne til disse konventioner vedtages i Rådet med  

 et flertal på to tredjedele af de kontraherende parter.
 3. Ved de rådsafgørelser, som kræver kvalificeret flertal, tildeles  

 medlemsstaternes stemmer vægt som anført i artikel 148, stk. 2, i traktaten  

 om oprettelse af Det Europæiske Fællesskab, og afgørelse træffes med mindst  

 62 stemmer afgivet af mindst 10 medlemmer, der stemmer for.
 4. I procedurespørgsmål træffer Rådet afgørelse med et flertal af  

 medlemmernes stemmer.
Artikel K.7 1. De Europæiske Fællesskabers Domstol har på de betingelser, der er  

 fastsat i denne artikel, kompetence til at afgøre præjudicielle spørgsmål om  

 gyldigheden og fortolkningen af rammeafgørelser og andre afgørelser, om  

 fortolkningen af konventioner, der er udarbejdet i henhold til dette  

 traktatafsnit, og om gyldigheden og fortolkningen af  

 gennemførelsesforanstaltningerne hertil.
 2. I en erklæring fremsat i forbindelse med undertegnelsen af  

 Amsterdam-traktaten eller på ethvert senere tidspunkt vil en medlemsstat  

 kunne godkende, at Domstolen får kompetence til at træffe præjudiciel  

 afgørelse som anført i stk. 1.
3. En medlemsstat, der fremsætter en erklæring i henhold til stk. 2,  

 anfører, at enten a) kan en ret i denne medlemsstat, hvis afgørelser ifølge de nationale  

 retsregler ikke kan appelleres, anmode Domstolen om at træffe præjudiciel  

 afgørelse vedrørende et spørgsmål, der rejses under en retssag ved denne ret,  

 og som angår gyldigheden eller fortolkningen af en retsakt som nævnt i stk.  

 1, når den pågældende ret skønner, at en afgørelse af dette spørgsmål er  

 nødvendig, før den afsiger sin dom, eller b) kan en ret i denne medlemsstat anmode Domstolen om at træffe  

 præjudiciel afgørelse vedrørende et spørgsmål, der rejses under en retssag  

 ved denne ret, og som angår gyldigheden eller fortolkningen af en retsakt som  

 nævnt i stk. 1, når den pågældende ret skønner, at en afgørelse af dette  

 spørgsmål er nødvendig, før den afsiger sin dom.
 4. En medlemsstat kan, uanset om den har fremsat en erklæring i henhold  

 til stk. 2, indgive indlæg eller andre skriftlige udtalelser til Domstolen i  

 sager som omhandlet i stk. 1.
 5. Domstolen har ingen kompetence til at prøve gyldigheden eller  

 proportionaliteten af operationer, som udføres af en medlemsstats politi  

 eller andre retshåndhævende myndigheder, eller udøvelsen af medlemsstaternes  

 beføjelser med hensyn til opretholdelse af lov og orden og beskyttelse af den  

 indre sikkerhed.
6. Domstolen har kompetence til at prøve lovligheden af rammeafgørelser og  

 andre afgørelser i forbindelse med klager, der af en medlemsstat eller af  

 Kommissionen indbringes under påberåbelse af inkompetence, væsentlige  

 formelle mangler, overtrædelse af denne traktat eller af retsregler  

 vedrørende dens gennemførelse samt af magtfordrejning.
De i dette stykke  

 omhandlede klager skal indgives senest to måneder, efter at retsakten er  

 offentliggjort.
7. Domstolen har kompetence til at afgøre alle tvister mellem  

 medlemsstaterne vedrørende fortolkningen eller anvendelsen af retsakter, der  

 er vedtaget i henhold til artikel K.6, stk. 2, hvis sådanne tvister ikke kan  

 bilægges af Rådet inden seks måneder efter, at et medlem af Rådet har  

 forelagt det sagen.
Domstolen har endvidere kompetence til at afgøre alle  

 tvister mellem medlemsstaterne og Kommissionen vedrørende fortolkningen eller  

 anvendelsen af konventioner, der er udarbejdet i henhold til artikel K.6,  

 stk. 2, litra d).
Artikel K.8 1. Der nedsættes et koordinationsudvalg bestående af højtstående  

 embedsmænd.
Udvalget har ud over sin koordinerende funktion til opgave:
- at afgive udtalelser til Rådet, enten på dettes opfordring eller på eget  

 initiativ - med forbehold af artikel 151 i traktaten om oprettelse af Det Europæiske  

 Fællesskab at bidrage til forberedelsen af Rådets arbejde på de områder, der  

 er nævnt i artikel K.1.
 2. Kommissionen tilknyttes fuldt ud arbejdet på de områder, der er nævnt i  

 dette traktatafsnit.
Artikel K.9 Medlemsstaterne udtaler sig i internationale organisationer og under  

 internationale konferencer, som de deltager i, i overensstemmelse med de  

 fælles holdninger, der fastlægges i medfør af bestemmelserne i dette  

 traktatafsnit.
 Artikel J.8 og J.9 finder tilsvarende anvendelse i de spørgsmål, der hører  

 under dette traktatafsnit.
Artikel K.10 De i artikel J.14 omhandlede aftaler kan omfatte spørgsmål, der hører  

 under dette traktatafsnit.
Artikel K.11 1. Rådet hører Europa-Parlamentet, før det vedtager foranstaltninger som  

 nævnt i artikel K.6, stk. 2, litra b), c) og d). EuropaParlamentet afgiver  

 udtalelse inden for en frist, som Rådet kan fastsætte, men som skal være på  

 mindst tre måneder.
Hvis der ikke afgives udtalelse inden for denne frist,  

 kan Rådet træffe afgørelse.
 2. Formandskabet og Kommissionen underretter regelmæssigt  

 Europa-Parlamentet om det arbejde, der finder sted vedrørende områder, som  

 henhører under dette traktatafsnit.
3. Europa-Parlamentet kan stille spørgsmål og rette henstillinger til  

 Rådet.
Det har hvert år en drøftelse om de fremskridt, der er gjort med  

 hensyn til de områder, der er omhandlet i dette traktatafsnit.
Artikel K.12 1. Medlemsstater, der har til hensigt at indføre et tættere indbyrdes  

 samarbejde, kan i overensstemmelse med artikel K.15 og K.16 bemyndiges til at  

 anvende traktaternes institutioner, procedurer og mekanismer, hvis det  

 foreslåede samarbejde a) overholder Det Europæiske Fællesskabs beføjelser og de mål, der er  

 fastsat i dette traktatafsnit b) har til formål at gøre det muligt for Unionen hurtigere at udvikle sig  

 til et område med frihed, sikkerhed og retfærdighed.
 2. Den bemyndigelse, der er nævnt i stk. 1, gives af Rådet, som træffer  

 afgørelse med kvalificeret flertal efter anmodning fra de berørte  

 medlemsstater, og efter at Kommissionen er blevet opfordret til at afgive  

 udtalelse; anmodningen sendes også til Europa-Parlamentet.
Hvis et medlem af Rådet erklærer, at det af vigtige, nærmere anførte  

 årsager, der vedrører national politik, agter at stemme imod, at der gives  

 bemyndigelse med kvalificeret flertal, finder der ikke afstemning sted.
Rådet  

 kan med kvalificeret flertal anmode om, at sagen henvises til Det Europæiske  

 Råd med henblik på enstemmig afgørelse.
Rådets medlemmers stemmer tildeles den vægt, der er fastsat i artikel 148,  

 stk. 2, i traktaten om oprettelse af Det Europæiske Fællesskab.
Afgørelser  

 træffes med mindst 62 stemmer afgivet af mindst 10 medlemmer, der stemmer  

 for.
3. En medlemsstat, som ønsker at deltage i et samarbejde, der er indført i  

 overensstemmelse med denne artikel, giver meddelelse herom til Rådet og til  

 Kommissionen, som afgiver en udtalelse til Rådet inden tre måneder efter  

 modtagelsen af denne meddelelse, eventuelt ledsaget af en henstilling om  

 særlige ordninger, som den måtte finde nødvendige for, at den pågældende  

 medlemsstat kan deltage i samarbejdet.
Rådet træffer afgørelse om anmodningen  

 og om sådanne særlige ordninger, som det måtte finde nødvendige, inden fire  

 måneder efter meddelelsen.
Afgørelsen betragtes som truffet, medmindre Rådet  

 med kvalificeret flertal beslutter at stille den i bero; i så fald begrunder  

 Rådet sin beslutning og fastsætter en frist for fornyet behandling heraf.
I  

 forbindelse med dette stykke træffer Rådet afgørelse på betingelserne i  

 artikel K.16.
 4. Artikel K.1-K.13 finder anvendelse på det tættere samarbejde i henhold  

 til denne artikel, medmindre andet er fastsat i nærværende artikel og i  

 artikel K.15 og K.16.
 De bestemmelser i traktaten om oprettelse af Det Europæiske Fællesskab,  

 der vedrører De Europæiske Fællesskabers Domstols beføjelser samt udøvelsen  

 af disse beføjelser, finder anvendelse på stk. 1, 2 og 3.
 5. Denne artikel gælder med forbehold af bestemmelserne i protokollen om  

 integration af Schengen-reglerne i Den Europæiske Union.
Artikel K.13 1. Artikel 137, 138, 138 E, 139-142, 146, 147, 148, stk. 3, 150-153,  

 157-163, 191 A og 217 i traktaten om oprettelse af Det Europæiske Fællesskab  

 finder anvendelse på bestemmelserne vedrørende de områder, der er nævnt i  

 dette traktatafsnit.
 2. De administrationsudgifter, som bestemmelserne vedrørende de områder,  

 der er nævnt i dette traktatafsnit, medfører for institutionerne, afholdes  

 over De Europæiske Fællesskabers budget.
3. Aktionsudgifter til iværksættelse af de pågældende bestemmelser  

 afholdes ligeledes over De Europæiske Fællesskabers budget, medmindre Rådet  

 træffer anden afgørelse med enstemmighed.
I tilfælde, hvor udgifterne ikke  

 afholdes over De Europæiske Fællesskabers budget, afholdes de af  

 medlemsstaterne efter fordelingsnøglen baseret på bruttonationalindkomsten,  

 medmindre Rådet træffer anden afgørelse med enstemmighed.
 4. Budgetproceduren i henhold til traktaten om oprettelse af Det  

 Europæiske Fællesskab finder anvendelse på de udgifter, der afholdes over De  

 Europæiske Fællesskabers budget.
Artikel K.14 Rådet kan med enstemmighed på initiativ af Kommissionen eller en  

 medlemsstat og efter høring af Europa-Parlamentet beslutte, at handlinger,  

 der henhører under områder, som er nævnt i artikel K.1, skal være omfattet af  

 afsnit IIIa i traktaten om oprettelse af Det Europæiske Fællesskab, og  

 samtidig bestemme, hvilke afstemningsregler der skal gælde herfor.
Det  

 henstiller til medlemsstaterne, at de vedtager en sådan beslutning i  

 overensstemmelse med deres forfatningsmæssige bestemmelser.« 12) Følgende nye afsnit indsættes:
»Afsnit VIa Bestemmelser om tættere samarbejde Artikel K.15 1. Medlemsstater, der har til hensigt at indføre et tættere indbyrdes  

 samarbejde, kan anvende de institutioner, procedurer og mekanismer, der er  

 omhandlet i denne traktat og traktaten om oprettelse af Det Europæiske  

 Fællesskab, hvis samarbejdet a) tager sigte på at fremme Unionens mål og beskytte og varetage dens  

 interesser b) overholder de nævnte traktaters principper og Unionens fælles  

 institutionelle ramme c) kun anvendes som en sidste udvej, når det ikke er muligt at nå de  

 nævnte traktaters mål ved anvendelse af de relevante procedurer heri d) omfatter mindst et flertal af medlemsstaterne e) ikke berører gældende fællesskabsret og de foranstaltninger, der er  

 vedtaget i henhold til de øvrige bestemmelser i de nævnte traktater f) ikke berører de ikke-deltagende medlemsstaters beføjelser, rettigheder,  

 forpligtelser og interesser g) er åbent for alle medlemsstater og giver disse mulighed for at  

 tilslutte sig samarbejdet når som helst, forudsat at de efterkommer  

 grundafgørelsen og de afgørelser, der er truffet i henhold hertil h) opfylder de særlige yderligere kriterier, der alt efter område er  

 fastsat i artikel 5 A i traktaten om oprettelse af Det Europæiske Fællesskab  

 og artikel K.12 i nærværende traktat, og hvis Rådet har givet bemyndigelse  

 hertil efter procedurerne heri.
2. Medlemsstaterne skal i det omfang, de er berørt, anvende de retsakter  

 og afgørelser, der vedtages til gennemførelse af det samarbejde, som de  

 deltager i.
Medlemsstater, der ikke deltager i samarbejdet, må ikke hæmme de  

 deltagende medlemsstaters gennemførelse heraf.
Artikel K.16 1. Med henblik på vedtagelsen af de retsakter og afgørelser, der er  

 nødvendige for gennemførelsen af det samarbejde, som er omhandlet i artikel  

 K.15, gælder de relevante institutionelle bestemmelser i denne traktat og  

 traktaten om oprettelse af Det Europæiske Fællesskab.
Medens alle Rådets  

 medlemmer skal kunne deltage i forhandlingerne, er det imidlertid kun  

 repræsentanterne for de deltagende medlemsstater, der deltager i vedtagelsen  

 af afgørelser.
Kvalificeret flertal defineres som samme forholdsmæssige andel  

 af de berørte rådsmedlemmers vægtede stemmer, som den, der er fastsat i  

 artikel 148, stk. 2, i traktaten om oprettelse af Det Europæiske Fællesskab.  

 Enstemmighed kræver kun de berørte rådsmedlemmers stemmer.
 2. De udgifter, bortset fra institutionernes administrationsomkostninger,  

 som gennemførelsen af samarbejdet medfører, afholdes af de deltagende  

 medlemsstater, medmindre Rådet beslutter andet med enstemmighed.
Artikel K.17 Rådet og Kommissionen underretter regelmæssigt Europa-Parlamentet om  

 udviklingen inden for det tættere samarbejde, der indføres på grundlag af  

 dette traktatafsnit.« 13) Artikel L affattes således:
»Artikel L De bestemmelser i traktaten om oprettelse af Det Europæiske Fællesskab,  

 traktaten om oprettelse af Det Europæiske Kul- og Stålfællesskab og traktaten  

 om oprettelse af Det Europæiske Atomenergifællesskab, der vedrører  

 EF-Domstolens kompetence samt udøvelsen af denne kompetence, finder kun  

 anvendelse på følgende bestemmelser i nærværende traktat:
a) bestemmelserne om ændring af traktaten om oprettelse af Det Europæiske  

 Økonomiske Fællesskab med henblik på oprettelse af Det Europæiske Fællesskab,  

 traktaten om oprettelse af Det Europæiske Kul- og Stålfællesskab og traktaten  

 om oprettelse af Det Europæiske Atomenergifællesskab b) bestemmelserne i afsnit VI på de i artikel K.7 fastsatte betingelser c) bestemmelserne i afsnit VI A på de i artikel 5 A i traktaten om  

 oprettelsen af Det Europæiske Fællesskab og artikel K. 12 i nærværende  

 traktat fastsatte betingelser d) artikel F, stk. 2, med hensyn til institutionernes handlinger, for så  

 vidt Domstolen har kompetence i henhold til traktaterne om oprettelse af De  

 Europæiske Fællesskaber og i henhold til nærværende traktat e) artikel L-S.« 14) I artikel N udgår stk. 2, og stk. 1 bevares uden nummerering.
 15) Artikel O, stk. 1, affattes således:
»Enhver europæisk stat, som overholder principperne i artikel F, stk.  

 1, kan ansøge om at blive medlem af Unionen.
Den retter sin ansøgning til  

 Rådet, som træffer afgørelse med enstemmighed efter høring af Kommissionen og  

 efter samstemmende udtalelse fra Europa-Parlamentet, der udtaler sig med  

 absolut flertal blandt sine medlemmer.« 16) I artikel S tilføjes følgende stykke:
»I medfør af tiltrædelsestraktaten af 1994 har teksterne til denne  

 traktat på finsk og svensk tilsvarende samme gyldighed.« Artikel 2 Traktaten om oprettelse af Det Europæiske Fællesskab ændres i  

 overensstemmelse med bestemmelserne i denne artikel.
 1) præamblen indsættes følgende afsnit efter ottende afsnit:
»SOM ER BESLUTTET PÅ at tilskynde til, at deres folk opnår det højest  

 mulige videnniveau gennem bred adgang til uddannelse og vedvarende  

 ajourføring heraf,» 2) Artikel 2 affattes således:
»Artikel 2 Fællesskabet har til opgave gennem oprettelsen af et fælles marked og en  

 Økonomisk og Monetær Union samt gennem iværksættelsen af fælles politikker  

 eller aktioner som omhandlet i artikel 3 og 3 A i Fællesskabet som helhed at  

 fremme en harmonisk, afbalanceret og bæredygtig udvikling af den økonomiske  

 virksomhed, et højt beskæftigelsesniveau, et højt socialt beskyttelsesniveau,  

 ligestilling mellem mænd og kvinder, en bæredygtig og ikkeinflationær vækst,  

 høj konkurrenceevne og en høj grad af konvergens med hensyn til de økonomiske  

 resultater, et højt niveau for miljøbeskyttelse og forbedring af  

 miljøkvaliteten, højnelse af levestandarden og livskvaliteten, økonomisk og  

 social samhørighed samt solidaritet mellem medlemsstaterne.« 3) Artikel 3 ændres således:
 a) Artiklens nuværende tekst bliver stk. 1.
 b) I det nye stk. 1 affattes litra d) således:
 »d) indførelse af foranstaltninger vedrørende personers indrejse og  

 færden som fastlagt i afsnit III a«.
 c) I det nye stk. 1 indsættes følgende nye litra i) efter litra h):
 »i) fremme af samordning mellem medlemsstaternes  

 beskæftigelsespolitikker med henblik på at øge deres effektivitet ved  

 udvikling af en samordnet beskæftigelsesstrategi«.
 d) I det nye stk. 1 bliver det nuværende litra i) til litra j), og de  

 efterfølgende litra omnummereres tilsvarende.
 e) Følgende stykke tilføjes:
»2. I alle de aktiviteter, der er nævnt i denne artikel, tilstræber  

 Fællesskabet at fjerne uligheder og fremme ligestilling mellem mænd og  

 kvinder.« 4) Følgende artikel indsættes:
»Artikel 3 C Miljøbeskyttelseskrav skal integreres i udformningen og gennemførelsen af  

 Fællesskabets politikker og aktioner som nævnt i artikel 3, især med henblik  

 på at fremme en bæredygtig udvikling.« 5) Følgende artikel indsættes:
