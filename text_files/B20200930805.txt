BL 6-68 Bestemmelser om godskrivning af viden, kunnen og erfaring opnået under tjeneste som pilot i det danske forsvar Udgave 3, 1. juli 2020 I medfør af § 32, stk. 2, § 34 og § 149, stk. 10, i lov om luftfart jf. lovbekendtgørelse nr. 1149 af 13. oktober 2017, fastsættes efter bemyndigelse i henhold til § 6, stk. 1, i bekendtgørelse nr. 1525 af 13. december 2019 om Trafik-, Bygge- og Boligstyrelsens opgaver og beføjelser, klageadgang og kundgørelse af visse af Trafik-, Bygge- og Boligstyrelsens forskrifter:
1. Referencedokumenter 1.1. Kommissionens forordning (EU) nr. 1178/2011 af 3. november 2011 om fastsættelse af tekniske krav og administrative procedurer for flyvebesætninger i civil luftfart i henhold til Europa-Parlamentets og Rådets forordning (EU) nr. 2018/1139 i det følgende benævnt EU-FCL 1.2. EU-FCL, der er nævnt i pk. 1.1, findes på den Europæiske Unions hjemmeside www.eur-lex.europa.eu 2. Anvendelsesområde 2.1. Denne BL finder anvendelse for personer med status som pilot i det danske forsvar.
3. Generelt 3.1. For piloter i det danske forsvar gælder bestemmelsen i EU-FCL artikel 10 samt den militære kreditrapport, som fremgår i pkt. 4.
4. Militær kreditrapport a.
Trafik-, Bygge- og Boligstyrelsen pålægger ikke Flyvevåbnet nogen betingelser for udstedelse af militære licenser, rettigheder, certifikater, tilladelser og/eller kvalifikationer.
 Flyvevåbnet er forpligtet til at føre deres egne fortegnelser over træning for alle piloter.
b.
Omfanget af de privilegier, der gives til militære piloter, kontrolleres ikke af Trafik-, Bygge- og Boligstyrelsen, men udelukkende af Flyvevåbnet og Forsvarsministeriet.
c.
Kredit gives i overensstemmelse med:
 Bilag I FCL. 035 Godskrivning af flyvetid og teoretisk viden.
 Al flyvetid og teoretisk viden opnået under militærtjeneste tildeles fuld kredit.
 En licensansøger vil ikke blive mødt med yderligere krav til mængden af undervisningstimer, men ansøgeren skal bestå:
* Teoriprøve for det ønskede certifikat.
Hvis der søges om PPL-certifikat, skal der kun aflægges prøve i Luftfartsret; * praktisk prøve; * flyvemedicinsk undersøgelse; * radioprøve; * sprogfærdighedsprøve d.
Der vil ikke blive pålagt nogen begrænsninger på certifikatet, hvis ansøgeren fuldt ud opfylder kravene i EASA Part-FCL.
Hvis ansøgeren ikke fuldt ud opfylder kravene, vil de udstedte licenser være begrænset i overensstemmelse med:
 BILAG II  BETINGELSER FOR KONVERTERING AF EKSISTERENDE NATIONALE CERTIFIKATER OG RETTIGHEDER TIL FLYVEMASKINER OG HELIKOPTERE.
5. Dispensation Trafik-, Bygge- og Boligstyrelsen kan i særlige tilfælde dispensere fra bestemmelserne i denne BL, når det skønnes foreneligt med de hensyn, der ligger til grund for de pågældende bestemmelser, herunder internationale regler på området.
6. Klageadgang Afgørelser truffet af Trafik-, Bygge- og Boligstyrelsen efter denne BL kan ikke indbringes for transportministeren eller anden administrativ myndighed, jf. bekendtgørelse om Trafik-, Bygge- og Boligstyrelsens opgaver og beføjelser, klageadgang og kundgørelse af visse af Trafik-, Bygge- og Boligstyrelsens forskrifter.
7. Straffebestemmelse 7.1. Overtrædelse af bestemmelserne i afsnit 4 straffes med bøde, medmindre højere straf er forskyldt efter luftfartsloven.
 7.2. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
8. Ikrafttræden 8.1. Denne BL træder i kraft den 1. juli 2020.
 8.2. BL 6-68, 2. udgave af 29. januar 1999 ophæves.
