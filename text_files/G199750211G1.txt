Formålet med registeret er at understøtte ekstern og intern afregning samt fakturering af hospitalernes ydelser ved behandlingen af den enkelte patient, at reducere behovet for detailviden om betalingsaftaler hos det kliniske personale og fjerne den manuelle takstbelægning i klinikkerne, at tilvejebringe samlede og detaljerede opgørelser over patienters modtagne ydelser, at foretage konsekvensberegninger ved at simulere ændringer i takststrukturen, at danne grundlag for udarbejdelsen af statistikker samt at danne grundlag for H:S' planlægning af hospitalsvæsenet.
Personkreds: Registeret må kun indeholde oplysninger om personer, der er, har været eller er planlagt til at blive behandlet som patienter på et af H:S's hospitaler og hospitaler/institutioner/myndigheder, hvormed H:S har overenskomst.
 Ikrafttrædelsesdato: 11/08/1997.
