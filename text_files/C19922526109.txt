Cirkulære om kombination af ATB-loven og  

 lov om erhvervsuddannelser 0. Indledning Efter forhandling mellem Undervisningsministeriet og Arbejdsministeriet er  

 der med virkning fra 1. januar 1992 indført mulighed for kombination  

 mellem ATB-loven og lov om erhvervsuddannelser (EU-loven), således at  

 en ledig, der er berettiget til 1. ATB, kan få afgivet dette i  

 forbindelse med påbegyndelse af en erhvervsuddannelse i en  

 praktikvirksomhed.
 Når 1. ATB er afsluttet vil det være muligt at fortsætte  

 uddannelsesforløbet som selvvalgt uddan-  

 nelse med uddannelsesydelse (UDY) forudsat betingelserne herfor er  

 opfyldt.
1. Formål 1.1. 1. ATB/UDY og EU-lov.
 Det primære sigte med ordningen har været at åbne op  

 for kombination mellem 1. ATB/UDY og EU-loven med henblik på at lette  

 voksnes adgang til disse uddannelser, såvel med hensyn til frem-  

 skaffelse af praktikpladser som for at forbedre voksen-elevers  

 økonomiske forhold.
 1.2. 2. ATB og EU-lov.
En EU-uddannelse kan dog også påbegyndes i kombination med  

 2. ATB.
Ud fra en pragmatisk fortolkning af ordningens sigte er det  

 styrelsens opfattelse, at der intet er til hinder for, at en ledig kan  

 påbegynde 2. ATB og en erhvervsuddannelse samtidig efter  

 kombinationsordningen. en voksen ledig og uddannelsessøgende, der er  

 berettiget til 2. ATB, vil formentlig lettere kunne finde en praktikplads,  

 hvis personen samtidig kan påbegynde det kombinerede uddannelses- og  

 ansættel-  

 sesforhold som ATB-person, hvorved arbejdsgiver kan modtage  

 genoptræningsstøtte i ATB-perioden.
Ved kombination med 2. ATB  

 er der efter afslutning af dette ATB derimod ikke mulighed for at medtage  

 UDY.
 1.3. Selvfundne ATB og EU-lov.
Det anførte gælder ligeledes selvfundne ATB i private  

 virksomheder, jf. § 1, nr. 1, i lov nr. 469 af 24. juni 1992 om ændring  

 af lov om arbejdstilbud til ledige.
Reglen om selvfundne ATB er indsat som 3.  

 pkt. i § 1, stk. 1, i ATB-loven.
De selvfundne ATB kan have status af enten  

 1. eller 2. ATB afhængig af, hvor i ledighedsforløbet de  

 påbegyndes.
 Reglen i ATB-lovens § 1, stk. 1, 3. pkt., om selvfundne ATB kan dog  

 først bringes i anvendelse, når arbejdsministeren har fastsat  

 ikrafttrædelsesdatoen for denne bestemmelse, jf. ovennævnte  

 ændringslovs § 2, stk. 1, 3. pkt.  Når denne  

 ikrafttrædelsesdato er fastsat vil styrelsen orientere AF herom.
1.4. Sammenfatning Det må forventes, at kombinationsmuligheden  

 fortrinsvis vil finde anvendelse ved (de almindelige) 1. ATB og selvfundne  

 ATB, der har status som 1. ATB, da eleven efter afslutning af et af disse ATB  

 har mulighed for at få suppleret elevlønnen  

 forholdsmæssigt med UDY, jf.
ATB-bekendtgørelsens § 77, stk. 1,  

 3. pkt.
 2. EU-uddannelser.
Alle uddannelser efter EU-loven kan påbegyndes  

enten på en skole eller i en praktikvirksomhed.
For  

 ATB-berettigede er det kun praktikadgangen, der er relevant.
Uddannelserne efter EU-loven er typisk vekselvirkningsuddannelser, dvs.  

 uddannelsesforløb, hvor der veksles mellem virksomhedspraktik og  

 skoleophold.
Et ATB (privat eller offentligt), der skal kombineres med en  

 erhvervsuddannelses første 7 eller 9 måneder må derfor  

 afpasses efter den respektive uddannelses opbygning (praktik/skoleophold)  

 om fornødent, når den 3 måneders undervisningsperiode i  

 ATB et er opbrugt, jf.
ATB-bekendtgørelsens § 23, ved at suspendere  

 ATB-perioden.
Om suspension se punkt 4.
 3. Betingelser.
 Nedenstående betingelser skal være opfyldt for  

 at AF kan godkende en kombination af ATB (og efterfølgende UDY) med en  

 erhvervsuddannelse efter EU-loven.
- Den ledige skal være berettiget til 1. eller 2. ATB eller et af de  

 selvfundne ATB og være fyldt 25 år.
- Lønnen i ATB-perioden skal være i overensstemmelse med de  

 derom gældende regler.
- Virksomheden skal være godkendt som praktikvirksomhed inden for det  

 pågældende fag.
- AF skal kunne godkende virksomheden som ATB-virksomhed.
- Der skal foreligge en mellem ATB-personen og praktikvirksomheden  

 indgået uddannelsesaftalen.
 Hvis AF er i tvivl om, hvorvidt en aftale kan registreres på grund  

 af sit indhold, skal aftalen forelægges for den erhvervsskole, der skal  

 registrere aftalen, forinden ATB et afgives.
- Praktikvirksomheden skal indgive en ATB-jobordre, bilagt kopi af den  

 indgåede uddannelsesaftale mellem virksomheden og den ledige, der  

 ønskes ansat i ATB et.
- Ansøgning om UDY efter 1. ATB eller efter et af de selvfundne ATB,  

 der skal have status som 1. ATB, skal indgives af den ansatte senest 1  

 måned før ATB-periodens udløb.
 4. Suspension af ATB-perioden.
 Suspension af ATB-perioden er nødvendig, fordi der maksimalt kan  

 indlægges 3 måneders undervisning i ATB-perioden, jf.  

 ATB-bekendtgørelsens § 23, stk. 1. Arbejdsgiver skal orienteres om  

 nedenstående procedure.
 Når de 3 måneders undervisning i ATB-perioden, jf.  

 ATB-bekendtgørelsens § 23, stk. 1, er udnyttet, skal arbejdsgiver  

 forud   ved yderligere skoleundervisning   give AF besked herom, da AF skal  

 godkende suspension af ATB-perioden.
Den oprindelige ATB-periode forlænges fuldt ud svarende til den/de  

 suspenderede perioders varighed   på samme måde som de i § 22,  

 stk. 1, nr. 7-9, anførte grunde.
Hvis eleven mod forventning ikke  

 deltager i skoleundervisningen, f. eks. på grund af sygdom, skal  

 arbejdsgiver underrette AF herom.
AF annullerer herefter suspensionen.
 Det skal i denne forbindelse bemærkes, at beregningsgrundlaget ved  

 forlængelse er forskelligt for henholdsvis § 22, stk. 1, nr. 1-5, nr. 6  

 og nr. 7-9.
 ATB-personen og arbejdsgiver skal, forinden ATB et påbegyndes,  

 gøres bekendt med, at ATB et ikke kan afsluttes inden for 7 eller 9  

 måneder, hvis der i ATB-perioden er placeret skoleophold, der ikke  

 indgår som en undervisningsdel i ATB et.
 5. Undervisning i ATB-perioden.
 Undervisning, der efter § 23, stk. 1, jf. stk. 2, kan indgå i  

 ATB-perioden, når arbejdsgiver og den ansatte er enige herom, er:
 1.
 Arbejdsmarkedsuddannelserne, såvel specialarbejderuddannelserne,  

 efteruddannelsen af faglærte, herunder omskolingsordningen, som de  

 erhvervsintroducerende kurser.
 2.
 Dele af eksisterende uddannelser på de tekniske skole, f. eks.  

 elementer fra håndværks- og tekniske uddannelser, og på  

 handelsskolerne, f. eks. regnskab og maskinskrivning.
 3.
 Amtskommunale kurser, enkeltfagsundervisning (HF), og enkeltfagskurser  

 på handelsskoler og tekniske skoler.
 4.
 Erhvervs- eller uddannelsesrelevant undervisning i tilknytning til den  

 kommunale ungdoms-  

 skole.
 5.
 Undervisning inden for området, hvor der i dag ikke eksisterer  

 formaliseret uddannelse, f. eks. inden for genbrug.
 Skoleophold i forbindelse med kombination af ATB- og EU-loven er ikke  

omfattet af § 23, stk. 2, men af stk. 3, i  

 ATB-bekendtgørelsen, hvorfor AMN skal godkende de 3 måneders  

 skoleundervisning, der indgår i ATB-perioden.
 Det skal   som en administrativ forenkling   foreslås, at den i  

 foregående afsnit nævnte skoleunder-  

 visning (omfattet af uddannelsesaftalen) godkendes samtidig med AF s  

 godkendelse af kombina-  

 tionen af ATB- og EU-loven.
 6. Skoleophold på mere end 13 uger.
 I tilfælde, hvor det første skoleophold er på mere end  

 13 uger, eksempelvis 20 uger, vil proceduren være som  

 følger:
De første 13 uger af skoleopholdet indgår som undervisning i  

 ATB-perioden, jf. tillige punkt 5 Undervisning i ATB-perioden.
I denne  

 periode modtager arbejdsgiver genoptræningsstøtte, men ikke  

 AER-refusion.
AF skal således i dette tilfælde kun underrette AER  

 og skolen én gang om, at der ikke skal udbetales AER-refusion til  

 arbejdsgiver, jf. punkt 11.
For de resterende 7 uger af skoleopholdet godkender AF suspension af  

 ATB-perioden.
Arbejdsgiver er berettiget til AER-refusion under elevens  

 skoleophold i den suspenderede ATB-periode, men derimod ikke til  

 genoptræningsstøtte.
Ved yderligere skoleophold godkender AF  

 forud for det enkelte skoleopholds start suspension af ATB-perioden.
 7. Uddannelsesaftalen.
 Der kan ikke forlanges en ny uddannelsesaftale, når ATB-perioden  

 genoptages efter suspension.
 8. Overenskomstmæssig løn.
I henhold til EU-lovens § 55 skal arbejdsgiver mindst betale den for faget  

 gældende overenskomstmæssige elevløn i såvel  

 praktik. som skoleperioder, der er omfattet af uddannelsesaftalen.
I  

 ATB-bekendtgørelsens § 11, stk. 1, 1. pkt., anføres, at  

 arbejdet skal tilbydes på en almindelig arbejdsplads på  

 overenskomstmæssige løn- og ansættelsesvilkår.
 Deraf følger, at hvis det af uddannelsesaftalen fremgår, at  

 der skal betales overenskomstmæssig elevløn under uddannelsen,  

 så er denne løn gældende i ATB-perioden.
Hvis det indgåede uddannelsesforhold forudsætter, at  

 arbejdsgiver skal modtage forhøjet AER-refusion under elevens  

 skoleophold (excl. undervisningsdelen i ATB-perioden), så skal eleven i  

 medfør af de gældende AER-refusionsregler have udbetalt den for  

 faget gældende overenskomstmæssige mindstearbejderløn i  

 hele den periode, som uddannelsesaftalen omfatter.
Aflønning efter  

 gældende overenskomstmæssig mindstearbejderløn, der  

 fremgår af uddannelsesaftalen, vil derfor også være  

 gældende i ATB-perioden.
 9. UDY-ansøgningen.
 Under punkt 3 Betingelser er det afslutningsvist anført, at  

 ansøgning om UDY skal indgives af medlemmet senest 1 måned  

 før ATB-periodens udløb.
 Begrundelsen for, at ansøgningen skal indgives til a-kassen senest  

 denne frist og ikke blot umiddelbart før ATB et afslutning, er, at man  

 har ønsket så vidt muligt at sikre, at ansøgningen  

 indleveres rettidigt. ansøgningen kan dog først  

 realitetsbehandles af a-kassen og AF efter ATB ets afslutning.
 Hvis ansøgningen først modtages i a-kassen efter ATB ets  

 afslutning, vil ansøger ikke være berettiget til ydelsen.
 10. UDY efter 1. ATB.
 Ved kombination af 1. ATB eller selvfundet ATB, der har status som 1. ATB,  

 og UDY samt en EU-uddannelse, følger UDY-perioden umiddelbart efter  

 det afsluttede ATB.
Under uddannelsesforholdet modtager eleven som minimum den elevløn,  

 som er fastsat ved kollektiv overenskomst inden for faget  

 (uddannelsesområdet), jf.
EU-lovens § 55. I henhold til  

 ATB-bekendtgørelsens § 77, stk. 3. pkt., kan der alene suppleres op  

 med UDY, når der er knyttet løn til uddannelsen, således  

 at den ledige sammenlagt får udbetalt et beløb, der svarer til  

 UDY-ydelsen.
 UDY-ydelsen beregnes som 90% af lønnen i den seneste uafbrudte  

 beskæftigelsesperiode af mindst 13 ugers varighed og for  

 månedslønnede de seneste 3 måneder.
 Hvis det af uddannelsesaftalen fremgår, at arbejdsgiver og eleven  

 har aftalt, at der under hele uddannelsesforholdet skal udbetales  

 gældende overenskomstmæssig elevløn, betyder det, at  

 ydelsen vil være lavere end elevlønnen, hvorfor der ikke er  

 mulighed for at supplere elevlønnen med UDY.
 Fremgår det af uddannelsesaftalen, at parterne har aftalt, at der  

 under hele uddannelsesforholdet skal udbetales fagets  

 mindstearbejderløn, vil der ej heller være mulighed for at  

 supplere med UDY, da lønnen vil være højere end  

 ydelsen.
For at sikre at et afsluttet 1. ATB kan efterfølges af en  

 UDY-periode med suppleret UDY-ydelse fordres det, at arbejdsgiver og eleven  

 aftaler, at der i hele ATB-perioden skal udbetales fagets  

 mindstearbejderløn i henhold til gældende overenskomst for  

 faget, og at der efter afslutningen af ATB-perioden skal udbetales den for  

 faget gældende overenskomstmæssig elevløn.
Det aftalte  

 skal fremgår af uddannelsesaftalen.
 Ved kombination af ATB/UDY og EU-loven er der ikke hjemmel til at  

 stille betingelse om, at arbejdsgiver og eleven skal aftale, at der i hele  

 ATB-perioden udbetales fagets mindstearbejderløn, og derefter betales  

 elevløn i den resterende del af uddannelsesperioden.
 Der må forudses, at nogle elever, der i hele uddannelsesperioden  

 aflønnes med elevløn, på et eller andet tidspunkt efter  

 afslutningen af ATB-perioden ser sig nødsaget til at afbryde  

 uddannelsen af økonomiske årsager   selv om de derved  

 udsætter sig for et erstatningskrav fra arbejdsgiver, fordi de har  

 hævet uddannelsesaftalen efter prøvetiden.
 For at undgå disse situationer, der jo også er ugunstige for  

 arbejdsgiverne, skal styrelsen anmode AF om at gøre det til en fast  

 rutine at orientere de arbejdsgivere, der ønsker at kombinere  

 ATB/UDY med EU-loven, om, at der ikke efter afslutningen af 1. ATB er  

 mulighed for at bevilge supplerende UDY til eleven, medmindre det  

 fremgår af uddannelsesaftalen, at parterne har aftalt, at der i hele  

 ATB-perioden udbetales fagets mindstearbejderløn, og derefter betales  

 elevløn i den resterende del af uddannelsesperioden.
 11. Underretning til Arbejdsgivernes Elevrefusion og  

 erhvervsskolen.
En privat praktikvirksomhed vil i ATB-perioden, hvor der udbetales  

 genoptræningsstøtten, ikke være berettiget til  

 lønrefusion fra Arbejdsgivernes Elevrefusion under  

 ATB-personens/elevens skoleophold i en eventuel indlagt undervisningsperiode  

 af max. 3 måneder i ATB-perioden.
AF skal derfor, hvis et eller flere  

 skoleophold i henhold til uddannelsesaftalen indgår i ATB-perioden,  

 forud for et skoleopholds påbegyndelse skriftligt underrette herom til  

 såvel Arbejdsgivernes Elevrefusion, Kongens Vænge 8, 3400  

 Hillerød, som til den skolen, der har eller skal registrere  

 aftalen.
 12. Statistikregistrering.
 Alle ATB, der kombineres med en uddannelse efter EU-loven, bedes   ud over  

 den almindelig ATB-statistikregistrering   særskilt registreret af AF  

 som et kombineret ATB-/EU-forløb, således at styrelsen,  

 når kombinationsordningen har været afprøvet i ca. et  

 år, kan indhente oplysning hos AF om, i hvilket omfang ledige og  

 praktikvirksomheder har gjort brug af ordningen.
 AF-cirkulære nr. 15/91 af 27. december 1991 og AF-cirk.nr. 2/92 af  

 3. marts 1992 ophæves samtidig.
