(Til samtlige ministerier m.v.) 1. I tilslutning til aftaler mellem finansministeren  

 og Statstjenestemændenes Centralorganisation I om omklassificering af  

 tjenestemandsstillinger m.v., udsendt efter 1. april 1983 (herunder aftaler  

 som har virkning fra 1. april 1982), skal opmærksomheden henledes på, at der  

 i forbindelse med lønjusteringsforhandlingerne med tjenestemændenes  

 centralorganisationer for aftaleperioden 1983-85 opnåedes enighed om følgende  

 retningslinier vedrørende alderens betydning i forbindelse med oprykning til  

 højere lønramme:
 2. Specielt for så vidt angår omklassificeringsaftalen  

 af 21.
marts 1983, LP. nr. 017/83, vil der i henhold til ovenstående kunne ske  

 oprykning til højere lønramme uden hensyn til tjenestemandens alder af  

 ansatte, der er omfattet af §§ 4 og 5. I alle øvrige tilfælde gælder for  

 tjenestemænd, der er fyldt 60 år ved aftalens ikrafttræden, at de lønmæssigt  

 stilles, som om oprykning til højere lønramme har fundet sted.
Der ydes  

 derfor til den hidtidige lønramme et ikke-pensionsgivende tillæg af en sådan  

 størrelse, at tjenestemanden opnår en samlet løn, der svarer til den til  

 enhver tid i den højere lønramme gældende, herunder lønstigninger som følge  

 af, at tjenestemanden efter gældende lønanciennitetsregler ville opnå  

 alderstillæg i den højere lønramme.
Pensionsmæssigt er den pågældende tjenestemand stillet, som om  

 omklassificering ikke havde fundet sted.
Dette indebærer, at hvis  

 tjenestemanden inden omklassificeringen ikke var på slutløn i sin hidtidige  

 lønramme, vil han i overensstemmelse med sin hidtidige anciennitet optjene  

 alderstillæg i sin hidtidige lønramme i relation til pensionsberegningen ved  

 afsked.
P.
M.
V.
E.
B.
