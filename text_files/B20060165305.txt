Bekendtgørelse om personlige  

 faglige kvalifikationer for den  

  

 teknisk ansvarlige og dennes medarbejdere i autoriserede og  

  

 godkendte kompetente virksomheder I medfør af § 7, stk. 7, i lov om  

 gasinstallationer og installationer i forbindelse med vand- og  

 afløbsledninger,  

 jf. lovbekendtgørelse nr. 988 af 8. december 2003, som ændret ved § 1 i lov  

 nr.  

 1601 af 20. december 2006, fastsættes efter bemyndigelse:
Autoriserede vvs-installatører § 1.  

  

 Den teknisk ansvarlige hos en  

 autoriseret vvs-installatør skal have bestået en gas-, vand- og  

 sanitetsmestereksamen, ved en af følgende kompetencegivende prøver:
1)  

 	  

 autorisationsprøve  

 for VVS, afholdt efter reglerne i Undervisningsministeriets bekendtgørelse om  

 erhvervsakademiuddannelse (AK) inden for energiinstallation, 2)  

 	  

 prøve afholdt efter  

 reglerne i bekendtgørelse nr. 1161 af 15. december 1992 om gas-, vand- og  

 sanitetsmesteruddannelsen, 3)  

 	  

 prøve afholdt i  

 henhold til Undervisningsministeriets bekendtgørelse nr. 856 af 5. december  

 1986 om uddannelse som gas-, vand- og sanitetsmester i årene 1986 til 1992, 4)  

 	  

 prøve afholdt i  

 perioden før 1986 på Teknologisk Institut eller andre undervisningssteder,  

 som  

 er godkendt af Trafikministeriet som grundlag for autorisation som  

 vvs-installatør  

 i medfør af den dagældende lovgivning, eller 5)  

 	  

 andre prøver godkendt  

 af Sikkerhedsstyrelsen med minimum samme indhold og kompetencevurdering som  

 prøven angivet i nr. 1.
 Stk. 2.  

  

 Den teknisk  

 ansvarlige hos en autoriseret vand- og sanitetsmester skal som minimum have  

 bestået vand- og sanitetsdelen i den samlede kompetencegivende prøve, jf.  

 stk. 1, nr. 1 eller nr. 5.
§ 2.  

  

 Medarbejdere, der udfører  

 autorisationskrævende arbejde hos autoriserede vvs-installatører, skal have  

 erhvervet et fagligt grundlag ved en relevant erhvervsuddannelse inden for  

 vvs-området.
Medarbejdere under uddannelse i mindre end 2 år skal være under  

 opsyn af en person med relevant erhvervsuddannelse inden for vvs-området.
 Stk. 2.  

  

 Medarbejdere, der udfører særlige typer af installations- og servicearbejder  

 på  

 gasinstallationer, skal udover kravene i denne bekendtgørelse opfylde de  

 supplerende uddannelseskrav, som er fastsat i Gasreglementet.
Autoriserede kloakmestre § 3.  

  

 Den teknisk ansvarlige hos en  

 autoriseret kloakmestervirksomhed skal have bestået en kloakmestereksamen ved  

 en af følgende kompetencegivende prøver:
1)  

 	  

 kloakmesterprøve,  

 afholdt efter reglerne i Sikkerhedsstyrelsens retningslinier om den  

 kompetencegivende  

 kloakmesterprøve, 2)  

 	  

 prøve afholdt på  

 godkendte uddannelsessteder under kontrol og overvågning af den i henhold til  

 § 14 i lov nr. 250 af 8. juni 1978 nedsatte eksamenskommission for  

 kloakmesterprøven, 3)  

 	  

 prøve, afholdt i  

 perioden før 1978 på Teknologisk Institut eller andre undervisningssteder,  

 som  

 er godkendt af Trafikministeriet som grundlag for autorisation som  

 kloakmester  

 i medfør af den dagældende lovgivning, eller 4)  

 	  

 andre prøver godkendt  

 af Sikkerhedsstyrelsen med minimum samme indhold og kompetencevurdering som  

 prøven angivet i nr. 1.
§ 4.  

  

 Medarbejdere i en autoriseret  

 kloakmestervirksomhed, der i den teknisk ansvarliges fravær kan varetage  

 dennes  

 funktioner ved selve arbejdernes udførelse, jf.
Sikkerhedsstyrelsens  

 bekendtgørelse  

 om autorisation og drift af virksomhed som vvs-installatør, vand- og  

 sanitetsmester, godkendt kompetent virksomhed eller kloakmester, skal enten  

 have uddannelsesbevis fra AMU-systemet som kloakrørlægger, kursusbevis fra  

 AMU-systemets uddannelse af anlægsarbejdere ved kloakering trin 1 og trin 2,  

 have bestået kloakmesterprøvens praktiske del, have svendebrev som struktør  

 eller brolægger eller have andre personlige kursusbeviser, der er godkendt af  

 Sikkerhedsstyrelsen.
Godkendte kompetente virksomheder § 5.  

  

 Den teknisk ansvarlige i en  

 godkendt kompetent virksomhed skal have bestået en prøve som angivet i  

 § 1,  

 med mindre den teknisk ansvarlige person har andre personlige  

 kvalifikationer,  

 jf. stk. 2 og stk. 3 og §§ 6-9.
 Stk. 2.  

  

 Såfremt godkendelsen af en  

 kompetent virksomhed på gas- eller vand- og sanitetsområdet omfatter arbejder  

 inden for de autoriserede vvs-installatørers arbejdsområde og primært er  

 baseret på den teknisk ansvarliges uddannelse, skal den teknisk ansvarlige  

 have  

 personlige kvalifikationer, der opfylder kompetencekravene på gas- eller  

 vand-  

 og sanitetsområdet som anført i den særlige studieordning i  

 Undervisningsministeriets  

 bekendtgørelse om erhvervsakademiuddannelse (AK) inden for  

 energiinstallation.
 Stk. 3.  

  

 Såfremt godkendelsen af den  

 kompetente virksomhed er baseret på virksomhedens ansattes samlede  

 kompetence,  

 foretager Sikkerhedsstyrelsen til bedømmelse af de personlige faglige  

 kvalifikationer  

 en samlet vurdering af kvalifikationerne hos den teknisk ansvarlige og  

 virksomhedens montører, set i relation til det beskrevne virksomhedsområde  

 inden for vand- og sanitetsområdet, eller installation, kontrol og service af  

 gasfyrede anlæg samt behovet for særligt installations- og produktkendskab.
 § 6.  

  

 For virksomheder, der udfører  

 indregulering og service på større gasfyrede brænderanlæg, skal den teknisk  

 ansvarlige kunne dokumentere sine kvalifikationer som ingeniør, maskinmester,  

 gas-, vand- og sanitetsmester eller lignende, og have særlig ekspertise i  

 sikkerhedsforhold for større gasfyrede brænderanlæg.
 Stk. 2.  

  

 De udførende montører skal ud  

 over den faglige grunduddannelse have bestået den af Sikkerhedsstyrelsen  

 godkendte kompetencegivende prøve vedrørende indregulering af større  

 gasfyrede  

 anlæg.
 Stk. 3.  

  

 Såfremt den teknisk ansvarlige  

 person selv deltager i udførelsen af de konkrete opgaver, skal vedkommende  

 ligeledes have bestået den kompetencegivende prøve.
 § 7.  

  

 For virksomheder, der udfører  

 indregulering og service på gasdrevne motoranlæg, skal den teknisk ansvarlige  

 kunne dokumentere sine kvalifikationer som ingeniør, maskinmester, gas, vand-  

 og sanitetsmester eller tilsvarende samt særlig ekspertise i  

 sikkerhedsforhold  

 for gasmotoranlæg.
 Stk. 2.  

  

 De udførende montører skal ud  

 over den faglige grunduddannelse have bestået en af Sikkerhedsstyrelsen  

 godkendt kompetencegivende prøve vedrørende indregulering og service af  

 gasmotoranlæg.
 § 8.  

  

 For virksomheder, der udfører installationsarbejde,  

 udfører kontrol og eftersyn samt service af F-gasinstallationer i  

 campingvogne,  

 skal den teknisk ansvarlige have bestået den af Sikkerhedsstyrelsen godkendte  

 kompetencegivende prøve vedrørende F-gasinstallationer i campingvogne.
 § 9.  

  

 For øvrige kompetente  

 virksomheder, der falder ind under virksomhedsbeskrivelsen, jf. § 4,  

 stk. 1 og 2, i bekendtgørelse om autorisation og drift af virksomhed som  

 vvs-installatør, vand- og sanitetsmester, godkendt kompetent virksomhed eller  

 kloakmester, kan Sikkerhedsstyrelsen gøre godkendelse af den teknisk  

 ansvarlige  

 eller de udførende personer betinget af beståelse af særligt tilrettelagte  

 prøver, fastsat af Sikkerhedsstyrelsen.
Ikrafttræden § 10.  

  

 Sikkerhedsstyrelsens afgørelser  

 truffet efter denne bekendtgørelse kan ikke indbringes for anden  

 administrativ  

 myndighed.
 § 11.  

  

 Bekendtgørelsen træder i kraft 1.  

 januar 2007.
 Stk. 2.  

  

 Bekendtgørelse nr. 1042 af 8.  

 december 2003 om personlige faglige kvalifikationer for den teknisk  

 ansvarlige  

 og dennes medarbejdere i autoriserede og godkendte kompetente virksomheder  

 ophæves.
