Betænkning afgivet af Sundhedsudvalget  

 den 22. november 2000 Betænkning over Lov om ændring af lov om offentlig  

 sygesikring (Midlertidig ophævelse af regler om ydelse af  

 medicintilskud til patienter efter europæiske         gennemsnitspriser  

 og indførelse af midlertidige regler om prisfastsættelse) [af sundhedsministeren (Sonja Mikkelsen)] 1. Udvalgsarbejdet Lovforslaget blev fremsat den 17. november 2000 og var til  

 1. behandling den 21. november 2000. Lovforslaget blev efter 1. behandling  

 henvist til behandling i Sundhedsudvalget.
Møder Udvalget har behandlet lovforslaget i et møde.
Skriftlige henvendelser Udvalget har i forbindelse med udvalgsarbejdet modtaget en  

 skriftlig henvendelse fra Parallelimportørforeningen af  

 Lægemidler.
Deputationer Endvidere har Parallelimportørforeningen af  

 Lægemidler mundtligt over for udvalget redegjort for foreningens  

 holdning til lovforslaget.
Spørgsmål Udvalget har stillet et spørgsmål til  

 sundhedsministeren til skriftlig besvarelse, som denne har besvaret.
2. Indstillinger og politiske bemærkninger Udvalget indstiller lovforslaget til vedtagelse  

 uændret.
 Socialdemokratiets, Venstres, Det Konservative  

 Folkepartis, Centrum-Demokraternes og Det Radikale Venstres medlemmer af  

 udvalget har noteret sig, at sundhedsministeren i lovforslaget samt under 1.  

 behandling af lovforslaget har tilkendegivet, at ministeren vil  

 nedsætte et hurtigtarbejdende udvalg med repræsentanter for  

 forbrugerne, Lægemiddelindustriforeningen,  

 Parallelimportørforeningen, Den Almindelige Danske Lægeforening,  

 Danmarks Apotekerforening og amtskommunerne.
Udvalget får til opgave at fremkomme med en  

 langsigtet og holdbar løsning på de opståede problemer i  

 relation til patienternes egenbetaling.
Udvalget skal fremkomme med forslag  

 til forenkling af medicintilskudssystemet og forslag til fastlæggelse  

 af de priser på tilskudsberettigede lægemidler, som udgør  

 grundlaget for beregning af medicintilskud.
 Udvalget får til opgave at gennemgå  

 tilskudssystemet med udgangspunkt i det behovsbestemte tilskudssystem samt at  

 fremkomme med forslag til, hvorledes det sikres, at patienter kan undgå  

 betaling ud over fastsatte egenbetalingsgrænser.
 Udvalget får til opgave at foreslå forenkling  

 af de eksisterende regler, således at de bliver lettere at administrere  

 og forstå for patienterne.
Udgangspunktet for den førte  

 lægemiddelpolitik har været, at priserne på  

 lægemidler gennem konkurrencefremmende instrumenter skulle bringes ned  

 på et europæisk prisniveau.
Denne målsætning  

 fastholdes, og udvalget skal komme med supplerende forslag til, hvorledes det  

 sikres, at lægemiddelpriserne i Danmark kommer på europæisk  

 niveau.
I den forbindelse skal udvalget tage stilling til, hvilke lande der  

 skal indgå i beregning af dette niveau, og stille forslag om, hvorledes  

 disse beregninger teknisk skal gennemføres.
 Udvalget skal afgive sin betænkning senest den 1.  

 april 2001.
Socialistisk Folkepartis medlem af udvalget støtter  

 lovforslaget, men ikke flertallets bemærkninger, da det fremgår  

 af disse bemærkninger, at udvalget tager udgangspunkt i det  

 behovsbestemte tilskudssystem.
Det behovsbestemte tilskudssystem er en  

 udmøntning af finanslovsaftalen for 1999 mellem regeringen, Venstre,  

 Det Konservative Folkeparti og Centrum-Demokraterne.
SF stemte imod  

 indførelsen af dette tilskudssystem, da det ikke tager sociale hensyn.  

 SF mener, at der er behov for at ændre tilskudssystemet.
SF  

 lægger afgørende vægt på, at udvalgsarbejdet  

 resulterer i, at medicinpriserne i Danmark bringes ned på et  

 europæisk niveau.
SF mener, at der skal skabes en varig løsning,  

 og at løsningen skal vedtages i dette folketingsår.
SF skal i  

 den forbindelse understrege, at SF ved 1. behandling af lovforslag nr.
L 233  

 (folketingsåret 1999-2000) netop lagde meget vægt på, at  

 medicinbrugerne ikke måtte komme i klemme på grund af  

  ændringerne, og fremhævede følgende: »   mener vi, at ingen borger nogen  

 sinde må  komme i den situation, at der skal betales den fulde pris for  

 et lægemiddel.
Og en patient, der er kroniker, skal heller ikke betale  

 mere end maks. 3.600 kr. pr. år.« Dansk Folkepartis medlem af udvalget kan tilslutte sig  

 lovforslaget, men er modstander af det foreliggende kommissorium for det  

 hurtigtarbejdende udvalg, da konsekvenserne kan blive, at egenbetalingen for  

 forbrugerne kan blive større end forventet.
Dansk Folkeparti  

 ønsker lovgivningen på medicinområdet bragt tilbage  

 på niveauet fra før 1. marts 2000.
 Enhedslistens medlem af udvalget støtter  

 lovforslaget, fordi det stopper den katastrofale stigning i medicinpriserne,  

 der fulgte af loven om »europæiske gennemsnitspriser«, som blev  

 vedtaget af Socialdemokratiet, Venstre, Det Konservative Folkeparti,  

 Socialistisk Folkeparti, Dansk Folkeparti, Centrum-Demokraterne, Det Radikale  

 Venstre og Frihed 2000. Enhedslisten tilslutter sig ikke forligskredsen og  

 binder sig ikke til at støtte resultatet af det vedtagne  

 udvalgsarbejde, ligesom Enhedslisten fortsat vil arbejde for, at den  

 gældende lovs bestemmelser, der tager medicinbrugere som gidsler i  

 slagsmålet om medicinpriserne, ikke bare suspenderes, men helt  

 ophæves.
 Udvalget indstiller, at lovforslaget kommer til 3.  

 behandling tidligere end 30 dage efter lovforslagets fremsættelse.
 En oversigt over Folketingets sammensætning er  

 optrykt i betænkningen.
 Frihed 2000 var på tidspunktet for  

 betænkningens afgivelse ikke repræsenteret med medlemmer i  

 udvalget og havde dermed ikke adgang til at komme med indstillinger eller  

 politiske udtalelser i betænkningen.
Lone Møller (S) nfmd.  

  Hanne Andersen (S)  Dorte Bennedsen (S)  

  Anne-Marie Meldgaard (S)  Sandy Brinck (S)  

  Anni Svanholt (SF)  

 Yvonne Herløv Andersen (CD) fmd.  

  Inger Marie Bruun-Vierø (RV)  

  Frank Aaen (EL)  Jørgen Winther (V)  

  Ester Larsen (V)  Preben Rudiengaard (V)  

 Gyda Kongsted (V)  Henriette Kjær (KF)  

  Pia Christmas-Møller (KF)  Birte Skaarup (DF)  

  Tove Videbæk (KRF) Frihed 2000 havde ikke medlemmer i udvalget.
Folketingets sammensætning Socialdemokratiet (S) 64 * Det Radikale Venstre (RV) 7 Venstre, Danmarks Liberale Parti (V) 43 * Enhedslisten (EL) 5 Det Konservative Folkeparti (KF) 16 ** Kristeligt Folkeparti (KRF) 4 Socialistisk Folkeparti (SF) 13 Frihed 2000 (FRI) 4 Dansk Folkeparti (DF) 10 Valgt på Færøerne (FÆR) 1 Centrum-Demokraterne (CD) 8 Uden for Partierne (UP) 4 * Heraf 1 medlem valgt i Grønland ** Heraf 1 medlem valgt på  

 Færøerne Bilag 1 Oversigt over bilag vedrørende L 117 Bilagsnr.
