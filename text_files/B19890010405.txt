 I medfør af § 17 a, stk. 4, i lov om Arbejdsmarkedets Tillægspension, jf.  

 lovbekendtgørelse nr. 3 af 5. januar 1988, og efter forhandling med  

 skatteministeren og bestyrelsen for Arbejdsmarkedets Tillægspension  

 fastsættes:
Personkreds § 1.  Ret til kompensation for arbejdsgivernes bidrag  

 til Arbejdsmarkedets Tillægspension har arbejdsgivere, der er registreret  

 efter lov om arbejdsmarkedsbidrag, og som er omfattet af lov om  

 Arbejdsgivernes Elevrefusion.
Kompensationsbeløbets størrelse § 2.  Kompensationsbeløbet udgør 1.166,40 kr. om året  

 for hver gang arbejdsgiveren til Arbejdsmarkedets Tillægspension indbetaler  

 et beløb, der svarer til fuldt ATP-bidrag efter lovens § 15, stk. 1, 1. pkt.,  

 og stk. 2, 1. pkt.
Beregning af kompensation § 3.  Kompensationsbeløbet beregnes hvert kvartal af  

 Arbejdsmarkedets Tillægspension på grundlag af de samlede bidrag til  

 Arbejdsmarkedets Tillægspension, som er modtaget fra arbejdsgiveren i en  

 forudgående 3-måneders periode.
 Stk. 2.  Kompensationsbeløbet for et kvartal udgør 1/4  

 af det årlige beløb, jf. § 2, for hver gang Arbejdsmarkedets Tillægspension  

 har modtaget, hvad der svarer til fuldt ATP-bidrag i følgende perioder forud  

 for den i henhold til § 5 og § 6, stk. 2, fastsatte forfaldsdag:
 Stk. 3.  Hvis ATP-bidraget er mindre end fuldt bidrag,  

 nedsættes kompensationsbeløbet forholdsmæssigt.
 § 4.  Der beregnes ikke kompensation på grundlag af  

 ATP-bidrag, der vedrører tiden før 1. januar 1988.
Modregning af bidrag til Arbejdsmarkedsuddannelsesfonden i  

 kompensationsbeløb § 5.  For de i § 1 nævnte arbejdsgivere kan  

 indbetaling af lønmodtagernes bidrag til Arbejdsmarkedsuddannelsesfonden, som  

 beregnet af Arbejdmarkedets Tillægspension, ske ved modregning i det  

 beregnede kompensationsbeløb, jf. § 5, stk. 1, i lov om en  

 Arbejdsmarkedsuddannelsesfond, den 1. i fjerde kalendermåned efter kvartalets  

 udløb.
Modregning af kompensation m.v. i arbejdsmarkedsbidrag § 6.  Kompensationsbeløbet, med eventuelt fradrag af  

 lønmodtagernes bidrag til Arbejdsmarkedsuddannelsesfonden, modregnes af  

 toldvæsenet i forbindelse med opkrævningen af arbejdsmarkedsbidraget, jf. §§  

 10-11 b i lov om arbejdsmarkedsbidrag.
 Stk. 2.  For virksomheder omfattet af § 10 i lov om  

 arbejdsmarkedsbidrag forfalder kompensationsbeløbet til betaling den 1. i  

 fjerde kalendermåned efter kvartalets udløb.
Stk. 3.  For virksomheder omfattet af § 11 i lov om  

 arbejdsmarkedsbidrag vedrører kompensationsbeløbet 2 af de i § 3, stk. 2,  

 nævnte perioder.
Beløbene forfalder til betaling den 1. i sjette  

 kalendermåned efter udløbet af perioden for opgørelse af  

 arbejdsmarkedsbidrag.
Stk. 4.  For virksomheder omfattet af § 11 a i lov om  

 arbejdsmarkedsbidrag vedrører kompensationsbeløbet 4 af de i § 3, stk. 2,  

 nævnte perioder.
Beløbene forfalder til betaling den 1. april året efter  

 udløbet af perioden for opgørelse af arbejdsmarkedsbidrag.
 Stk. 5.  For virksomheder omfattet af § 11 b i lov om  

 arbejdsmarkedsbidrag forfalder hele kompensationsbeløbet til betaling i  

 forbindelse med opkrævningen af arbejdsmarkedsbidrag efter § 10 i lov om  

 arbejdsmarkedsbidrag.
Udbetaling af kompensation § 7.  Kompensationsbeløb, der ikke kan modregnes i  

 arbejdsmarkedsbidraget, udbetales af toldvæsenet på de i § 6 nævnte  

 forfaldstidspunkter, jf. dog stk. 2.
 Stk. 2.  Kompensationsbeløb, der ikke kan modregnes i  

 arbejdsmarkedsbidraget for de i § 11 a i lov om arbejdsmarkedsbidrag nævnte  

 virksomheder, udbetales af toldvæsenet efter reglerne i § 17, stk. 2, nr. 2 i  

 lov om arbejdsmarkedsbidrag.
Klageadgang § 8.  Afgørelser, der er truffet af Arbejdsmarkedets  

 Tillægspension om beregning af kompensation, kan inden for en frist af 4 uger  

 fra den dag, hvor afgørelsen er meddelt, indbringes for Ankenævnet for  

 Arbejdsmarkedets Tillægspension, jf. lovens § 28, stk. 1, litra d.
Ikrafttræden § 9.  Bekendtgørelsen træder i kraft den 1. marts  

 1989.
 Stk. 2.  Kompensationsbeløbet forfalder første gang til  

 betaling den 1. juli 1989 på grundlag af bidrag til Arbejdsmarkedets  

 Tillægspension, der modtages i perioden 26. januar - 22. maj 1989.
 Stk. 3.  For virksomheder, omfattet af § 11 a i lov om  

 arbejdsmarkedsbidrag, forfalder kompensationsbeløbene første gang til  

 betaling den 1. april 1990. Beløbene beregnes på grundlag af ATP-bidrag, der  

 er modtaget af Arbejdsmarkedets Tillægspension i de i stk. 2 og § 3, stk. 2,  

 nævnte perioder, der ligger forud for sidste rettidige angivelsesdato efter  

 nævnte lov.
 Stk. 4.  Samtidig med, at denne bekendtgørelse træder i  

 kraft, ophæves bekendtgørelse nr. 249 af 25. april 1988 om kompensation for  

 arbejdsgivernes bidrag til Arbejdsmarkedets Tillægspension.
