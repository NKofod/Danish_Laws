 I Skrivelse af 27. april 1940 har D'Herrer rettet forskellige Spørgsmaal  

 til Justitsministeriet om, hvorledes De skal forholde Dem ved Behandlingen af  

 Boer, i hvilke der findes Arvinger, som er bosat i Udlandet.
 Foranlediget heraf skal man meddele, at Udenrigsministeriet er villigt til  

 at yde sin Bistand til Fremskaffelse af Fuldmagter fra Arvinger i Udlandet,  

 men at det siden den 9. april 1940 ikke har været muligt at opretholde normal  

 Forbindelse med de danske Repræsentationer i britiske og franske Omraader.  

 Udenrigsministeriet vil dog i forekommende Tilfælde undersøge Muligheden for  

 Fremme af sædvanlige tjentslige Ekspeditioner fra Skifteretter og Sagførere  

 vedrørende Behandlingen af Dødsboer her i Landet, men der maa altid regnes  

 med betydelige Forsinkelser ved Sagernes Ekspedition, ligesom det ikke paa  

 Forhaand kan siges, hvorvidt de i hvert enkelt Tilfælde med Henblik paa  

 Etablering af Forbindelse med Repræsentationerne foretagne Bestræbelser vil  

 faa et positivt Resultat.
For saa vidt det herefter ikke lykkes at fremskaffe Fuldmagter fra  

 Arvingerne i Udlandet, bliver der Spørgsmaal om i Medfør af Skiftelovens § 14  

 at faa beskikket Værger for de fraværende Arvinger.
Saadanne Værger kan, jfr.  

 Skiftelovens § 16, paa de fraværende Arvingers Vegne afgive Erklæring om, at  

 de vedgaar Gælden i Boet, i Eksekutorboer dog under Forbehold af en  

 Godkendelse fra Skifteretten, i København Præsidenten for Københavns Byret.  

 Derimod kan en saadan Værge ikke samtykke i, at Boet overgaar til privat  

 Skifte, jfr.
Skiftelovens § 5.
Med Hensyn til Spørgsmaalet om, hvorledes der skal forholdes med arv, der  

 her i Landet udlægges til Arvinger i Udlandet, bemærkes, at hvis den  

 udenlandske Arving har befuldmægtiget en her i Landet værende Person til at  

 modtage og kvittere for arven, vil denne kunne udbetales til Fuldmægtigen,  

 men det maa da samtidig tilkendegives denne, at han skal gøre anmeldelse til  

 Danmarks Nationalbank om, at Beløbet er i hans Varetægt, samt at han ikke kan  

 disponere over Beløbet uden Nationalbankens Samtykke, jfr.
Bekendtgørelse Nr.  

 337 af 25. Juni 1940.
Iøvrigt har Nationalbanken udtalt, at det under de forhaandenværende  

 Forhold er vanskeligt at udtale noget generelt om Muligheden af at overføre  

 arvebeløb til Udlandet ud over, at der med Tyskland bestaar en Overenskomst,  

 hvorefter saadanne Beløb kan reguleres.
Med Hensyn til arvebeløb til andre  

 Lande har Nationalbanken henstillet, at der rettes Henvendelse til den i de  

 enkelte forekommende Tilfælde.
 Iøvrigt er Overformynderiet i Overensstemmelse med Reglerne i  

 Forordningerne af 2. april 1817 og 11. September 1839 villigt til at modtage  

 til Bestyrelse Arvebeløb, der er udlagt til Arvinger i Udlandet, i følgende  

 Tilfælde:
