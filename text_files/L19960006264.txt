 I tilslutning til Udenrigsministeriets bekendtgørelse nr. 82 af 4.  

 september 1986 og efterfølgende bekendtgørelser, senest nr. 40 af 15. april  

 1993, Lovtidende C, meddeles, at yderligere følgende lande med virkning fra  

 de anførte datoer har ratificeret eller tiltrådt tillægsprotokollen af 17.  

 marts 1978 til den europæiske konvention af 20. april 1959 om gensidig  

 retshjælp i straffesager:
 Der er taget forbehold og afgivet erklæringer som følger:
 Bulgarien:
 Ad art. 8, stk. 2: Bulgarien accepterer kun kapitel I i forhold til  

 handlinger, der er overtrædelser ifølge bulgarsk straffelov.
 Nederlandene:
 Tillægsprotokollen er udvidet til at omfatte De Nederlandske Antiller med  

 det forbehold, at accept af kapitel 1 kun gælder i forhold til de stater,  

 hvormed Nederlandene vedrørende De Nederlandske Antiller har indgået en  

 aftale om undgåelse af dobbeltbeskatning.
 Østrig:
 Østrig har trukket sit forbehold angående art. 8, stk. 2 tilbage.
Udenrigsministeriet, den 8. august 1996 F.M.
