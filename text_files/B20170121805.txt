Bekendtgørelse om fordeling af administrationsbidrag og tab vedrørende ydelser og tilskud på sagsområder, som er overført fra kommunerne til Udbetaling Danmark I medfør af § 22, stk. 6, og § 26, stk. 6, i lov om Udbetaling Danmark, jf. lovbekendtgørelse nr. 1507 af 6. december 2016, og efter indstilling fra bestyrelsen for Udbetaling Danmark fastsættes efter bemyndigelse:
§ 1. Administrationsbidrag efter lovens § 22 fordeles mellem kommunerne i forhold til indbyggertallet i de enkelte kommuner.
Som grundlag for fastsættelse af kommunens bidrag anvendes Danmarks Statistiks senest offentliggjorte kommunefordelte befolkningstal, jf. dog stk. 2, 3 og 4.
 Stk. 2. Bidrag, der opkræves til dækning af it-drift, jf. dog stk. 3, fastsættes som efter stk. 1, dog således, at indbyggertal ud over 150.000 i en kommune kun indgår med halvdelen i beregningen af vægtningen.
 Stk. 3. Bidrag, der opkræves til dækning af Udbetaling Danmarks udgifter til brug af KMD-systemer, jf. bilag 1, fordeles mellem kommunerne efter KMDs opgørelse af de forventede omkostninger for det kommende budgetår.
 Stk. 4. Bestyrelsen for Udbetaling Danmark kan beslutte, at bidrag, der opkræves til dækning af udgifter til tilbagebetaling af lån til dækning af udgifter til udarbejdelse af og indgåelse af it-kontrakter samt til brug for tilkøb af eller udvikling af it-løsninger, fastsættes efter § 1, stk. 2, jf. stk. 1.
 § 2. Tab vedrørende ydelser og tilskud, som dækkes af kommunerne efter lovens § 26, stk. 5, 1. og 2. pkt., betales af borgerens opholdskommune efter reglerne i kap. 3 i lov om retssikkerhed og administration på det sociale område.
Ikrafttrædelse § 3. Bekendtgørelsen træder i kraft den 24. november 2017.
 Stk. 2.  Bekendtgørelse nr. 1122 af 24. august 2016 om opgørelse af administrationsbidrag fra kommunerne til Udbetaling Danmark ophæves.
 Stk. 3. Bekendtgørelsens § 2 finder anvendelse på fordeling af tab, der er opstået fra den 1. oktober 2012.
