En international overenskomst om transport af letfordærvelige  

 levnedsmidler blev udfærdiget af De forenede Nationers økonomiske Kommission  

 for Europa (ECE) i Geneve den 1. september 1970. Den officielle engelske  

 betegnelse er »Agreement on the International Carriage og Perishable  

 Foodstuffs and on the Special Epuipment to be used for such Carriage  

 (ATP)».
Kort betegnes den som »ATP-overenskomsten«.
ATP-overenskomsten omfatter transport af letfordærvelige levnedsmidler  

 mellem de lande, der har tiltrådt overenskomsten.
For Danmarks vedkommende  

 har ATP-overenskomsten altså betydning ved eksport og import, men ikke ved  

 distribuering af varer i Danmark.
Overenskomsten omfatter al transport over  

 land samt søværts transport på mindre end 150 km, der foregår uden omladning.
 Formålet med ATP-overenskomsten er at sikre, at letfordærvelige  

 levnedsmidler transporteres internationalt under sådanne forhold, at de når  

 frem i god stand.
Der er i overenskomsten givet regler for indretning af  

 transportmateriellet, især med hensyn til isolering.
Der må kun anvendes  

 materiel, der er godkendt til formålet.
Som dokumentation for godkendelsen  

 udstedes et ATP-certifikat, der skal følge materiellet.
Dette forsynes  

 endvidere med et kendingsmærke (der angiver den isolationsklasse, hvortil  

 materiellet er henført) samt et identifikationsmærke (der angiver  

 materiellets fabrikat, type, serienummer og fremstillingsår).
 ATP-overenskomsten indeholder også bestemmelser om maksimumtemperaturen  

 ved international transport af forskellige frosne og kølede levnedsmidler.  

 Frosne fisk skal transporteres ved en maksimumtemperatur på - 18 grader C  

 (med en tolerance på 3 grader). Ikke-frosne fisk, bløddyr og krebsdyr  

 (bortset fra levende dyr og røgede, saltede og tørrede produkter) skal  

 transporteres i smeltede is.
ATP-overenskomsten blev ratificeret af Danmark 22. november 1976 på basis  

 af lov nr. 538 af 17. november 1976 om international transport af  

 letfordærvelige levnedsmidler.
Overenskomsten er gennemført i Danmark ved  

 landbrugsministeriets bekendtgørelse nr. 549 af 19. november 1976 om  

 international transport af letfordærvelige levnedsmidler (ændret ved  

 bekendtgørelse nr. 369 af 22. juni 1977 og nr. 308 af 29. juni 1983).
ATP-overenskomsten administreres i Danmark af landbrugsministeriet med  

 bistand af det rådgivende ATP-materieludvalg, der er nedsat af  

 landbrugsministeriet, og som har repræsentanter for vognmands-, landbrugs, og  

 fiskerierhvervene.
Der er i øvrigt nær kontakt om ATP-overenskomsten mellem  

 landbrugsministeriet og Fiskeriministeriets Industritilsyn, der varetager  

 fiskeriministeriets interesser på dette område.
 Godkendelse af transportmateriel samt kontrol med godkendt materiel  

 varetages i Danmark af ATP-materielkontrollen på Slagteriernes  

 Forskningsinstitut i Roskilde.
Toldvæsenet varetager kontrollen med, at der anvendes ATP-godkendt  

 transportmateriel ved ind- og udførsel af letfordærvelige levnedsmidler ad  

 landevej eller ved søtransport.
For jernbanetransporter varetages kontrollen  

 af DSB.
Ankommer der til Danmark levnedsmiddeltransporter, som ikke opfylder  

 bestemmelserne i ATP-ordningen (f.eks. mangler ATP-certifikat), bliver de af  

 toldvæsenet henvist til en efterfølgende varekontrol hos den pågældende  

 danske levnedsmiddelkontrolmyndighed, og varerne må ikke aflæsses, før disse  

 myndigheder har givet tilladelse hertil.
Uforskriftsmæssige transporter af  

 fisk og fiskevarer vil således blive henvist til fiskerikontrollen, som regel  

 på bestemmelsesstedet.
Fiskerikontrollen skal i disse tilfælde undersøge, om  

 fisken opfylder bestemmelserne efter loven om kvalitetskontrol med fisk og  

 fiskevarer.
Er dette tilfældet, frigives fisken uden yderligere aktion fra  

 fiskerikontrollen.
Er fisken ikke i orden, følges kvalitetsloven, jfr. § 3 og  

 § 17, stk. 1.
 Uforskriftsmæssige transporter bliver også af toldvæsenet indberettet til  

 ATP-materielkontrollen med det resultat, at den pågældende transportør  

 optages på en fortegnelse hos toldvæsenet over transportører, der skal  

 afvises, hvis de påny ankommer til Danmark med materiel, der ikke opfylder  

 ATP-bestemmelserne.
ATP-overenskomsten har i øvrigt ingen indflydelse på den kontrol, der  

 udøves af fiskerikontrollen og Fiskeriministeriets Industritilsyn ved  

 udførsel og indførsel af fisk og fiskevarer, jfr. dog bestemmelsen i § 4 i  

 fiskeriministeriets bekendtgørelse af 16. december 1986. Ifølge § 4, stk. 1,  

 skal al fersk fisk ved indførsel ad søvejen anmeldes til fiskerikontrollen  

 med henblik på fremstilling af partiet for fiskerikontrollen.
Ifølge § 4,  

 stk. 3, gælder dette dog ikke transporter, der omfattes af  

 ATP-bestemmelserne.
 Denne bestemmelse blev allerede gennemført i 1979 (ved en ændring af den  

 tidligere indførselskontrolbekendtgørelse). Årsagen var, at nogle  

 transportører omgik ATP-bestemmelserne ved søtransporter ved enten at  

 foretage omladning undervejs eller ved at vælge ruter på over 150 km.
 Ved udgangen af 1986 havde følgende 21 lande tiltrådt ATP-overenskomsten:
ATP-overenskomsten omfatter, som det fremgår af det ovennævnte, kun  

 transport mellem disse lande.
Det er imidlertid en fordel også at anvende  

 ATP-godkendt materiel til andre lande.
--------------- Dette cirkulære afløser cirkulære af 16. marts 1977 om samme emne samt  

 tillægscirkulære af 1. september 1977. Der er ikke herved gennemført ændrede  

 bestemmelser.
