Nr BSF 36 Forslag til folketingsbeslutning om skærpelse af reglerne vedrørende  

 prøveløsladelse, orlov og udgang uden ledsager Fremsat af Tom Behnke (FP) Kim Behnke (FP) Kirsten Jacobsen (FP) Annette  

 Just (FP) Pia Kjærsgaard (FP) den 8. februar 1991 Folketinget opfordrer regeringen til snarest muligt at fremsætte forslag til ændring af lovgivningen med det formål at skærpe de nuværende regler vedrørende prøveløsladelse, orlov og udgang uden ledsager.
Bemærkninger til forslaget Det er uacceptabelt, at kriminalforsorgen i mange tilfælde optræder som en  

 fritidsordning i stedet for et organ til opfølgning af straffelovgivningen,  

 ligesom det er uacceptabelt, at kriminalforsorgen har den holdning, at de  

 indsatte kan gøre, hvad de vil, f.eks. komme og gå, som det passer dem.
Det er særlig grotesk, at mordere, voldtægtsforbrydere og lignende efter  

 ganske kort tids afsoning får tilladelse til udgang uden ledsager og her  

 gentager deres kriminelle handlinger.
Specielt virker det forkert, når  

 politiet i flere tilfælde har advaret kriminalforsorgen mod at lade den  

 indsatte få udgang uden ledsager.
 Politiet skal have styrket sin rolle i forbindelse med prøveløsladelser,  

 orlov og udgang uden ledsager.
Det er nu engang politiet, der har pågrebet gerningsmanden, inden denne  

 stilles for en dommer og senere bliver indsat til afsoning.
Det er også  

 politiet, der skal have besværet med at pågribe den indsatte, når denne under  

 udgang gentager sine kriminelle handlinger.
 Derfor foreslår Fremskridtspartiet, at politiet får vetoret ved  

 prøveløsladelser, orlov og udgang uden ledsager, således at sager, hvis  

 politiet gør indsigelser først skal prøves ved retten, før den indsatte kan  

 komme på prøveløsladelse, orlov eller udgang uden ledsager.
 Ser man på statistikken, kan man se, at der er en uacceptabelt høj grad af  

 recidiv, når de indsatte får tildelt prøveløsladelse, orlov eller udgang uden  

 ledsager.
 Tilfælde af recidiv er specielt høj ved de grove kriminelle handlinger.
Fremskridtspartiet går ind for en human behandling af de domfældte.
Vi har  

 blot den opfattelse, at den humane behandling skal finde sted inden for  

 fængselsmurene og ikke uden for.
