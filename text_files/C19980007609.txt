Cirkulære om opgørelse af ressourceanvendelsen ved ligningen I tilknytning til den tidligere udsendte ligningsplan for  

 produktionsåret 1998/1999, TSS-cirkulære 1998-6, anbefaler Ligningsrådet, at  

 kommunerne i deres ligningsplan opgør den planlagte ressourceanvendelse ved  

 ligningen, der vedrører løsningen af følgende opgaver:
 -  

 	  

 Planlægnings- og  

 ledelsesmæssige opgaver i direkte tilknytning til ligningsopgaven.
 -  

 	  

 Modtagelse, klargøring  

 og indberetning af selvangivelser.
 -  

 	  

 Gennemlæsning og  

 udsøgning af selvangivelser med henblik på efter-følgende ligning m.v.
 -  

 	  

 Ligningsmæssig  

 behandling - herunder kontrol- og revisionsmæssig behandling for de  

 indkomstår,  

 der er omfattet af produktionsåret.
 -  

 	  

 Udsendelse af  

 årsopgørelser.
 -  

 	  

 Besvarelse af  

 skriftlige forespørgsler og udarbejdelse af udtalelser.
 -  

 	  

 Andre administrative  

 rutiner i direkte tilknytning til ligningsopgaven (f.eks. sagsstyring,  

 arkivering,  

 ekspedition, skatteberegning m.v.).
 Af hensyn til ensartetheden anbefales det, at  

 ressourceanvendelsen opgøres på følgende måde:
 Den samlede planlagte ressourceanvendelse til rådighed for den  

 kommunale ligningsopgave opgøres som det faktiske normerede antal  

 arbejdstimer  

 (d.v.s. opgjort eksklusive ferie, orlov, sygdom, uddannelse, herunder  

 elevtimer).
 Det således opgjorte timetal fordeles på følgende  

 skatteydergrupper:
A.  

 	  

 Almindelige  

 lønmodtagere og pensionister B.  

 	  

 Hovedaktionærer C.  

 	  

 Kommanditister D.  

 	  

 Skatteydere med  

 særlige forhold E.  

 	  

 Personlige  

 erhvervsdrivende F.  

 	  

 Øvrige Under gruppen Øvrige registreres et eventuelt planlagt  

 ressourceforbrug på ligningsopgaver, der ikke kan henføres til en eller flere  

 af de under A-E nævnte  

 skatteydergrupper  

 (et sådant forbrug beskrives kortfattet).
 Desuden opgøres antallet af medarbejdere, der er beskæftiget ved  

 skatteopgaver, fordelt efter følgende personalekategorier:
A.  

 	  

 Ledere B.  

 	  

 Fuldmægtige, herunder  

 skatterevisorer og kandidater fra højere læreranstalter C.  

 	  

 Assistenter og  

 overassistenter D.  

 	  

 Elever I den redegørelse om forløbet af lignings- og revisionsarbejdet,  

 som kommunerne udarbejder efter udløbet af ligningsplanperioden, anbefaler  

 Ligningsrådet tilsvarende, at kommunerne opgør de faktiske anvendte  

 ressourcer.  

 Såfremt en kommunen har anvendt færre ressourcer end planlagt, kan det i  

 redegørelsen oplyses om baggrunden herfor.
