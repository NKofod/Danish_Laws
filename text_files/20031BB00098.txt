Fremsat den 19. december 2003 af  

 Elsebeth Gerner Nielsen (RV), Elisabeth Arnold (RV) og  

 Marianne  

 Jelved (RV) Forslag til folketingsbeslutning om stramning af familiesammenføringsreglerne med henblik på  

 at undgå overgreb mod kvinder og børn Folketinget opfordrer regeringen til at tage følgende  

 initiativer med henblik på at skærpe betingelser for familiesammenføring af  

 ægtefæller, så overgreb mod kvinder og børn kan  

 forhindres:
 1.  

 	  

    

 Betingelserne  

 for familiesammenføring af ægtefæller strammes, således at den herboende  

 forpligtes til at forsørge sin familiesammenførte ægtefælle, indtil  

 ægtefællen har fået permanent opholdstilladelse.  

  

 Dette gælder også efter en  

 skilsmisse, såfremt  

 ægteskabet er ophørt som følge af vold fra den herboende ægtefælles side.
 2.  

 	  

    

 Voldsramte  

 ægtefæller, som ønsker at vende tilbage til deres hjemland efter en  

 skilsmisse,  

 skal have udbetalt det  

 deponerede beløb på 50.000  

 kr.  

  

 som hjælp til hjemrejse og til påbegyndelsen af en ny tilværelse  

 i hjemlandet.
 3.  

 	  

    

 Herboende, som er  

 dømt for vold mod en samlever eller ægtefælle, fratages adgang til  

 familiesammenføring med en udenlandsk ægtefælle i op til 10 år efter, at det  

 kriminelle forhold har fundet sted.
 4.  

 	  

    

 Herboende, som er  

 dømt for vold eller seksuelle overgreb mod børn, skal ikke i op til 10 år  

 efter, at det kriminelle forhold har fundet sted, kunne opnå adgang til  

 familiesammenføring med en udenlandsk ægtefælle, som allerede har egne børn.
Bemærkninger til forslaget I 2002 søgte 1.939 kvinder i Danmark tilflugt på et  

 kvindekrisecenter; heraf var 775 født uden for Danmark.
En tredjedel af de  

 775  

 var gift med mænd af dansk herkomst ifølge Landsorganisation af  

 Kvindekrisecentre i Danmarks (LOOK) rapport »Når drømme og håb forvandles til  

 mareridt« fra november 2003 om danske mænds vold mod udenlandske kvinder.
De  

 danske kvindekrisecentre oplyser, at den samme mand ofte står bag vold mod  

 flere forskellige kvinder.
LOKK taler endda om en »serieimport« af  

 udenlandske  

 kvinder.
Disse kvinder lokkes til Danmark med løfter om kærlighed og  

 en tryg og sikker tilværelse.
I stedet risikerer de en dagligdag præget af  

 vold  

 og trusler.
Denne dagligdag påvirker også børnene, som ofte må følge med  

 deres  

 mor på krisecenter.
Værst stillet er måske de børn, som en udenlandsk kvinde  

 bringer med sig ind i ægteskabet.
LOKK rapporterer om tilfælde, hvor disse  

 børn  

 ikke blot er vidner til misbruget af moderen, men også selv udsættes for  

 voldelige og seksuelle overgreb fra den herboende mands side.
Forslagsstillerne mener, at disse kvinder og børn har krav  

 på en beskyttelse, som danske myndigheder desværre ikke yder i dag.
Derfor  

 har  

 forslagsstillerne fremsat et andet beslutningsforslag (beslutningsforslag nr.  

 B  

 99), som foreslår, at myndighederne gennem information og en bredere tolkning  

 af udlændingelovens § 19, stk. 7, skal have pligt til at vurdere, om den  

 pågældende har været udsat for overgreb, misbrug eller anden overlast.  

 Forslagsstillerne mener imidlertid, at der er behov for en forstærket indsats  

 med henblik på at hindre disse ulykkelige situationer i at opstå, hvilket er  

 baggrunden for dette beslutningsforslag.
Bemærkninger til forslagets enkelte punkter Ad 1.  

  

 Herboende  

 mænd kan i dag, såfremt tilknytningskravet, 24-års-kravet og de øvrige krav  

 forud for en familiesammenføring med en ægtefælle er opfyldt, relativt  

 omkostningsfrit  

 gifte sig med udenlandske kvinder og derefter behandle dem efter  

 forgodtbefindende.
Hvis ægteskabet går i opløsning som følge af vold eller  

 anden misbrug, inden den udenlandske ægtefælle har opnået permanent  

 opholdstilladelse,  

 påhviler det den udenlandske ægtefælle at bevise volden for at kunne bevare  

 sin opholdstilladelse i Danmark.
Den herboende ægtefælle har derefter ingen  

 forpligtelse til at forsørge sin tidligere ægtefælle, men kan søge  

 familiesammenføring med endnu en udenlandsk ægtefælle.
Såfremt det lykkes den  

 udenlandske ægtefælle at bevise det misbrug og den vold, hun har været udsat  

 for i ægteskabet, og hun i øvrigt opfylder opholdsbetingelserne (f.eks.  

 tilknytningskravet), så er det i dag den danske stats opgave at forsørge  

 hende.
Forslagsstillerne finder denne situation uacceptabel og  

 foreslår på den baggrund, at kravene ved familiesammenføring af ægtefæller  

 strammes, således at den herboende forpligtes til også efter en skilsmisse at  

 forsørge sin ægtefælle, indtil vedkommende har fået permanent  

 opholdstilladelse.
Den herboende skal kun kunne undgå dette »ægtefællebidrag«  

 af to grunde: Enten skal den herboende kunne påvise vold eller anden misbrug  

 fra den udenlandske ægtefælles side, eller også skal den herboende godtgøre,  

 at  

 den udenlandske ægtefælle har egne indtægter på et niveau, som ikke kan  

 retfærdiggøre yderligere forsørgelsestillæg.
 Niveauet for ægtefællebidraget skal fastsættes, således at  

 de tidligere ægtefæller som udgangspunkt har lige stor indkomst.
Forslagsstillerne er opmærksomme på, at kravet om  

 forsørgelse efter skilsmisse kan synes unødigt hårdt, især for herboende på  

 starthjælp.
Forslagsstillerne ønsker i denne sammenhæng at understrege deres  

 modstand mod starthjælpen og deres ønske om at afskaffe den.
Hvis et flertal  

 i  

 Folketinget opretholder starthjælpen, skal starthjælpsmodtagere fritages for  

 ovenstående forsørgelseskrav.
Ad 2.  

  

 For at opnå  

 familiesammenføring med en ægtefælle  

  

 i Danmark  

 kræves i dag, at den herboende ægtefælle deponerer 50.000 kr. som en garanti  

 for, at danske myndigheder kan få dækket eventuelle udgifter til at forsørge  

 den udenlandske ægtefælle.
Forslagsstillerne mener, at den udenlandske  

 ægtefælle, såfremt vedkommende kan dokumentere, at ægteskabet er ophørt som  

 følge af vold eller anden misbrug, skal have ret til at få disse penge  

 udbetalt, hvis personen vælger at forlade Danmark.
Disse midler skal  

 finansiere  

 dels hjemrejsen, dels udgifterne forbundet med påbegyndelsen af en ny  

 tilværelse i hjemlandet.
Er de 50.000 kr. opbrugt for at dække myndighedernes  

 udgifter i forbindelse med forsørgelse under ægteskabet, påhviler det den  

 herboende ægtefælle at finansiere den tidligere ægtefælles hjemrejse.
 Ad 3.  

  

 Som nævnt  

 har Landsorganisation af Kvindekrisecentre i Danmark den opfattelse, at der i  

 Danmark findes mænd, som står bag en »seriel import« af udenlandske kvinder.  

 Forslagsstillerne kan ikke acceptere, at nogen har mulighed for at spekulere  

 i  

 kortvarige ægteskaber med godtroende udenlandske kvinder, som lader sig lokke  

 til Danmark af udsigten til et bedre liv for derefter at opleve vold og  

 undertrykkelse.  

 Derfor må herboende danskere eller udlændinge ikke opnå familiesammenføring  

 inden for de første 10 år efter en dom for vold mod en ægtefælle eller  

 samlever, eller så længe dommen står opført på vedkommendes straffeattest.
Ad 4.  

  

 Desværre er  

 også børn ofre for herboende mænds spekulation i ægteskaber med udenlandske  

 kvinder.
LOKK oplyser, at der er eksempler på, at herboende mænd gifter sig  

 med  

 udenlandske enlige mødre for at opnå adgang til deres børn.
Vold og seksuelle  

 overgreb er ødelæggende for ethvert barn og skal for alt i verden undgås.  

 Derfor skal herboende, som er dømt for vold eller seksuelle overgreb mod  

 børn,  

 ikke kunne opnå familiesammenføring med en udenlandsk ægtefælle, som allerede  

 har egne børn, i op til 10 år efter, at det kriminelle forhold har fundet  

 sted,  

 eller så længe dommen står opført på vedkommendes straffeattest.
Formålet med dette beslutningsforslag er at gøre det  

 besværligt og dyrt at spekulere i at bringe udenlandske kvinder og børn til  

 Danmark med det formål at udnytte dem seksuelt eller misbruge dem på anden  

 måde.
Forslaget medfører samtidig, at det bliver meget dyrt at indgå nogen  

 form  

 for proformaægteskab, da den herboende således forpligter sig til at forsørge  

 sin ægtefælle, indtil denne har fået permanent opholdstilladelse.
Skriftlig fremsættelse Elsebeth Gerner Nielsen  

  

  

 (RV):
 Som ordfører for forslagsstillerne tillader jeg mig herved at  

 fremsætte:
 Forslag til folketingsbeslutning  

 om stramning af familiesammenføringsreglene med henblik på at undgå overgreb  

 mod kvinder og børn.
(Beslutningsforslag nr.
B 98).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
