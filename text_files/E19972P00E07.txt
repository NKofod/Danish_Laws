E.G.1 Virksomhedsordningen E.G.2 Kapitalafkastordningen Virksomhedsordningen Lovbek. nr. 67 af 25. januar 1997 om indkomstbeskatning af selvstændige  

 erhvervsdrivende (virksomhedsskatteloven), i det følgende benævnt VSL,  

 omhandler i afsnit I den særlige virksomhedsordning, der kan anvendes af  

 selvstændigt erhvervsdrivende.
Reglerne er omtalt i skm.cirk. nr. 156 af 25. november 1997 om  

 virksomhedsskatteloven (i det følgende benævnt VSL-cirk.), og pkt. 3.1.1.1-5  

 i skm.cirk. nr. 129 af 4. juli 1994 om afgrænsning mellem lønmodtagere og  

 selvstændige erhvervsdrivende.
Der henvises endvidere til skm.cirk. nr. 106  

 af 4. juli 1997 om dødsboskatteloven.
Anvendes virksomhedsordningen, får den skattepligtige fuld fradragsværdi  

 for virksomhedens renteudgifter.
Endvidere kan en del af virksomhedens  

 overskud blive beskattet som kapitalindkomst, medens det resterende overskud  

 beskattes som personlig indkomst.
Endelig er der mulighed for at opspare  

 overskud i virksomheden mod en foreløbig virksomhedsskat på 34 pct.
Det er en forudsætning for at anvende virksomhedsordningen, at den  

 omfatter hele den erhvervsdrivendes virksomhed og et fuldt indkomstår, når  

 virksomheden har været drevet hele året.
Hvis den erhvervsdrivende driver  

 flere virksomheder, skal virksomhedsordningen anvendes for samtlige  

 virksomheder under ét for hele indkomståret.
Kapitalafkastordningen Som et alternativ til virksomhedsordningen kan selvstændigt  

 erhvervsdrivende anvende kapitalafkastordningen.
Ordningen omhandles i VSL,  

 afsnit II.
Ved ordningen opnår den skattepligtige på skematisk vis fuld  

 fradragsværdi for de renteudgifter, der kan anses for medgået til  

 finansiering af de erhvervsmæssigt anvendte aktiver.
Endvidere indeholder den særlige regler om konjunkturudligning, således at  

 den skattepligtige kan opspare op til 25 pct. af den positive personlige  

 indkomst fra erhvervsvirksomheden mod at betale en foreløbig  

 konjunkturudligningsskat på 34 pct.
Reglerne i ordningen er væsentligt  

 enklere at anvende end bestemmelserne i virksomhedsordningen.
Arbejdsmarkedsbidrag Selvstændigt erhvervsdrivende, der er hjemmehørende i Danmark og driver  

 virksomhed her, eller som er hjemmehørende i udlandet og driver virksomhed  

 med fast driftssted i Danmark, er omfattet af lov om arbejdsmarkedsfonde.
For erhvervsdrivende, der anvender virksomhedsordningen, opgøres  

 bidragsgrundlaget i henhold til § 10, stk. 2, i lov om arbejdsmarkedsbidrag  

 som summen af indkomstårets overførsler fra virksomheden til den  

 skattepligtiges personlige indkomst. * I samme omfang som der fremføres  

 negativ personlig indkomst til fradrag i den selvstændigt erhvervsdrivendes  

 personlige indkomst efter PSL § 13, stk. 3 og 4, skal beløbet fradrages i  

 bidragsgrundlaget.
For de skattepligtige, som for indkomståret 1997 grundet  

 forskudt regnskabsår vælger fortsat at anvende de hidtil gældende regler om  

 tvangshævninger efter VSL § 13, stk. 1, til dækning af underskud i  

 indkomståret, jf.
E.G.1.6.3., indgår disse tvangshævninger ikke i  

 bidragsgrundlaget.* Bidragsgrundlaget for erhvervsdrivende, der anvender  

 kapitalafkastordningen, udgøres af personlig indkomst vedrørende selvstændig  

 erhvervsvirksomhed efter fradrag af kapitalafkast, jf. § 10, stk. 1, i lov om  

 arbejdsmarkedsbidrag.
 For så vidt angår spørgsmålet om i hvilket omfang afståelsesavancer indgår  

 i bidragsgrundlaget efter lov om arbejdsmarkedsfonde, se TfS, 1995,76.
E.G.1 Virksomhedsordningen E.G.1.1 Betingelser for at benytte virksomhedsordningen Fuldt og begrænset skattepligtige personer, som driver selvstændig  

 virksomhed, bortset fra såkaldt anpartsvirksomhed, jf.
E.G.1.1.2, kan vælge  

 at følge reglerne i VSL.
Dette valg kan træffes for hvert enkelt indkomstår  

 for sig.
 Den skattepligtige skal ved indgivelse af selvangivelse for et indkomstår  

 anføre, om han ønsker at blive beskattet efter virksomhedsordningen eller  

 kapitalafkastordningen.
Regnskabskrav VSL og bek.nr. 141 af 26. feb. 1992 indeholder de skattemæssige krav til  

 regnskabsgrundlaget og årsregnskabet.
 Det er en forudsætning for at anvende virksomhedsordningen, at den  

 erhvervsdrivende udarbejder et selvstændigt regnskab for virksomheden, som  

 opfylder bogføringslovens krav, se E.B.1.
*Alene en manglende opfyldelse af formelle krav i bogføringsloven og  

 mindstekravsbekendtgørelsen medfører ikke i sig selv, at regnskabet  

 tilsidesættes.
For at anvendelsen af virksomhedsordningen kan tilsidesættes  

 med baggrund i regnskabskravene, skal en eventuel mangel ved regnskabet være  

 af en sådan betydning, at regnskabet må anses for at give et misvisende  

 billede af virksomhedens økonomiske forhold, herunder af adskillelsen mellem  

 virksomhedens økonomi og den private økonomi.
Den regnskabsmæssige opdeling i  

 en virksomhedsøkonomi og en privatøkonomi er en nødvendig betingelse for, at  

 virksomhedsordningen kan anvendes, fordi skatteberegningen efter reglerne  

 herom i modsat fald ville være umulig.* Virksomhedens bogføring skal tilrettelægges således, at der  

 regnskabsmæssigt sker en adskillelse af virksomhedens økonomi  

 (virksomhedsordningen) og den erhvervsdrivendes private økonomi.
Bogføringen  

 for såvel virksomheden som den erhvervsdrivende kan dog foretages i ét  

 bogføringssystem under forudsætning af, at kontoplanen er tilrettelagt  

 således, at kravet om regnskabsmæssig adskillelse er opfyldt.
Virksomhedens bogføring skal omfatte alle transaktioner mellem  

 virksomheden og »omverdenen«, herunder med den erhvervsdrivendes  

 private økonomi.
Beløb, der overføres mellem virksomhedsordningen og  

 privatøkonomien, skal derfor bogføres særskilt for hver post med virkning fra  

 det tidspunkt, hvor overførslen finder sted.
Indtægter og udgifter i  

 tilknytning til de aktiver og passiver, der indgår i virksomheden, er  

 transaktioner med »omverdenen«, som derfor omfattes af  

 virksomhedens bogføring.
Overførsler af værdier fra den erhvervsdrivende til virksomheden (indskud)  

 og fra virksomheden til den erhvervsdrivende (hævninger) skal bogføres  

 særskilt for hver post.
Overførsel af biler, der benyttes både til  

 erhvervsmæssige og private formål, skal bogføres med virkning fra starten af  

 indkomståret, jf.
VSL § 2, stk. 5. Overførsel af finansielle aktiver og  

 passiver, indskud og overførsler efter VSL § 5, der kan foretages inden  

 fristen for indgivelse af selvangivelse, skal bogføres med virkning fra  

 indkomstårets udløb.
*Kravet om, at samtlige overførsler mellem virksomheden og privatøkonomien  

 bogføres særskilt, indebærer ikke, at den skattepligtige på  

 overførselstidspunktet skal tage stilling til, om beløbet skal anses for en  

 hævning af optjent overskud eller for en overførsel fra  

 mellemregningskontoen, hvis den skattepligtige fører en sådan.
De foretagne  

 overførsler kan fordeles mellem hævekontoen og mellemregningskontoen efter  

 indkomstårets udløb.
Se nærmere herom i E.G.1.5.5.* I de tilfælde, hvor den erhvervsdrivende fører en mellemregningskonto,  

 skal bevægelserne på kontoen bogføres særskilt for hver post.  

 Mellemregningskontoens udvisende ved regnskabsårets udløb skal oplyses  

 særskilt, se E.G.1.5.5.
 Det er også en forudsætning for at anvende virksomhedsordningen, at den  

 erhvervsdrivende foretager renteperiodisering, se E.G.1.4.1.
Når en virksomhed overgår til beskatning efter reglerne i VSL, skal den  

 erhvervsdrivende ved indgivelse af selvangivelsen for det pågældende år  

 specificere indskudskonto og kapitalafkastgrundlag.
Specifikationspligten  

 gælder også i de tilfælde, hvor en erhvervsdrivende under  

 virksomhedsordningen senere køber en virksomhed og overfører denne til  

 virksomhedsordningen.
 Der kræves særskilt oplysning om:
 1) Summen af de i regnskabsåret forfaldne renteindtægter og renteudgifter  

 samt periodiseringsposter ved regnskabsårets begyndelse og slutning.
 2) Indkomstårets reguleringer af og saldi ved regnskabsårets udløb på  

 indskudskonto og konto for opsparet overskud.
 3) Beløb der ved regnskabsårets udløb er hensat til senere hævning.
 4) Summen af samtlige indskud og summen af samtlige hævninger.
 5) Art og værdiansættelse af indskud og hævninger, der ikke er kontante  

 beløb.
 6) Kapitalafkastgrundlag ved årets begyndelse, som efter indtrædelsesårets  

 udløb dog kan opgøres med udgangspunkt i virksomhedens egenkapital.
 7) Beregningen og størrelsen af kapitalafkast.
 8) Beregningen og størrelsen af eventuelle rentekorrektioner.
 Kravet indebærer, at den erhvervsdrivende ved beregning af rentekorrektion  

 efter VSL § 11, skal oplyse *størrelsen af indskudskontoen ved regnskabsårets  

 begyndelse,* kapitalafkastgrundlaget ved regnskabsårets udløb samt  

 nettorenteudgiften, reguleret som anført i den nævnte bestemmelse.
 Forannævnte oplysninger kan afgives enten i det regnskab, som vedlægges  

 selvangivelsen eller som supplerende oplysninger.
E.G.1.1.1 Erhvervsmæssig virksomhed VSL kan kun anvendes på indkomst fra selvstændig erhvervsvirksomhed.
 Loven indeholder ikke en definition af begrebet selvstændig  

 erhvervsvirksomhed, men det er forudsat, at begrebet afgrænses i  

 overensstemmelse med hidtidig praksis inden for skattelovgivningens område,  

 se E.A.4.
 En statsautoriseret revisor, hvis revisionsvirksomhed var indgået under  

 virksomhedsordningen, blev ikke anset for berettiget til også at henføre 2  

 parcelhuse under denne ordning, da husene var stillet vederlagsfrit til  

 rådighed for forældre og svigerforældre, Skat 1990.4.281 (TfS 1990,186). Se  

 tillige TfS 1995,458 om en assurandør, der i relation til ét  

 forsikringsselskab blev anset for selvstændigt erhvervsdrivende og i relation  

 til et andet forsikringsselskab blev anset for lønmodtager.
En lønmodtager havde en mindre landbrugsejendom, hvor han boede, og hvor  

 størstedelen af de 2,8 ha var tilplantet med juletræer.
Han havde anvendt  

 virksomhedsordningen på beplantningen og bl.a. medtaget to udhuse på  

 indskudskontoen samt fratrukket disse huses andel af prioritetsrenter.
Myndighederne havde ikke godkendt dette fradrag i den personlige indkomst,  

 men overført rentefradraget til kapitalindkomst.
Landsskatteretten  

 statuerede, at virksomheden med juletræer ikke kunne anses for  

 erhvervsmæssig, og skatteyderen var som lønmodtager derfor ikke berettiget  

 til at anvende virksomhedsskattelovens regler, Skat 1990.9.703 (TfS  

 1990,418).
En erhvervsdrivende havde indbetalt ambi for indkomstårene 1988-90, og  

 beløbene blev fratrukket ved indkomstopgørelsen for de pågældende år, hvor  

 han benyttede virksomhedsordningen.
I de efterfølgende år havde han alene  

 anvendt virksomhedsordningen for 1994. I 1995 modtog han tilbagebetaling af  

 ambi.
Ligningsrådet udtalte, at den erhvervsdrivende havde pligt til at  

 medregne den tilbagebetalte ambi i virksomhedsindkomsten for 1995, hvis han  

 valgte at henføre det tilbagebetalte beløb til dette år, og hvis han i dette  

 år havde benyttet virksomhedsordningen.
Denne kunne dog ikke anvendes på den  

 tilbagebetalte ambi, hvis anden indkomst end ambi blev holdt uden for  

 virksomhedsordningen, TfS 1996,402.
*Musikere, der betragtes som honorarmodtagere, anses ikke for selvstændigt  

 erhvervsdrivende, jf.
Landsskatterettens kendelse i TfS 1997,562. I den  

 konkrete sag var der tale om en musiker, som i en årrække havde ernæret sig  

 ved engagementer som solomusiker.
Han havde aftalt at spille til et fast  

 honorar, ligesom han havde modtaget et fast beløb for kørsel, der var  

 beregnet på grundlag af de medbragte instrumenter.
Den pågældende musiker  

 kunne ikke anses for selvstændigt erhvervsdrivende, men derimod som  

 honorarmodtager i relation til det oppebårne arbejdsvederlag.
En skuespiller, der udover en fast lønindtægt oppebar honorarer for en  

 række enkeltstående engagementer med at indtale film, kunne ikke anses for  

 selvstændigt erhvervsdrivende, jf.
Landsskatterettens kendelse i TfS  

 1997,541. landsskatterettens flertal lagde ved afgørelsen vægt på, at  

 klagerens driftsudgifter i det pågældende indkomstår hverken i art eller  

 omfang oversteg, hvad der var sædvanligt i lønmodtagerforhold, ligesom disse  

 udgifter ikke kunne siges at være afholdt uden sikkerhed for indtægt, idet  

 honorarerne havde været fastsat på forhånd.
Endvidere lagde flertallet vægt  

 på karakteren af arbejdsopgaverne.* I/S eller K/S Ejes en virksomhed af flere personer, f.eks. i interessentskabsform, kan  

 de enkelte personer uafhængigt af hinanden vælge, om de vil anvende  

 virksomhedsordningen.
En interessent kan således uafhængigt af de andre  

 interessenters beslutning om udbetaling af interessentskabets overskud vælge  

 at lade sin andel af overskuddet forblive i sin egen virksomhed.
Denne  

 virksomhed består af interessentens andel af aktiver og passiver i  

 interessentskabet samt de eventuelle aktiver og passiver, der i øvrigt indgår  

 i virksomheden.
 Såfremt der optræder mellemregninger med en medinteressent ved opgørelsen  

 af indskudskontoen, er det de regnskabsmæssige og ikke de skattemæssige  

 værdier, der skal anvendes ved opgørelsen af mellemregningskontoen, idet det  

 er det regnskabsmæssigt opgjorte beløb, der repræsenterer  

 mellemregningsposten mellem interessenterne.
 E.G.1.1.2 Anpartsvirksomhed mv.
Virksomhedsordningen kan ikke anvendes på indkomst, der er kapitalindkomst  

 efter anpartsreglerne i § 4, stk. 1, nr. 10, 12 eller 13 i PSL.
Se E.F.1.
Hvis Ligningsrådet meddeler dispensation for reglerne i PSL § 4, stk. 1,  

 nr. 12 eller 13, således at indkomst fra virksomheden ikke er  

 kapitalindkomst, vil den skattepligtige kunne anvende virksomhedsordningen,  

 når betingelserne i øvrigt er opfyldt.
Om dispensation for PSL § 4, stk 1,  

 nr. 12 og 13, se E.F.1.4.4 og E.F.1.6.1. Virksomhedsordningen kan heller ikke  

 anvendes på skibsvirksomhed, der er den skattepligtiges bierhverv, når  

 virksomheden er anskaffet før 12. maj 1989.
Konkursindkomst Virksomhedsordningen kan ikke anvendes på konkursindkomst, jf.
VSL § 1,  

 stk. 1, jf.
KKSL § 6. Se E.L.1.4.7.
E.G.1.1.3 Hvad indgår i virksomheden Når den skattepligtige har valgt at anvende virksomhedsordningen for et  

 indkomstår, skal reglerne anvendes for hele virksomheden.
Det er således ikke  

 muligt at holde en del af de erhvervsmæssige aktiver eller passiver uden for  

 ordningen.
Dog skal aktier, anparter i anpartsselskaber, beviser for indskud  

 i investeringsforeninger o.lign., indeksobligationer, uforrentede  

 obligationer (bestemmelsen gælder for uforrentede obligationer, der anskaffes  

 fra og med den 17. maj 1992) og præmieobligationer samt afkastet af sådanne  

 finansielle aktiver holdes uden for virksomhedsordningen, medmindre den  

 skattepligtige driver næring med sådanne papirer.
Dette gælder også, selv om  

 den erhvervsdrivende har pligt til at eje de pågældende værdipapirer.
 Andele i foreninger omfattet af SEL § 1, stk. 1 nr. 3 og 4, kan dog indgå  

 i virksomhedsordningen.
 Det bestemmes i overgangsbestemmelsen i lov nr. 374 af 18. maj 1994, § 18,  

 stk. 2, at andelsbeviser eller andele i selskaber og foreninger mv., der  

 inden for de seneste 10 år har været omfattet af ABL § 2 b, jf. lovbek. nr.  

 753 af 15. sep. 1993, fortsat kan indgå i virksomhedsordningen.
 Konvertible obligationer kan indgå i ordningen indtil konverteringen.
 Når en skatteyder, der er tilmeldt virksomhedsordningen, midlertidigt  

 investerer likvid kapital fra virksomheden i aktier eller andre værdipapirer,  

 der ikke kan indgå i virksomhedsordningen, bliver den investerede kapital  

 betragtet som en overførsel til den skattepligtiges privatøkonomi efter VSL §  

 5, Skat 1987.11.807 (skd) (TfS 1987,567).
Aktiver Aktiverede forsknings- og udviklingsomkostninger, patenter, licenser,  

 varemærker, goodwill o. lign. immaterielle aktiver skal indgå i virksomheden.
Tilsvarende gælder for erhvervsmæssigt benyttede grunde, bygninger,  

 tekniske anlæg, maskiner, driftsmateriel og inventar.
Aktiverede udgifter til  

 ombygning af lejede lokaler indgår ligeledes i virksomheden.
Varelagre og  

 beholdninger samt igangværende arbejder for fremmed regning - opgjort efter  

 gældende skattemæssig praksis - indgår også i virksomheden.
Finansielle  

 aktiver som forudbetalt husleje, deposita og forudbetalinger vedrørende  

 ovennævnte aktiver indgår i virksomheden.
Tilgodehavender vedrørende salg af  

 varer og tjenesteydelser, investeringsfondskonti samt  

 periodeafgrænsningsposter indgår ligeledes.
En ejendomsmægler, der var ejer af en beholdning af næringspantebreve,  

 anvendte virksomhedsordningen.
Ved beregningen af kapitalafkast skulle som  

 kapitalafkastgrundlag anvendes virksomhedens aktiver inkl. næringspantebreve  

 med fradrag af gæld.
Det kapitalafkast, der beregnedes på dette grundlag,  

 skulle fordeles forholdsmæssigt på personlig indkomst og kapitalindkomst på  

 grundlag af værdien af næringspantebrevene og den samlede aktivmasse,  

 TOLD-SKAT Nyt 1992.22.714 (Lsr) (TfS 1992,521).
Da det er vanskeligt at afgøre, om øvrige finansielle aktiver - f.eks. en  

 kontantbeholdning eller en obligationspost - er erhvervsmæssig eller ej, må  

 den skattepligtiges fordeling/placering lægges til grund.
Fordringer, der har  

 karakter af f.eks. periodiske lån og lign., og som er et normalt led i  

 virksomhedens drift, kan indgå i virksomheden.
Dog kan fordringer, der har  

 karakter af personlige udlån og andre private aktiver, ikke indgå i  

 virksomheden.
Blandede driftsmidler Af VSL § 1, stk. 3, fremgår det, at indtægter og udgifter knyttet til  

 aktiver, der benyttes både til erhvervsmæssige og private formål (blandede  

 driftsmidler), som hovedregel ikke kan beskattes efter virksomhedsordningen.
 Der henvises til E.G.1.4, for så vidt angår udgifterne vedrørende den  

 erhvervsmæssige del af sådanne aktiver.
Biler For biler, der benyttes såvel erhvervsmæssigt som privat, gælder dog den  

 særlige regel, at den skattepligtige kan vælge mellem at lade bilen indgå  

 fuldt ud i virksomheden eller fuldt ud at holde den uden for virksomheden.
Se  

 nærmere om blandet benyttede biler i E.G.1.4.
Blandede bygninger For fast ejendom, der anvendes til både erhvervsmæssige og private formål,  

 skal den erhvervsmæssige del af ejendommen efter VSL § 1, stk. 3, indgå i  

 virksomheden.
Det gælder dog kun, når der foretages en fordeling af  

 ejendomsværdien på den del, der tjener til bolig for den skattepligtige og på  

 den øvrige ejendom.
Ejendomme, hvor der beregnes lejeværdi efter de standardiserede  

 procentregler i LL § 15 C, indgår i virksomheden med den del af ejendommen,  

 der ikke tjener som bolig for ejere.
Den del af en ejendom, der tjener til  

 bolig for ejere, og for hvilken lejeværdien beregnes efter procentreglerne,  

 kan ikke være i virksomhedsordningen.
Se A.D.3.4.5 om LL § 15 C.
Efter vurderingslovens § 33, stk. 4, foretages en særskilt vurdering af  

 stuehuse i bl.a. landbrugsejendomme.
Efter vurderingslovens § 33, stk. 5,  

 foretages endvidere en vurderingsfordeling for ejendomme, som indeholder en  

 eller to selvstændige lejligheder, og som både tjener til bolig for ejeren og  

 benyttes erhvervsmæssigt i væsentligt omfang.
En- og tofamiliehuse, der samtidig anvendes såvel privat som  

 erhvervsmæssigt, kan ikke indgå i virksomheden, når der ikke er foretaget  

 vurderingsfordeling.
Den skattepligtige kan fradrage den del af ejendommens  

 lejeværdi, der svarer til den erhvervsmæssige anvendelse i kapitalindkomsten  

 efter PSL § 4, stk. 1, nr. 6. Virksomheden refunderer herefter lejen og  

 fratrækker den i virksomhedens indkomst.
Beløbet *kan enten overføres via  

 mellemregningskontoen eller i den udvidede hæverækkefølge.* Den  

 skattepligtige beskattes af beløbet som kapitalindkomst efter PSL § 4, stk.  

 1, nr. 6.
Det er kun udgifterne vedrørende den erhvervsmæssige del af ejendommen,  

 der kan fratrækkes ved opgørelse af virksomhedens skattepligtige indkomst.  

 Vedligeholdelsesudgifter skal som efter gældende regler fordeles på den del,  

 der vedrører virksomheden og den del, der vedrører privatboligen.
Den del af  

 vedligeholdelsesudgifterne, der fratrækkes i virksomhedsindkomsten,  

 refunderes af virksomheden til den skattepligtige og overføres skattefrit  

 uden for hæverækkefølgen.
 Sommerhuse, der udlejes i perioder, men i øvrigt anvendes privat kan ikke  

 indgå i virksomhedsordningen.
*I TfS 1997,365 (ØLD) vedrørende udlejning af sommerhus udtalte Østre Landsret, at den skattepligtige havde haft mulighed for at benytte  

 sommerhuset på tidspunkter, hvor det ikke var udlejet til anden side.
Det var  

 herefter uden betydning, om det på baggrund af en tro- og loveerklæring og de  

 i sagen afgivne forklaringer kunne lægges til grund, at sommerhuset ikke blev  

 benyttet privat.
Udlejningen af sommerhuset kunne herefter ikke anses som en  

 selvstændig erhvervsvirksomhed omfattet af virksomhedsskatteloven.
TfS 1997,768 (lsr) vedrørte et ægtepar, som ejede 4 sommerhuse og anvendte  

 to af disse til udlejning.
Uanset, at de ikke formelt i kontrakterne med et  

 udlejningsbureau havde fraskrevet sig retten til at benytte sommerhusene,  

 kunne det særligt under henvisning til benyttelse af de to andre sommerhuse  

 lægges til grund, at ægteparret ikke havde benyttet de to sommerhuse privat.
Endvidere henså Landsskatteretten til de foreliggende  

 udlejningsbestræbelser via formidlingsaftaler og de indvundne indtægter.
De  

 to af sommerhusene kunne herefter anses for udlejningsejendomme.* Udlejning hele året af en andel af et enfamilieshus (3 ejere) anses for  

 selvstændig erhvervsvirksomhed, uanset om der udlejes til en fremmed eller  

 til en medejer, Skat 1987.2.146 (skd) (TfS1987,107).
I det indkomstår, hvor et en- eller tofamilieshus, en ejerlejlighed eller  

 et sommerhus overgår til erhvervsmæssig udlejning, skal lejeindtægten anses  

 for personlig indkomst, og den skattepligtige kan vælge at anvende  

 virksomhedsordningen.
De almindelige regler om fradrag for faktiske udgifter  

 finder anvendelse fra lejeperiodens begyndelse, mens der for den del af året,  

 hvor ejendommen har tjent som bolig for ejeren, beregnes et forholdsmæssigt  

 standardfradrag, ligesom der beregnes en forholdsmæssig lejeværdi, se TfS  

 1996,298 og TfS 1996,306. Der foreligger dog ikke selvstændig  

 erhvervsvirksomhed ved udlejning af en- og tofamilieshuse og fritidshuse, når  

 ejeren også selv benytter ejendommen til beboelse, jf. f.eks.
TfS 1996,712  

 hvor Landsskatteretten således fandt, at en skatteyder, der beboede  

 stueetagen i et tofamilieshus og udlejede 6 enkeltværelser på 1. - og 2. sal,  

 ikke foretog erhvervsmæssig udlejning.
En udlejningsejendom med 3 lejligheder eller mere indgår fuldt ud i  

 virksomheden, selv om den skattepligtige bor i en af lejlighederne.  

 Leje-værdien for den lejlighed, ejeren selv bebor, ansættes skønsmæssigt til  

 det beløb, der kunne opnås ved at udleje lejligheden til andre.
Beløbet  

 tillægges virksomhedens indkomst og anses for hævet af den skattepligtige i  

 hæverækkefølgen efter VSL § 5.
Ændret benyttelse Hvis der sker en ændring af ejendommens faktiske benyttelse, således at  

 det areal, der tidligere har været anvendt erhvervsmæssigt, nu anvendes  

 privat eller omvendt, er der tale om en overførsel i hæverækkefølgen efter §  

 5, stk. 1-2, henholdsvis et indskud i virksomheden.
Det er en betingelse, at  

 denne ændring har et sådant omfang, at der efter vurderingslovens regler skal  

 foretages en årsomvurdering, eller at den skattepligtige efter  

 vurderingslovens § 4 har forlangt ejendommen vurderet.
Hævning hhv. indskud  

 anses for foretaget på det faktiske tidspunkt for den ændrede benyttelse.
Passiver Hele den skattepligtiges erhvervsmæssige gæld skal indgå i virksomheden.
Det er vanskeligt at definere, hvad der er erhvervsmæssig gæld.
Blandt  

 typiske gældsposter, der skal indgå i virksomheden, kan bl.a. nævnes:
- leverandørkreditter - forudbetalinger fra kunder - forudbetalt husleje, deposita - påløbne eller forfaldne renter af gæld, der indgår i virksomheden.
 For øvrige gældsposter og lån, herunder almindelige realkreditlån, må den  

 skattepligtiges fordeling normalt lægges til grund.
Endvidere skal lån, der alene kan ydes til eller optages af selvstændigt  

 erhvervsdrivende eller af selvstændige i bestemte brancher, normalt indgå i  

 virksomheden.
Dette gælder f.eks. for lån ydet eller garanteret af staten og  

 statslige institutioner i henhold til erhvervsfremmeordninger mv., også lån,  

 hvortil der ydes tilskud til betaling af rente eller afdrag fra staten og  

 statslige institutioner.
Endelig skal erhvervsmæssigt anvendte finanslån og  

 lignende udlandslån indgå i virksomheden.
E.G.1.2 Indskudskontoen Indestående på indskudskontoen efter VSL § 3 opgøres som værdien af  

 virksomhedens aktiver med fradrag af gæld og indskud på særlig konto i et  

 pengeinstitut efter § 5 i IFL og overførte beløb fra  

 konjunkturudligningskontoen efter § 22 b, stk. 7. Indeståendet er udtryk for,  

 hvor store beløb den skattepligtige skattefrit kan føre ud af virksomheden i  

 hæverækkefølgen i VSL § 5, dvs., efter at virksomhedens overskudsbeløb er  

 hævet.
Indskud på investeringsfondskonto omfatter såvel ubenyttede indskud, som  

 indskud for det forudgående indkomstår, der endnu ikke er indbetalt.
De  

 renter, der er tilskrevet denne konto, fragår derimod ikke ved opgørelsen af  

 indskudskontoen.
Indskudskontoen er endvidere afgørende for, om der skal foretages  

 rentekorrektion efter VSL § 11, stk. 1. Har den skattepligtiges udtræk fra  

 virksomheden således bevirket, at indskudskontoen er blevet negativ, svarer  

 det til, at der er »lånt« i virksomheden.
Sådanne lån overføres  

 skattefrit, men der foretages rentekorrektion efter VSL § 11, stk. 1, se  

 E.G.1.7.
E.G.1.2.1 Indskud Efter VSL § 3, stk. 1, anses enhver overførsel af værdier fra den  

 skattepligtige til virksomheden for indskud.
Det gælder dog ikke kontante  

 beløb, der bogføres på mellemregningskontoen.
Se E.G.1.5.5.
E.G.1.2.2 Tidspunktet for opgørelse Indskudskontoen skal efter VSL § 3, stk. 2, opgøres efter værdierne ved  

 starten af indkomståret i det første indkomstår, hvor virksomhedsordningen  

 anvendes.
Herefter »fastfryses« indskudskontoen, bortset fra  

 reguleringer efter § 3, stk. 6. Det vil sige reguleringer i form af  

 yderligere indskud eller overførsel af værdier, der ikke er overskud, til den  

 skattepligtige.
Dette bevirker, at ikke-indkomstskattepligtige reguleringer,  

 som f.eks. en ændring af ejendomsværdi og ændret kontantværdiansættelse af  

 aktiver og gæld, ikke påvirker indskudskontoen.
Kapitalgevinster Kapitalgevinster kan hæves i den almindelige hæverækkefølge, se dog afsnit  

 E.G.1.9 om afståelse, omdannelse og skattefri virksomhedsomdannelse mv.
E.G.1.2.3 Værdiansættelsen I VSL § 3, stk. 4, er der fastsat regler om værdiansættelsen af de aktiver  

 og passiver, der indgår i opgørelsen af indeståendet på indskudskontoen.  

 *Værdiansættelsen sker som udgangspunkt på grundlag af værdien ved udgangen  

 af det forudgående indkomstår.
Den efterfølgende oversigt viser  

 værdiansættelsen af forskellige aktiver og passiver ved opgørelsen af  

 indskudskontoen.* Fast ejendom I VSL § 3, stk. 7, er der indsat en regel, som skal forhindre den  

 skattepligtige i at opnå skattemæssige fordele ved at træde ind og ud af  

 virksomhedsordningen med en fast ejendom.
Herefter skal en skattepligtig, der  

 tidligere har anvendt virksomhedsordningen, og som inden for de nærmest  

 efterfølgende 5 indkomstår på ny anvender virksomhedsordningen, medregne en  

 fast ejendom til samme værdi ved opgørelse af indskudskontoen, som da  

 ordningen sidst blev anvendt.
Reglen bevirker, at den skattepligtige, som  

 træder ud af ordningen og derefter inden for 5 årsperioden går ind i  

 ordningen på ny, ikke kan få indskudskontoen forøget med en kapitalgevinst på  

 en fast ejendom.
Reglen gælder dog kun, hvis det er den samme ejendom, som  

 man går ud og ind af ordningen med.
 Hvis ejendommen er erhvervet, mens den skattepligtige anvendte ordningen,  

 indgår ejendommen til den kontante anskaffelsessum, hvis ordningen anvendes  

 på ny inden for 5 års-fristen.
Hjemfaldspligt Indskydes en ejendom, på hvilken der hviler hjemfaldspligt, vil der  

 allerede være taget højde for denne forpligtelse, såvel ved anvendelsen af  

 den kontante anskaffelsessum, som ved anvendelsen af *ejendomsværdien  

 »med fradrag af byrder, der ikke er taget hensyn til ved  

 vurderingen«.* Ikke fuldført byggeri Hvis værdien af påbegyndte investeringer i nybygninger ikke er medtaget  

 ved ejendomsvurderingen, kan værdien af de på opgørelsestidspunktet afholdte  

 udgifter til investeringer i bygninger medtages ved opgørelsen af  

 indskudskontoen.
Eventuelle statstilskud til bygningsinvesteringer skal ikke  

 modregnes i byggeudgiften.
Foder- og jordbeholdninger i landbruget *Efter vurderingslovens regler indgår i den faste ejendoms ejendomsværdi  

 ud over selve bygningerne og jordtilliggendet også den faste ejendoms  

 tilbehør, herunder beholdninger af afgrøde.
Dette betyder, at f.eks. foder-  

 og jordbeholdninger indgår i ejendomsværdien.
Derfor skal disse beholdninger  

 ikke indgå med selvstændige værdier ved opgørelsen af indskudskontoen.* E.G.1.2.4 Afgrænsningen mellem erhvervsmæssige og private aktiver og  

 passiver Ved indtræden i virksomhedsordningen kan der opstå et afgrænsningsproblem  

 med hensyn til opdelingen af aktiver og gæld i en erhvervsmæssig og en privat  

 del.
Udgangspunktet er, at ligningsmyndighederne ikke skal foretage en  

 vurdering af, hvorvidt en gældspost er privat eller erhvervsmæssig.
Det er kun erhvervsmæssige aktiver, der kan indgå i virksomheden.
Private  

 aktiver, som f.eks. privat indbo, værdien af en livsforsikringspolice samt de  

 finansielle aktiver, der er nævnt i VSL § 1, stk. 2, kan ikke indgå i  

 virksomheden.
Den selvkontrollerende effekt (kapitalafkastberegningen og  

 rentekorrektionen) bevirker, at det normalt er uden betydning, om finansielle  

 aktiver og passiver, der ikke er nævnt i § 1, stk. 2, indgår i virksomheden  

 eller holdes udenfor.
Derfor vil ligningsmyndighederne normalt ikke have  

 anledning til at undersøge den regnskabsmæssige opdeling, som den  

 skattepligtige har foretaget, hvis indskudskontoen i åbningsbalancen er  

 positiv eller nul, og de åbenbart erhvervsmæssige aktiver og gældsposter er  

 medtaget.
Der kan imidlertid være forskel på den beregnede kapitalafkastsats og den  

 faktiske rente i forhold til kontantværdien af fordringer og gæld.
Hvis der  

 er tale om store beløb, og forskellen mellem den faktiske rente- og  

 kapitalafkastsats ligeledes er stor, kan der være en skattemæssig fordel af  

 nogen betydning ved, at de finansielle aktiver og passiver indgår under  

 virksomhedsordningen.
 I de tilfælde, hvor der klart kun foreligger en skattemæssig begrundelse  

 for at medtage en stor post finansielle aktiver og/eller passiver i  

 virksomheden, kan der være anledning til at foretage en nærmere efterprøvelse  

 af, om disse finansielle aktiver og/eller passiver kan karakteriseres som  

 erhvervsmæssige eller private, med henblik på afgørelse af, hvorvidt de  

 pågældende aktiver og/eller passiver kan medtages i virksomhedsordningen.
 Selv om det i virksomhedsordningen er forudsat, at den selvkontrollerende  

 effekt - beregning af kapitalafkast og rentekorrektionen - er et  

 tilstrækkeligt værn mod, at privat gæld medtages i virksomheden, er dette  

 imidlertid ikke ensbetydende med, at ligningsmyndighederne i klare  

 omgåelsestilfælde er afskåret fra at tilsidesætte sådanne dispositioner.  

 Dette er en følge af ligningsmyndighedernes generelle adgang til at  

 efterprøve virksomhedernes regnskaber.
 En kommune spurgte Told- og Skattestyrelsen under henvisning til pkt. 69 i  

 det tidligere gældende skd.cirk. 21 af 9. december 1986., om en skatteyder  

 kunne medtage finansielle aktiver for i alt ca. 2,05 mill. kr. ved opgørelsen  

 af indskudskontoen for en leasingvirksomhed for indkomståret 1987.
 Skatteyderen havde i det omhandlede år drevet 3 virksomheder, henholdsvis  

 privat lægepraksis, en leasingvirksomhed samt udlejning af fast ejendom.
 Ved indkomstopgørelsen var indskudskontoen for leasingvirksomheden pr. 1.  

 jan. 1987 opgjort til 0, der fremkom således:
Det fremgik, at skatteyderen havde købt de omhandlede danske og  

 schweiziske obligationer i 1985, og at obligationerne blev finansieret ved et  

 lån optaget i tyske mark på 555.900 DM.
I 1986 indfriede skatteyderen dette  

 lån ved optagelse af et dansk banklån.
For såvel 1985 som 1986 var  

 kursreguleringen på det tyske lån ført over kapitalkontoen.
Af resultatopgørelsen for leasingvirksomheden fremgik det, at resultatet  

 før renter var opgjort til 53.614 kr., idet leasingindtægten var opgjort til  

 57.560 kr.
Renteudgifterne var opgjort til i alt 316.737 kr., hvoraf 192.758  

 kr. vedrørte banklånet på 2.106.820 kr.
Renteindtægterne var opgjort til i  

 alt 115.621 kr., hvoraf 65.971 kr. udgjorde renter vedrørende de schweiziske  

 obligationer, mens 41.250 kr. vedrørte de danske obligationer.
Virksomhedens  

 underskud var således opgjort til *147.502 kr.
 Told- og Skattestyrelsen lagde til grund, at de omhandlede obligationer på  

 2.034.736 kr., der ifølge det oplyste var finansieret ved banklån på  

 2.106.820 kr., ikke kunne anses for erhvervsmæssig i relation til  

 leasingvirksomheden, og herefter fandt Styrelsen efter det oplyste om  

 størrelsen af leasingvirksomheden, sammenholdt med det oplyste om  

 forrentningen og kursansættelsen af de omhandlede aktiver og passiver, alene  

 grundlag for at meddele tilladelse til, at de schweiziske obligationer udgik  

 af ordningen.
 Må det derimod antages, at den skattepligtige søger at opnå skattemæssig  

 fordel ved f.eks. at udligne en negativ indskudskonto, der ikke er  

 nulstillet, ved efterfølgende at føre den private gæld ud af virksomheden  

 ultimo, kan sådanne dispositioner i almindelighed ikke tillægges virkning for  

 opgørelsen af virksomhedens overskud, og ligningsmyndighederne kan ved den  

 løbende ligning foretage ændring ud fra en konkret vurdering.
Landsskatteretten tilsidesatte i et konkret tilfælde posteringen af  

 private gældsposter på indskudskontoen.
Kontoen var herved blevet negativ,  

 hvilket var udlignet ved udtræk af den private gæld ultimo.
TOLD-SKAT Nyt  

 1992.15.443 (Lsr.) (TfS 1992,386).
*Endvidere kan der henvises til TfS 1997,204 (VLD), vedrørende  

 spørgsmålet, om en skattepligtig, der benytter virksomhedsordningen kan få  

 fuldt fradrag for privat gæld ved at foretaget indskud af private gældsposter  

 i virksomhedsordningen ved årets begyndelse og udtage gælden ved årets  

 slutning og dermed undgå rentekorrektion.
Vestre Landsret fandt, at  

 skattemyndighederne havde været berettiget til at tilsidesætte arrangementet  

 således, at de private gældsposter ikke kunne medtages i  

 virksomhedsordningen.
Efter ændringerne af reglerne om rentekorrektion ved lov nr. 1217 af 27.  

 december 1996 (se herom i E.G.1.7.) skal der beregnes rentekorrektion hvis  

 indskudskontoen er negativ ved påbegyndelsen af indkomståret, eller når  

 anvendelsen af virksomhedsordningen påbegyndes.
Rentekorrektion kan dermed  

 ikke efter disse nye regler søges undgået på den måde, det var tilfældet i  

 ovennævnte sag.* Negativ indskudskonto Hvis saldoen på indskudskontoen er negativ ved indkomstårets begyndelse,  

 kan den dog sættes til nul, hvis den skattepligtige over for  

 ligningsmyndighederne dokumenterer, at alle virksomhedens aktiver og  

 gældsposter er medregnet samt, at den medregnede gæld er erhvervsmæssig.
Hvis  

 ikke den skattepligtige kan dokumentere, at hele gælden er erhvervsmæssig,  

 forbliver indskudskontoen negativ.
Dog kan den skattepligtige få nedsat den  

 negative saldo med den del af saldoen, der er dokumenteret som  

 erhvervsmæssig.
Hvis der således indgår en gæld i virksomheden på 1,5 mio. kr., og  

 indskudskontoen opgøres til * 500.000 kr., kan denne nedsættes til * 300.000  

 kr., når den skattepligtige dokumenterer, at 1,2 mio. kr. af gælden er  

 erhvervsmæssig.
Den skattepligtige kan i stedet for den negative saldo på  

 300.000 kr. vælge ikke at lade disse gældsposter indgå i virksomheden, men  

 derimod at behandle dem som privat gæld uden for virksomheden.
 Virksomhedsordningen bygger således ikke på en egentlig sondring mellem  

 erhvervsmæssig og privat gæld, men derimod på en angivelse af, hvor meget  

 gæld, der kan indgå i virksomheden uden rentekorrektion.
 Om rentekorrektion, se E.G.1.7.
Dokumentation for erhvervsmæssig gæld For at dokumentere eller sandsynliggøre, at der er tale om erhvervsmæssig  

 gæld, vil den skattepligtige f.eks. kunne henvise til, at årsagen til den  

 negative indskudskonto er, at værdien af aktiverne er lavere end  

 anskaffelsessummen.
Det vil f.eks. være tilfældet, hvor der er foretaget  

 skattemæssige afskrivninger på driftsmidler, og hvor gælden ikke er afviklet  

 i samme takt, som afskrivningerne er foretaget.
En negativ indskudskonto kan  

 også skyldes, at virksomheden i nogle år har haft driftsunderskud, der er  

 finansieret ved optagelse af lån.
Der kan også være tale om, at  

 kontantværdien af gæld er steget alene som følge af ændringer i  

 renteniveauet.
 I de tilfælde, hvor indskudskontoen er negativ ved indgang i  

 virksomhedsordningen, skal der ikke kun ske en bedømmelse af gæld svarende  

 til den negative saldo, men der skal ske en bedømmelse af samtlige passiver,  

 som indgår i virksomheden.
Det forhold, at der ydes sikkerhed for et lån i et privat aktiv, medfører  

 ikke nødvendigvis, at lånet skal anses for optaget i privatsfæren.
Hvis  

 f.eks. en skattepligtig, der benytter virksomhedsordningen, optager et  

 kreditforeningslån i sit parcelhus og anvender låneprovenuet til indfrielse  

 af virksomhedens kassekredit, vil kreditforeningslånet blive anset for  

 erhvervsmæssigt, jf.
TfS 1995, 304. Afgørelsen af om en gældspost skal anses  

 for erhvervsmæssig, må ske udfra en samlet bedømmelse af skatteyderens  

 økonomiske dispositioner.
Man tager dog udgangspunkt i, om lånet er anvendt  

 til at finansiere den pågældende virksomhed.
 I TOLD-SKAT Nyt 1993.1.33 (Lsr.) (TfS 1992,577) havde en apoteker i 1984  

 erhvervet en virksomhed, som ifølge sædvane inden for den pågældende branche  

 var finansieret gennem statsgaranterede lån.
 Foruden disse lån havde virksomheden oparbejdet en leverandørkredit på ca.  

 4,6 mio. kr., hvilket havde medført et likviditetsoverskud, der for en  

 betydelig dels vedkommende var investeret i privat bolig, privat bil og  

 obligationer.
 Indskudskontoen var pr. 1. jan. 1987 opgjort til * 3.294.371 kr., som ved  

 selvangivelsen blev nulstillet.
 Skattemyndighederne havde alene godkendt nulstillingen af indskudskontoen  

 primo 1987 med 325.714 kr., således at kontoen var ansat til * 2.968.657 kr.,  

 hvoraf der var beregnet yderligere rentekorrektion.
Afgørelsen blev stadfæstet af Landsskatteretten under hensyn til, at  

 klagerens private hævninger for årene 1984-1986 forud for hans indtræden i  

 virksomhedsordningen havde oversteget hans skattepligtige indkomst,  

 sammenholdt med at likviditetsoverskud hidrørende fra statsgaranterede lån og  

 leverandørkreditter var anvendt i forbindelse med erhvervelse af privat  

 bolig, privat bil og obligationer.
Uanset at samtlige gældsposter for så vidt  

 ville kunne henføres til virksomheden, og uanset at de pågældende  

 anskaffelser skulle holdes uden for virksomhedsordningen, lagdes det til  

 grund, at den i princippet erhvervsmæssige gæld var brugt til finansiering af  

 privatøkonomien.
Se ligeledes TfS 1994.513 (ØLD) og TfS 1995,133 (VLD).
I Skat 1990.9.701 (lsr) (TfS 1990,415) havde en optiker ved indtræden i  

 virksomhedsordningen nulstillet en til * 1.187.879 kr. opgjort indskudskonto.  

 Skattemyndighederne havde alene godkendt en nulstilling af 187.879 kr., idet  

 klagerens privatforbrug - over en 10-årig periode - havde oversteget den  

 skattepligtige indkomst med over 1 mio. kr.
Landsskatteretten fandt det  

 dokumenteret/sandsynliggjort, at kun gældsposter på 482.009 kr. ikke var rent  

 erhvervsmæssige, og saldoen på den negative indskudskonto blev herefter  

 nedsat til dette beløb i overensstemmelse med klagerens påstand.
 Landsskatteretten tilsidesatte i et konkret tilfælde posteringer og udtræk  

 af privat gæld i samme år, idet de foretagne dispositioner bevirkede at  

 negativ kapitalindkomst blev konverteret til negativ personlig indkomst.
 TOLD-SKAT Nyt 1992.15.443 (lsr) (TfS 1992,386).
 Låneformer:
Prioritetsgæld Hvis prioritetsgælden er optaget eller overtaget i forbindelse med  

 anskaffelsen af en ejerbolig, vil der være en ret klar formodning for, at der  

 er tale om privat gæld.
Det samme gælder ved nyprioritering af en ejerbolig.
Ved optagelse af tillægslån i en ejerbolig vil der også være en formodning  

 for, at der er tale om privat gæld.
Den skattepligtige vil dog kunne  

 godtgøre, at låneforøgelsen er anvendt til finansiering af den  

 erhvervsmæssige virksomhed.
 Særlig om lån ydet mod sikkerhed i ejerpantebreve kan der ikke på forhånd  

 opstilles nogen formodning for, hvad lånet er anvendt til.
 For lån ydet mod sikkerhed i en erhvervsejendom gælder tilsvarende, at man  

 ikke umiddelbart har nogen formodning for, hvad lånet er anvendt til,  

 medmindre låntagningen sker i forbindelse med erhvervelse eller forbedring af  

 erhvervsejendommen.
 Hvor der er tale om lån i en ejendom, der anvendes både erhvervsmæssigt og  

 privat, må en forholdsmæssig andel af lån til anskaffelse eller forbedring  

 normalt anses for anvendt erhvervsmæssigt, medmindre den skattepligtige  

 godtgør andet.
Begrænset skattepligtige Begrænset skattepligtige med fast ejendom i Danmark kan efter de gældende  

 regler ved indkomstopgørelsen kun fradrage renteudgifter, når renterne  

 vedrører prioritetsgæld eller anden gæld med sikkerhed i ejerpantebrev i  

 vedkommende ejendom.
Det er en betingelse, at gælden ligger inden for 80 pct.  

 af ejendommens handelsværdi ved indkomstårets udløb.
Renter derudover kan  

 ikke fradrages, medmindre den skattepligtige dokumenterer, at den samlede  

 behæftelse alene vedrører ejendommens anskaffelse, drift eller forbedring.  

 Dette gælder også, hvis virksomhedsordningen anvendes, Skat 1987.10.734.  

 (skd).
Gæld i løsøre Hvis gæld med underpant i løsøre eller ved kreditkøb stiftes samtidig med  

 - eller i tidsmæssig nær tilknytning til - anskaffelsen af varige  

 forbrugsgoder som f.eks. biler, lystbåde, hårde hvidevarer o.lign., vil der  

 være en klar formodning for, at der er tale om privat gæld.
Tilsvarende er  

 der en klar formodning for, at der er tale om erhvervsmæssig gæld, hvis det  

 drejer sig om sædvanlig leverandørgæld ved køb af omsætningsaktiver eller  

 anlægsaktiver til brug for den erhvervsmæssige virksomhed.
 Hvis gælden med sikkerhed i løsøre derimod ikke stiftes samtidig med  

 erhvervelsen, må opdelingen bero på en konkret vurdering.
Kassekredit Ofte indgår de daglige ind- og udbetalinger i en erhvervsvirksomhed over  

 en kassekreditkonto i et pengeinstitut.
Virksomheden har således en løbende  

 og stadig varierende gældsforpligtelse over for pengeinstituttet.
På en sådan  

 kassekredit eller lignende kreditadgang vil virksomhedens indehaver  

 imidlertid også kunne hæve til privatforbrug.
Det kan derfor være vanskeligt  

 ved overgangen til virksomhedsordningen at opgøre, hvor stor en del af  

 saldoen, der skyldes de private udtræk.
I mange tilfælde vil der dog være en formodning for, at en kassekredit der  

 anvendes i en virksomhed, som overføres til virksomhedsordningen, i sin  

 helhed placeres som et passiv i virksomheden således, at den fulde  

 renteudgift kan fratrækkes i virksomheden.
Der vil imidlertid også være en  

 formodning for, at en del af kassekreditten må anses for privat gæld, hvis  

 der inden for de seneste år før indtræden i virksomhedsordningen har været  

 store træk på kassekreditten samtidig med, at den skattepligtige har  

 anskaffet store private aktiver.
I øvrige tilfælde må det afgøres på grundlag  

 af en konkret vurdering.
Udlandslån Det afgørende for, om et udlandslån skal indgå i virksomhedsordningen, er,  

 at lånet har tilknytning til den erhvervsmæssige virksomhed.
 Har lånet tilknytning til den erhvervsmæssige virksomhed, men er saldoen  

 på indskudskontoen ved virksomhedens start negativ, vil det afgørende for  

 nulstilling af indskudskontoen være, om den skattepligtige kan dokumentere,  

 at lånet faktisk er anvendt til finansiering af virksomheden.
Jordbrugslån Jordbrugslån efter lov om indeksregulerede realkreditlån har tilknytning  

 til den erhvervsmæssige virksomhed.
Det skyldes, at lånene kun kan ydes til  

 landbrugsejendomme mv.
I det omfang jordbrugslånet er anvendt til  

 finansiering af virksomheden, skal lånet indgå i virksomhedsordningen, hvis  

 denne benyttes.
I relation til nulstilling af indskudskontoen er det afgørende, om  

 provenuet er anvendt til finansiering af virksomheden.
Udgangspunktet må  

 være, at det er den skattepligtiges fordeling/placering af lånet, der skal  

 lægges til grund.
E.G.1.3 Kapitalafkast Ved kapitalafkastet forstås den del af årets overskud, der svarer til et  

 beregnet afkast af den skattepligtiges investering i virksomheden.
Indkomstårets kapitalafkast kan overføres til den skattepligtige til  

 beskatning som kapitalindkomst eller helt eller delvist opspares i  

 virksomheden på samme måde som den resterende del af årets overskud.
Opsparet  

 kapitalafkast, der senere hæves, beskattes som personlig indkomst.
Hvis den  

 skattepligtige foretager hævning af årets overskud, skal der på grund af  

 hæverækkefølgen altid beregnes kapitalafkast.
E.G.1.3.1 Finansielle aktiver Den del af kapitalafkastet, der vedrører finansielle aktiver, bortset fra  

 fordringer erhvervet ved salg af varer og tjenesteydelser i forbindelse  

 hermed (varedebitorer mv.), skal dog altid hæves og dermed beskattes som  

 kapitalafkast.
Hvis beløbet ikke hæves, anses det for indskudt.
I kraft af denne  

 værnsregel er den erhvervsdrivende f. eks. afskåret fra at indskyde en stor  

 post obligationer i virksomhedsordningen med den virkning, at opsparede  

 renter kun beskattes med den foreløbige virksomhedsskat på 34 pct.
Hvis det samlede kapitalafkast begrænses som følge af bestemmelserne i VSL § 7, beregnes den del af det begrænsede kapitalafkast, der skal  

 tvangshæves, forholdsmæssigt, se herom afsnit E.G.1.3.2.
E.G.1.3.2 Beregning af kapitalafkast Efter VSL § 7 opgøres kapitalafkast som kapitalafkastgrundlaget gange  

 kapitalafkastsatsen.
Det beregnede kapitalafkast kan ikke være et negativt beløb, og sættes i  

 så fald til 0 kr.
Det beregnede kapitalafkast kan endvidere ikke overstige  

 årets skattepligtige overskud - opgjort efter overførsel til eventuel  

 medarbejdende ægtefælle.
Omfatter virksomhedens regnskabsperiode kortere eller længere tid end 12  

 mdr. beregnes et forholdsmæssigt kapitalafkast efter lovens § 7, stk. 2,  

 svarende til det antal hele måneder, regnskabsperioden omfatter, se VSL-cirk. eksempel 9.2.1.
Hvis der i medfør af VSL § 4, stk. 1, skal ske tvangshævning af den del af  

 kapitalafkastet, der vedrører finansielle aktiver, og det samlede  

 kapitalafkast skal begrænses som følge af, at det ikke kan overstige årets  

 skattepligtige overskud, beregnes den del af kapitalafkastet, der skal  

 tvangshæves, forholdsmæssigt.
Det samme gælder, hvis virksomhedens  

 regnskabsperiode er kortere eller længere end 12 måneder.
Den forholdsmæssige  

 del af kapitalafkastet beregnes efter forholdet mellem værdien af de  

 finansielle aktiver, bortset fra fordringer erhvervet ved salg af varer og  

 tjenesteydelser i forbindelse hermed (varedebitorer mv.), og  

 kapitalafkastgrundlaget ved indkomstårets begyndelse.
Der henvises i øvrigt til VSL-cirk. eksempel 9.1.1 om beregning af  

 kapitalafkast.
Efter KSL § 25 A, stk. 2, medregnes kapitalafkastet ved  

 indkomstopgørelsen hos den af ægtefællerne, der har rådighed over  

 virksomheden efter ægteskabslovgivningens regler.
E.G.1.3.3 Kapitalafkastgrundlaget Efter VSL § 8, stk. 1, opgøres kapitalafkastgrundlaget som virksomhedens  

 aktiver med fradrag af gæld, beløb hensat til senere faktisk hævning i  

 primobalancen, indestående på mellemregningskontoen efter VSL § 4 a (se dog  

 E.G.1.5.5) *og beløb, der overføres fra virksomhedsordningen til  

 privatøkonomien med virkning fra indkomstårets begyndelse*.
Opgørelsen sker årligt på grundlag af værdierne ved indkomstårets  

 begyndelse.
Ved etablering af en ny virksomhed opgøres afkastgrundlaget dog  

 på tidspunktet for virksomhedens start.
 Værdiansættelsen af aktiver og gæld sker efter VSL § 8, stk. 2.
Fast ejendom Er en fast ejendom, herunder ejendom på hvilken der hviler hjemfaldspligt,  

 anskaffet før 1. jan. 1987 kan den skattepligtige vælge enten værdien ved 18.  

 alm. vurdering (pr. 1. jan. 1986) med tillæg af eventuel ikke medregnet  

 anskaffelsessum for ombygning, forbedringer mv. eller den kontante  

 anskaffelsessum.
Valget sker hvert år uafhængigt af hvilken værdiansættelse,  

 der blev benyttet forudgående år.
Den valgte værdiansættelse er uafhængig af,  

 hvilken værdi der er anvendt ved opgørelse af indskudskontoen.  

 Straksafskrivninger efter AL § 21, stk. 2, af udgifter til ombygning eller  

 forbedring skal ved opgørelse af kapitalafkastgrundlaget behandles på samme  

 måde som ordinære bygningsafskrivninger, således at der ikke foretages  

 reduktion med det afskrevne beløb, jf.
TfS 1994,341 (Lsr).
Ikke fuldført byggeri ved indgang i virksomhedsordningen Hvis værdien af påbegyndte investeringer i nybygninger ikke er medtaget  

 ved ejendomsvurderingen, kan værdien af de på opgørelsestidspunktet afholdte  

 udgifter til investeringer i bygninger medtages ved opgørelsen af  

 kapitalafkastgrundlaget.
Eventuelle statstilskud til bygningsinvesteringer  

 skal ikke modregnes i byggeudgiften.
Foder- og jordbeholdninger i landbruget *Efter vurderingslovens regler indgår i den faste ejendoms ejendomsværdi  

 ud over selve bygningerne og jordtilliggendet også den faste ejendoms  

 tilbehør, herunder beholdninger af afgrøde.
Dette betyder, at f.eks. foder-  

 og jordbeholdninger indgår i ejendomsværdien.
Derfor skal disse beholdninger  

 ikke indgå med selvstændige værdier ved opgørelsen af  

 kapitalafkastgrundlaget.* Investeringsfond Henlæggelse til investeringsfond, der skal opføres som en særlig  

 passivpost i skatteregnskabet, fragår ikke ved opgørelse af  

 kapitalafkastgrundlaget.
E.G.1.3.4 Kapitalafkastsats Kapitalafkastsatsen beregnes en gang årligt.
Satsen er en gennemsnitlig  

 effektiv obligtionsrente for årets første 6 måneder, der nedrundes til  

 nærmeste hele antal procentpoints.
Satsen udgør *5 pct. for indkomståret  

 1997.
E.G.1.4 Indkomstopgørelsen Efter VSL § 6, stk. 1, opgøres virksomhedens skattepligtige indkomst efter  

 skattelovgivningens almindelige regler.
Bortset fra bestemmelsen om renteperiodisering i lovens § 6, stk. 2, *og  

 reglerne om rentekorrektion for skattepligtige, som for indkomståret 1997  

 grundet forskudt regnskabsår vælger at anvende de hidtil gældende regler for  

 rentekorrektion, jf.
E.G.1.7.,* findes der ikke i VSL særlige regler om  

 indkomstopgørelsen.
 Der skal derfor foretages en sædvanlig indkomstopgørelse for virksomheden.  

 Ved opgørelsen medregnes alle skattepligtige indtægter og udgifter vedrørende  

 virksomheden, og der fradrages driftsomkostninger og renteudgifter efter  

 skattelovgivningens almindelige regler herom.
Omlægning af regnskabsår Ved omlægning af regnskabsår således at det pågældende indkomstår udgør  

 mere eller mindre end 12 måneder, kan PSL § 14 om omregning til  

 helårsindkomst ikke anvendes for så vidt angår den del af  

 virksomhedsindkomsten, der beskattes med virksomhedsskat.
Bidrag til arbejdsgiversammenslutninger Bidrag til arbejdsgiversammenslutninger som nævnt i LL § 13 er ikke  

 fradragsberettigede ved opgørelse af virksomhedens indkomst.
Afholdes sådanne  

 udgifter af virksomheden, anses beløbet for overført til den skattepligtige,  

 som kan fradrage beløbet ved opgørelse af den skattepligtige indkomst.
Se  

 Skat 1987.2.147 (skd) (TfS 1987,95) om opdeling af bidrag i en del, der er  

 fradragsberettiget efter LL § 13 og en del, der er fradragsberettiget efter  

 SL § 6 a, dvs. kan fradrages i virksomheden.
Rentekorrektionsbeløb *I det omfang den skattepligtige grundet forskudt regnskabsår for  

 indkomståret 1997 vælger at anvende de hidtil gældende regler for  

 rentekorrektion, jf.
E.G.1.7. indgår rentekorrektionsbeløb efter VSL § 11,  

 som en del af virksomhedens overskud.
Rentekorrektionsbeløb er ikke renter,  

 idet beløbet ikke er knyttet til en gældspost, hvorfor beløbene ikke  

 nedsætter det overskud, hvoraf henlæggelse til investeringsfonds og  

 overførsel til medarbejdende ægtefælle beregnes.
For andre skattepligtige  

 indgår rentekorrektionsbeløbet ikke ved opgørelsen af virksomhedens overskud.  

 Dermed indgår beløbene heller ikke i det beregningsgrundlag, hvoraf  

 henlæggelse til investeringsfonds og overførsel til medarbejdende ægtefælle  

 beregnes.* Refusioner til den skattepligtige Virksomheden refunderer de erhvervsmæssige omkostninger, som den  

 skattepligtige har afholdt for virksomheden.
Beløbet fratrækkes ved  

 opgørelsen af virksomhedens indkomst, jf. i øvrigt E.G.1.5.1, hvor det  

 nærmere omtales, hvordan sådanne refusioner behandles.
Beløbene *kan*  

 bogføres på mellemregningskontoen, jf.
VSL § 4 a, stk 4, se E.G.1.5.5.
 Egne varer mv.
Værdien af den skattepligtiges benyttelse af virksomhedens aktiver eller  

 ikke-bogført udtag af varer til privat anvendelse, tillægges virksomhedens  

 indkomst og anses for overført til den skattepligtige.
Beløbene kan således  

 spares op, jf.
E.G.1.5.
Tilskud Tilskud, som den skattepligtige modtager i egenskab af selvstændigt  

 erhvervsdrivende, skal indgå i virksomheden, uanset om de er skattepligtige  

 eller ej.
Tilskud som nævnt i LL § 27 B indgår i virksomheden, når de  

 modtages, dvs. uafhængig af, hvornår de medregnes ved opgørelsen af  

 virksomhedens skattepligtige indkomst.
Sygedagpenge Sygedagpenge, der ydes til den skattepligtige, og som ikke vedrører  

 dagpengegivende lønindkomst, indgår i virksomheden, ligesom sygedagpenge, der  

 ydes til en medarbejdende ægtefælle.
Etableringsydelse Etableringsydelse til ledige indgår i virksomhedsindkomsten, jf.
TfS  

 1994,556.
A-indkomst Hvis indehaveren af en virksomhed under virksomhedsordningen fra  

 hvervgiver modtager vederlag, hvoraf hvervgiver er forpligtet til at  

 indeholde A-skat, skal han medregne den fulde indkomst ved opgørelsen af  

 virksomhedens overskud, og den tilbageholdte A-skat anses for overført i  

 hæverækkefølgen til den skattepligtige.
 Blandede biler.
Bilen indgår i virksomheden Hvis den skattepligtige vælger at lade en blandet benyttet bil indgå i en  

 selvstændig virksomhed, der beskattes efter virksomhedsordningen, skal den  

 behandles som et fuldt erhvervsmæssigt aktiv.
Skattemæssige afskrivninger og  

 øvrige driftsudgifter fratrækkes fuldt ud ved opgørelsen af virksomhedens  

 skattemæssige resultat.
Når bilen indgår i virksomheden, foretages  

 afskrivningerne således på bilens fulde anskaffelsessum.
Uanset bilen  

 betragtes som fuldt erhvervsmæssig efter VSL, er der i afskrivningslovens  

 forstand fortsat tale om en blandet benyttet bil.
Afskrivningerne skal derfor  

 foretages på en konto for sig efter AL, afsnit II om driftsmidler, der  

 anvendes både erhvervsmæssigt og privat, idet afskrivningen efter AL § 8 dog  

 foretages på hele den afskrivningsberettigede saldoværdi.
Fortjeneste og tab  

 ved afhændelse af bilen opgøres efter AL § 9 og medregnes til  

 virksomhedsindkomsten i afståelsesåret.
Hvis en blandet benyttet bil indgår i virksomheden, forhøjes virksomhedens  

 indkomst med værdien af fri bil.
Et hertil svarende beløb anses for overført  

 i hæverækkefølgen.
Værdien af fri bil fastsættes efter LL § 16, stk. 4.
 Fradraget for omkostninger ved den private benyttelse ved opgørelsen af  

 virksomhedens resultat modsvares således af en forøgelse af virksomhedens  

 indkomst.
TOLD*SKAT Nyt 1993.17.797 (Lsr.) (TfS 1993,422) vedrørte en skatteyder,  

 der solgte en bil, der i hele perioden efter overgang til blandet benyttelse,  

 havde indgået i virksomhedsordningen.
Da afskrivninger var foretaget fuldt ud  

 som erhvervsmæssige, påvirkede hele avancen ved salget virksomhedens  

 indkomst.
*Ved opgørelsen af fortjeneste ved salg af en blandet benyttet  

 invalidebil, der indgik i virksomhedsordningen, fandt Landsskatteretten, at  

 der til anskaffelsessummen for bilen skulle medregnes den del, der var  

 berigtiget med skattefrit tilskud efter bistandsloven. (TfS 1997,788 (Lsr)).* Bilen uden for virksomheden Hvis den skattepligtige vælger at holde bilen uden for virksomheden, der i  

 øvrigt beskattes efter virksomhedsordningen, sker den skattemæssige opgørelse  

 efter følgende regler:
Anvendes bilen erhvervsmæssigt i virksomheden, kan den skattepligtige få  

 godtgjort udgifterne ved, at virksomheden betaler en beregnet  

 »leje« svarende til de faktiske erhvervsmæssige omkostninger.  

 Beløbet *kan* bogføres på en mellemregningskonto, jf.
VSL § 4 a, stk. 4, se  

 E.G.1.5.5.
Udgifterne til den erhvervsmæssige drift for bilen efter regnskab -  

 eventuelt på grundlag af et skønsmæssigt fastsat kilometertal for den  

 erhvervsmæssige kørsel - fratrækkes i virksomhedens regnskab.
De med kørslen  

 forbundne udgifter må kunne dokumenteres ved fremlæggelse af bilag eller dog  

 kunne sandsynliggøres på en tilfredsstillende måde.
 Afskrivning på bilen henregnes til de samlede driftsudgifter.
 Godtgørelsen betragtes ikke som overførsel af overskud, men som en  

 driftsomkostning for virksomheden, der er afholdt af den skattepligtige.
Fortjeneste eller tab ved afhændelse af bilen medregnes i den personlige  

 indkomst, jf.
SD-cirk.1987-46.
I stedet for at få refunderet udgifterne til den erhvervsmæssige drift af  

 bilen kan den skattepligtige vælge at benytte de satser, der er fastsat af  

 Ligningsrådet for erhvervsmæssig benyttelse af egen bil, jf. *TSS-cirk.  

 1996-31 og TSS-cirk. 1997.20* Beløbet, der overføres til den skattepligtige, fragår i  

 virksomhedens resultat, men beskattes ikke hos den skattepligtige.
På den  

 anden side kan den skattepligtige heller ikke fradrage udgifterne ved  

 opgørelsen af den personlige indkomst.
Fortjeneste eller tab ved afhændelse  

 af bilen medregnes ikke i indkomstopgørelsen, jf.
SD-cirk. 1987-46 om  

 blandede biler.
Der kan kun skiftes opgørelsesprincip en gang vedrørende samme bil  

 (beregnet leje/Ligningsrådets satser), og principskifte skal ske ved  

 begyndelsen af et indkomstår.
Ved køb af en ny bil kan opgørelsesmåden  

 eventuelt ændres påny.
Overførsel af bil til/fra virksomheden anses dog ikke  

 for principskifte.
 Der henvises til oversigten vedrørende blandet benyttede biler i VSL-cirk.  

 pkt. 2.3.3.1. og eksemplerne på skatteopgørelsen for blandede biler i  

 VSL-cirk 2.3.3.6.
Biler føres ind eller ud af virksomheden Hvis en bil føres ind eller ud af virksomheden, anvendes indskuds- og  

 hævereglerne i VSL.
Biler, der føres ud af virksomhedsordningen, kan tillige  

 overføres via mellemregningskontoen.
Det vil sige, at en bil, der føres ind i  

 virksomheden, skal indskydes efter VSL § 3, mens en bil, der føres ud af  

 virksomheden, skal overføres efter VSL § 5 *eller via mellemregningskontoen*.  

 Såvel indskud som overførsel af en blandet bil skal ske til den  

 afskrivningsberettigede værdi. *En blandet benyttet bils overgang til  

 udelukkende privat anvendelse sidestilles med salg af bilen, jf.
AL § 32.  

 Overgangen til udelukkende privat anvendelse kan dermed udløse beskatning af  

 genvundne afskrivninger, og overførslen af bilen fra virksomhedsordningen til  

 privatøkonomien i forbindelse med overgangen til udelukkende privat  

 anvendelse skal ske til handelsværdien.* Indskud eller overførsel af en blandet bil skal bogføres med virkning fra  

 begyndelsen af indkomståret, bortset fra købs- og salgstilfælde.
Salg af bilen Hvis bilen i hele ejerperioden har været holdt uden for virksomheden,  

 foretages der alene en avanceopgørelse, hvis den erhvervsmæssige kørsel har  

 været refunderet med de faktiske omkostninger.
Har den erhvervsmæssige kørsel  

 udelukkende været refunderet med de faktiske omkostninger, foretages  

 avanceopgørelsen efter afskrivningslovens afsnit II.
Har den erhvervsmæssige  

 kørsel dels været refunderet med de faktiske omkostninger, dels med  

 Ligningsrådets satser, foretages avanceopgørelsen alene for de år, hvor  

 fradraget er foretaget efter regnskab, se SD-cirk. 1987-46, pkt. 5.1.3.
 Avance eller tab medregnes i den personlige indkomst.
 Hvis bilen i ejerperioden dels er indgået i virksomheden, dels er holdt  

 udenfor mod lejebetaling for den erhvervsmæssige kørsel for virksomheden,  

 sker avanceopgørelsen efter afskrivningslovens afsnit II.
Har bilen i ejerperioden dels været medregnet i virksomheden, dels været  

 holdt udenfor mod refusion af den erhvervsmæssige kørsel for virksomheden med  

 Ligningsrådets satser, opgøres avance eller tab alene for den periode, hvor  

 bilen indgik i virksomheden.
Avanceopgørelsen foretages som beskrevet i  

 SD-cirk. 1987-46, pkt. 5.1.3.
Avance eller tab medregnes i den personlige indkomst, hvis bilen er uden  

 for virksomhedsordningen på salgstidspunktet.
Indgår bilen i  

 virksomhedsordningen på salgstidspunktet skal avance eller tab alene påvirke  

 virksomhedens indkomst.
Vindmøller Ved lov nr. 488 af 31. maj 1996 blev reglerne for beskatning af personligt  

 ejede vindmøller ændret med virkning fra og med indkomståret 1996, se  

 E.B.2.1.1.
Det følger nu af LL § 8 P, at den skattepligtige kan vælge mellem 1) at  

 medregne 60 pct. af den del af bruttoindkomsten fra vindmølledriften, der  

 overstiger 3.000 kr., til den skattepligtige indkomst eller 2) at medregne  

 hele indkomsten fra vindmølledriften efter skattelovgivningens almindelige  

 regler.
Hvis den skattepligtige vælger mulighed 1), anses vindmøllen for  

 udelukkende privat benyttet, og indkomsten fra vindmølledriften er ikke  

 erhvervsmæssig.
 Derimod anses vindmøllen for udelukkende erhvervsmæssigt benyttet, hvis  

 den skattepligtige vælger mulighed 2).
 Vælger den skattepligtige mulighed 1) kan vindmøllen ikke indgå i  

 virksomhedsordningen, mens vindmøllen indgår i virksomhedsordningen på linie  

 med andre udelukkende erhvervsmæssigt benyttede aktiver, dersom den  

 skattepligtige vælger mulighed 2).
 Som konsekvens af de nye regler i LL § 8 P er særreglerne om blandet  

 benyttede vindmøller i VSL § 1, stk. 6, ophævet.
Andre blandede aktiver Hvis den skattepligtige stiller andre blandet benyttede aktiver end biler  

 til rådighed for virksomheden, kan en godtgørelse fratrækkes som en  

 driftsudgift i virksomheden.
Godtgørelsen, der ligesom ved biler hæves uden  

 om hæverækkefølgen i VSL § 5, beskattes som personlig indkomst.
Beløbet *kan*  

 bogføres på en mellemregningskonto, jf. § 4 a, stk. 4, se E.G.1.5.5. De  

 tilsvarende omkostninger fradrages ved opgørelsen af den skattepligtige  

 personlige indkomst.
For så vidt angår blandet benyttede bygninger henvises  

 til E.G.1.1.3.
Løbende ydelser Udgifter til løbende ydelser efter LL § 12 skal som hovedregel fragå ved  

 opgørelsen af skattepligtig indkomst uden for virksomheden.
Indtægter i form  

 af løbende ydelser beskattes som hovedregel som personlig indkomst uden for  

 virksomheden.
 Udgifter til ensidigt påtagne løbende ydelser til foreninger, stiftelser,  

 institutioner mv. og religiøse samfund efter LL § 12, stk. 2-6, skal altid  

 fradrages ved opgørelsen af skattepligtig indkomst uden for virksomheden.
I visse tilfælde kan udgifter, der udredes efter en gensidigt bebyrdende  

 aftale efter LL § 12, stk. 7, fradrages i den personlige indkomst efter PSL §  

 3, stk. 2, nr. 1. Forudsætningen herfor er, dels at den skattepligtige, som  

 afholder ydelsen, er selvstændigt erhvervsdrivende, dels at den afholdte  

 udgift har karakter af en driftsomkostning.
Der kan f.eks. være tale om en  

 driftsomkostning, hvis den skattepligtige i forbindelse med overtagelse af en  

 virksomhed påtager sig en underholds- eller aftægtsydelse (evt. i form af  

 fribolig) over for den tidligere ejer.
Der kan også være tale om, at  

 købesummen for en virksomhed helt eller delvist fastsættes til en løbende  

 andel af overskuddet eller omsætningen i en vis årrække.
Hvis den  

 selvstændigt erhvervsdrivende anvender virksomhedsordningen, skal udgifterne  

 til sådanne løbende ydelser fragå ved opgørelsen af virksomhedens indkomst.  

 Tilsvarende skal sådanne indtægter indgå i virksomheden.
Udenlandsk indkomst En virksomheds indkomst fra udlandet skal ligesom virksomhedens  

 indenlandske indtægter medregnes ved opgørelsen af virksomhedens indkomst  

 efter VSL § 6. Har den skattepligtige f.eks. kun en virksomhed i udlandet kan  

 virksomhedsordningen anvendes på denne virksomhed som på en virksomhed, der  

 drives her i landet.
Driver den skattepligtige virksomhed både her og i  

 udlandet, skal VSL anvendes på samtlige virksomheder, hvis den skattepligtige  

 ønsker at anvende ordningen, se E.G.1.8. Om lempelse for udenlandsk skat se  

 VSL-cirk. pkt. 18.4.
E.G.1.4.1 Periodisering af renter Der skal altid ske periodisering af renter på fordringer og gæld, som  

 indgår i virksomheden.
Kravet om periodisering omfatter alene renter af fordringer og gæld, der  

 indgår i virksomheden.
Der kan kun ske periodisering af renter vedrørende  

 aktiver og gæld i den private del, hvis Ligningsrådet har givet tilladelse  

 hertil, jf.
LL § 5, stk. 5, eller hvis periodisering kræves efter LL § 5,  

 stk. 2.
Hvis den skattepligtige efter at have benyttet virksomhedsordningen  

 udtræder af denne, sker beskatningen efter reglerne i PSL.
Renter  

 indtægtsføres eller fradrages da almindeligvis efter forfaldsprincippet.
Hvis  

 den skattepligtige allerede har fået Ligningsrådets tilladelse til  

 renteperiodisering (se A.D.1), fortsætter denne uændret, uanset om  

 virksomhedsordningen benyttes eller ej.
 Ved opgørelse af virksomhedens indkomst medregnes alle renteindtægter og  

 renteudgifter, der er påløbne i indkomståret, forfaldne såvel som uforfaldne.
Uforfaldne renter, der er påløbet inden overgangsårets begyndelse,  

 medregnes i den skattepligtiges kapitalindkomst på forfaldstidspunktet.
Er  

 renten forudforfalden skal ligeledes kun renten vedrørende indkomståret  

 medregnes ved opgørelsen af virksomhedens indkomst.
For ældre gæld med  

 forudforfalden rente, der ikke er omfattet af LL § 5, stk. 2, betyder det, at  

 indkomstansættelsen for det foregående indkomstår må genoptages og korrigeres  

 med renter, der er forfaldne, men ikke påløbne i dette indkomstår.
Hvis korrektionsbeløbet ikke overstiger 5.000 kr., kan genoptagelse dog  

 undlades under forudsætning af, at beløbet enten medregnes til den  

 skattepligtiges kapitalindkomst i overgangsåret, eller at renteperiodisering  

 ved indtræden i virksomhedsordningen undlades.
Vælger skatteyderen at undlade  

 periodisering ved sin indtræden i ordningen, skal periodiseringen ske ved  

 overgangsårets udløb.
Til belysning af hvorledes renteperiodiseringen skal  

 ske ved indtræden og udtræden af virksomhedsordningen, henvises til  

 eksemplerne i VSL-cirk., pkt. 8.2.
Overførsel af gæld eller fordringer fra virksomheden til den  

 skattepligtige eller omvendt kan kun ske med virkning pr. ultimo  

 indkomståret.
Periodisering af renter sker efter samme principper som ved  

 udtræden af, respektive indtræden i virksomhedsordningen, blot anvendes  

 sidste dag i indkomståret som skæringsdag.
E.G.1.4.2 Medarbejdende ægtefælle De gældende regler om adgang til at overføre en del af virksomhedens  

 overskud til beskatning hos en medarbejdende ægtefælle eller til at indgå  

 lønaftale mv. berøres ikke af VSL.
Hvis begge ægtefæller ejer en virksomhed, der indgår i  

 virksomhedsordningen, beskattes indkomst fra virksomheden, bortset fra  

 kapitalafkast, hos den ægtefælle, der driver virksomheden, jf.
KSL § 25 A,  

 stk. 1. og stk. 2. Deltager begge ægtefæller i driften, beskattes indkomst  

 hos den ægtefælle, der i overvejende grad driver virksomheden.
Har den anden  

 ægtefælle deltaget i væsentligt omfang i driften af virksomheden, kan denne  

 anses for medarbejdende ægtefælle, således at indtil 50% af overskuddet efter  

 regulering for renter mv. - dog højst *151.000 kr. i 1997 - kan overføres til  

 beskatning hos denne som personlig indkomst jf.
KSL § 25 A, stk. 3, se  

 endvidere E.G.1.8 om flere virksomheder.
Ved beregningen af den del af overskuddet, der kan overføres til den  

 medarbejdende ægtefælle, opgøres virksomhedens overskud efter reglerne for  

 opgørelsen af skattepligtig almindelig indkomst.
Til indkomsten skal dog  

 lægges virksomhedens renteudgifter og kurstab på fordringer og gæld.
Virksomhedens renteindtægter samt kursgevinster på fordringer og gæld skal  

 endvidere fradrages. *For skattepligtige, som for indkomståret 1997 grundet  

 forskudt regnskabsår vælger at anvende de hidtil gældende regler om  

 rentekorrektion, jf.
E.G.1.7., indgår et eventuelt rentekorrektionsbeløb  

 efter VSL § 11 i opgørelsen af overskuddet, men fradrages ikke som en  

 renteindtægt.
For andre skattepligtige indgår rentekorrektionsbeløbet ikke ved  

 opgørelsen af overskuddet.* Overførsel til medarbejdende ægtefælle Overførsel til medarbejdende ægtefælle sidestilles med driftsomkostninger  

 i virksomheden og anses for at reducere virksomhedens overskud.
Kapitalafkastet nedsætter således ikke det beløb, der kan beskattes som  

 personlig indkomst hos den medarbejdende ægtefælle.
Overførslen til den  

 medarbejdende ægtefælle kan derimod betyde en nedsættelse af det beregnede  

 kapitalafkast, idet kapitalafkastet ikke kan overstige årets overskud med  

 fradrag af det beløb, som beskattes hos den medarbejdende ægtefælle.
Overførsel kan kun ske for det indkomstår, hvor overskuddet er optjent.
Er  

 et beløb, som beskattes som personlig indkomst hos den medarbejdende  

 ægtefælle, ikke udtaget af virksomheden inden årets udgang, afsat til senere  

 faktisk hævning i regnskabet eller overført til mellemregningskontoen, er  

 beløbet indskudt i virksomheden af den skattepligtige.
Kapitalafkast beskattes hos den ægtefælle, der ejer virksomheden eller hos  

 ægtefællerne i forhold til deres andele i virksomheden efter  

 ægteskabslovgivningens regler. *For skattepligtige, som for indkomståret 1997  

 grundet forskudt regnskabsår vælger at anvende de hidtil gældende regler om  

 rentekorrektion, jf.
E.G.1.7., anses rentekorrektionsbeløb efter VSL § 11,  

 stk. 3, for overført til den ægtefælle, der driver virksomheden, ligesom  

 nedsættelsen af kapitalindkomsten sker hos denne.
For andre skattepligtige  

 tillægges rentekorrektionsbeløbet den personlige indkomst hos den ægtefælle,  

 der driver virksomheden, ligesom nedsættelsen af kapitalindkomsten sker hos  

 denne ægtefælle.* Hvis den ene ægtefælle er ejer, og den anden ægtefælle driver  

 virksomheden, skal den ægtefælle, der driver virksomheden, beskattes af  

 virksomhedens indkomst.
Ejeren af virksomheden kan, hvis betingelserne er  

 opfyldt, beskattes som medarbejdende ægtefælle.
Ejeren beskattes endvidere af kapitalafkastet.
Den af ægtefællerne, der  

 driver virksomheden, beskattes af den eventuelt resterende personlige  

 indkomst.
Begge ægtefæller driver virksomhed *Ægtefæller, der driver hver sin virksomhed, har begge valget mellem at  

 lade sig beskatte efter reglerne i virksomhedsskatteloven eller at lade sig  

 beskatte efter personskattelovens regler.
Valget træffes uafhængigt af den  

 anden ægtefælle.
Vælger ægtefællerne at lade sig beskatte efter  

 virksomhedsskatteloven, kan de ligeledes uafhængigt af hinanden vælge enten  

 at anvende virksomhedsordningen eller kapitalafkastordningen.* Anvender begge  

 ægtefæller virksomhedsordningen, beskattes de hver for sig.
E.G.1.4.3 Lønaftale mellem ægtefæller Er der indgået en lønaftale mellem ægtefæller i henhold til KSL § 25 A,  

 stk. 7, fratrækkes den udbetalte løn til ægtefællen som en sædvanlig  

 driftsudgift.
 Beløbet overføres derfor ikke i hæverækkefølgen *eller via  

 mellemregningskontoen* i modsætning til overførsler til medarbejdende  

 ægtefælle.
 E.G.1.4.4 Efterfølgende ændring af overskud mv.
 Hvis ligningen medfører, at den skattepligtige indkomst eller  

 virksomhedens overskud ændres, vil der på grundlag af den ændrede  

 skattepligtige indkomst eller fordeling af overskud ske en ændring af  

 skatteberegningen.
Efter VSL § 10 kan den skattepligtige kun overføre overskud fra  

 virksomheden indtil udløbet af fristen for indgivelse af selvangivelse.  

 Endvidere kan indskud ikke finde sted efter indkomstårets udløb.
Dog sker  

 overførsel af finansielle aktiver og passiver med virkning for indkomstårets  

 ultimobalance, selv om denne udarbejdes efter indkomstårets udgang.
Hvis virksomhedens overskud forøges som følge af ligningsmæssige  

 ændringer, er der imidlertid efterfølgende mulighed for at afsætte beløb til  

 overførsel.
Hvis den skattepligtige ikke anviser, hvorledes ændringen skal  

 effektueres, vil yderligere overskud blive anset for opsparet.
Yderligere  

 kapitalafkast, der skal tvangshæves, vil blive anset for indskudt.
Virksomhedsordningen ændrer ikke på den gældende praksis om efterfølgende  

 af- og nedskrivninger som angivet i TSS-cirk. 1994-12. Også ændringer i  

 selvangiven indkomst uden for virksomheden vil således kunne medføre, at  

 virksomhedens overskud ændres, dersom der meddeles tilladelse til  

 efterfølgende af- og nedskrivning.
Se evt.
E.C.1.1.6.
Efterfølgende indeller udtræden af virksomhedsordningen I henhold til VSL § 2, stk. 2, 2. og 3. pkt., har den skattepligtige  

 mulighed for at ændre sin beslutning om, hvorvidt virksomhedsordningen skal  

 anvendes eller ikke.
Tilkendegivelse herom skal ske til den kommunale  

 skattemyndighed senest den 30. juni i det andet kalenderår efter det  

 indkomstår, som ansættelsen vedrører, (dvs. inden for ligningsperioden, jf.  

 SSL § 3, stk. 1).
 *Formålet med denne regel er at give den skattepligtige mulighed for efter  

 modtagelsen af årsopgørelsen at ændre den beslutning, der træffes ved  

 indgivelsen af selvangivelsen, idet konsekvenserne af beslutningen på dette  

 tidspunkt kan være vanskelige at overskue fuldt ud.
 Efter at et indkomstår er udløbet, har en selvstændigt erhvervsdrivende  

 med kalenderårsregnskab således 1 ½ år til at træffe den endelige  

 beslutning med hensyn til, om det er PSL's regler, virksomhedsordningen eller  

 kapitalafkastordningen, der skal anvendes for det pågældende indkomstår.
Ved siden af denne valgmulighed efter VSL § 2, stk. 2, 2. og 3. pkt.  

 gælder de almindelige regler i SSL § 4 om ret til at få genoptaget en  

 skatteansættelse i op til 3 år - eller mere, hvis forholdene i særlig grad  

 taler derfor.
Denne almindelige genoptagelsesadgang efter  

 skattestyrelsesloven omfatter imidlertid ikke de særlige valgmuligheder med  

 hensyn til valg af ordning efter VSL.
Bestemmelserne i VSL § 2, stk. 2, 2. og 3. pkt., indeholder en ubetinget  

 ret for den skattepligtige til at ombestemme sig inden for den givne frist.  

 Den skattepligtige behøver ikke at begrunde, hvorfor, eller at komme med nye  

 oplysninger.
Ved anvendelsen af den nævnte bestemmelse i VSL er  

 udgangspunktet, at der er tale om en korrekt skatteansættelse, men  

 skatteberegningen kan foretages efter forskellige regler.
Efter SSL § 4 kan den kommunale skattemyndighed genoptage en  

 skatteansættelse, når den skattepligtige forelægger nye oplysninger, som kan  

 medføre en ændret skatteansættelse.
Den længere frist i SSL § 4 set i forhold  

 til fristen i VSL § 2, stk. 2, 2. og 3. pkt., skal ses i lyset heraf.  

 Bestemmelserne i SSL og VSL kan anvendes sideløbende.
Anvendelsen eller  

 ikke-anvendelsen af den ene bestemmelse udelukker ikke anvendelsen af den  

 anden bestemmelse, når betingelserne herfor er opfyldt, men VSL § 2, stk. 2,  

 2. og 3. pkt., kan ikke bruges til at ændre dispositioner med hensyn til  

 selve skatteansættelsen, og SSL § 4 kan ikke bruges til at ændre valg af  

 ordning. (TfS 1997,545 (skm)).* E.G.1.5 Hæverækkefølgen Det følger af VSL § 5, at enhver overførsel af værdier fra virksomheden  

 til den skattepligtige skal anses for foretaget i en bestemt hæverækkefølge,  

 medmindre der er særskilt hjemmel til, at lade beløbene gå uden om  

 hæverækkefølgen.
Det er nødvendigt at foretage en prioritering af, i hvilken  

 rækkefølge overførsler sker, da der skattemæssigt er forskel på, om man  

 overfører virksomhedsoverskud, indskud eller beløb ud over indskud.  

 Virksomhedsoverskud beskattes enten som kapitalindkomst eller personlig  

 indkomst, mens overført indskud ikke skal beskattes.
Overføres der beløb ud  

 over indestående på indskudskontoen, kan der blive tale om at foretage en  

 rentekorrektion efter lovens § 11, stk. 1.
 Selve overførslen af værdierne kan ske på følgende måder: - Beløb eller  

 andre værdier, der faktisk overføres. - Beløb eller andre værdier, der anses  

 for overført. - Beløb eller andre værdier, der er hensat til senere faktisk  

 hævning.
 Beløb, der faktisk er overført til den skattepligtige, registreres i  

 virksomhedens kassebog.
 Beløb, der anses for overført, f.eks. beløb vedrørende privat kørsel i fri  

 bil til rådighed og forbrug af egne produkter, skal registreres i  

 virksomhedens regnskab, hvis denne overførsel af værdier ikke løbende har  

 været bogført.
Beløbet tillægges virksomhedens indkomst, og beløbet anses for overført  

 til den skattepligtige.
I ordene »anses for overført« ligger, at  

 der alene er tale om bogholderimæssige posteringer.
Der må ikke følge  

 kontante beløb med ved overførslen.
Forbrug af egne varer og værdi af fri bil er ikke underkastet  

 »tvungen« overførsel og kan således principielt spares op i  

 virksomheden.
Den skattepligtige stilles dermed ens, uanset om der er tale om  

 salg til tredjemand eller forbrug af egne varer, jf.
Skat 1988.6.349 (skd)  

 (TfS 1988,349). Da et beløb svarende til forbrug af egne varer og fri bil til  

 rådighed imidlertid anses som overført i hæverækkefølgen, sker dette på  

 bekostning af andre hævninger, jf.
Skat 1988.7.413 (skd) (TfS 1988,432).
Følgende eksempler kan illustrere dette: Hvis en virksomhed har et  

 overskud på 150.000 kr., hvoraf værdi af fri bil udgør 50.000 kr., kan  

 maksimalt 99.000 kr. indgå på konto for opsparet overskud, medens 51.000 kr.  

 er virksomhedsskat.
Af de 51.000 kr., der udgør virksomhedsskat, er 50.000  

 kr. allerede overført som værdi af fri bil.
Der skal derfor hensættes 1.000  

 kr. til yderligere hævning, idet beløbet ellers anses for indskudt i  

 virksomheden.
Er overskuddet i stedet 80.000 kr. inkl. værdi af fri bil på 50.000 kr.,  

 kan maksimalt 30.000 kr. indgå på konto for opsparet overskud, men da de  

 50.000 kr. anses for hævet, skal der ikke i dette tilfælde hensættes  

 yderligere beløb til senere hævning.
Virksomhedsskatten er således allerede  

 indeholdt i det overførte beløb.
Af det hævede beløb på 50.000 kr. er beløbet  

 15.455 kr. virksomhedsskat.
Det resterende hævede beløb på 34.545 kr.  

 beskattes som personlig indkomst.
Det er i eksemplerne forudsat, at der kun er overførsel af værdi af fri  

 bil, og at der ikke er beregnet kapitalafkast.
Når den skattepligtige i  

 senere år hæver indestående på kontoen for opsparet overskud, sker endelig  

 beskatning heraf efter VSL § 10, se E.G.1.6.3.
Beløb kan regnskabsmæssigt hensættes til senere faktisk hævning, dvs. til  

 senere udbetaling fra virksomheden. *Beløbene beskattes i det indkomstår, som  

 overførslen vedrører.
Dermed kan beløbene senere hæves skattefrit.* Bogføringsmæssigt skal beløbet være overført fra virksomheden, dvs. være  

 debiteret hævekontoen og opført som et passiv i ultimobalancen inden fristen  

 for indgivelse af selvangivelse for det pågældende indkomstår.
Beløbet  

 fradrages ved opgørelsen af virksomhedens kapitalafkastgrundlag ultimo det  

 indkomstår, hensættelserne vedrører.
Udover kapitalafkast efter VSL § 4 og resterende overskud efter VSL § 10,  

 stk. 1, kan alle andre beløb bortset fra indestående på indskudskonto også  

 afsættes til senere hævning.
Der kan således foretages hensættelse til senere  

 hævning i det omfang, hensættelsen sammen med faktiske overførsler og beløb,  

 der anses for overført, ikke medfører en reduktion af indestående på  

 indskudskontoen.
Den maksimale hensættelse kan beregnes som forskellen mellem  

 på den ene side de i E.G.1.5.1., nr. 1-4, nævnte beløb (dvs. den del af de  

 samlede overførsler, der ligger over indskudskontoen i den udvidede  

 hæverækkefølge) og på den anden side summen af faktiske overførsler og beløb,  

 der anses for overført.
Overstiger summen af de faktiske overførsler og  

 beløb, der anses for overført, de i E.G.1.5.1., nr. 1-4, nævnte beløb, kan  

 der ikke foretages hensættelser til senere hævning.
Der gælder ingen frist  

 for udbetaling af hensatte beløb, men efter hæverækkefølgen i VSL § 5 er  

 disse beløb overført forud for de øvrige beløb i VSL § 5. Den skattepligtige  

 kan i stedet for at hensætte beløbet til senere hævning overføre beløbet til  

 indskudskontoen med virkning for indtjeningsåret.
Dette anses som en hævning  

 i hæverækkefølgen efter § 5 og et indskud efter § 3. Tilsvarende kan  

 tidligere hensættelser udlignes ved kreditering af konto for indskud.
Frem  

 til fristen for indgivelse af selvangivelse er det således muligt at debitere  

 hævekonto og enten kreditere indskudskonto eller opføre beløbet som et passiv  

 i balancen.
De hensatte beløb kan føres på en konto.
*Hvis reglerne om mellemregningskontoen anvendes, kan beløb til dækning af  

 driftsomkostninger og refusioner til den skattepligtige som følge af, at den  

 skattepligtige har stillet aktiver m.v. til rådighed for virksomheden,  

 overføres til den skattepligtige via mellemregningskontoen, jf.
VSL § 4 a,  

 stk. 4, som er beskrevet nærmere i E.G.1.5.5. Den skattepligtige kan også  

 vælge at overføre sådanne beløb i den »udvidede« hæverækkefølge  

 forud for de beløb, der overføres efter VSL § 5, stk. 1. Beløb, der overføres  

 til medarbejdende ægtefælle efter KSL § 25 A, sidestilles med  

 driftsomkostninger i virksomheden.* Beløb, der overføres til den skattepligtige, og som fratrækkes i  

 virksomheden som driftsomkostninger, går forud for beløb, der overføres efter  

 VSL § 5, stk. 1-2. Se bestemmelserne om mellemregningskonto i E.G.1.5.5. Det  

 gælder refusioner til den skattepligtige som følge af, at den skattepligtige  

 har stillet aktiver mv. til rådighed for virksomheden.
Beløb til  

 medarbejdende ægtefælle efter KSL § 25 A, stk. 3, sidestilles med  

 driftsomkostninger i virksomheden.
 Efter VSL § 5, stk. 3, omfattes beløb, der overføres fra virksomheden til  

 den skattepligtige til dækning af virksomhedsskat, ikke af hæverækkefølgen.
 Disse beløb går forud for beløb, der overføres efter VSL § 5, stk. 1-2.
 Overføres der herefter beløb til den skattepligtige, sker det efter  

 hæverækkefølgen i VSL § 5, stk. 1 og 2.
E.G.1.5.1 Den udvidede hæverækkefølge Den »udvidede« hæverækkefølge, der omfatter samtlige overførsler  

 af værdier til den skattepligtige, ser herefter således ud:
1. *Beløb, der overføres til dækning af driftsomkostninger, som den  

 skattepligtige har afholdt for virksomheden, og refusioner optræder kun i den  

 udvidede hæverækkefølge i den udstrækning, de ikke overføres via  

 mellemregningkontoen jf.
VSL § 4a, stk 4.* Refusioner til dækning af leje af lokaler i en ejendom, hvor der ikke er  

 foretaget vurderingsfordeling, beskattes som kapitalindkomst.
 Beløb til en medarbejdende ægtefælle beskattes som personlig indkomst hos  

 ægtefællen.
Refusion af beløb, som den skattepligtige har udlagt for virksomheden,  

 beskattes ikke.
Beløb, der overføres til dækning af virksomhedsskat,  

 overføres skattefrit uden om hæverækkefølgen i VSL § 5, stk. 1.
 2. Beløb, der er afsat til senere faktisk hævning i primobalancen,  

 overføres skattefrit, idet den eventuelle beskatning har fundet sted i  

 tidligere indkomstår.
3. Beløb, der overføres fra årets overskud.
Først opgøres den del af årets  

 kapitalafkast, der skal overføres til den skattepligtige.
Den hævede del af  

 kapitalafkastet beskattes som kapitalindkomst, medmindre den skattepligtige  

 vælger at hæve det som personlig indkomst efter VSL § 23 a.
Derefter overføres det resterende overskud, der beskattes som personlig  

 indkomst. *Hvis den skattepligtige for indkomståret 1997 grundet forskudt  

 regnskabsår vælger at anvende de hidtil gældende regler om rentekorrektion,  

 jf.
E.G.1.7., og der foretages rentekorrektion efter VSL § 11, anses beløbet  

 for overført efter overførsel af årets kapitalafkast.
For andre  

 skattepligtige indgår rentekorrektionsbeløbet ikke i hæverækkefølgen, da  

 beløbet medregnes direkte ved opgørelsen af den skattepligtiges personlige  

 indkomst og fradrages i den pågældendes kapitalindkomst.* 4. Beløb, der overføres fra konto for opsparet overskud.
Beløbet, dvs.  

 hævningen på kontoen, samt den dertil hørende virksomhedsskat beskattes efter  

 VSL § 10, stk. 3, som personlig indkomst.
 5. Beløb fra indskudskontoen overføres skattefrit.
 6. Beløb, der overføres ud over indestående på indskudskontoen, anses for  

 at være et »privat lån« i virksomheden, og overføres skattefrit.  

 Herved bliver indskudskontoen negativ, og der skal foretages en  

 rentekorrektion efter reglerne i VSL § 11, stk. 1.
Da den del af kapitalafkastet, der skal tvangshæves, således altid skal  

 være overført til den skattepligtige efter hæverækkefølgen, skal der ved  

 indkomstårets udgang være overført et beløb svarende til summen af beløbene  

 nævnt ovenfor under 1. og 2. samt *den del af kapitalafkastet, der skal  

 tvangshæves.
For de skattepligtige, som for indkomståret 1997 grundet  

 forskudt regnskabsår vælger at anvende de hidtil gældende regler om  

 rentekorrektion, jf.
E.G.1.7., skal et eventuelt rentekorrektionsbeløb  

 ligeledes altid være overført til den skattepligtige.
For disse  

 skattepligtige skal der således være overført et beløb svarende til summen af  

 beløbene nævnt under 1 og 2 samt kapitalafkast og rentekorrektionsbeløb.* Der henvises endvidere til eksemplerne 7.5.1-4, i VSL-cirk., der viser,  

 hvorledes hæverækkefølgen i VSL § 5 fungerer.
Påligning og opkrævning af virksomhedsskat Virksomhedsskatten på 34 pct. pålignes og opkræves hos den skattepligtige  

 efter reglerne i KSL afsnit V om opkrævning af indkomstskat mv.
Beløb svarende til den beregnede virksomhedsskat er altid overført til den  

 skattepligtige.
Beløbet overføres forud for hæverækkefølgen i VSL § 5, stk.  

 1-2, jf. § 5, stk. 3. Dette gælder, uanset om der har været  

 forskudsregistreret et opsparet overskud.
Hvis den skattepligtige ikke har  

 hævet i virksomheden i indkomståret eller afsat beløb til senere faktisk  

 hævning, er den beregnede virksomhedsskat indskudt i virksomheden.
 Forskudsregistreres der et opsparet overskud, opkræves forskudsskatten  

 heraf sammen med den skattepligtiges øvrige forskudsskatter.
 Hvis den betalte foreløbige virksomhedsskat overstiger den for  

 indkomståret faktisk pålignede virksomhedsskat, eller den skattepligtige  

 undlader at anvende virksomhedsordningen for det pågældende indkomstår,  

 indgår den betalte foreløbige virksomhedsskat sammen med de øvrige  

 forskudsskatter ved beregningen af evt. restskat eller overskydende skat.
 Evt. overskydende skat tilbagebetales til den skattepligtige, uanset om  

 den helt eller delvis vedrører den som følge af forskudsregistreringen  

 betalte foreløbige virksomhedsskat.
E.G.1.5.2 Værdiansættelse ved overførsel af aktiver Når et aktiv overføres fra erhvervsmæssig til privat benyttelse, skal det  

 ske til handelsværdien.
Denne værdiansættelse skal ske skønsmæssigt som en  

 række andre skattemæssige værdiansættelser. *Overførsler sker til værdier,  

 som opgøres efter reglerne i VSL § 3, stk. 4. Se herom i E.G.1.2.3.* Overførsel af afskrivningsberettigede aktiver fra erhvervsmæssig til  

 privat anvendelse kan i øvrigt udløse beskatning af genvundne afskrivninger  

 efter AL § 32.
E.G.1.5.3 Tidspunktet for overførslerne Kontante overførsler skal løbende registreres i virksomhedens  

 kasseregnskab.
Ikke-kontante overførsler kræver derimod ikke løbende  

 registrering i kasseregnskabet, ligesom de heller ikke kræver eksterne  

 registreringer i f.eks. pengeinstitutter, værdipapircentralen,  

 tinglysningskontorer mv.
Aktivet eller passivet tilhører således den  

 skattepligtige, hvadenten det indgår i virksomhedsordningen eller ej.
Finansielle aktiver og passiver anses for overført med virkning for  

 indkomstårets ultimobalance.
Hvis aktivet eller passivet f.eks. overføres til  

 privatøkonomien, vil det således indgå i årets kapitalafkastgrundlag, ligesom  

 renteindtægter og -udgifter for hele året indgår ved opgørelsen af årets  

 overskud.
Overførsler af ikke-finansielle aktiver og passiver mellem virksomheden og  

 den skattepligtige skal ske på det faktiske overførselstidspunkt, idet der er  

 tale om overgang til anden anvendelse.
Om biler, se E.G.1.1.
*Det kontante nettovederlag efter VSL § 15 a, stk. 1-2, (delvis afståelse,  

 jf.
E.G.1.9.2.) overføres fra indskudskontoen til mellemregningskontoen med  

 virkning fra indkomstårets begyndelse.
Beløb efter VSL § 15 a, stk. 3,  

 (delvist ophør, jf.
E.G.1.9.3.) og efter VSL § 16 a, stk. 2, (delvis  

 skattefri virksomhedsomdannelse, jf.
E.G.1.9.7.) overføres ligeledes fra  

 indskudskontoen til mellemregningskontoen med virkning fra begyndelsen af  

 indkomståret.* E.G.1.5.4 Private udgifter Ved afgørelsen af om et beløb skal anses for hævet fra virksomheden til  

 den skattepligtiges private økonomi, må man se på, hvad beløbet er anvendt  

 til.
 Hævninger, der anvendes til dækning af den skattepligtiges private  

 forbrug, herunder hævninger til betaling af personlige skatter, skal anses  

 for hævet i hæverækkefølgen.
Hvis aktier mv. erhverves for virksomhedens midler, anses et beløb  

 svarende til aktiernes værdi for overført til den skattepligtige i  

 overensstemmelse med hæverækkefølgen i § 5, medmindre de er posteret på  

 mellemregningskontoen.
Skattedepartementet har udtalt, at de finansielle  

 aktiver som er nævnt i VSL § 1, stk.2, altid må indgå i den skattepligtiges  

 privatøkonomi.
Det er uden betydning, om der er tale om en midlertidig  

 investering af likvide midler i disse værdipapirer.
Det er også uden  

 betydning, om der foreligger spekulation.
Købesummen må i alle tilfælde anses  

 for hævet og overført til den skattepligtige.
Et efterfølgende salg af  

 værdipapirerne vil derfor blive behandlet helt på linje med salg af andre  

 aktiver, der er placeret uden for virksomhedsordningen.
Faglige kontigenter Kontingenter til arbejdsgiverforeninger, fagforeninger og andre faglige  

 sammenslutninger anses efter PSL ikke som driftsomkostninger, der kan  

 fradrages ved opgørelsen af den personlige indkomst, jf.
PSL § 3, stk. 2, nr.  

 1. Udgiften kan derfor alene fradrages i den skattepligtige indkomst.
Hvis  

 virksomheden betaler et sådant kontingent, anses det således for hævet i  

 hæverækkefølgen.
 Af andre udgifter, der som udgangspunkt må betragtes som private, kan  

 f.eks. nævnes bøder, der idømmes af det offentlige, erstatningsydelser, der  

 udredes på grund af indehaverens forsætlige eller groft uagtsomme  

 erstatningspådragende handlinger, når disse udgifter ikke er en følge af  

 udøvelsen af erhvervsvirksomheden.
Det er ikke afgørende for afgrænsningen, om der er fradragsret for  

 udgiften, men derimod om den vedrører virksomheden.
Repræsentationsudgifter  

 kan f.eks. kun fradrages med 25 pct. af de udgifter, der afholdes.
De  

 resterende 75 pct. anses dog også for en udgift, der vedrører virksomheden.
Udgiften kan derfor betales af virksomheden, men ikke fradrages ved  

 opgørelsen af indkomsten.
Etableringsudgifter, formueudgifter mv., der  

 vedrører virksomheden, kan afholdes af virksomheden, også selv om de ikke er  

 fradragsberettigede.
E.G.1.5.5 Mellemregningskonto Det er som nævnt i afsnit E.G.1.1. en forudsætning for at anvende  

 virksomhedsordningen, at virksomhedens bogføring regnskabsmæssigt  

 tilrettelægges således, at der sker en adskillelse af virksomhedens økonomi  

 og den skattepligtiges private økonomi.
I henhold til VSL § 4 a accepteres  

 det dog, at den regnskabsmæssige adskillelse sker ved oprettelse af en  

 uforrentet mellemregningskonto.
 Når anvendelse af virksomhedsordningen påbegyndes, kan der ikke i  

 åbningsbalancen bogføres beløb på mellemregningskontoen.
 Den skattepligtige kan i stedet for at foretage indskud overføre kontante  

 beløb fra privatøkonomien til virksomhedsordningen ved bogføring på  

 mellemregningskontoen.
 Det er uden betydning for posteringen på mellemregningskontoen hvordan  

 det/de kontante beløb er fremskaffet, og hvordan pengene bruges i  

 virksomheden.
 Det kan f.eks. være lønindtægt der indsættes på virksomhedens kassekredit,  

 kontante beløb fra private beholdninger af enhver art, provenu fra salg af  

 private værdipapirer (uanset at virksomheden straks køber tilsvarende  

 værdipapirer). Der kan videre være tale om provenu fra lån, der placeres i  

 privat regi, uanset at provenuet anvendes til indfrielse af et lån, der er  

 placeret i virksomhedens regi, og uanset at optagelse og indfrielse af  

 hidtidigt lån klares ved modregning foretaget af långiver (kreditforening  

 bank mv.). Sker der overførsel af stempelafgift, indskud mv. fra det  

 indfriede til det nyoptagne lån, skal det kunne dokumenteres, at der er tale  

 om en reel indfrielse af et lån og stiftelse af et nyt.
Der er altså tale om overførsel af kontante beløb fra privatøkonomien til  

 virksomheden i ovennævnte tilfælde.
Overføres værdipapirerne derimod før  

 realisation, kan der ikke ske postering på mellemregningskontoen.
 Mellemregningskontoen kan ikke forrentes.
 Beløb eller værdier kan overføres fra mellemregningskontoen til  

 privatøkonomien uden om hæverækkefølgen og uden rentekorrektion til følge.  

 Indestående på mellemregningskontoen i virksomheden fragår derfor ved  

 opgørelsen af kapitalafkastgrundlaget.
 *Efter VSL § 4 a, stk. 4, kan også driftsomkostninger, som den  

 skattepligtige har afholdt af private midler bogføres på  

 mellemregningskontoen, hvis reglerne om denne konto anvendes.
Efter bestemmelsen i § 4 a, stk. 4, kan refusionerne bogføres på  

 mellemregningskontoen, hvorfra overførsel til privatøkonomien kan ske  

 skattefrit.
Den skattepligtige, der benytter sig af denne mulighed, vil  

 derfor ikke kunne foretage fradrag for de refunderede udgifter i  

 skatteregnsskabet for privatøkonomien.
Beløb, der overføres til beskatning hos en medarbejdende ægtefælle efter  

 reglerne i KSL § 25, stk. 3-5, kan overføres i den »udvidede«  

 hæverækkefølge, jf.
E.G.1.5.1.
 Efter VSL § 4 a, stk. 5, kan beløbet imidlertid også, hvis reglerne om  

 mellemregningskontoen anvendes, bogføres på mellemregningskontoen, hvorfra  

 det kan overføres til den medarbejdende ægtefælle.
Beløb, der overføres til beskatning hos den medarbejdende ægtefælle, kan  

 posteres på mellemregningskontoen i forbindelse med udarbejdelsen af  

 regnskabet for det pågældende indkomstår, men posteringen har i så fald  

 virkning fra indkomstårets begyndelse.* Indeståendet på mellemregningskontoen må ikke på noget tidspunkt blive  

 negativt (debetsaldo). Der skal i givet fald ske modpostering på hævekontoen  

 (konto for overførsel). *Der skal alene ske udligning ved overførsel i  

 hæverækkefølgen, hvis mellemregningskontoen er negativ efter reguleringer med  

 virkning fra indkomstårets begyndelse, der foretages i forbindelse med  

 regnskabsafslutningen for det pågældende indkomstår.* Det forudsættes, at der som udgangspunkt sker en løbende saldering af  

 kontoen, idet den skattepligtige ikke må kunne låne af virksomheden uden om  

 hæverækkefølgen og uden rentekorrektion.
Efter omstændighederne kan saldering  

 med op til månedlige eller kvartalsvise mellemrum accepteres afhængigt af,  

 hvad der er sædvanligt efter virksomhedens art og omfang.
 Beløb, der overføres mellem virksomhedsordningen og privatøkonomien, skal  

 som hovedregel bogføres særskilt for hver post, med virkning fra det  

 tidspunkt hvor overførslen finder sted.
 Overførsler i form af privat anvendelse af f.eks. virksomhedens bil og  

 telefon kan af praktiske grunde bogføres ultimo året.
 Ved postering af mellemregningskontoen i årets løb opnås mulighed for, at  

 den skattepligtige kan optimere sin resultatdisponering i forbindelse med  

 udarbejdelsen af regnskabet, idet der på dette tidspunkt tages stilling til  

 fordeling af overførslerne mellem hævekontoen og mellemregningskontoen.
 Da primosaldoen på mellemregningskontoen således først kendes ved  

 udarbejdelsen af regnskabet for det forudgående indkomstår, kan en saldering  

 af mellemregningskontoen foretages på dette tidspunkt, og en eventuel negativ  

 saldo kan udlignes ved en postering på hævekontoen.
E.G.1.6 Overskud, underskud og virksomhedsskat Virksomhedens overskud opdeles i et beregnet kapitalafkast, såfremt der er  

 grundlag herfor, og et resterende overskud.
Udviser virksomheden i  

 indkomståret underskud, *finder reglerne i VSL § 13 anvendelse*.
E.G.1.6.1 Kapitalafkast Den skattepligtige kan vælge mellem at hæve kapitalafkastet eller helt  

 eller delvist spare det op i virksomheden.
Den del af kapitalafkastet, der  

 vedrører finansielle aktiver, bortset fra fordringer erhvervet ved salg af  

 varer og tjenesteydelser i forbindelse hermed, skal dog altid hæves.
Værdien  

 af de finansielle aktiver opgøres uden fradrag af de tilhørende gældsposter.
Kapitalafkast, der hæves i indtjeningsåret Kapitalafkast, der hæves, er kapitalindkomst, medmindre det i medfør af VSL § 23 a gøres til personlig indkomst, jf. se nedenfor.
Den del af kapitalafkastet, der hæves, overføres inden fristen for  

 indgivelse af selvangivelse for det pågældende indkomstår.
Dette sker ved en  

 hensættelse til senere faktisk hævning.
 Det følger af hæverækkefølgen, at kapitalafkast altid skal hæves forud for  

 resterede overskud.
Hvis det samlede kapitalafkast er begrænset som følge af, at det ikke kan  

 overstige virksomhedens overskud, eller at virksomhedens regnskabsperiode er  

 kortere eller længere end 12 måneder, beregnes den del af det begrænsede  

 kapitalafkast, der skal tvangshæves, forholdsmæssigt.
Den forholdsmæssige del  

 af kapitalafkastet beregnes efter forholdet mellem værdien af de finansielle  

 aktiver (bortset fra varedebitorer mv.) og det samlede kapitalafkastgrundlag,  

 begge dele opgjort ved indkomstårets begyndelse.
Hævning af kapitalafkast som personlig indkomst Den skattepligtige kan i medfør af VSL § 23 a vælge at medregne op til *32.200 kr. af den del af årets kapitalafkast, der hæves, til den  

 personlige indkomst i stedet for at lade det hævede beløb beskatte som  

 kapitalindkomst.
 Reglen om hævning af kapitalindkomst som personlig indkomst er indført for  

 at give erhvervsdrivende større muligheder for at indskyde på  

 kapitalpensionsordninger, og beløbsgrænsen er derfor sammenfaldende med den,  

 der efter PBL § 16, stk. 1, gælder for maksimalt indskud til kapitalpension.
 Det følger af § 10, stk. 2, i lov om arbejdsmarkedsfonde, at  

 bidragsgrundlaget i henhold til denne lov forøges med det beløb, der  

 overføres til beskatning som personlig indkomst.
Kapitalafkast, der opspares i virksomheden Den del af kapitalafkastet, der ikke hæves, spares op i virksomheden.  

 Beløbet indgår på konto for opsparet overskud, og beskattes med en foreløbig  

 virksomhedsskat på 34 pct.
Når beløbet hæves i et senere indkomstår,  

 beskattes det endeligt som personlig indkomst, og virksomhedsskatten  

 modregnes i den skattepligtiges slutskat.
Opsparet kapitalafkast behandles  

 skattemæssigt på samme måde som resterende overskud, der opspares, se  

 E.G.1.6.2.
E.G.1.6.2 Resterende overskud, der hæves i indtjeningsåret Et resterende overskud som hæves, er personlig indkomst.
Den skattepligtige har mulighed for at overføre et resterende overskud med  

 virkning for indkomståret, hvis det overføres inden udløbet af fristen for  

 indgivelse af selvangivelse for det pågældende indkomstår.
Dette sker ved en  

 hensættelse til en senere faktisk hævning.
 Se i øvrigt Skat 1989.11.878 (skm) (TfS 1989,649).
Resterende overskud, der opspares i virksomheden Resterende overskud, som ikke hæves, spares op i virksomheden.
Beløbet  

 indgår på konto for opsparet overskud og beskattes med en foreløbig  

 virksomhedsskat på 34 pct.
Det opsparede beløb skal således ikke medregnes i  

 den skattepligtiges personlige indkomst i indtjeningsåret.
 Når et opsparet beløb hæves i et senere indkomstår, betragtes det sammen  

 med virksomhedsskatten som personlig indkomst.
Det er en forudsætning for den foreløbige virksomhedsbeskatning, at  

 overskudsbeløbet bliver i virksomheden.
Den beregnede virksomhedsskat  

 overføres til den skattepligtige forud for hæverækkefølgen i VSL § 5, stk.  

 1-2.
Overførslen kan enten ske i indkomstårets løb, således at hele eller en  

 del af årets overførsler anses for medgået til betaling af den beregnede  

 virksomhedsskat eller ved hensættelse til senere faktisk hævning.
Sker dette  

 ikke, er hele eller en del af den beregnede virksomhedsskat nyt indskud i  

 virksomheden, idet virksomhedsskat altid skal være overført til den  

 skattepligtige.
Konto for opsparet overskud Det beløb, der beskattes i virksomheden, indgår med fradrag af  

 virksomhedsskatten på konto for opsparet overskud.
Virksomhedsskatten er med  

 virkning fra og med indkomståret 1992 nedsat fra 38 til 34 pct.
Der skal  

 derfor føres en konto for overskud opsparet før indkomståret 1991, en for  

 overskud opsparet i 1991 og en for overskud opsparet i 1992 og senere.  

 Indestående på konto for opsparet overskud er således et nettobeløb.
Når den  

 skattepligtige hæver fra konto for opsparet overskud skal hævningen og den  

 hertil svarende virksomhedsskat medregnes ved opgørelsen af den  

 skattepligtiges indkomst, og virksomhedsskatten modregnes i den  

 skattepligtiges slutskat.
Ved hævning af overskud, der er opsparet for 1992  

 og senere år, kan den skat, der skal medregnes i indkomsten, beregnes som  

 51,5 pct. af de hævede beløb.
 Ved hævningen af overskud, der er opsparet for 1991, må den skat, der skal  

 medregnes i indkomsten, beregnes som 61,3 pct. af de hævede beløb.
 For 1990 og tidligere år udgør procenten 100.
I det indkomstår, hvor et opsparet overskudsbeløb hæves og dermed  

 medregnes til den skattepligtiges personlige indkomst, fragår  

 virksomhedsskatten i den beregnede slutskat.
Den endelige beskatning af et  

 opsparet overskud sker således først i det indkomstår, hvor beløbet overføres  

 fra virksomheden til den skattepligtige eller ved skattepligtsophør.
Indestående på konto for overskud opsparet før 1991 overføres forud for  

 indestående på konto for overskud opsparet i indkomståret 1991, der igen  

 overføres forud for indestående på konto for opsparet overskud for 1992 eller  

 senere.
Det gælder både ved hævning af opsparet overskud efter VSL § 10, stk.  

 3, og efter VSL § 13, stk. 1, om modregning af virksomhedsunderskud i  

 opsparet overskud.
 Virksomhedsskatten af overført opsparet overskud kan overstige årets  

 slutskat med tillæg af eventuel overført restskat mv. *Reglerne for denne  

 resterende virksomhedsskat er ændret ved lov nr. 1217 af 27. december 1996.
Er den skattepligtige gift og samlevende med ægtefællen, har en sådan  

 resterende virksomhedsskat efter de hidtil gældende regler skullet fradrages  

 i ægtefællens slutskat mv.
Virksomhedsskat, der ikke har kunnet rummes i  

 årets slutskat mv. for den skattepligtige og en eventuel ægtefælle, har  

 skullet fremføres til fradrag i den beregnede slutskat mv. i de nærmest  

 efterfølgende 5 indkomstår.
Med den ændrede affattelse af VSL § 10, stk. 3, udbetales virksomhedsskat  

 af overført opsparet overskud, der overstiger den skattepligtiges slutskat  

 med tillæg af eventuel overført restskat mv., kontant - uden hensyntagen til  

 opgørelsen af en eventuel ægtefælles slutskat.
Udbetalingen sker som  

 overskydende skat, jf.
KSL § 60, stk. 1, litra f, og § 62. Udbetalingen kan  

 endvidere ske efter reglerne i KSL § 55.
 Lov nr. 1217 af 27. december 1996 har som hovedregel virkning fra og med  

 indkomståret 1997, jf. lovens § 7, stk. 2, 1. pkt.
Skattepligtige, hvis indkomstår 1997 var påbegyndt den 7. november 1996,  

 kan dog vælge først fra og med indkomståret 1998 at anvende de nye regler om  

 udbetaling af resterende virksomhedsskat i VSL § 10, stk. 3, de nye regler om  

 rentekorrektion i VSL § 11 (se herom i E.G.1.7.) og de nye regler om  

 virksomhedsunderskud i § 13 (se herom i E.G.1.6.3.) og de deraf følgende  

 konsekvensændringer samt de nye regler i PSL § 13, stk. 2, (se herom i  

 A.A.2.3.1.2.). Dette følger af § 7, stk. 2, 2. pkt., i lov nr. 1217 af 27.  

 december 1996. Der er tale om et samlet valg.
Det vil sige, at hvis et af  

 elementerne i ændringslovens § 7, stk. 2, 2. pkt., vælges udskudt til  

 indkomståret 1998, gælder valget også for alle de øvrige elementer.
 Anvender den skattepligtige den ændrede affattelse af VSL § 10, stk. 3,  

 fra og med indkomståret 1997, kan resterende virksomhedsskat, der ved udløbet  

 af indkomståret 1996 skal fremføres til modregning efter de hidtil gældende  

 regler, udbetales som overskydende skat for indkomståret 1997, jf.  

 overgangsbestemmelsen i § 7, stk. 5, i lov nr. 1217 af 27. december 1996.
 Anvender den skattepligtige først den ændrede affattelse af VSL § 10, stk.  

 3, fra og med indkomståret 1998, skal resterende virksomhedsskat ved udløbet  

 af indkomståret 1996 fremføres efter de hidtil gældende regler.
Virksomhedsskat, der ved udløbet af indkomståret 1997 skal fremføres efter  

 de hidtil gældende regler, kan udbetales som overskydende skat for  

 indkomståret 1998.* E.G.1.6.3 Underskud De hidtil gældende regler *VSL's underskudsregler er ændret ved lov nr. 1217 af 27. december 1996.
 Efter de hidtil gældende regler i VSL § 13 har underskud skullet modregnes  

 i denne rækkefølge:
 1. Personlig indkomst, der stammede fra overført opsparet overskud.
 2. Positiv kapitalindkomst (netto) - var den skattepligtige gift, da i  

 ægtefællernes samlede positive kapitalindkomst.
 3. Personlig indkomst fra andre indkomstkilder.
 Underskud, der ikke kunne rummes i den skattepligtiges personlige  

 indkomst, overførtes til fradrag i en eventuel ægtefælles personlige  

 indkomst.
4. Resterende underskud fremførtes til fradrag i virksomhedsoverskud inden  

 for de efterfølgende 5 indkomstår.
Underskud kunne kun fremføres til et  

 senere indkomstår, hvis det ikke kunne rummes i årets virksomhedsindkomst  

 eller i indkomst som nævnt under pkt. 2 og 3. Den skattepligtige kunne  

 alternativt vælge at fradrage det resterende underskud i sin og en eventuel  

 ægtefælles aktieindkomst for samme indkomstår og fremføre et derefter  

 resterende underskud til efterfølgende indkomstår.
Når et underskud efter de hidtil gældende regler skulle modregnes i et  

 opsparet overskud, skete det ikke i virksomhedens regnskab, men ved  

 opgørelsen af den skattepligtiges personlige indkomst uden for  

 virksomhedsordningen.
Der overførtes et beløb, der i hæverækkefølgen blev  

 hævet på konto for opsparet overskud svarende til 50 pct., 62 pct. eller 66  

 pct. af årets underskud - alt efter, hvornår overskuddet var opsparet.
Dette  

 beløb samt den dertil hørende virksomhedsskat overførtes til beskatning som  

 personlig indkomst. Årets underskud blev modregnet i denne personlige  

 indkomst.
Der var således tale om en tvungen overførsel af opsparet overskud.  

 Var beløbet ikke faktisk overført, ansås det for hensat til senere hævning.
 For så vidt angår den til det hævede overskud svarende virksomhedsskat  

 fandt de hidtil gældende regler i VSL § 10, stk. 3, tilsvarende anvendelse.
 Der henvises i denne forbindelse til E.G.1.6.2.
Opsparet overskud, der skulle hæves til dækning af underskud i medfør af VSL § 13, stk. 1, indgik ikke i bidragsgrundlaget efter lov om  

 arbejdsmarkedsfonde.
De nye regler Den ændrede affattelse af VSL § 13 betyder, at virksomhedens underskud  

 skal modregnes på følgende måde og i denne rækkefølge:
 1. Opsparet overskud med tillæg af den dertil hørende virksomhedsskat.  

 Modregningen sker i virksomhedens regnskab (VSL § 13, stk. 1).
 2. Positiv kapitalindkomst (netto) - er den skattepligtige gift, fradrages  

 underskuddet med et beløb svarende til ægtefællernes samlede positive  

 kapitalindkomst, selv om den skattepligtiges kapitalindkomst herved bliver  

 negativ (VSL § 13, stk. 2).
 3. Personlig indkomst fra andre indkomstkilder, uanset om den personlige  

 indkomst herved bliver negativ (VSL § 13, stk. 3).
 Beløb, der modregnes i kapitalindkomst og personlig indkomst, fradrages  

 tillige i den skattepligtige indkomst, uanset om den skattepligtige indkomst  

 herved bliver negativ (VSL § 13, stk. 4).
 Hvis den skattepligtiges personlige indkomst og/eller skattepligtige  

 indkomst er blevet negativ (yderligere negativ) efter modregning i medfør af  

 VSL § 13, stk. 3, henholdsvis VSL § 13, stk. 4, foretages modregning i en  

 eventuel ægtefælles positive indkomst og/eller fremførsel til senere  

 indkomstår efter reglerne i PSL § 13.
Modregning i opsparet overskud Med den ændrede affattelse af VSL § 13, stk. 1, modregnes indkomstårets  

 underskud inden for virksomhedsordningen, hvis der er opsparet overskud fra  

 tidligere indkomstår.
Dette sker ved, at opsparet overskud med tillæg af  

 hertil svarende virksomhedsskat medregnes ved opgørelsen af  

 virksomhedsindkomsten, således at det samlede beløb modsvarer indkomstårets  

 underskud.
Konto for opsparet overskud reduceres med et beløb svarende til en  

 pct.-del af underskuddet, jf. nedenfor.
 Overskud opsparet i indkomstårene 1987-1990 skal anvendes før overskud  

 opsparet i indkomståret 1991, der igen skal anvendes før overskud opsparet i  

 indkomståret 1992 og senere indkomstår, jf. § 15, stk. 1, i lov nr. 217 af  

 10. april 1991 om ændring af forskellige skattelove (Skatteomlægninger), og §  

 5, stk. 1, i lov nr. 344 af 14. maj 1992 om ændring af forskellige skattelove  

 (Nedsættelse af virksomhedsskatteprocenten mv.), som ændret ved § 3 i lov nr.  

 1030 af 19. december 1992, jf. ændringslovens §§ 4 og 5.
 Anvendes overskud, der er opsparet i indkomstårene 1987-90, reduceres  

 indestående på konto for opsparet overskud med et beløb svarende til  

 halvdelen af underskuddet, jf. ændringslovens § 5.
 Anvendes overskud, der er opsparet i indkomståret 1991, reduceres  

 indestående på konto for opsparet overskud med et beløb svarende til 62 pct.  

 af underskuddet, jf. ændringslovens § 6.
Anvendes overskud, der er opsparet i indkomståret 1992 eller senere  

 indkomstår, reduceres indestående på konto for opsparet overskud med et beløb  

 svarende til 66 pct. af underskuddet, jf.
VSL § 13, stk. 1, 2. pkt.
 Det opsparede overskud med tillæg af den dertil svarende virksomhedsskat  

 medregnes først efter overførsel til medarbejdende ægtefælle, henlæggelse til  

 investeringsfond etc.
 Eksempel:
 Den virksomhedsskat, der er betalt af det indtægtsførte opsparede overskud  

 fra tidligere indkomstår, fradrages i den skattepligtiges slutskat mv. eller  

 udbetales kontant efter reglen i § 10, stk. 3, jf. afsnit E.G.1.6.2.
Med den ændrede affattelse af VSL § 13 sker der ikke hævning af opsparet  

 overskud, hvori virksomhedsunderskuddet modregnes.
I konsekvens heraf er  

 bestemmelsen i § 10, stk. 2, i lov om arbejdsmarkedsfonde om, at opsparet  

 overskud, der hæves i medfør af VSL § 13, stk. 1, ikke indgår i  

 bidragsgrundlaget, samtidig ophævet.
Modregning i positiv kapitalindkomst Underskud, der ikke kan modregnes i opsparet overskud, modregnes i den  

 skattepligtiges positive kapitalindkomst.
Er den skattepligtige gift og  

 samlevende med ægtefællen ved indkomstårets udløb, fradrages underskuddet med  

 et beløb svarende til ægtefællernes samlede kapitalindkomst, uanset om den  

 skattepligtiges kapitalindkomst herefter bliver negativ.
Fradraget foretages  

 således hos den, der beskattes af indkomsten fra virksomheden.
Herved opnås,  

 at der kan foretages en samlet opgørelse af den skattepligtiges  

 indkomstforhold som følge af virksomhedsordningen, inden der skal foretages  

 overførsel af underskud til en ægtefælle.
 Eksempel (M er den erhvervsdrivende):
Hvis begge ægtefæller har underskud, der ikke kan modregnes i opsparet  

 overskud, og begge har positiv kapitalindkomst, modregnes underskuddet i den  

 pågældendes egen positive kapitalindkomst.
Ved opgørelsen af, hvor stor en  

 del af den anden ægtefælles underskud, der kan modregnes, jf. eksemplet  

 ovenfor, indgår den pågældende ægtefælles kapitalindkomst således efter  

 modregning af underskud.
Modregning i personlig indkomst Et resterende underskud, der ikke kan modregnes i den skattepligtiges  

 kapitalindkomst, modregnes i den skattepligtiges personlige indkomst.
Dette  

 gælder også, selv om den personlige indkomst herved bliver negativ  

 (yderligere negativ). En negativ personlig indkomst overføres til en eventuel  

 samlevende ægtefælle eller fremføres til senere indkomstår uden for  

 virksomhedsordningen efter personskattelovens almindelige regler om  

 overførsel/fremførsel af negativ personlig indkomst i PSL § 13.
Den ændrede affattelse af VSL § 13, stk. 3, indebærer, at der ikke mere  

 vil kunne ske fremførsel inden for virksomhedsordningen.
Den indebærer  

 endvidere, at der ikke som hidtil ved akkord skal foretages særskilt  

 reduktion af fremførselsberettiget virksomhedsunderskud fra tidligere  

 indkomstår.
Reduktion af fremførselsberettiget underskud fra tidligere  

 indkomstår foretages efter reglerne i PSL § 13 a, der er ændret som  

 konsekvens af ændringen af VSL § 13.
Modregning i skattepligtig indkomst Det præciseres i VSL § 13, stk. 4, at når der efter virksomhedsskatteloven  

 overføres underskud til modregning i kapitalindkomst eller personlig indkomst  

 uden for virksomhedsordningen, modregnes samtidig et tilsvarende beløb i den  

 skattepligtige indkomst.
Efter personskatteloven opgøres indkomstarterne  

 særskilt, og kapitalindkomst og personlig indkomst har alene betydning for  

 mellemskat og topskat.
Modregningen af virksomhedsunderskud har tillige  

 virkning for bundskat og de kommunale skatter.
Modregning i bidragsgrundlaget Den ændrede affattelse af VSL § 13 indebærer, at underskud, der ikke kan  

 anvendes i underskudsåret til fradrag i opsparet overskud, den  

 skattepligtiges kapitalindkomst og den skattepligtiges personlige indkomst,  

 fremføres til modregning uden for virksomhedsordningen inden for de  

 efterfølgende 5 indkomstår efter personskattelovens almindelige regler.
I konsekvens heraf er det i ændringsloven bestemt, at bestemmelsen i § 10,  

 stk. 1, 2. pkt., i lov om arbejdsmarkedsfonde - der vedrører selvstændigt  

 erhvervsdrivende, der ikke anvender virksomhedsordningen - skal finde  

 tilsvarende anvendelse for selvstændigt erhvervsdrivende, der anvender  

 virksomhedsordningen.
Det vil sige, at i samme omfang som der fremføres  

 negativ personlig indkomst til fradrag i den selvstændigt erhvervsdrivendes  

 personlige indkomst efter personskattelovens § 13, stk. 3 og 4, skal beløbet  

 fradrages i bidragsgrundlaget.
Ikrafttræden og overgangsregel Lov nr. 1217 af 27. december 1996 har som hovedregel virkning fra og med  

 indkomståret 1997, jf. lovens § 7, stk. 2, 1. pkt.
Skattepligtige, hvis indkomstår 1997 var påbegyndt den 7. november 1996,  

 kan dog vælge først fra og med indkomståret 1998 at anvende de nye regler om  

 udbetaling af resterende virksomhedsskat i VSL § 10, stk. 3, (se herom i  

 E.G.1.6.2.), de nye regler om rentekorrektion i VSL § 11 (se herom i  

 E.G.1.7.) og de nye regler om virksomhedsunderskud i VSL § 13 og de deraf  

 følgende konsekvensændringer samt de nye regler i PSL § 13, stk. 2, (se herom  

 i A.A.2.3.1.2.). Dette følger af § 7, stk. 2, 2. pkt., i lov nr. 1217 af 27.  

 december 1996. Der er tale om et samlet valg.
Det vil sige, at hvis et af  

 elementerne i ændringslovens § 7, stk. 2, 2. pkt., vælges udskudt til  

 indkomståret 1998, gælder valget også for alle de øvrige elementer.
 Anvender den skattepligtige den ændrede affattelse af VSL § 13 fra og med  

 indkomståret 1997, modregnes virksomhedsunderskud, der ved udløbet af  

 indkomståret 1996 skulle fremføres efter de hidtil gældende regler i VSL §  

 13, stk. 4, i den skattepligtige og den personlige indkomst efter  

 personskattelovens regler, jf. § 7, stk. 4, i lov nr. 1217 af 27. december  

 1996.
 Vælger den skattepligtige først at anvende den ændrede affattelse af VSL §  

 13 fra og med indkomståret 1998, modregnes virksomhedsunderskud, der ved  

 udløbet af indkomståret 1997 skulle fremføres efter de hidtil gældende regler  

 i VSL § 13, stk. 4, i den skattepligtige og den personlige indkomst efter  

 personskattelovens regler.
Overgangsreglen indebærer, at et uudnyttet virksomhedsunderskud fra  

 indkomstårene 1992-1996 (1993-1997), som skulle have været fremført til  

 modregning efter de hidtil gældende regler i VSL § 13, stk. 4,  

 »omdøbes« til uudnyttet underskud i personlig indkomst henholdsvis  

 uudnyttet underskud i skattepligtig indkomst for de respektive år.
Hvis der i  

 forvejen er uudnyttet underskud i skattepligtig indkomst og eventuelt tillige  

 uudnyttet underskud i personlig indkomst for disse år, forøges de uudnyttede  

 underskud med det »omdøbte« uudnyttede virksomhedsunderskud.
Eksempel E.G.1.6.4 Fradrag for kapitalpensionsbidrag ved underskud Hvis modregning af årets virksomhedsunderskud (jf. ovenstående tvungne  

 modregningsrækkefølge) skal foretages i den skattepligtiges personlige  

 indkomst, skal dette ske, før der kan foretages fradrag for bidrag til  

 kapitalpension.
Skat 1990.10.797 (lsr.).
*Hvis der ved modregning af virksomhedsunderskud i den skattepligtiges  

 personlige indkomst (jf. ovenstående tvungne modregningsrækkefølge) opstår en  

 negativ personlig indkomst, og denne negative personlige indkomst overføres  

 til ægtefællen eller fremføres til senere indkomstår efter personskattelovens  

 regler, kan der foretages fradrag for bidrag til kapitalpension før  

 modregning foretages hos den skattepligtige selv eller ægtefællen.* E.G.1.6.5 Refusion af virksomhedsskat i slutskat Ved refusion af virksomhedsskat i den skattepligtiges slutskat *og ved  

 kontant udbetaling af en eventuel resterende virksomhedsskat* skal det  

 fastslås, om der er tale om overførsel af overskud fra konto for overskud  

 opsparet for årene før 1991, hvor der er betalt en foreløbig virksomhedsskat  

 på 50 pct., om der er tale om overførsel af overskud fra konto for overskud  

 opsparet for 1991, hvor der er betalt en foreløbig virksomhedsskat på 38  

 pct., eller om der er tale om overførsel af overskud for 1992 eller senere,  

 hvor der er betalt en foreløbig virksomhedsskat på 34 pct.
E.G.1.6.6 Beskatning af overskud i dødsbo Der henvises til LVB.
E.G.1.7 Rentekorrektion Kapitalafkastberegningen og rentekorrektionsbestemmelserne gør i de fleste  

 tilfælde virksomhedsordningen selvkontrollerende.
Det vil sige, at  

 skatteværdien af renteudgifter er den samme, hvad enten gælden indgår i  

 virksomheden eller holdes udenfor.
Negativ indskudskonto og beregning af rentekorrektion - de hidtil gældende regler *VSL's regler om rentekorrektion er ændret ved lov nr. 1217 af 27.  

 december 1996.
Efter den hidtil gældende affattelse af VSL § 11, stk. 1, har der skullet  

 beregnes rentekorrektion, når saldoen på indskudskontoen ved indkomstårets  

 udløb var negativ.
Rentekorrektionsbeløbet svarede til den negative saldo  

 ganget med kapitalafkastsatsen efter VSL § 9. Beløbet kunne dog højst udgøre  

 det mindste af følgende beløb:
 - Kapitalafkastsatsen ganget med det negative kapitalafkastgrundlag ved  

 udgangen af indkomståret.
 - Virksomhedens nettorenteudgifter med tillæg af kursgevinster og fradrag  

 af kurstab, der er skattepligtige efter kursgevinstloven.
De nye regler Med den ændrede affattelse af VSL § 11, stk. 1, skal der beregnes  

 rentekorrektion, når saldoen på indskudskontoen er negativ ved indkomstårets  

 begyndelse/på tidspunktet, hvor anvendelsen af virksomhedsordningen  

 påbegyndes, eller når saldoen på indskudskontoen er negativ ved indkomstårets  

 udløb.
Rentekorrektionsbeløbet svarer til kapitalafkastsatsen efter VSL § 9  

 ganget med den talmæssigt største negative saldo på indskudskontoen ved  

 indkomstårets begyndelse/på tidspunktet, hvor anvendelsen af  

 virksomhedsordningen påbegyndes, eller ved indkomstårets udløb.
Beløbet kan  

 dog højst udgøre det mindste af følgende beløb:
 - Kapitalafkastsatsen ganget med det talmæssigt største negative  

 kapitalafkastgrundlag ved indkomstårets begyndelse/på tidspunktet, hvor  

 anvendelsen af virksomhedsordningen påbegyndes, eller ved indkomstårets  

 udløb.
 - Virksomhedens nettorenteudgifter forhøjet med kurstab og nedsat med  

 kursgevinster, der er skattepligtige efter kursgevinstloven.
Eksempel Der henvises til E.G.1.7.2. nedenfor om ikrafttrædelse.* Indskud og overførsler i samme år Foretager den skattepligtige i løbet af et indkomstår både indskud efter  

 VSL § 3, stk. 1, og overførsler efter VSL § 5, stk. 1-2, beregnes et  

 rentekorrektionsbeløb efter VSL § 11, stk. 2. Beløbet udgør  

 kapitalafkastsatsen efter VSL § 9 gange beløb, der efter hæverækkefølgen i VSL § 5 er overførsel af  

 indskud fra indskudskonto (§ 5, stk. 1, nr. 5 og beløb herudover § 5, stk.  

 2).
 Rentekorrektionsbeløbet kan ikke overstige kapitalafkastsatsen gange  

 indskuddet efter VSL § 3, stk. 1. Der er således tale om værnsregler, der  

 skal sikre, at der ikke opnås skattemæssige fordele ved overførsler og  

 indskud i samme indkomstår.
E.G.1.7.1 Indtægtsføring af rentekorrektion - hidtil gældende regler *Efter de hidtil gældende regler har virksomhedens skattepligtige indkomst  

 skullet forhøjes med rentekorrektionsbeløbet.
Rentekorrektionsbeløbet blev  

 anset for overført fra virksomheden til den skattepligtige efter overførsel  

 af årets kapitalafkast.
Den skattepligtiges kapitalindkomst for det  

 pågældende indkomstår blev nedsat med rentekorrektionsbeløbet.
- De nye regler Med den ændrede affattelse af VSL § 11, stk. 3, tages rentekorrektionen ud  

 af virksomhedens indkomstopgørelse, overskudsdisponering og hæverækkefølge.  

 Dette sker ved, at den samlede rentekorrektion efter VSL § 11, stk. 1 og 2,  

 medregnes direkte ved opgørelsen af den skattepligtiges personlige indkomst  

 og fradrages i den pågældendes kapitalindkomst.
 Den ændrede affattelse af VSL § 11, stk. 3, hvorefter  

 rentekorrektionsbeløbet ikke indgår i virksomhedens indkomstopgørelse,  

 indebærer, at rentekorrektionsbeløbet ikke indgår i beregningsgrundlaget for  

 overførsel til medarbejdende ægtefælle, henlæggelse til investeringsfond,  

 administrationsgodtgørelse etc.
 Den ændrede affattelse af VSL § 11, stk. 3, hvorefter  

 rentekorrektionsbeløbet ikke overføres fra virksomheden til den  

 skattepligtige, indebærer, at rentekorrektionsbeløbet ikke indgår i  

 beregningsgrundlaget efter § 10, stk. 2, i lov om arbejdsmarkedsfonde.
Der henvises til E.G.1.7.2. nedenfor om ikrafttrædelse.* E.G.1.7.2. Ikrafttrædelse Lov nr. 1217 af 27. december 1996 har som hovedregel virkning fra og med  

 indkomståret 1997, jf. lovens § 7, stk. 2, 1. pkt.
Skattepligtige, hvis indkomstår 1997 var påbegyndt den 7. november 1996,  

 kan dog vælge først fra og med indkomståret 1998 at anvende de nye regler om  

 udbetaling af resterende virksomhedsskat i VSL § 10, stk. 3, (se herom i  

 E.G.1.6.2.), de nye regler om rentekorrektion i VSL § 11 og de nye regler om  

 virksomhedsunderskud i VSL § 13 (se herom i E.G.1.6.3.) og de deraf følgende  

 konsekvensændringer samt de nye regler i PSL § 13, stk. 2, (se herom i  

 A.A.2.3.1.2.). Dette følger af § 7, stk. 2, 2. pkt., i lov nr. 1217 af 27.  

 december 1996. Der er tale om et samlet valg.
Det vil sige, at hvis et af  

 elementerne i ændringslovens § 7, stk. 2, 2. pkt., vælges udskudt til  

 indkomståret 1998, gælder valget også for alle de øvrige elementer.* E.G.1.8 Flere virksomheder - opgørelse under ét Skattepligtige, som har flere virksomheder, skal behandle virksomhederne  

 som én virksomhed ved anvendelse af virksomhedsordningen.
Det vil  

 sige, at en skattepligtig, der driver flere virksomheder, skal sammenlægge  

 indskudskonti, kapitalafkastgrundlag og konti for opsparet overskud.
E.G.1.8.1 Virksomheder i udlandet Hvis den skattepligtige både driver virksomheder i Danmark og i udlandet,  

 skal der med hensyn til fordeling af virksomhedsindkomst, kapitalindkomst og  

 personlig indkomst forholdes på samme måde, som hvis den skattepligtige  

 driver en virksomhed i Danmark, hvori der indgår udenlandsk virksomhed, se  

 VSL-cirk., punkt 18.4.
 Den lempelsesberettigede del af beregningsgrundlaget for såvel bundskat,  

 mellemskat, topskat, og virksomhedsskat skal derfor fastsættes på grundlag af  

 forholdet mellem overskuddet i udenlandsk virksomhed og overskuddet i  

 samtlige danske og udenlandske virksomheder.
 Den del af virksomhedsindkomsten, kapitalafkastet og den personlige  

 indkomst, der skal henføres til den udenlandske virksomhed, fordeles  

 tilsvarende efter forholdet mellem udenlandsk virksomhedsoverskud og  

 overskuddet af samtlige danske og udenlandske virksomheder.
*Med virkning for rentekorrektion, der beregnes efter VSL § 11, som  

 affattet ved lov nr. 1217 af 27. december 1996 (se herom i E.G.1.7.), har  

 Skatteministeriets Departement afgivet en udtalelse i TfS 1997,830 (skm). Det  

 fremgår heraf, at den lempelsesberettigede udenlandske indkomst opgøres efter  

 danske indkomstopgørelsesregler.
Det er derfor uden betydning for  

 lempelsesspørgsmålet, om rentekorrektion indgår i virksomhedsindkomsten eller  

 i den personlige indkomst.
Rentekorrektionen er en del af den danske  

 opgørelse af den udenlandske indkomst, hvorfor den inkluderes i den  

 lempelsesberettigede indkomst.
Det fremgår ikke af VSL § 11, hvordan rentekorrektionen skal fordeles  

 mellem den danske og den udenlandske virksomhed.
Rentekorrektion skal  

 modvirke, at der opnås fuldt fradrag for private renteudgifter.
Det er derfor  

 i overensstemmelse med rentekorrektionens formål, såfremt denne fordeles  

 efter nettorenteudgifterne forhøjet med kurstab og nedsat med kursgevinster,  

 der er skattepligtige efter kursgevinstloven.
Den del af rentekorrektionen,  

 der henføres til den udenlandske virksomhed, skal svare til den del af de  

 samlede nettorenteudgifter (forhøjet med fradragsberettigede kurstab og  

 nedsat med skattepligtige kursgevinster), der henføres til den udenlandske  

 virksomhed.
Ved at anvende nettorenteudgifterne som fordelingsnøgle opnås, at  

 korrektionen sker, hvor der er givet fradrag for renteudgifterne.* E.G.1.8.2 Drift af ægtefællens virksomhed Det følger af VSL § 2, stk. 3, at en virksomhed, der ejes af den ene  

 ægtefælle og drives af den anden ægtefælle, ved anvendelse af  

 virksomhedsordningen skal behandles sammen med den aktive ægtefælles øvrige  

 virksomheder.
Dog skal kapitalafkast, der hæves, beskattes hos den passive ægtefælle,  

 jf.
KSL § 25 A, stk. 2. Den andel af det samlede kapitalafkast, der skal  

 henføres til den passive ægtefælle, beregnes som forholdet mellem (summen af)  

 kapitalafkastgrundlaget for den passive ægtefælles virksomheder og det  

 samlede kapitalafkastgrundlag før eventuel reduktion efter VSL § 7, stk. 1,  

 sidste pkt. eller § 7, stk. 2.
 Hvis den passive ægtefælles virksomhed er beliggende i udlandet, skal den  

 i udlandet betalte skat af virksomheden fordeles mellem ægtefællerne i samme  

 forhold som den udenlandske indkomst er fordelt mellem dem.
 E.G.1.9 Afståelse, ophør og skattefri virksomhedsomdannelse mv.
Det følger af VSL § 2, stk. 3, at skattepligtige, der driver flere  

 virksomheder, i relation til virksomhedsordningen skal behandle samtlige  

 virksomheder som én virksomhed.
Dette indebærer, at afståelse, ophør  

 eller omdannelse, som ikke omfatter alle den skattepligtiges virksomheder, i  

 relation til virksomhedsordningen behandles som h.h.v. delafståelse, delophør  

 og delomdannelse.
VSL afsnit I, kap. 5, indeholder regler om fuldstændig- og  

 delvis afståelse, ophør og omdannelse mv. af virksomheder, der beskattes  

 efter virksomhedsordningen.
E.G.1.9.1 Fuldstændig afståelse eller fuldt ophør Afstår den skattepligtige sin virksomhed eller ophører han med at drive  

 selvstændig erhvervsvirksomhed, medregnes indeståendet på konto for opsparet  

 overskud med tillæg af den hertil svarende virksomhedsskat til den  

 skattepligtiges personlige indkomst i ophørsåret.
Ved fastlæggelse af, hvornår en virksomhed er påbegyndt eller ophørt, må  

 der lægges vægt på gældende praksis på skatteområdet.
Dette gælder ved ophør  

 af hidtidig virksomhed og påbegyndelse af ny virksomhed.
Det gælder også ved  

 afgørelsen af, om der foreligger udvidelse af en eksisterende virksomhed  

 eller om der på den anden side foreligger indskrænkninger af en eksisterende  

 virksomhed eller ophør, se E.I.1. og E.I.3. Dersom den skattepligtige  

 opretholder den regnskabsmæssige adskillelse mellem virksomhedsøkonomien og  

 privatøkonomien, jf.
VSL § 2, stk. 1, i hele afståelses- eller ophørsåret,  

 kan virksomhedsordningen anvendes til årets udløb, og der sker først  

 efterbeskatning i det følgende år.
Salgssummen indgår i så fald i  

 virksomhedsordningen.
Eksempel En skatteyder sælger sin eneste virksomhed den 1. april 1997 for 3.000.000  

 kr., der berigtiges således:
Den skattepligtige vælger at opretholde den regnskabsmæssige adskillelse i  

 hele salgsåret, og udskyder beskatningen af konto for opsparet overskud til  

 det efterfølgende indkomstår.
Dette betyder, at salgsprovenuet kun kan  

 overføres i hæverækkefølgen, og at der kan spares op i salgsåret.
 Der regnes med følgende forudsætninger:
 Hvis den skattepligtige ikke køber en anden virksomhed inden udløbet af  

 det efterfølgende indkomstår (1998), jf. nedenfor, skal kontoen for opsparet  

 - overskud i indkomståret 1998 efterbeskattes med:
 Hvis den skattepligtige vælger ikke at opretholde den regnskabsmæssige  

 opdeling, kan årets overskud ikke opspares, men salgsprovenuet kan hæves  

 frit.
Overtagelse af ny virksomhed Den skattepligtige kan anvende virksomhedsordningen uden ophør og således  

 undgå efterbeskatning, hvis han inden udløbet af indkomståret efter det  

 indkomstår, hvor virksomheden er afstået eller ophørt, påbegynder ny  

 erhvervsvirksomhed og anvender virksomhedsordningen.
Dette forudsætter  

 ligeledes, at der er fuld adskillelse mellem privatøkonomien og  

 virksomhedsordningen.
E.G.1.9.2 Delvis afståelse Hvis den skattepligtige driver flere virksomheder, og han afstår en af  

 virksomhederne, eller hvis han afstår en virksomhed udskilt fra en bestående  

 virksomhed eller en ideel andel af en virksomhed, indgår salgsprovenuet i  

 virksomhedsordningen.
Opgørelsen af overskud og overførsler sker under  

 ét for hele indkomståret og både for den afståede virksomhed og den  

 resterende virksomhed.
Dersom den skattepligtige ønsker det, kan han dog i henhold til § 15 a,  

 stk. 1, med virkning fra begyndelsen af salgsåret vælge at overføre et beløb,  

 der højst svarer til det kontante nettovederlag, fra indskudskontoen til  

 mellemregningskontoen uden om hæverækkefølgen.
Overføres et beløb, skal den  

 skattepligtige i henhold til § 15 a, stk. 2, i samme indkomstår til den  

 skattepligtige indkomst medregne en forholdsmæssig del af indeståendet på  

 konto for opsparet overskud ved udløbet af indkomståret forud for salgsåret  

 med tillæg af den hertil svarende virksomhedsskat, jf. § 10, stk. 3. Den  

 forholdsmæssige del af det opsparede overskud beregnes efter forholdet mellem  

 det overførte beløb og kapitalafkastgrundlaget ved udløbet af indkomståret  

 forud for salgsåret.
Den hævning, der foretages i medfør af VSL § 15 a, stk.  

 2, *sker forud for hæverækkefølgen i VSL § 5. Hvis der overføres et beløb til  

 mellemregningskontoen efter VSL § 15 a, stk. 1, kan der ikke ske opsparing i  

 afståelsesåret af den del af overskuddet, der forholdsmæssigt vedrører den  

 afståede virksomhed.
Der kan højst opspares et beløb svarende til  

 virksomhedens skattepligtige overskud (før fradrag af kapitalafkast) med  

 fradrag af en forholdsmæssig del heraf.
Den forholdsmæssige del beregnes på  

 samme måde som den forholdsmæssige del af det opsparede overskud.
Det vil sige efter forholdet mellem det overførte beløb og  

 kapitalafkastgrundlaget ved udløbet af indkomståret forud for salgsåret.
Det  

 beløb, der herefter højst kan opspares, er yderligere begrænset dels af de  

 faktiske hævninger, dels af reglen i § 4, hvorefter kapitalafkast af  

 finansielle aktiver, bortset fra fordringer erhvervet ved varesalg og  

 tjenesteydelser i forbindelse hermed, ikke kan opspares.* Eksempel *En skattepligtig har to virksomheder, virksomhed I og virksomhed II.
 Virksomhed I afstås pr. 1. februar 1997.
Opsparingen er maksimeret som en forholdsmæssig del af det samlede  

 virksomhedsresultat, uanset om virksomhedsresultatet alene kan henføres til  

 den i behold værende virksomhed II, f.eks. i det tilfælde, hvor virksomhed I afstås pr. 1. januar 1997 uden skattemæssig fortjeneste.* E.G.1.9.3 Delvist ophør Når den skattepligtige ophører med at drive en af flere virksomheder  

 gælder de ovenfor omtalte regler i VSL § 15 a, stk. 1 og 2, tilsvarende.
I  

 stedet for det kontante nettovederlag kan der overføres et beløb svarende til  

 den del af kapitalafkastgrundlaget ved udløbet af indkomståret forud for  

 ophørsåret, der efter forholdet mellem værdien af aktiverne i den ophørte  

 virksomhed ved udløbet af indkomståret forud for ophørsåret og samtlige  

 aktiver indskudt i virksomhedsordningen kan henføres til den ophørte  

 virksomhed.
Ved beregningen af den forholdsmæssige andel ses bort fra  

 finansielle aktiver.
*Vælger den skattepligtige at foretage en sådan overførsel, finder  

 reglerne i VSL § 15 a, stk. 1 og 2, om pligt til at hæve en andel af det  

 opsparede overskud og om begrænsning i mulighederne for opsparing af overskud  

 tilsvarende anvendelse.
Der henvises til E.G.1.9.2.* E.G.1.9.4 Ophør med at anvende virksomhedsordningen Hvis den skattepligtige ophører med at anvende virksomhedsordningen, fordi  

 han foretrækker at lade sig beskatte efter kapitalafkastordningen eller efter  

 reglerne i PSL, medregnes indeståendet på konto for opsparet overskud med  

 tillæg af den hertil svarende virksomhedsskat i den personlige indkomst for  

 det indkomstår, der følger efter indkomståret, hvor den skattepligtige senest  

 har anvendt virksomhedsordningen.
Konkursindkomst Når virksomhedskattelovens regler ikke længere kan anvendes, fordi  

 virksomheden inddrages under konkursskattelovens regler, og indkomsten bliver  

 konkursindkomst, bliver virksomhedsskat vedrørende tidligere år endelig.
 Ovenstående regler om ophør med at anvende virksomhedsordningen træder  

 dermed ud af kraft.
E.G.1.9.4.1 Skilsmisse Ved skilsmisse, hvor en virksomhed tilhørende den ene ægtefælles bodel  

 udlægges til den anden ægtefælle, kan den ægtefælle, der får udlagt  

 virksomheden, fuldt ud succedere i den skatteretlige stilling.
E.G.1.9.5 Ophør af skattepligt VSL § 15 c omhandler reglerne for ophør af skattepligt for skattepligtige,  

 der anvender virksomhedsordningen.
 Det er som nævnt under E.G.1.1 en betingelse for at anvende  

 virksomhedsordningen, at den skattepligtige enten er fuldt eller begrænset  

 skattepligtig til Danmark.
Hvis skattepligten til Danmark ophører efter KSL § 1, eller hvis den  

 skattepligtige bliver hjemmehørende i en fremmed stat efter bestemmelserne i  

 en dobbeltbeskatningsaftale, skal indeståendet på konto for opsparet overskud  

 med tillæg af den hertil hørende virksomhedsskat medregnes til den personlige  

 indkomst, jf.
VSL § 10, stk. 3, for det indkomstår, hvor skattepligten  

 ophører, eller hvor det skattemæssige hjemsted flyttes.
Dette gælder dog  

 ikke, hvis den skattepligtige samtidig med ophør af skattepligt efter KSL § 1  

 bliver skattepligtig efter KSL § 2 af virksomhed med fast driftssted her i  

 landet.
Det gælder ligeledes ikke, hvis den skattepligtige uanset flytningen  

 af skattemæssigt hjemsted fortsat er skattepligtig efter KSL § 1 med hensyn  

 til virksomhed med fast driftssted her i landet.
I begge tilfælde er det en  

 forudsætning, at den skattepligtige fortsat anvender virksomhedsordningen.
VSL § 15 c, stk. 1, jf. § 15 a, stk. 1 og 2, jf. § 15 a, stk 3, omhandler  

 den situation, at en skattepligtig både har anvendt virksomhedsordningen for  

 en virksomhed her i landet og for en virksomhed i udlandet.
Hvis han i  

 forbindelse med ophør af skattepligt efter KSL § 1 eller flytning af  

 skattemæssigt hjemsted ophører med at være skattepligtig her i landet af en  

 virksomhed i udlandet, kan han vælge at overføre et beløb fra indskudskontoen  

 til mellemregningskontoen uden om hæverækkefølgen.
Der kan overføres et  

 beløb, der højst svarer til den del af kapitalafkastgrundlaget ved udløbet af  

 indkomståret forud for ophørsåret, der efter forholdet mellem aktiverne i den  

 udenlandske virksomhed ved udløbet af indkomståret forud for ophørsåret og  

 samtlige aktiver indskudt i virksomhedsordningen kan henføres til den  

 udenlandske virksomhed.
Ved overførsel af et beløb til mellemregningskontoen  

 skal den skattepligtige for samme indkomstår medregne en forholdsmæssig del  

 af indeståendet på konto for opsparet overskud ved udløbet af indkomståret  

 forud for ophørsåret med tillæg af den hertil svarende virksomhedsskat, jf. §  

 10, stk. 3. Den forholdsmæssige del af det opsparede overskud beregnes efter  

 forholdet mellem det overførte beløb og kapitalafkastgrundlaget ved udløbet  

 af indkomståret forud for ophørsåret.
*Overførslen af et beløb til mellemregningskontoen medfører herudover, at  

 mulighederne for at opspare overskud i ophørsåret begrænses.
For så vidt  

 angår pligten til at hæve en andel af det opsparede overskud og begrænsningen  

 i mulighederne for at opspare overskud, henvises i øvrigt til E.G.1.9.2.* Ophører skattepligten efter KSL § 2 med hensyn til fast driftssted, skal  

 opsparet overskud med tillæg af den hertil svarende virksomhedsskat medregnes  

 til personlig indkomst for det indkomstår, hvor skattepligten ophører.
E.G.1.9.6 Skattefri virksomhedsomdannelse Når en virksomhed omdannes efter reglerne i lov om skattefri  

 virksomhedsomdannelse, fastlægger bestemmelser i VSL § 16, at der kan ske en  

 nedsættelse af aktiernes skattemæssige anskaffelsessum med indeståendet på  

 konto for opsparet overskud.
Herved beskattes det opsparede overskud i  

 virksomhedsordningen på tidspunktet for aktieafståelsen i form af forøget  

 aktieavance.
Den af stifteren oprindeligt betalte virksomhedsskat er ved  

 omdannelsen blevet endelig.
 Nedsættes aktiernes anskaffelsessum ikke, medregnes indestående på konto  

 for opsparet overskud med tillæg af den hertil svarende virksomhedsskat til  

 den personlige indkomst i omdannelsesåret.
E.G.1.9.7 Delvis skattefri virksomhedsomdannelse Ved delvis skattefri virksomhedsomdannelse, hvor ikke alle aktiver og  

 passiver i virksomhedsordningen overføres til selskabet, indgår vederlaget  

 for den afståede virksomhed i virksomhedsordningen på samme måde som ved  

 delsalg.
Et beløb svarende til vederlaget overføres med virkning fra  

 begyndelsen af omdannelsesåret fra indskudskontoen til mellemregningskontoen,  

 og de aktier, der erhverves i forbindelse med omdannelsen, anses for overført  

 til privatøkonomien ved begyndelsen af omdannelsesåret, jf. i det hele § 16  

 a, stk. 1 og 2. *Aktiernes anskaffelsessum nedsættes i henhold til stk. 3 med  

 en forholdsmæssig andel af indeståendet på konto for opsparet overskud.* Den skattepligtige kan dog vælge at medregne den forholdsmæssige andel af  

 indeståendet på konto for opsparet overskud med tillæg af den hertil svarende  

 virksomhedsskat til den personlige indkomst, jf. § 10, stk. 3, i  

 omdannelsesåret.
Eksempel En skattepligtig ejer to virksomheder, en hovedvirksomhed og en mindre  

 virksomhed.
Hovedvirksomheden omdannes til et selskab pr. 1/1 1997, mens den  

 mindre virksomhed beholdes i virksomhedsordningen.
I henhold til VSL § 16 a, stk. 2, overføres et beløb svarende til  

 kontantværdien for virksomheden (2.000.000 kr.) fra indskudskontoen til  

 mellemregningskontoen.
Værdien af aktierne, 1.500.000 kr., skal overføres fra  

 mellemregningskontoen til privatøkonomien.
 Den skattepligtige vælger i henhold til VSL § 16 a, stk. 3, at nedsætte  

 aktiernes anskaffelsessum med en forholdsmæssig andel af indeståendet på  

 konto for opsparet overskud.
 Den forholdsmæssige del beregnes således:
*TfS 1997,743 (Lsr) vedrører en virksomhedsejer, som pr. 1. januar 1993  

 foretog en skattefri virksomhedsomdannelse, hvor ikke alle aktiver og  

 passiver blev overført til selskabet, idet den ejendom, hvorfra virksomheden  

 blev drevet, forblev i personligt regi.
Den skattepligtige havde anvendt  

 virksomhedsordningen i 1992, men anvendte ikke virksomhedsordningen på  

 ejendommen i 1993. Det kontante vedlag for virksomheden udgjorde ca. 2 mill.  

 kr., kapitalafkastgrundlaget ultimo 1992 var negativt, og det opsparede  

 overskud udgjorde ultimo 1992 ca. 725.000 kr.
Landsskatteretten udtalte, at den omstændighed, at virksomhedsordningen  

 ikke var anvendt på ejendommen i 1993, ikke kunne medføre, at også den del af  

 virksomheden, der blev omdannet pr. 1. januar 1993 måtte anses for udtrådt af  

 virksomhedsordningen.
Reglerne om delvis virksomhedsomdannelse kunne således  

 anvendes.
Retten fandt hernæst, at hele det opsparede overskud kunne  

 overføres til reduktion af aktiernes anskaffelsessum efter VSL § 16 a, stk.  

 3, da kapitalafkastet ultimo 1992 var mindre end eller lig med det kontante  

 vederlag for virksomheden.
Da der efter virksomhedsomdannelsen dermed ikke  

 resterede noget indestående på konto for opsparet overskud, var der intet  

 opsparet overskud at beskatte efter VSL § 15 b, stk. 1.* E.G.1.9.8 Værnsregler Når en virksomhed ophører i forbindelse med skattefri  

 virksomhedsomdannelse uden at alle aktiver og passiver overføres til  

 selskabet, anses de aktiver, der ikke overføres til selskabet, for at være  

 overført fra virksomheden til privatøkonomien med virkning fra udløbet af  

 året før omdannelsesåret, jf.
VSL § 16 b.
Hvis der i forbindelse med skattefri virksomhedsomdannelse netto indskydes  

 gæld fra privatøkonomien i selskabet, anses et tilsvarende beløb for at være  

 overført fra virksomhedsordningen til privatøkonomien med virkning fra  

 udløbet af året før omdannelsesåret, jf.
VSL § 16 c.
Eksempel En skattepligtig med kalenderårsregnskab omdanner pr. 1. jan. 1997 sin  

 virksomhed til et selskab og ophører med at drive selvstændig  

 erhvervsvirksomhed.
 Dersom den skattepligtige vælger at nedsætte aktiernes skattemæssige  

 anskaffelsessum med indeståendet på konto for opsparet overskud, beregnes  

 anskaffelsessummen således:
 Den skattepligtige kan således alene råde over et stiftertilgodehavende på  

 900.000 kr.
Hvis ikke alle aktiverne overføres til selskabet, eller der i forbindelse  

 med lånoptagelse overføres nye lån til selskabet, skal værnsreglerne i  

 henholdsvis VSL § 16 b og VSL § 16 c anvendes.
 Beholder den skattepligtige f.eks. 700.000 kr. i privatøkonomien, følger  

 det af VSL § 16 b, at beløbet anses for hævet allerede i indkomståret 1996.  

 Der skal således laves en ny overskudsdisponering for indkomståret 1996,  

 hvilket kan indbære, at der sker beskatning af konto for opsparet overskud  

 for indkomståret 1996.
 Hvis den skattepligtige f.eks. optager et ikke erhvervsmæssigt lån og  

 overfører dette til selskabet, men samtidig beholder låneprovenuet i  

 privatøkonomien, følger det af VSL § 16 c, at et beløb svarende til det  

 overførte beløb anses for hævet allerede i indkomståret 1996.
E.G.1.9.9 Dødsfald VSL's kapitel 6 om dødsfald er ophævet og overført til dødsboskatteloven  

 og boafgiftsloven.
Der henvises til LVB.
E.G.2 Kapitalafkastordningen Selvstændigt erhvervsdrivende kan i stedet for at anvende  

 virksomhedsordningen vælge at få beregnet et kapitalafkast af de  

 erhvervsmæssigt benyttede aktiver efter reglerne i VSL afsnit II om  

 kapitalafkastordningen.
 Formålet med kapitalafkastordningen er at give selvstændigt  

 erhvervsdrivende mulighed for at opnå de fleste af virksomhedsordningens  

 fordele på en væsentlig enklere måde.
 Vælger den skattepligtige at lade sig beskatte efter  

 kapitalafkastordningen, omfattes med de nedenfor omtalte modifikationer  

 samtlige den skattepligtiges erhvervsmæssigt anvendte aktiver af ordningen.
Udgangspunktet for kapitalafkastordningen er, at virksomhedens resultat  

 før renter medregnes til den personlige indkomst, jf.
PSL § 3. På grundlag af  

 værdien af virksomhedens aktiver og afkastsatsen i VSL § 9 beregnes herefter  

 et kapitalafkast, der fragår i den personlige indkomst og tillægges  

 kapitalindkomsten.
Ligesom ved anvendelse af virksomhedsordningen beregnes  

 kapitalafkastet som et kapitalafkastgrundlag ganget med afkastsatsen i VSL §  

 9. Afkastgrundlaget opgøres dog efter forskellige regler ved anvendelse af de  

 to ordninger.
 Kapitalafkastordningen indebærer, at den skattepligtige i almindelighed  

 opnår fuldt fradrag i den personlige indkomst for de renteudgifter, der kan  

 anses for medgået til finansiering af de erhvervsmæssige aktiver.
E.G.2.1 Hvem kan anvende kapitalafkastordningen? Kapitalafkastordningen kan benyttes af de samme personer, der kan anvende  

 virksomhedsordningen, dvs. personer, der er fuldt eller begrænset  

 skattepligtige til Danmark, og hvis virksomhed ikke omfattes af  

 anpartsreglerne i PSL § 4, stk. 1, nr. 10, 12 og 13, eller hvorfra indkomsten  

 ikke er konkursindkomst.
 Anvendelse af kapitalafkastordningen er ikke betinget af, at den  

 skattepligtige opfylder særlige regnskabsmæssige krav.
E.G.2.2 Kapitalafkastgrundlaget Kapitalafkastgrundlaget beregnes efter bestemmelserne i VSL § 22 a, stk.  

 5-7.
Afkastgrundlaget opgøres ved indkomstårets begyndelse, og udgør med de  

 nedenfor omtalte modifikationer værdien af virksomhedens aktiver, der  

 udelukkende benyttes erhvervsmæssigt.
Gæld indgår som hovedregel ikke ved  

 opgørelsen af kapitalafkastgrundlaget.
Reglerne i VSL § 8, stk. 2, 1.-3. pkt,  

 om værdiansættelse af aktiver finder tilsvarende anvendelse, se E.G.1.3.3.
 Dog skal anskaffelsessummen for goodwill først kontantomregnes med  

 virkning for goodwill, der erhverves den 18. november 1993 eller senere, jf.  

 pkt. 7.1. i Skd. cirk. nr. 97 af 26. juni 1995. Ved etablering som  

 selvstændigt erhvervsdrivende opgøres kapitalafkastgrundlaget på tidspunktet  

 for virksomhedens start.
 Ved opgørelsen af afkastgrundlaget ses der bort fra aktier og andre  

 finansielle aktiver bortset fra andele omfattet af ABL § 2 b, jf. lovbek. nr.  

 753 af 15. sep. 1993, jf. overgangsbestemmelsen i § 18, stk. 2, i lov nr. 374  

 af 18. maj 1994 og andele i foreninger omfattet af SEL § 1, stk. 1, nr. 3 og  

 4, ligesom der bortses fra kontante beløb og aktiver, der hører til  

 anpartsvirksomhed.
 Værdien af igangværende arbejder for fremmed regning, varelagre og  

 fordringer erhvervet ved salg af varer og tjenesteydelser i forbindelse  

 hermed (varedebitorer mv.) indgår alene i det omfang, hvormed værdien  

 overstiger værdien af gæld opstået ved køb af varer og tjenesteydelser i  

 forbindelse hermed (varekreditorer mv.). Momsbeløb skal medregnes ved  

 opgørelsen af varedebitorer og kreditorer, når kapitalafkastgrundlaget  

 beregnes.
E.G.2.2.1 Blandede aktiver For så vidt angår aktiver, der både anvendes privat og erhvervsmæssigt,  

 indgår biler med værdien af den erhvervsmæssigt anvendte del af aktivet.
Fast  

 ejendom indgår med den andel, der ifølge vurderingsfordelingen er  

 erhvervsmæssig.
E.G.2.3 Kapitalafkastet Som nævnt beregnes kapitalafkastet som kapitalafkastgrundlaget ganget med  

 kapitalafkastsatsen i VSL § 9. I henhold til VSL § 22 a, stk. 3 kan  

 kapitalafkastet dog ikke overstige det største af følgende beløb:
1) Positiv personlig nettoindkomst fra selvstændig erhvervsvirksomhed  

 (dvs. overskud før renter), jf.
PSL § 3.
2) Den samlede negative nettokapitalindkomst, jf.
PSL § 4 (den numeriske  

 værdi). Ved opgørelsen af nettokapitalindkomsten ses der bort fra  

 kapitalafkast efter kapitalafkastordningen.
Endvidere ses der bort fra  

 negativ kapitalindkomst vedrørende anpartsvirksomhed omfattet af PSL § 4,  

 stk. 1, nr. 10, 12 og 13.
Indtægtsførte konjunkturudligningshenlæggelser indgår ved opgørelsen af  

 den personlige indkomst under 1). Hvis den skattepligtige i indkomståret  

 forud for det aktuelle indkomstår har anvendt virksomhedsordningen, indgår  

 indeståendet på konto for opsparet overskud med tillæg af den hertil svarende  

 virksomhedsskat ligeledes i den personlige indkomst under 1), jf.
VSL § 15 b,  

 stk. 1.
Kapitalafkastsatsen beregnes én gang årligt.
Satsen er en  

 gennemsnitlig effektiv obligationsrente for årets første 6 måneder, der  

 nedrundes til nærmeste hele antal procentpoint.
Satsen udgør *5 pct. for  

 indkomståret 1997.
E.G.2.4 Ægtefæller Hvis den ene ægtefælle driver en virksomhed, som tilhører den anden  

 ægtefælles bodel, beskattes indkomst fra virksomheden ligesom kapitalafkast  

 hos den ægtefælle, der driver virksomheden, jf.
KSL § 25 A, stk. 1. Deltager  

 begge ægtefæller i driften, sker beskatningen hos den ægtefælle, der i  

 overvejende grad driver virksomheden.
Reglerne for beregning af kapitalafkast for ægtefæller er omtalt i VSL §  

 22 a, stk. 4. Hvis den skattepligtige er gift og samlevende med ægtefællen  

 ved indkomstårets udgang, skal kapitalafkastgrundlaget opgøres på grundlag af  

 ægtefællernes samlede erhvervsmæssige aktiver.
Ved opgørelsen af det beløb,  

 som kapitalafkastet i henhold til de to ovenfor nævnte begrænsninger i § 22  

 a, stk. 3, højst kan udgøre, indgår begge ægtefællers indkomst.
Det herefter  

 beregnede kapitalafkast fragår i den personlige indkomst hos den ægtefælle,  

 der driver virksomheden og lægges til vedkommendes kapitalindkomst.
Driver  

 ægtefællerne hver sin virksomhed, fordeles kapitalafkastet forholdsmæssigt  

 efter værdien af de erhvervsmæssige aktiver, der indgår i den enkelte  

 ægtefælles virksomhed.
 Anvender den anden ægtefælle virksomhedsordningen, ses der ved beregningen  

 af kapitalafkast bort fra aktiver og indkomst vedrørende den pågældende  

 erhvervsvirksomhed, og det beregnede kapitalafkast medfører alene en  

 nedsættelse af den personlige indkomst og en forhøjelse af kapitalindkomsten  

 hos den ægtefælle, der anvender kapitalafkastordningen.
I henlæggelsesåret fragår henlæggelser til konjunkturudligning ved  

 opgørelse af det overskud, der ligger til grund for beregning af den del af  

 overskuddet, der kan overføres til en medarbejdende ægtefælle.
I det  

 indkomstår, hvor henlæggelserne indtægtsføres, medregnes de i  

 beregningsgrundlaget.
E.G.2.5 Henlæggelse til konjunkturudligning VSL § 22 b indeholder regler, hvorefter skattepligtige, der anvender  

 kapitalafkastordningen, kan foretage henlæggelse til konjunkturudligning.
Ved  

 ordningen opnår skattepligtige, der anvender kapitalafkastordningen, ligesom  

 skattepligtige, der anvender virksomhedsordningen, mulighed for udjævne den  

 skattemæssige virkning af stærkt svingende indkomster.
I henlæggelsesåret kan  

 den skattepligtige fradrage det henlagte beløb i den skattepligtige indkomst,  

 men skal betale en foreløbig konjunkturudligningsskat på 34 pct. af  

 henlæggelsen.
I det indkomstår, hvor indskuddet hæves, medregnes henlæggelsen  

 i den skattepligtiges personlige indkomst, og ved opgørelsen af slutskatten  

 fradrages konjunkturudligningsskatten.
E.G.2.5.1 Beregning af henlæggelsen Henlæggelsen skal mindst udgøre 5.000 kr., og kan højst udgøre 25 pct. af  

 overskuddet af selvstændig erhvervsvirksomhed i henlæggelsesåret, opgjort  

 efter reglerne for opgørelse af skattepligtig indkomst før fradrag for  

 henlæggelse til investeringsfonds, med tillæg af renteudgifter og kurstab på  

 fordringer og gæld og med fradrag af rente- og udbytteindtægter samt  

 kursgevinster på fordringer og gæld, som indgår i opgørelsen af dette  

 overskud.
Se E.G.1.4 om opgørelse af virksomhedsindkomsten.  

 Henlæggelsesgrundlaget er det samme som grundlaget for henlæggelse til  

 investeringsfonds.
Der skal ikke ved opgørelsen af beregningsgrundlaget  

 foretages fradrag for henlæggelse til konjunkturudligning.
 Der gælder den begrænsning, at procenterne for henlæggelse til  

 investeringsfonds og til konjunkturudligning tilsammen højst kan udgøre 25  

 pct.
 Hvis der f.eks. er henlagt 20 pct. af henlæggelsesgrundlaget til  

 konjunkturudligning, kan der højst henlægges 5 pct. til investeringsfonds.
I samme indkomstår kan der ikke både henlægges til konjunkturudligning og  

 foretages hævning af indskud til konjunkturudligning.
Derimod kan der godt  

 henlægges til investeringsfonds i samme indkomstår, som der foretages hævning  

 af indskud til konjunkturudligning.
 En skattepligtig, der både er selvstændigt erhvervsdrivende og  

 lønmodtager, kan både henlægge til konjunkturudligning og indskyde på  

 etableringskonto.
E.G.2.5.2 Ægtefæller og konjunkturudligning Hvis begge ægtefæller anvender kapitalafkastordningen, kan ægtefællerne  

 foretage henlæggelser til hver sin konjunkturudligningsordning.
 Grundlaget for henlæggelse til konjunkturudligning opgøres før evt.  

 overførsel af en del af overskuddet til beskatning hos en medarbejdende  

 ægtefælle.
E.G.2.5.3 Indskud på særlig konto Det er en betingelse for at opnå fradrag for henlæggelse til  

 konjunkturudligning, at 66 pct. af henlæggelsen indskydes på en særlig konto  

 her i landet i et pengeinstitut.
For at fradrag kan indrømmes, skal beløbet indsættes på kontoen efter  

 henlæggelsesårets udløb, men inden udløbet af fristen for indgivelse af  

 selvangivelse for henlæggelsesåret.
En bevilget forlængelse af fristen for  

 indgivelse af selvangivelse udskyder fristen for indskud på kontoen.
Kontoen  

 skal betegnes "konjunkturudligningskonto" og skal bære påtegning om  

 den skattepligtiges navn, adresse, personnummer samt om virksomhedens  

 regnskabsår og om henlæggelsesåret.
Kontoen må kun omfatte indskud i henhold  

 til konjunkturudligningsordningen.
En skattepligtig kan overføre en konjunkturudligningskonto fra ét  

 pengeinstitut til et andet.
Kontoen skal være en kontantforrentet  

 indlånskonto og må ikke være en gevinstopsparingskonto.
 I bek. nr. 34 af 18. jan. 1994 har skatteministeren fastsat nærmere regler  

 for konjunkturudligningskonti og for pengeinstitutternes medvirken i  

 ordningen.
 Ifølge bekendtgørelsen må en konto kun omfatte indskud vedrørende  

 forskellige henlæggelsesår, når det klart fremgår, hvilket henlæggelsesår  

 indskuddene vedrører.
 Senest den 15. okt. skal det kontoførende pengeinstitut til Told- og  

 Skattestyrelsen indberette de indskud på konjunkturudligningskonti, der er  

 foretaget før den 1. okt., og som ikke tidligere er indberettet.  

 Indberetningerne skal for hver konto indeholde følgende oplysninger:
1) Kontonummer, 2) kontohaverens cpr. nr., 3) indskudsdatoer og 4) størrelsen af de enkelte indskud.
Det kontoførende pengeinstitut skal endvidere senest den 15. okt.  

 indberette de beløb, der er hævet på konjunkturudligningskonti før den 1.  

 okt., og som ikke tidligere er indberettet.
Indberetningen skal ske samtidig  

 med, at de ovenfor nævnte oplysninger indberettes og skal for hver enkelt  

 konto omfatte oplysninger om:
1) Kontonummer, 2) Kontohaverens cpr. nr., 3) Hævedatoer, 4) Størrelsen af de enkelte beløb.
 Pengeinstituttet må ikke indgive oplysninger om rentetilskrivninger eller  

 om hævning af renter.
Det kontoførende pengeinstituts indberetninger indgives på edb-medium i  

 henhold til nærmere vilkår fastsat af Told- og Skattestyrelsen.
Indberetning  

 kan dog også foretages på særlige skemaer udarbejdet af Told- og Skattestyrelsen.
E.G.2.5.4 Renterne og indeståendet Renter, der tilskrives konto for konjunkturudligning, skal hæves fra  

 kontoen, før indskuddet hæves.
De tilskrevne renter, skal medregnes ved indkomstopgørelsen efter de  

 almindelig regler.
Renterne kan hæves efter de af vedkommende pengeinstitut  

 fastsatte regler.
Der kan ikke ske overdragelse, pantsætning eller på anden måde foretages  

 retshandler med hensyn til det indestående beløb, ligesom beløbet ikke kan  

 gøres til genstand for kreditorforfølgning.
E.G.2.5.5 Benyttelse af indskud I det indkomstår, hvor et indskud på en konjunkturudligningskonto hæves,  

 medregnes henlæggelsen til den skattepligtiges personlige indkomst og  

 medregnes i bidragsgrundlaget efter § 10, stk. 1, i lov om  

 arbejdsmarkedsfonde.
 Indskuddet kan hæves med virkning for indkomståret, hvis det hæves inden  

 udløb af fristen for indgivelse af selvangivelse for indkomståret.
Et indskud for et givent indkomstår kan først benyttes, når tidligere års  

 indskud er benyttet fuldt ud.
Indskud foretaget over flere år kan benyttes i  

 et enkelt eller flere indkomstår, ligesom et indskud foretaget i ét  

 indkomstår kan indtægtsføres over flere indkomstår.
 Dersom den skattepligtige ikke indtægtsfører henlæggelsen i tidligere  

 indkomstår, medregnes henlæggelsen i den skattepligtiges personlige indkomst  

 for det 10. indkomstår efter henlæggelsesårets udløb.
 Der gælder ikke særlige regler om, at investeringsfondshenlæggelser og  

 konjunkturudligningshenlæggelser skal anvendes i en bestemt rækkefølge.
 Pengeinstituttet kan ikke udbetale beløb fra kontoen, før der er forløbet  

 3 måneder fra indsættelsen af det pågældende beløb.
 De hævede beløb kan frit anvendes til erhvervsmæssige eller private  

 formål.
E.G.2.5.6 Beskatning i hæveåret mv., VSL § 22 b, stk. 5 Ved skatteberegningen for det indkomstår, hvor henlæggelsen indtægtsføres,  

 fradrages den til hævningen svarende konjunkturudligningsskat i den  

 skattepligtiges slutskat med tillæg af eventuel overført restskat mv.
*Konjunkturudligningsskatten af indtægtsførte henlæggelser kan overstige  

 årets slutskat med tillæg af eventuel restskat mv.
Konjunkturudligningsskat,  

 der ikke kan rummes i årets slutskat mv., udbetales kontant - uden  

 hensyntagen til opgørelsen af en eventuel ægtefælles slutskat.
Udbetalingen  

 sker som overskydende skat, jf.
KSL § 60, stk. 1, litra f, og § 62.  

 Udbetalingen kan endvidere ske efter reglerne i KSL § 55.  

 Konjunkturudligningsskat, som efter de tidligere gældende regler (se herom i  

 LV 1996, E.G.2.5.6) ved udløbet af indkomståret 1996 skal fremføres til  

 modregning i slutskatten, kan udbetales som overskydende skat for  

 indkomståret 1997.* E.G.2.5.7 Negativ personlig indkomst fra selvstændig erhvervsvirksomhed For indkomstår, hvor den skattepligtiges personlige indkomst fra  

 selvstændig erhvervsvirksomhed før fradrag for henlæggelse til  

 konjunkturudligning og efter fradrag for kapitalafkast er negativ, skal der i  

 medfør af VSL § 22 b, stk. 6, ske indtægtsførsel af henlæggelser svarende til  

 underskuddet.
 Overførsel til medarbejdende ægtefælle fragår ved anvendelse af denne  

 bestemmelse.
 Der kan godt foretages henlæggelse til konjunkturudligning, hvis  

 opgørelsen efter VSL § 22 b, stk. 6, viser underskud, men der ikke er  

 henlæggelser fra tidligere år.
 E.G.2.5.8 Ophør, konkurs, død mv.
 Hvis den skattepligtige ophører med at anvende kapitalafkastordningen, og  

 det ikke skyldes, at han i stedet indtræder i virksomhedsordningen, skal de  

 foretagne henlæggelser til konjunkturudligning indtægtsføres med virkning for  

 det seneste indkomstår, hvor kapitalafkastordningen har været anvendt.
 Det betyder, at der ikke kan henlægges til konjunkturudligning i  

 ophørsåret.
 Indtræder den skattepligtige i forbindelse med sin udtræden af  

 kapitalafkastordningen i virksomhedsordningen, anses det indestående beløb på  

 konjunkturudligningskontoen som indestående på kontoen for opsparet overskud.  

 Det er et krav, at et beløb svarende til indeståendet på  

 konjunkturudligningskontoen overføres til kontoen for opsparet overskud.
 Indeståendet på konjunkturudligningskontoen kan herefter frit hæves.
 Hvis den skattepligtige går konkurs, medregnes de foretagne henlæggelser i  

 det indkomstår, hvori der afsiges konkursdekret over den skattepligtige.
 Henlæggelserne medregnes ikke i konkursindkomsten.
*Hvis den skattepligtige ophører med at være fuldt skattepligtig her i  

 landet efter KSL § 1, skal henlæggelserne medregnes til den personlige  

 indkomst for det indkomstår, hvor skattepligten ophører.
Dette gælder dog  

 ikke i det omfang, den skattepligtige fortsat er begrænset skattepligtig her  

 i landet efter KSL § 2 med hensyn til virksomhed med fast driftssted her i  

 landet.
 Hvis den skattepligtige ophører med at være begrænset skattepligtig efter  

 KSL § 2 med hensyn til virksomhedsdriften, skal henlæggelserne medregnes til  

 den personlige indkomst i det år, hvor skattepligten ophører.
Hvis den skattepligtige i tilfælde af dobbeltdomicil bliver hjemmehørende  

 i en fremmed stat, Færøerne eller Grønland efter bestemmelserne i en  

 dobbeltbeskatningsaftale, skal henlæggelserne medregnes til den personlige  

 indkomst for det indkomstår, hvor det skattemæssige hjemsted flyttes.
Dette  

 gælder dog ikke i det omfang, den skattepligtige fortsat er skattepligtig  

 efter KSL § 1 med hensyn til virksomhed med fast driftssted her i landet.  

 Hvis den skattepligtige ophører med at være skattepligtig efter KSL § 1 med  

 hensyn til virksomhedsdriften, skal henlæggelserne medregnes til den  

 personlige indkomst for det indkomstår, hvor skattepligten ophører, medmindre  

 den skattepligtige, jf. ovenfor, fortsat er begrænset skattepligtig her i  

 landet efter KSL § 2 med hensyn til virksomhed med fast driftssted her i  

 landet.
