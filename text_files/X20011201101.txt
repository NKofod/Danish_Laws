Fri helårsbolig   beskatning  

 arbejdstager Spørgsmål Vil spørger kunne anvende reglerne om skematisk  

 markedsleje i TSS-cirkulære 2000-41, jf ligningslovens § 16. stk. 3,  

 hvis han tager imod sin arbejdsgivers tilbud om at stille hel eller delvis  

 fribolig til rådighed? Svar Ja Beskrivelse af de faktiske forhold Spørger ønsker at tage imod tilbud fra sin  

 arbejdsgiver A/S om at denne stiller fri eller delvis fri bolig til  

 rådighed for ham fra og med 1. marts 2001.
 Spørger anmoder Ligningsrådet om bindende  

 forhåndsbesked om, hvorvidt beskatning heraf kan ske efter reglerne i  

 TSS-cirk 2000-41 om skematisk markedsleje, eller om det skal ske efter  

 reglerne i lov nr. 458 af 31. maj 2000, hvor der er lavet særlige  

 regler for hovedaktionærer og ansatte med særlig indflydelse  

 på egen aflønning.
 Selskabet er et firma hvor ejerstrukturen er:
Selskab xx ejer 40 % Selskab yy ejer 10 % Direktøren ejer 40 % Spørger ejer10 % Spørger er ikke aktionær i nogle af de  

 selskaber, der er medejer af A/S.
 Spørger har ikke indenfor de seneste 5 år  

 ejet mere end 10 % af aktiekapitalen og har kun haft tilsvarende  

 stemmeværdi, ligesom han i samme periode ikke til sammen med sin  

 familie har ejet 25 % eller mere af aktiekapitalen i selskabet eller i dettes  

 moderselskab, ligesom de ej heller i forening har rådet over 50 % af  

 stemmeværdien i selskabet eller dettes moderselskab.
Spørger sidder i bestyrelsen, hvor stemmeretten er  

 fordelt i forhold til andel af aktiekapitalen.
Det vil sige, at  

 spørger har 10 % af stemmerne.
 Spørger er ansat som nnn/afdelingsleder og er ikke  

 direktør og har ikke været det i de 8 år, han har  

 været ansat.
 Spørger oppebærer en gage på 45.000 kr.  

 pr. måned med tillæg af fri bil, hvilket spørger anser for  

 en ikke ualmindelig løn for det pågældende job.
 Spørger har ikke af anden årsag en  

 væsentlig bestemmende indflydelse på sin egen  

 aflønningsform.
Styrelsens indstilling og begrundelse Efter ligningslovens § 16, stk. 9, gælder der  

 særlige regler for fastsættelse af den skattepligtige værdi  

 af en helårsbolig, der er stillet til rådighed af en arbejdsgiver  

 mv., hvis der er tale om en ansat direktør eller en anden medarbejder  

 med væsentlig indflydelse på egen aflønningsform.  

 Tilsvarende gælder for en hovedaktionær, jf. ligningslovens § 16  

 A, stk. 10. For denne gruppe sættes den skattepligtige værdi til  

 6 % af den del af beregningsgrundlaget, der ikke overstiger et  

 grundbeløb på 2.150.000 kr. og 8 % af resten.  

 Beregningsgrundlaget er det største beløb af enten  

 ejendomsværdien pr. 1. januar i indkomståret eller  

 anskaffelsessummen for boligen opgjort efter særlige regler.
Det indstilles at, spørger efter Told- og  

 Skattestyrelsens opfattelse er ansat i selskabet på almindelige  

 vilkår, og derfor skal beskattes efter den almindelige regel i  

 ligningslovens § 16, stk. 3, som er udmøntet i skematisk leje i  

 TSS-cirk. 2000-41. Spørger er således ikke hovedaktionær  

 alene eller sammen med sin familie, hvilket heller ikke har været  

 tilfælde de seneste 5 år. er ikke direktør og  

 har efter det foreliggende ikke på anden måde  

 bestemmende indflydelse på sin egen aflønning.
Betingelserne for  

 ikke at være omfattet af de nye regler i lov nr. 459 af 31. maj 2000  

 jf. skatteministeriets cirkulære nr. 1 af 2. januar 2001 anses derfor  

 for opfyldt, således at spørgsmålet kan besvares  

 bekræftende.
