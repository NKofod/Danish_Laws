(Til rektorerne for samtlige  

 lærerseminarier) Ved aftale af 7. december 1978 mellem Akademikernes Centralorganisation  

 (tjenestemandsudvalget) og finansministeriet er tillægget for undervisning på  

 aftenhold for tjenestemandsansatte lærere ved bl.a. seminarierne med virkning  

 fra 1. april 1977 ændret, således at det svarer til den betaling, der ydes  

 overenskomstansatte seminarielærere.
Aftalen har følgende ordlyd:
 § 1. Til lærere, der er fast knyttet til et gymnasium, studenterkursus,  

 kursus til højere forberedelseseksamen eller seminarium med forpligtelse til  

 at påtage sig undervisning på aftenhold, ydes et ureguleret tillæg på 92,00  

 kr. månedlig pr. ugentlig skematime efter kl. 18,30.
 Stk. 2.  Timer, der påbegyndes før kl. 18,30 og  

 afsluttes senere, regnes for en halv time.
 Stk. 3.  Den enkelte lærer kan højst få tillæg for 16  

 ugentlige timer.
§ 2. Omregning af aftentillægget til et beløb pr. skematime foretage s ved at multiplicere det i § 1, stk. 1, nævnte beløb med 12 og dividere  

 med 40.
§ 3. Aftalen har virkning fra 1. april 1977.' Samtidig ophæves undervisningsministeriets cirkulærskrivelse af 10.  

 september 1975 (j.nr. 1974/5491-1).
 P.M.V.
 E.B.
