 I henhold til § 45, stk. 2, i lov om tjenestemænd i staten, folkeskolen og  

 folkekirken og § 2, stk. 2, i hovedaftalen af 27. oktober 1969 aftales  

 følgende:
 § 1.  Til de medlemmer af opgavekommissionen ved almen  

 voksenuddannelse, der hverken er ansat som fagkonsulenter eller beskikket som  

 udviklingskonsulenter i Direktoratet for Folkeoplysning, Frie Grundskoler  

 m.v. ydes et særligt tillæg af den i § 2 angivne størrelse.
Stk. 2.  Tillægget ydes, så længe medlemskabet af  

 kommissionen varer.
Tillægget udbetales dog ikke, hvis det pågældende medlem  

 på grund af sygdom eller andet forhold ikke har kunnet udføre de  

 arbejdsopgaver i de respektive faglige sektioner, der påhviler vedkommende  

 som medlem af kommissionen.
 Stk. 3.  Det arbejde, der er forbundet med de i stk. 1  

 nævnte medlemshverv i de respektive faglige sektioner, udføres som led i de  

 pågældende medlemmers stillinger.
 § 2.  Det særlige tillæg til medlemmer af  

 opgavekommissionen i de respektive faglige sektioner udgør i:
 § 3.  De i aftalen nævnte tillæg er årlige tillæg  

 anført som grundbeløb i niveau 1. oktober 1984. Tillæggene reguleres i  

 overensstemmelse med den mellem Finansministeriet og Centralorganisationernes  

 Fællesudvalg indgående aftale om justering af tjenestemandslønninger mv.  

 (Særligt tillæg for merarbejde, rådighedstjeneste mv.).
 § 4.  Det særlige tillæg udbetales i april måned som  

 vederlag for det arbejde, der udføres i beskikkelsesperioden, efter de  

 gældende satser på udbetalingstidspunktet.
 § 5.  Af de i §§ 2 og 3 omhandlede beløb ydes særlig  

 feriegodtgørelse med 1 1/2% Godtgørelsen udbetales samtidig med det særlige  

 tillæg.
 § 6.  Aftalen har virkning for udført arbejde i  

 beskikkelsesperioder, der påbegyndes den 1. august 1989 eller senere.
København, den 23.2.1990 Lærernes Centralorganisation  

 Kulturministeriet, Martin Rømer Direktoratet for Folkeoplysning, Frie Grundskoler, m.v.
