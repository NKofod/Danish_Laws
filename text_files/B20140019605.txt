Bekendtgørelse om ændring af bekendtgørelse om momsrefusionsordning for kommuner og regioner § 1 I bekendtgørelse nr. 54 af 23. januar 2013 om momsrefusionsordning for kommuner og regioner foretages følgende ændringer:
 1. I § 1, stk. 2, nr. 1, udgår: »(excl. udgifter afholdt på hovedkonto 1. Forsyningsvirksomheder i budget- og regnskabssystemet for kommuner)«.
 2. I § 5 indsættes som stk. 4:
»Stk. 4. Driftstilskud modtaget til og med regnskabsåret 2017, der er registreret på funktionerne 3.22.01 Folkeskoler, 3.22.08 Kommunale specialskoler, jf. folkeskolelovens § 20, stk. 2 og stk. 5, 3.22.09 Efter- og videreuddannelse i folkeskolen og 3.22.18 Idrætsfaciliteter til børn og unge i kommunerne, undtages fra tilbagebetaling efter stk. 2.« 3. Bilag 1 affattes som bilag 1 til denne bekendtgørelse.
§ 2 Stk. 1. Bekendtgørelsen træder i kraft den 2. marts 2014.
 Stk. 2. § 1, nr. 1, har virkning fra og med regnskabsåret 2013. § 1, nr. 2 og 3, har virkning fra og med regnskabsåret 2014.
Økonomi- og Indenrigsministeriet, den 27. februar 2014 Margrethe Vestager / Niels Jørgen Mau Bilag 1 »Bilag 1 Beregning af moms- og lønsumsandelsprocenter:
For hver funktion på positivlisten er der beregnet en momsandelsprocent, der afspejler, hvor stor en andel af udgifterne til den pågældende ydelse, der er momsbelagt.
Tilsvarende er der, for de med * markerede relevante ydelser, beregnet en lønsumsandelsprocent, der afspejler, hvor stor en andel af de samlede udgifter til den pågældende ydelse, der er lønudgifter.
Lønsumsandelsprocenten er efterfølgende omregnet til momsandelsprocenten ved at gange lønsumsandelsprocenten med (4,12/104,12)/(25/125), idet private leverandører, på de relevante områder, betaler en lønsumsafgift på 4,12 pct. af lønsummen+overskud/underskud.
Herefter er den omregnede lønsumsandelsprocent og momsandelsprocenten lagt sammen til én moms- og lønsumsandelsprocent.
Fx er lønsumsandelsprocenten for sygehuse 70 pct., hvilket giver en moms- og lønsumsandelsprocent på 14 (70*(4,12/104,12)/(25/125)=13,8).
 Regneeksempel for beløbet til refusion for kommuner:
 Der gives tilskud på 1.000 kr. (funktion 0.32.31 Stadion, idrætsanlæg og svømmehaller, art 5.9).
 Beløb til refusion: 1.000 kr. x 55% x 25/125=110 kr.
 Der registreres i eksemplet følgende i det kommunale budget- og regnskabssystem:
  Udgiften, excl. den beregnede momsudgift dvs. 1.000 kr. - 110 kr. = 890 kr. registreres på funktion 0.32.31 stadion, idrætsanlæg og svømmehaller, art 5.9.
  Den beregnede momsudgift, dvs. 110 kr. registreres på funktion 7.65.87, gruppering 003.
  Momsrefusionen, dvs. 110 kr. registreres på funktion 7.65.87, gruppering 002.
 Regneeksempel for beløbet til refusion for regioner:
 Der gives tilskud på 1.000 kr. (funktion 1.10.01 Sygehuse, art 4.0).
 Beløb til refusion: 1.000 kr. x 39% x 25/125=78 kr.
 Der registreres i eksemplet følgende i budget- og regnskabssystemet for regioner:
  Udgiften, excl. den beregnede momsudgift dvs. 1.000 kr.  78 kr. = 922 kr. registreres på funktion 1.10.01 Sygehuse, art 4.0.
  Den beregnede momsudgift, dvs. 78 kr. registreres på funktion 5.80.95, gruppering 003.
  Momsrefusionen, dvs. 78 kr. registreres på funktion 5.80.95, gruppering 002.
