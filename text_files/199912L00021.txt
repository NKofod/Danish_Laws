Fremsat den 6. oktober 1999 af skatteministeren (Ole  

 Stavad) Forslag til Lov om ændring af  

 husdyrsbeskatningsloven (Afvikling af nedskrivning) § 1 I lov om den skattemæssige behandling af  

 husdyrbesætninger (husdyrsbeskatningsloven), jf.  

 lovbekendtgørelse nr. 919 af 2. december 1993, som ændret senest  

 ved lov nr. 434 af 26. juni 1998, foretages følgende  

 ændring:
 1. § 2, stk. 4, affattes således:
» Indkomstår 	pct.
2000	25 2001	20 2002	15 2003	10 2004	5 2005 og derefter	0.«.
§ 2 Stk. 1. Loven træder i kraft dagen efter  

 bekendtgørelsen i Lovtidende.
 Stk. 2. Loven har virkning fra og med indkomståret  

 2000.
Bemærkninger til lovforslaget Almindelige bemærkninger 1. Indledning Lovforslaget er et led i regeringens forslag til finanslov  

 år 2000. Formålet med lovforslaget er over en årrække  

 at ophæve en særlig adgang for landbrugere til at nedskrive  

 på værdien af deres husdyrbesætninger ved opgørelsen  

 af den skattepligtige indkomst.
2. Lovforslagets elementer Aftrapning af nedskrivning på landbrugeres  

 husdyrbesætninger Efter gældende regler i husdyrsbeskatningslovens  

 § 2, stk. 1, skal landbrugere, som udøver erhverv med  

 opdræt og salg af husdyr, ved opgørelsen af den skattepligtige  

 indkomst angive værdien af deres besætninger på grundlag  

 af:
1. normalhandelsværdien, som årligt  

 fastsættes af Ligningsrådet eller 2. handelsværdien, der dog ikke kan benyttes, hvis  

 den er lavere end normalhandelsværdien.
 Den opgjorte værdi af besætningen kan med  

 virkning for indkomstopgørelsen nedskrives med indtil 31 procent.
Adgangen til at nedskrive værdien er indført  

 i 1981 som led i erhvervsfremmende foranstaltninger for landbrugere, jf. lov  

 nr. 208 af 13. maj 1981, jf. lovforslag L 103, FT 1980-81 Till.
A 2667.  

 Dermed fik landbrugere adgang til at påvirke indkomstopgørelsen  

 efter lignende regler, som var gældende for varelagre.
Desuden blev der  

 indført skematiske regler for inddeling af besætningerne i  

 salgs- og stambesætninger.
Lovforslaget er en opfølgning på  

 omlægningen af skattesystemet med skattereformen af 1993, hvor  

 nedskrivningsprocenten blev nedsat fra 33 1/3 til 31, jf. § 3 i lov nr.  

 484 af 30/6 1993 om ændring af forskellige skattelove.
Det  

 foreslås således at fjerne en for landbruget gældende  

 særordning ved at aftrappe adgangen til at nedskrive på  

 værdien af husdyrbesætninger over en årrække.
Efter  

 forslaget aftrappes adgangen til at foretage nedskrivning i  

 besætningens opgjorte værdi gradvist over 6 år.
3. Provenumæssige konsekvenser Formålet med lovforslaget er at aftrappe  

 nedskrivningsadgangen for husdyrbesætninger over en  

 årrække.
Nedskrivningsprocenten er højst 31 i 1999. Den  

 foreslås nedsat med 6 procentpoint til højst 25 procent i 2000  

 og derefter med 5 procentpoint om året de følgende 5  

 år.
Nedskrivningsadgangen indebærer en skatteudskydelse  

 og dermed en rentefri skattekredit.
Forslaget inddrager gradvist  

 skattekreditten og dermed den likviditetsfordel, der er forbundet med  

 ordningen.
Samtidig udvides skattegrundlaget.
Den umiddelbare provenuvirkning for stat og kommune af  

 forslaget er vist i nedenstående oversigt.
Belastningen for erhvervet  

 er rentevirkningen af de årlige likviditetsforskydninger, jf. omtalen  

 af de erhvervsøkonomiske konsekvenser.
Værdien af landbrugets  

 husdyrbesætninger opgjort til normalhandelsværdi skønnes  

 med nogen usikkerhed til ca. 15 mia. kr. ultimo 1999.
Provenuvirkning for stat og kommune af lovforslaget 2000 -  

 2005 1999-niveau 1999 2000 2001 2002 2003 2004 2005 Nedskrivning (pct.) 31 25 20 15 10 5 0 Provenu, mill. kr.
- 325 275 275 275 275 275 Heraf kommunerne, mill. kr.
- 235 200 200 200 200 200 Anm.: Værdien af husdyrbesætningerne er  

 opgjort ud fra bestanden pr. 15. maj 1998 og normalhandelsværdierne pr.  

 31. december 1998, som de er fastsat af Ligningsrådet, jf. bilag 1.  

 Normalhandelsværdierne dækker en gennemsnitlig kvalitet af  

 dyrene.
For indkomståret 2000 anslås  

 merprovenuet til ca. 325 mill. kr.
Heraf skønnes ca. 235 mill. kr. at  

 vedrøre de kommunale indkomstskatter.
For indkomståret 2001og de  

 følgende år skønnes merprovenuet til ca. 275 mill. kr.,  

 hvoraf ca. 200 mill. kr. vedrører de kommunale indkomstskatter.
Det kommunale merprovenu i de kommuner og amter, som  

 vælger ordningen med statsgaranteret udskrivningsgrundlag, vil  

 imidlertid i 2000 tilfalde staten, da forslaget ikke er indregnet i det  

 garanterede udskrivningsgrundlag.
Det skønnes, at ca. halvdelen af  

 beløbet, dvs. ca. 120 mill. kr., vil vedrøre kommuner og amter,  

 som vælger det statsgaranterede udskrivningsgrundlag.
 For de selvbudgetterende kommuner og amter vil forslaget  

 isoleret set indebære et merprovenu på ca. 115 mill. kr. i 2000,  

 som dog først vil kunne påvirke den kommunale økonomi i  

 forbindelse med den endelige afregning i 2002.
 De kommunaløkonomiske konsekvenser af forslaget  

 skal ses i sammenhæng med de øvrige lovforslag, der  

 gennemføres, idet det indgår i regeringens aftaler med  

 Kommunernes Landsforening og Amtsrådsforeningen af 11. juni 1999, at  

 såfremt forudsætningerne for det kommunale skattegrundlag i 2000  

 ændres væsentligt som følge af satsændringer m.v.,  

 neutraliserer staten fuldt ud for kommuner og amter, der har valgt at  

 selvbudgettere, herfor i forbindelse med den endelige afregning.
 Til brug for vurderingen af, hvorvidt lovforslagene har  

 væsentlig betydning for det kommunale og amtskommunale skattegrundlag,  

 vil der blive foretaget en samlet opgørelse af lovforslagenes samlede  

 kommunaløkonomiske betydning for skatteprovenuet i 2000.  

 Finansårsvirkningen for 2000 for staten skønnes med stor  

 usikkerhed til ca. 25 mill. kr.
 Nedenfor er vist eksempler på, hvorledes forslaget  

 virker for seks bedrifter med kvæg og svin målt ved den  

 ændring i likviditeten, som reduktionen i nedskrivningsprocenten  

 isoleret set giver anledning til.
Eksempler på virkning af lovforslaget Ændring i likviditet  

 1) Normalhandelsværdi af  

 besætningen 2000 2001 - 2005 kr.
Bedrift med 50 stk. kvæg 200.000 ÷ 5.400 ÷ 4.500 Bedrift med 500 svin 225.000 ÷ 6.100 ÷ 5.100 Bedrift med 100 stk. kvæg 400.000 ÷ 10.800 ÷ 9.000 Bedrift med 1000 svin 500.000 ÷ 13.500 ÷ 11.300 Gennemsnitlig heltidsbedrift,  

 kvæg 550.000 ÷ 14.900 ÷ 12.400 Gennemsnitlig heltidsbedrift, svin 650.000 ÷ 17.500 ÷ 14.600 ÷ = reduceret likviditet. 1) Ved en skatteprocent på  

 45.
Virkningen kan svinge en del fra bedrift til  

 bedrift afhængig af størrelse og sammensætning af  

 dyrebestanden.
For en bedrift med eksempelvis 100 stk. kvæg viser  

 eksemplet, at forslaget reducerer likviditeten med ca. 11.000 kr. i år  

 2000 og 9.000 kr. i hvert af årene 2001-2005. Det skal bemærkes,  

 at værdien af andre husdyr på bedriften (f.eks. svin og  

 fjerkræ på kvægbedrifter) indgår i eksemplerne for de  

 gennemsnitlige heltidsbedrifter.
Endvidere har de gennemsnitlige  

 heltidsbedrifter flere dyr end den typiske bedrift.
4. Erhvervsøkonomiske konsekvenser Landbruget har i dag en række særfordele i  

 forhold til andre erhverv.
Det gælder bl.a. adgangen til at nedskrive  

 værdien af husdyrbesætningerne skattemæssigt.
Fordelen ved  

 nedskrivningsadgangen er en skatteudskydelse og dermed en rentefri  

 skattekredit svarende til skatteværdien af de årlige  

 nedskrivninger.
Ved forslaget afvikles skattekreditten over en 6  

 årig periode.
Den reelle belastning for erhvervet vil være  

 rentevirkningen af de årlige provenuvirkninger.
I 2000 anslås den  

 til 10-15 mill. kr. beregnet med en efterskat rente på 4 procent p.a.  

 og i 2001 til ca. 25 mill. kr. stigende til ca. 65 mill. kr. årligt fra  

 og med 2005, når aftrapningen er fuldt gennemført.
Når  

 lovforslaget er fuldt gennemført vil en samlet rentefri skattekredit  

 på ca. 1,7 mia. kr. være afviklet.
5. Administrative konsekvenser Gennemførelse af lovforslaget skønnes ikke  

 at medføre nævneværdige administrative konsekvenser.
6. Administrative konsekvenser for erhvervslivet Lovforslaget har ikke administrative konsekvenser for  

 erhvervslivet.
7. Miljømæssige konsekvenser Lovforslaget har ikke miljømæssige  

 konsekvenser.
8. Forholdet til EU-retten Lovforslaget indeholder ikke EU-retlige aspekter.
Sammenfatning af økonomiske og administrative  

 konsekvenser Positive konsekvenser Negative konsekvenser Økonomiske konsekvenser for stat, amter og  

 kommuner Indkomstårsvirkning:
For 2000 har forslaget ingen provenumæssige konsekvenser for  

 kommuner og amter omfattet af budgetgarantien.
Merprovenuet for  

 selvbudgetterende kommuner og amter udgør ca. 115 mill. kr.
Dette  

 merprovenu vil dog først påvirke den kommunale økonomi i  

 2002 i forbindelse med den endelige afregning vedr. 2000.
 Finansårsvirkning: Provenugevinst på ca. 25 mill. kr.  

 for staten i 2000.
Ingen Administrative konsekvenser for stat, amter og  

 kommuner Ingen Ingen Økonomiske konsekvenser for  

 erhvervslivet Afvikling af en rentefri skattekredit.
Den reelle belastning  

 for landbruget skønnes til en rentevirkning på 10-15 mill. kr. i  

 2000. Samlet afvikling af rentefri skattekredit på ca. 1,7 mia. kr. med  

 en årlig rentevirkning på 65 mill. kr. når forslaget er  

 fuldt gennemført.
Administrative konsekvenser for  

 erhvervslivet Ingen Ingen Miljømæssige konsekvenser Ingen Ingen Administrative konsekvenser for borgerne Ingen Ingen Forholdet til EU-retten Lovforslaget indeholder ikke EU-retlige aspekter.
9. Høring Lovforslaget har været sendt til en kort  

 høring hos Advokatrådet, Kommunernes Landsforening, Foreningen  

 af Statsautoriserede Revisorer, Foreningen af Registrerede Revisorer,  

 Erhvervenes Skattesekretariat, Landbrugsraadet, Dansk Landbrugs  

 Realkreditfond, De danske Landboforeninger og Landbrugets  

 Rådgivningscenter.
Herudover er lovforslaget sendt til Told- og  

 Skattestyrelsen, Justitsministeriet, Finansministeriet, Erhvervsministeriet,  

 Miljø- og Energiministeriet, Ministeriet for Fødevarer,  

 Landbrug og Fiskeri og Konkurrencestyrelsen.
Fra høringssvarene skal nævnes, at  

 landbrugets organisationer - De danske Landboforeninger, Landbrugsraadet og  

 Dansk Familielandbrug i det væsentlige anfører, at adgangen til  

 at nedskrive på besætningernes værdi fungerer som en  

 mulighed for at udjævne indkomsten og dermed som stødpude i en  

 tid, hvor ydre forhold i højere grad giver prissvingninger.  

 Landbrugets organisationer anfører endvidere, at en afskaffelse af  

 nedskrivningsreglerne på husdyrbesætninger vil være en  

 særbyrde for landbruget.
Dette begrundes med, at landbruget  

 opgør værdien af deres husdyrbesætninger på baggrund  

 af handelspriser eller normalhandelspriser.
Denne opgørelsesmetode  

 står i modsætning til opgørelsen af værdien af  

 øvrige erhvervs varelagre efter varelagerloven, hvor det er muligt at  

 opgøre værdien af varelageret på baggrund af  

 produktionspriserne.
Hertil skal bemærkes, at landbruget fortsat vil have  

 mulighed for skattemæssig udjævning af svingende indkomster ved  

 anvendelse af den særlige virksomhedsordning.
Desuden indebærer  

 forslaget ikke, at reglerne om konjunkturændringer i  

 stambesætningerne fjernes.
Endvidere bemærkes, at det ikke kan  

 antages, at værdiansættelsesreglerne i varelagerloven skal  

 være identiske med værdiansættelsesreglerne i  

 husdyrsbeskatningsloven, især hvad angår stambesætninger.  

 Stambesætningerne er navnlig karakteriseret ved at omfatte dyr, der  

 tjener til driftens videreførelse, f.eks. som moderdyr eller som  

 malkekvæg.
 Endelig finder landbrugets organisationer, at der under de  

 erhvervsøkonomiske konsekvenser bør anføres, at  

 erhvervet belastes med en forøgelse af gælden på 1,7 mia.  

 kr., og ikke kun en rentevirkning i år 2000 på 10-15 mio. kr.  

 Endvidere anslår man rentevirkningen af gælden til at være  

 100 mio. kr. efter skat årligt, idet det er den yderste gæld, som  

 forøges.
Det skal hertil bemærkes, at skønnet over  

 rentevirkningen afhænger af udviklingen i renteniveauet samt den  

 enkeltes forhold så som kreditværdighed, alternativ placering  

 m.v.
Skatteministeriets skøn over rentevirkningen på 4 procent  

 efter skat tager udgangspunkt i pengeinstitutternes gennemsnitlige  

 udlånsrente for erhvervsdrivende selskaber og husholdningssektoren.
Den  

 samlede årlige rentevirkning, når lovforslaget er fuldt ud  

 gennemført, er skønnet til 65 mill. kr. som følge af  

 afviklingen af den anførte rentefri skattekredit på i alt 1,7  

 mia. kr.
 Fødevareministeriet havde enkelte  

 bemærkninger til afsnittet om de provenumæssige konsekvenser, som  

 er søgt indarbejdet i lovforslagets bemærkninger.
Bemærkninger til lovforslagets enkelte  

 bestemmelser Til § 1 Efter forslaget aftrappes adgangen til at foretage  

 nedskrivning i besætningens opgjorte værdi gradvist over 6  

 år med 6 procentpoint det første år og 5 procentpoint de  

 resterende år.
Nedskrivningsprocenten for landbrugere de enkelte  

 år er som følger:
 Indkomstår 	pct.
2000	25 2001	20 2002	15 2003	10 2004	5 2005 og derefter	0 Til § 2 Det foreslås i stk. 1, at loven træder i  

 kraft dagen efter bekendtgørelse i Lovtidende.
 Det foreslås i stk. 2, at loven har virkning  

 fra og med indkomståret 2000.
Bilag Lovforslaget sammenholdt med gældende lov Gældende formulering Lovforslaget § 1 I lov om den skattemæssige behandling af husdyrbesætninger  

 (husdyrsbeskatningsloven), jf. lovbekendtgørelse nr. 919 af 2.  

 december 1993, som ændret senest ved lov nr. 434 af 26. juni 1998,  

 foretages følgende ændring:
 1. § 2, stk. 4, affattes således:
 § 2. Ved opgørelsen af den skattepligtige indkomst skal  

 landbrugere opgøre værdien af deres besætninger på  

 grundlag af:
1)	normalhandelsværdien eller 2)	handelsværdien, dog ikke et beløb mindre end det under  

 nr. 1) anførte.
 Stk. 2. Dersom landbrugeren opgør værdien af  

 besætningen på grundlag af handelsværdien, kan denne ikke  

 medregne afgift, der ved opgørelsen af afgiftstilsvar efter loven om  

 almindelig omsætningsafgift kan fradrages som indgående  

 afgift.
 Stk. 3. Den i stk. 1 nævnte  

 normalhandelsværdi fastsættes af Ligningsrådet.
 Stk. 4. I det beløb, der er opgjort efter bestemmelsen  

 i stk. 1, kan der med virkning for opgørelsen af den  

 skattepligtige indkomst i de enkelte indkomstår foretages en  

 nedskrivning, som højst kan udgøre følgende procentdel  

 af beløbet:
» Indkomstår 	pct.
1993 til 1996	33 1/3 1997	32 1998 og derefter	31.
 Indkomstår 	pct.
2000	25 2001	20 2002	15 2003	10 2004	5 2005 og derefter	0.«.
Bilag 1 Normalhandelsværdier pr. 31. december 1998.
 Ligningsrådet har til brug ved  

 skatteansættelser for landbrugere m.v. for indkomståret 1998  

 fastsat følgende normalhandelsværdier.
 Normalhandelsværdier (ekskl. moms).
Kvæg, store racer over 2 år:	5.400 kr.
 1 - 2 år:	4.300 kr.
 0 - 1 år:	2.300 kr.
Jersey Over 2 år:	3.300 kr.
 1 - 2 år:	2.500 kr.
 0 - 1 år:	900 kr.
Kødkvæg Over 2 år:	5.600 kr.
 1 - 2 år:	5.300 kr.
 0 - 1 år:	2.200 kr.
 Får og lam:	450 kr.
Heste Over 2 år:	6.300 kr.
 Små heste og plage:	4.500 kr.
 Føl:	2.600 kr.
Svin Søer og orner (avlsdyr):	1.600 kr.
 Fedesvin 0 - 30 kg:	160 kr.
 Fedesvin 30 - 60 kg:	290 kr.
 Fedesvin over 60 kg:	420 kr.
