Indledning 1. Overenskomsten, jfr. udenrigsministeriets  

 bekendtgørelse nr. 45 af 27. marts 1979 (Lovtidende C), indeholder en række  

 bestemmelser, som medfører afvigelser fra skattelovgivningens almindelige  

 regler i de tilfælde, hvor en skatteyder ellers ville blive udsat for  

 dobbeltbeskatning på grund af sammenstødende skattekrav fra Danmark og  

 Republikken Korea.
Til overenskomsten er knyttet en protokol.
 Overenskomsten bygger på OECD's modelkonvention af 1963 med senere  

 ændringer, og afvigelserne herfra, hvorom der redegøres nedenfor, skyldes i  

 første række Republikken Korea's status som udviklingsland.
Ikrafttræden (Artikel 27) 2. Overenskomsten trådte i kraft den 8. januar 1979 og  

 har virkning for indkomster erhvervet fra og med den 1. januar 1977. For  

 indkomster erhvervet ved offentlige hverv har overenskomsten dog virkning allerede fra og med den 1. januar 1973.
Skatter (Artikel 2) 3. Formueskat er ikke omfattet af overenskomsten.
 I Danmark omfatter overenskomsten herefter indkomstskatterne til staten  

 (herunder folkepensionsbidragene og bidragene til dagpengefonden), de  

 kommunale og amtskommunale indkomstskatter, men ikke kirkeskatten, og i Korea  

 indkomstskatterne (herunder forsvarstillægsskatten (Korea defence surtax) og  

 selskabsskatten, der er statsskatter, og indbyggerskatten, der er en lokal  

 skat.
Definitioner (Artikel 3-5) 4. Overenskomsten gælder for begge landes vedkommende  

 for deres respektive kontinentalsokler, medens den - for så vidt angår  

 Danmark - ikke gælder for Færøerne og Grønland (Artikel 3). Overenskomsten  

 kan dog i henhold til artikel 26 ved noteveksling udvides til disse områder.
 5. Udtrykket fast driftssted i artikel 5, stk. 2, er i  

 forhold til modelkonventionen udvidet til at omfatte bygnings-, anlægs-,  

 installations- eller monteringsarbejde og personlige tjenesteydelser (tilsyn,  

 teknisk bistand og lignende) i forbindelse hermed af mere end 6 måneders  

 varighed.
Fordelingen af beskatningsretten mellem kildestat og bopælsstat (Artikel 6-20) 6. Fortjeneste ved skibs- og luftfartsvirksomhed i  

 international trafik beskattes ifølge artikel 8 i den stat, hvor foretagendet  

 har hjemsted.
Denne bestemmelse svarer til, hvad der følger af den den 18.  

 september 1975 indgåede overenskomst mellem Danmark og Republikken Korea om  

 undgåelse af dobbeltbeskatning af skibsfart- og luftfartsindtægter, der ikke  

 er sat ud af kraft ved nærværende dobbeltbeskatningsoverenskomst.
7. Aktieudbytter (artikel 10) og renter (artikel 11)  

 beskattes i bopælsstaten, men kildestaten er berettiget til at opkræve en  

 kildeskat på 15 pct.
For så vidt angår udbytter gælder 15 pct.-satsen også i  

 moder/datterselskabsforhold.
 8. Royalties (artikel 12) beskattes i bopælsstaten,  

 men kildestaten er berettiget til at opkræve en kildeskat, der dog ikke kan  

 overstige:
10 pct. af bruttobeløbet, når der er tale om industrielle investeringer,  

 og 15 pct. af bruttobeløbet i alle andre tilfælde.
 Ifølge protokollen til overenskomsten forstås ved royalities af  

 industrielle investeringer, hvad der betales for anvendelsen af, eller retten  

 til at benytte, patenter, mønstre, modeller, tegninger, hemmelige formler  

 eller fremstillingsmetoder til industrielle formål, eller for oplysninger om  

 industrielle eller videnskabelige erfaringer.
 Udtrykket "royalties" omfatter også vederlag for retten til at  

 benytte skibe og luftfartøjer udlejet på såkaldte bare-boat-kontrakter.
 9. Bestemmelsen om fortjeneste ved afståelse af  

 formuegenstande (artikel 13) svarer til modelkonventionens regler.
10. Indkomst ved personlige tjenesteydelser og frit  

 erhverv beskattes ifølge artikel 14 efter samme regler, således at den stat,  

 hvori arbejdet eller erhvervet udføres, som hovedregel har beskatningsretten.  

 Vederlag for arbejde om bord på et skib eller et luftfartøj i international  

 trafik beskattes derimod i den stat, hvor rederiet eller luftfartsselskabet  

 har hjemsted.
Iflg. protokollen til artikel 14 kan SAS-flypersonale,  

 hjemmehørende i Danmark, kun beskattes her.
11. Kunstnere og sportsfolks honorarer beskattes  

 ifølge artikel 16, i overensstemmelse med modelkonventionens artikel 17, i  

 den stat, hvor virksomheden udøves.
Undtagelse herfra gøres imidlertid ifølge  

 artiklens stk. 3, hvis kunstnernes eller sportsfolkenes besøg i den anden  

 stat støttes helt eller i det væsentlige af offentlige midler fra  

 udsendelsesstaten, idet den pågældendes bopælsstat i så fald har  

 beskatningsretten.
12. Såvel private pensioner som udbetalinger i henhold  

 til socialforsikringslovgivningen (artikel 17) beskattes i den stat, hvorfra  

 ydelserne hidrører.
For en i Danmark bosiddende modtager af ydelser fra Korea  

 skal dobbeltbeskatningen ophæves ved at indrømme nedslag i de danske skatter  

 efter en "credit-regel" svarende til ligningslovens § 33, jfr.  

 overenskomstens artikel 21.
13. Artikel 18 om offentlige lønninger og pensioner  

 svarer til modelkonventionen, dvs. at udbetalingsstaten har  

 beskatningsretten.
I stk. 3 er det fastslået, at dette også gælder  

 udbetalinger bl.a. fra Danmarks Nationalbank og The Bank of Korea, Korea  

 Exchange Bank og Korea Trade Promotion Corporation m.fl.
 14. En koreansk professor eller lærer, der efter  

 indbydelse fra et dansk universitet eller lignende opholder sig her i landet  

 med det primære formål at undervise eller forske, er ifølge artikel 19  

 fritaget for beskatning af vederlaget for en sådan beskæftigelse for en  

 periode af højst 2 år regnet fra tidspunktet for ankomsten her til landet.  

 Fritagelsen er betinget af, at den pågældende ved begyndelsen af sit besøg i  

 Danmark var skattepligtig som hjemmehørende i Korea.
15. Ifølge artikel 20 er uddannelsessøgende i vidt  

 omfang fritaget for beskatning i studielandet af understøttelser og  

 stipendier m.v. og i et vist omfang også af lønindtægter.
Fritagelsen kan i  

 intet tilfælde udstrækkes udover 5 år.
Metoden til ophævelse af dobbeltbeskatning (Artikel 21) 16. Begge stater benytter den såkaldte  

 "credit-metode" til ophævelse af dobbeltbeskatning.
Reglen svarer  

 for Danmarks vedkommende til bestemmelsen i ligningslovens § 33.
 For så vidt angår indkomst i form af udbytte til et dansk moderselskab,  

 skal der ved dobbeltbeskatningsfradraget tages hensyn til den skat,  

 datterselskabet svarer af den fortjeneste, hvoraf udbyttet udbetales (den  

 såkaldte underliggende selskabsskat).
 Artiklens stk. 4 indeholder en speciel regel, hvorefter Danmark skal give  

 credit for koreanske skatter, som, i henhold til de i artiklen anførte  

 lovbestemmelser, er blevet eftergivet eller nedsat udfra  

 udviklingssynspunkter (såkaldt matching credit).
Forskellige bestemmelser 17. Artikel 22 indeholder et forbud mod diskriminering  

 og artikel 23 angår fremgangsmåden ved indgåelse af gensidige aftaler mellem  

 de kompetente myndigheder om aftalens fortolkning m.v.
I artikel 24 er fastsat regler om udveksling af oplysninger.  

 Overenskomsten indeholder ingen bestemmelser om bistand til inddrivelse af  

 skatter.
Endelig indeholder artikel 25 den sædvanlige regel vedrørende  

 diplomater m.v.
Overenskomstens praktisering 18. Overenskomsten vil være at praktisere ved selve  

 skatteligningen.
Forskudsregistreringen for indkomståret 1979 vil på begæring  

 kunne ændres, jfr. kildeskattelovens § 53, såfremt den ikke er foretaget i  

 overensstemmelse med overenskomstens regler.
 For så vidt angår indkomstårene 1973-1978 kan foretagne ansættelser i  

 strid med overenskomsten kun ændres efter bemyndigelse i overensstemmelse med  

 § 15 i lov nr. 281 af 8. juni 1977 om skattemyndighedernes organisation og om  

 klageadgang m.m. (skattestyrelsesloven). Dog kan ligningskommissionerne af  

 egen drift genoptage en foretagen ansættelse i medfør af reglerne i § 3, stk.  

 3, i denne lov.
 19. Tvivlsspørgsmål om overenskomstens praktisering  

 skal forelægges for skattedepartementet.
