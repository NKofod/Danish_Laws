Bekendtgørelse  

 om elektronisk betalingsforvaltning af indbetalinger til offentlige  

 myndigheder I medfør af § 7 i lov nr. 1203 af 27. december 2003  

 om offentlige betalinger m.v., som ændret ved § 1 i lov nr. 527 af 24.  

 juni 2005 og § 1 i lov nr. 449 af 22. maj 2006, fastsættes:
Kapitel 1 Elektronisk betalingsforvaltning § 1.  

  

 Elektronisk  

 betalingsforvaltning af indbetalinger omfatter strukturerede  

 kontoindbetalinger  

 og den regnskabsmæssige behandling heraf.
 Stk. 2.  

  

 Elektronisk  

 betalingsforvaltning af indbetalinger har til formål at forenkle og  

 effektivisere  

 de offentlige myndigheders betalingsforvaltning.
 Stk. 3.  

  

 Den  

 elektroniske betalingsforvaltning af indbetalinger skal reducere dels  

 antallet  

 af kontante indbetalinger og checkindbetalinger dels antallet af  

 ustrukturerede  

 indbetalinger med betalingskort (dankort m.v.) og andre kontooverførsler uden  

 elektronisk læsbar information om indbetalingerne.
 Stk. 4.  

  

 Den  

 elektroniske betalingsforvaltning skal gøre det enklere for borgere og  

 virksomheder  

 at foretage indbetalinger til det offentlige.
§ 2.  

  

 Ved  

 elektronisk betalingsforvaltning af indbetalinger til det offentlige forstås, 1)  

 	  

 at der sker  

 struktureret kontoindbetaling ved overførsel af pengebeløb til en konto i et  

 pengeinstitut anvist af den offentlige myndighed, 2)  

 	  

 at der til  

 overførslen er knyttet forud fastsat struktureret information om, hvad  

 indbetalingen vedrører med oplysninger i nærmere bestemte formater om,  

 hvilken  

 transaktionskode der gælder for indbetalingen, hvem indbetaler (debitor) er,  

 hvem modtager af indbetalingen (kreditor) er, hvortil kommer en mulighed for  

 at  

 checke, om de anførte oplysninger er korrekte, 3)  

 	  

 at den strukturerede  

 information om overførslen er elektronisk læsbar for den offentlige  

 myndighed,  

 og 4)  

 	  

 at der sker  

 automatisk afstemning af pengeinstitutkontoen samt automatisk bogføring af  

 indbetalingen med udligning af et eventuelt mellemværende i myndighedens  

 økonomisystem eller regnskabssystem.
Kapitel 2 Pligter og rettigheder i forbindelse med  

 offentlige myndigheders forvaltning af indbetalinger § 3.  

  

 En  

 offentlig myndighed skal tilrettelægge sin forvaltning af indbetalinger fra  

 borgere og virksomheder på en sådan måde, at elektronisk betalingsforvaltning  

 muliggøres.
 Stk. 2.  

  

 Finansministeren kan dispensere  

 fra bestemmelsen i stk. 1.
 § 4.  

  

 En  

 offentlig myndighed kan forlange, at alle indbetalinger eller alle  

 indbetalinger af en bestemt art fra borgere og virksomheder til myndigheden  

 sker som strukturerede kontoindbetalinger.
 Stk. 2.  

  

 En  

 offentlig myndighed kan afvise anden form for indbetaling end struktureret  

 kontoindbetaling, såfremt myndigheden med et passende varsel forud for  

 seneste  

 rettidige betalingsdato har tilsendt borgeren eller virksomheden en  

 opkrævning  

 med angivelse af en almen tilgængelig betalingsmåde, der kan afvikle  

 indbetalingen  

 som en struktureret kontoindbetaling, og med oplysning om, at anden form for  

 indbetaling end den anviste kan medføre afvisning af betalingen.
 Stk. 3.  

  

 En  

 offentlig myndighed kan tillige afvise anden form for indbetaling end  

 struktureret kontoindbetaling i tilfælde, hvor myndigheden ikke har sendt en  

 opkrævning, såfremt myndigheden har anvist en almen tilgængelig  

 betalingsmåde,  

 der kan afvikle indbetalingen som en struktureret kontoindbetaling, og  

 myndigheden udtrykkeligt har informeret om, at anden form for indbetaling end  

 den anviste kan medføre afvisning af betalingen.
 Stk. 4.  

  

 Afvisning  

 af en betaling efter stk. 2 og 3, der medfører, at betaling ikke sker  

 rettidigt,  

 kan medføre pligt for borgeren eller virksomheden til at betale eventuelle  

 gebyrer og morarenter, der måtte være hjemlet i lovgivningen i øvrigt.
Stk. 5.  

  

 Uanset bestemmelserne i stk. 1-  

 4 er den offentlige myndighed forpligtet til at modtage kontant indbetaling,  

 hvis 1)  

 	  

 indbetalingen er  

 betaling for en ydelse m.v., som kun kan erhverves af borgeren eller  

 virksomheden  

 ved personligt fremmøde hos myndigheden, og 2)  

 	  

 den offentlige  

 myndighed modtager de betalingsmidler, der er nævnt i § 1, stk. 2,  

 nr. 1-4, i lov om visse betalingsmidler.
 Stk. 6.  

  

 Det  

 forhold, at myndigheden har en kontantkasse, er ikke til hinder for, at  

 myndigheden kan afvise checkindbetalinger.
 Stk. 7.  

  

 Bestemmelserne i stk. 1-4 gælder ikke, hvis det strider mod anden  

 lovgivning  

 at afskaffe anden form for indbetaling, hvis det vil medføre et  

 uforholdsmæssigt  

 retstab  

 for borgeren eller virksomheden  

 at håndhæve bestemmelserne, eller hvis det vil medføre, at der indledes  

 strafferetlig forfølgning mod den pågældende.
 Stk. 8. Borgerens eller virksomhedens eventuelle betaling  

 til tredjemand, hvor strukturerede kontoindbetalinger anvendes, er den  

 offentlige myndighed uvedkommende.
Kapitel 3 Afsluttende bestemmelser § 5.  

  

 Bekendtgørelsen  

 gælder for offentlige myndigheder, der er omfattet af lov om offentlighed i  

 forvaltningen og forvaltningsloven.
Bekendtgørelsen gælder endvidere for  

 domstolene.
 Stk. 2.  

  

 Bekendtgørelsen  

 omfatter selvejende institutioner m.v., hvis driftsbudget er optaget på  

 bevillingslov.
Stk. 3.  

  

 Bekendtgørelsen  

 finder anvendelse for institutioner, foreninger og fonde m.v., 1)  

 	  

 hvis udgifter eller  

 regnskabsmæssige underskud dækkes ved statstilskud eller ved bidrag, afgift  

 eller anden indtægt i henhold til lov, eller 2)  

 	  

 som modtager  

 kapitalindskud, tilskud, lån, garanti eller anden støtte fra staten, eller en  

 institution  

 m.v., som er omfattet af nr. 1, såfremt kapitalindskuddet m.v. har væsentlig  

 betydning for modtageren.
 Stk. 4.  

  

 Bekendtgørelsen  

 omfatter endvidere selvejende institutioner m.v., som en kommune eller region  

 har indgået driftsoverenskomst med.
 Stk. 5.  

  

 Vedkommende  

 kommune eller regionen kan undtage selvejende institutioner efter stk. 4  

 fra bestemmelserne i denne bekendtgørelse.
 Stk. 6.  

  

 Vedkommende  

 minister kan efter forhandling med finansministeren undtage institutioner  

 efter  

 stk. 3 fra bestemmelserne i denne bekendtgørelse.
 Stk. 7.  

  

 Bekendtgørelsen finder ikke  

 anvendelse i det omfang, den er uforenelig med regler om betalingsforvaltning  

 i  

 anden lovgivning.
 § 6.  

  

 Bekendtgørelsen  

 træder i kraft den 23. april 2007.
