Fast ejendom  kursgevinst   

 maksimeret salgssum Spørgsmål Svar Ad 1: Nej.
 Ad 2: Nej.
Beskrivelse af de faktiske forhold Sagen er  

 oprindeligt forelagt således, at i forbindelse med separation skal M's andel  

 af  

 den af parterne hidtil i lige sameje ejede ejendom, A, overdrages til H, der  

 herefter skal være eneejer af ejendommen.
M's tilgodehavende skal forblive  

 indestående i ejendommen rente- og afdragsfrit, enten i form af et egentligt  

 pantebrev eller i form af et gældsbrev.
 Med  

 dateringer ... er der indgået en bodelingsoverenskomst og udfærdiget  

 overdragelsesaftale med skæringsdag den ... I henhold til denne er  

 ejendommen overdraget som beskrevet, idet gældsbrevet udgør ... kr., dog  

 således, at hvis H ved senere salg oppebærer et provenu på mindre end ...  

 kr.,  

 forudsat ejendommen ikke siden er belånt, skal M maksimalt have halvdelen af  

 provenuet.
Spørgers eventuelle opfattelse ifølge anmodning og bemærkninger til  

 sagsfremstilling Hustruens  

 indtægtsformueforhold bevirker, at hustruen, såfremt manden skulle oppebære  

 sædvanlig boslod, eller såfremt manden skulle have forrentet sit boslodskrav,  

 ikke vil have et tilstrækkeligt rådighedsbeløb til, at hun kan forblive i  

 ejendommen.
 Når der derfor  

 er blevet bedt om en bindende besked vedrørende en evt. beskatning af en  

 kursavance, skyldes det, at i denne sag, som formentlig i flere andre  

 ægteskabssager, er det sociale aspekt, nemlig at en løsning som den  

 gennemførte,  

 er en nødvendighed for at parternes hjem kan bevares som bolig for den ene af  

 parterne samt det umyndige fællesbarn.
 Da der efter  

 advokatens opfattelse ikke er skatte- og afgiftsmæssige konsekvenser af  

 overførsler  

 mellem ægtefæller under ægteskabet, og da der ligeledes i forbindelse med en  

 bodeling vil kunne etableres betydelige skævdelinger, ligeledes uden skatte-  

 eller afgiftsmæssige konsekvenser, vil det efter advokatens opfattelse være  

 en  

 naturlig konsekvens heraf, at man ligeledes i forbindelse med bodelingen bør  

 have en større frihed til at indgå aftaler, uden at dette får skatte- og  

 afgiftsmæssige konsekvenser.
SKATs indstilling og begrundelse Ad spørgsmål 1 Højesteret har I  

 TfS 2000.673 anført: "Det er fast antaget, at udlæg af boslod som følge  

 af  

 formuefællesskabets opløsning ved skifte mellem ægtefæller ikke anses for en  

 skatteretlig afståelse eller erhvervelse, og at udlæg af et aktiv til den  

 anden  

 ægtefælle derfor ikke udløser indkomstbeskatning, jf. herved princippet i  

 statsskattelovens § 5, litra b.
Det er endvidere fast antaget, at  

 udlægsmodtageren  

 indtræder i den tidligere ægtefælles anskaffelsestidspunkt og  

 anskaffelsessum.  

 Højesteret tiltræder denne - ulovbestemte - skatteretlige succession?" Spørgsmål 1  

 kunne f.s.v. allerede med henvisning hertil besvares med "nej",  

 idet  

 der dog i så fald ikke ville være taget stilling til, om et senere salg ville  

 udløse beskatning.
Nævnte sag  

 drejede sig i lighed med en tidligere sag ikke om fast ejendom.
Højesteret  

 har  

 dermed alene fastslået successionen i anskaffelsessummen, men  

  

 ikke  

  

 fastslået,  

 at der sker succession med hensyn til, hvorvidt betingelserne for skattefrit  

 salg i henhold til parcelhusreglen er opfyldt.
 SKAT finder  

 derfor anledning til at tage stilling til, hvorvidt der er tale om succession  

 eller en egentlig skattefrihed:
 Da ejendommen A  

 angives at have tilhørt spørgerne og tjent som bolig for dem, vil en  

 afståelse  

 af ejendommen ikke udløse beskatning.
 Afståelse af en  

 ejendom anses at have fundet sted, når der er indgået en aftale herom.
I denne sag må  

 aftalen anses for indgået senest i og med bodelingsoverenskomsten.
Det  

 forhold,  

 at salgssummen egentligt ikke er endeligt aftalt, men dog maksimeret, kan  

 ikke  

 ændre herved.
Det ændrer heller ikke herved, at der alene består et  

 obligationsretligt krav, der ikke er tingsretligt beskyttet.
 Da den kommende  

 modtagelse af andel af provenuet herefter ikke kan anses for en afståelse af  

 ejendommen, idet denne afståelse har fundet sted, indstilles det at besvare  

 spørgsmålet med "nej".
Ad spørgsmål 2 Rente Det fremgår af  

 Ligningsvejledningen 2007-1, afsnit  


  

 A.D.1.6  


  

 Rentefritagelse og henstand, at:
"Den  

 person, der rentefrit udlåner penge, skal normalt ikke som indtægt medtage et  

 beløb svarende til den anslåede renteindtægt, der kunne være opnået ved udlån  

 til anden side, jf. skd. 1980.345, men hvis det rentefri lån modsvares af  

 økonomiske fordele er långiveren skattepligtig af disse fordele.
Dette  

 foreligger f.eks., hvor et kommunalt varmeforsyningsselskab låner et beløb  

 rentefrit hos forbrugerne, der til gengæld får reduceret deres varmebidrag  

 med  

 varmeværkets besparelse i rente.".
SKAT finder ud  

 fra det oplyste, at der ikke ydes en modsvarende økonomisk fordel, samt at  

 der  

 ikke er tale om omgåelse.
Dette medfører, at der ikke skal ske beskatning af  

 manglende renteindtægt hos M.
Kursgevinst Det fremgår af  

 det oplyste, at gældsbrevet maksimalt vil kunne indfries til kurs 100 (kr.  

 ...,  

 men at det såfremt ejendommen sælges til en lavere værdi, vil kunne blive  

 indfriet til en kurs under 100.
Det er SKATs  

 opfattelse, at da lånet ikke kan indfries til en kurs højere end kurs 100,  

 vil  

 der ikke være en kursgevinst.
Det skal bemærkes, at der ikke vil være  

 fradragsret for kurstabet, hvis lånet er ydet i danske kroner, jf.  

 kursgevinstlovens  

 § 14.
 Samme resultat  

 nås, såfremt forholdet i stedet må bedømmes således, at fordringens størrelse  

 på det senere tidspunkt konstateres endeligt og derefter indfries til kurs  

 indtil 100.
Gave Da dispositionen  

 sker som led i en bodeling i forbindelse med separation, vil der ikke  

 foreligge  

 en indkomstskattepligtig gave.
Det indstilles  

 herefter at besvare spørgsmål 2 med "nej" Skatterådets afgørelse og begrundelse Skatterådet  

 tiltræder indstillingen.
Svaret er bindende for skattemyndighederne i følgende periode Svaret er bindende  

 i 5 år fra afgørelsens dato.
