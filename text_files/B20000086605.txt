Bekendtgørelse om oplysning om  

 salgspris og enhedspris for forbrugsvarer1) I medfør af § 6, § 7 og § 12, stk. 2, i lov om mærkning og  

 skiltning med pris m.v., jf. lovbekendtgørelse nr. 209 af 28. marts  

 2000, og under hensyn til Europa-Parlamentets og Rådets direktiv  

 98/6/EF af 16. februar 1998 samt efter forhandling med repræsentanter  

 for forbrugerne og de berørte erhvervsorganisationer og efter  

 bemyndigelse fra erhvervsministeren fastsættes:
Anvendelsesområde § 1. Denne bekendtgørelse finder anvendelse  

 på varer, der udbydes af erhvervsdrivende til forbrugere.  

 Bekendtgørelsen finder ikke anvendelse på antikviteter og  

 kunstgenstande eller varer, der sælges på auktion eller leveres i  

 forbindelse med en tjenesteydelse.
Definitioner § 2. I denne bekendtgørelse forstås  

 ved:
 1)	Salgspris: Den endelige pris for en vare eller en given mængde  

 af en vare, inklusive moms og alle øvrige afgifter, men eksklusive  

 eventuelt pant.
 2)	Enhedspris: Den endelige pris, inklusive moms og alle øvrige  

 afgifter for måleenheden et kilogram, en liter, en meter, en  

 kvadratmeter eller en kubikmeter af varen eller for en anden enkelt  

 mængdeenhed, der er almindeligt og udbredt anvendt i forbindelse med  

 salg af bestemte varer, og som er nævnt i § 5.
 3)	Varer, der sælges i løs vægt: Varer der ikke er  

 færdigpakket, og som afmåles i forbrugerens  

 nærvær.
 4)	Erhvervsdrivende: Fysisk eller juridisk person, der sælger  

 eller tilbyder salg af varer, der hører ind under den  

 pågældendes erhvervsmæssige virksomhed.
 5)	Forbruger: Fysisk person, der køber en vare med et  

 formål, som ikke hører ind under den pågældendes  

 erhvervsmæssige virksomhed.
Prisoplysninger på salgsstedet § 3. Erhvervsdrivende, der udbyder varer til  

 forbrugere, skal i salgslokalet, eller hvor varerne i øvrigt udstilles  

 til salg, oplyse om såvel salgspris som enhedspris for den udbudte vare  

 eller varemængde efter nedenstående bestemmelser.  

 Prisoplysningerne skal gives tydeligt, let læseligt og således,  

 at der ikke kan opstå tvivl om, hvilken vare prisoplysningerne  

 vedrører.
Stk. 2. For varer, der sælges i løs  

 vægt, skal kun enhedsprisen angives.
Hvor salgsprisen er identisk med  

 enhedsprisen, skal kun salgsprisen angives.
Anvendelse af bestemt måleenhed for visse  

 varer § 4. For køkkenruller og toiletpapir skal  

 enhedsprisen angives pr. kg.
 Stk. 2. For andre varer i rulleform, herunder bagepapir,  

 madpapir og indpakningspapir samt for aluminiumsfolie, plastfolie,  

 klisterbånd og tape, skal enhedsprisen angives pr. m.
 Stk. 3. For materialer til beklædning af gulve,  

 lofter og vægge, herunder tekstiler, vinyl, linoleum, tapet, fliser,  

 kork- og gipsplader m.v., skal enhedsprisen angives pr. dækket  

 m2.
Anvendelse af en anden måleenhed end l, kg, m,  

 m2 og m3 § 5. For følgende varegrupper skal enhedsprisen  

 angives pr. stk.:
 1)	Æg, der sælges færdigpakkede og med angivelse af  

 vægtgruppen.
 2)	Østers.
 3)	Håndkøbsmedicin og kosttilskud, herunder vitaminer, i  

 pille- eller kapselform.
 4)	Servietter, papirlommetørklæder, renseservietter,  

 engangsservice og bestik.
 5)	Plastikposer til opbevaring og affald.
 6)	Bleer, bind, trusseindlæg, tamponer.
 Stk. 2. For vaskemidler til tøj skal enhedsprisen  

 angives pr. standardvask, såfremt producenten har påført  

 emballagen de for beregningen nødvendige oplysninger, herunder at  

 forudsætningerne for oplysningerne er, at vandets hårdhedsgrad er  

 10-20 grader dH, at tøjmængden er 3-4 kg, at tøjet er  

 normalt snavset, og at der ikke anvendes forvask.
Grundlaget for beregning af enhedsprisen § 6. Enhedsprisen skal beregnes på grundlag  

 af pakningens nettoindhold.
 Stk. 2. For levnedsmidler, der er pakket i is, vand,  

 lage, marinade eller lignende, som normalt ikke spises, skal enhedsprisen  

 beregnes på grundlag af den drænede vægt.
 Stk. 3. For levnedsmidler, som kræver  

 tilsætning af vand, skal enhedsprisen beregnes på grundlag af  

 varen, når den er færdig til brug i det anbefalede  

 blandingsforhold.
Undtagelser fra kravet om enhedsprismærkning § 7. Følgende ikke-levnedsmidler er  

 undtaget fra kravet om enhedsprismærkning:
 1)	Varer, som ikke kan opdeles efter mål eller vægt, uden  

 at deres karakter ændres, og for hvilke der ikke er krav om angivelse  

 af nettoindhold.
 2)	Varer af forskellig art, der er pakket i samme emballage, og i  

 øvrigt varer af forskellig art, hvoraf et bestemt antal sælges  

 til en samlet pris.
 3)	Varer, der sælges færdigpakkede i pakninger med et  

 nettoindhold på under 50 g eller 50 ml.
 Stk. 2. Følgende levnedsmidler er undtaget fra  

 kravet om enhedsprismærkning:
 1)	Færdigretter.
 2)	Retter til tilberedning, når ingredienserne sælges i  

 samme emballage.
 3)	Varer af forskellig art, der er pakket i samme emballage, og i  

 øvrigt varer af forskellig art, hvoraf et bestemt antal sælges  

 til en samlet pris.
 4)	Småbrød, kager og konditorvarer, der ikke udbydes  

 færdigpakket.
 5)	Frugt og grøntsager, der udbydes stykvis, i bundter eller  

 potter.
 6)	Varer, som før brug kræver tilsætning af andre  

 produkter end vand.
§ 8. Letfordærvelige levnedsmidler, herunder  

 fersk kød og fisk, frugt og grøntsager, brød og  

 mejeriprodukter, er fritaget for angivelse af ny enhedspris på sidste  

 handelsdag før udløbet af holdbarhedsfristen, når salg  

 sker med rabat på grund af risiko for fordærvelse.
Den  

 oprindelige salgspris og enhedspris eller rabatten i procent eller som et  

 beløb skal være angivet.
 Reklame m.v.
 § 9. Når der ved annoncering eller på  

 anden måde i markedsføringsmateriale gives oplysning om pris for  

 varer, skal prisoplysningerne gives i overensstemmelse med forskrifterne i §§  

 3-7 og § 8, 2. pkt.
Bemyndigelser § 10. Forbrugerstyrelsen kan undtage varer fra  

 kravet om angivelse af enhedsprisen, hvis en sådan angivelse som  

 følge af varens art eller anvendelse ikke er nyttig eller vil kunne  

 skabe forvirring.
 Stk. 2. Forinden afgørelse træffes efter  

 stk. 1, forhandles der med repræsentanter for forbrugerne og  

 vedkommende erhvervsorganisationer.
Straf § 11. Overtrædelse af bestemmelserne i § 3,  

 stk. 1, §§ 4-6, § 8, 2. pkt. og § 9 straffes med bøde.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
Ikrafttrædelse § 12. Bekendtgørelsen træder i kraft  

 den 1. december 2000.
 Stk. 2. Følgende bekendtgørelser  

 ophæves:
 1)	Bekendtgørelse nr. 502 af 29. juni 1990 om mærkning,  

 skiltning og annoncering med pris for ikke-levnedsmidler.
 2)	Bekendtgørelse nr. 14 af 3. januar 1992 om mærkning,  

 skiltning og annoncering med pris for levnedsmidler.
Forbrugerstyrelsen, den 18. september  

 2000 Niels Erik D.
Jensen /Birgit S.
Bennetzen 1)   

  Bekendtgørelsen indeholder bestemmelser, der gennemfører  

 Europa-Parlamentets og Rådets direktiv 98/6/EF af 16. februar 1998 om  

 forbrugerbeskyttelse i forbindelse med angivelse af priser, EF-Tidende nr.  

 L80 18.3.1998 s. 27-31.
