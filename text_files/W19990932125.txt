Kendelse fra Pressenævnet i sag nr.  

 16/1999 Dansk Laksefond har klaget til Pressenævnet over en  

 lederartikel bragt i Fisk & Fri, nr. 9, november 1998, idet foreningen  

 mener, at god presseskik er tilsidesat.
Der er endvidere klaget over, at Fisk  

 & Fri har afvist at bringe et genmæle.
 Lederartiklen lød:
"Kære læser Stort tillykke til Danmarks Sportsfiskerforbund fordi de i  

 sidste nummer af Sportsfiskeren meddelte, at de overvejede at trække  

 sig ud af bestyrelsen i Dansk Laksefond. Årsagen var klar: Man  

 ønskede ikke at sidde med i en bestyrelse   angiveligt til  

 vild-laksens fremme   når et af bestyrelsesmedlemmerne,  Kurt  

  Malmbak-Kjeldsen, men sin virksomhed "Musholm Lax" er en af de  

 største enkeltforurenere af Musholm Bugt og Storebælt   med en  

 årlig forurening svarende til 3 byer a la Holbæk på  

 Sjælland hvis han får lov at fordoble foderforbruget! Når så begejstringen over DSF's udtalelse har  

 lagt sig, må man uvilkårligt spørge sig selv: Hvorfor har  

 Forbundet ikke reageret noget før? Skiftende forbundsformænd har  

 jo i  adskillige år siddet i bestyrelsen for Dansk Laksefond  og  

 "Musholm Lax" har udledt mange hundrede ton fosfor og kvælstof ud i  

 havet i den periode  Har Danmarks Sportsfiskerforbund været uvidende om  

 dette   eller har man simpelthen lukket øjnene? Jeg talte med  

 redaktøren for "Sportsfiskeren" d. 16. oktober vedr.  

 ovenstående, men i forbundet var man ikke entydigt kritiske overfor  

 Dansk Laksefond: - Fonden har jo ydet et tilskud på 70.000,- kr. til  

 foreninger under Danmarks Sportsfiskerforbund i år, sagde  

 redaktør  Ole  Wisler  Hænger det sådan sammen, er de  

 70.000,- jo rene "blodpenge"! Mere skal der altså ikke til, for at man  

 kan få DSF til at vende det blinde øje til Hvor alt dette bringer os hen, ved jeg ikke, men jeg ved,  

 at jeg har mistet enhver tro på Dansk Laksefond og deres  

 intentioner   og jeg tror, at mange, der har været med til at opbygge  

 fondens formue, føler sig eftertryggeligt taget ved  

 næsen! Hvad konsekvensen bliver for DSF's hovedbestyrelse, ved jeg  

 ikke.
Påberåber man sig uvidenhed   er der tale om en så  

 hårrejsende mangel på viden om havbrug og deres forurenende  

 effekt, at bestyrelse og forretningsfører omgående  

 må træde tilbage! Har man på den anden side vidst,  

 hvad man gjorde, ja, så er resultatet naturligvis det samme.
 Danske lystfiskere kan simpelthen ikke leve med et  

 forbund, der kan bestikkes til at tie i afgørende vigtige  

 miljøsager! Læs historien på side 66.
Med venlig hilsen Svend  Erik  Vardrup" Historien på side 66 omtalte ikke klageren.
 Klageren har anmodet bladet om at bringe følgende  

 genmæle:
"I Fisk & Fri nr. 9 fra november 1998 bragte bladet i  

 en leder en omtale af forholdet mellem Danmarks Sportsfiskerforbund og Dansk  

 Laksefond.
I denne forbindelse blev det anført, at mange, der har  

 været med til at opbygge fondens formue, føler sig  

 eftertrykkeligt taget ved næsen, ligesom det blev anført, at  

 danske lystfiskere ikke kan leve med et forbund, der kan bestikkes til at tie  

 i afgørende vigtige miljøsager.
Dansk Laksefond skal på denne baggrund meddele, at  

 de fremsatte påstande om, at bidragydere må føle sig  

 eftertrykkeligt taget ved næsen, samt at fonden skulle have bestukket  

 Danmarks Sportsfiskerforbund til at tie i afgørende vigtige  

 miljøsager, er uden ethvert hold i virkeligheden." Genmælet blev ikke bragt, men bladet bragte i nr. 1,  

 februar 1999 følgende leder:
"Kære læser Som redaktør af der mange ting, man dagligt skal  

 tage stilling til.
For eksempel var jeg dybt chokeret   og meget forarget  

 over Vestsjællands Amts godkendelse af en fordobling af Musholm Lax'  

 foderforbrug i efteråret, da jeg ved, at netop denne form for  

 fødevareproduktion belaster miljøet særlig meget  

  Da direktøren for Musholm Lax er bestyrelsesmedlem i Dansk Laksefond,  

 som Fisk & Fri igennem årene har haft et godt samarbejde med,  

 ringede jeg naturligvis til fonden og fik herfra de ønskede  

 oplysninger om effekten af et fordoblet foderforbrug.
På baggrund af  

 ovenstående blev artiklen "Parasitter i Storebælt" skrevet.  

 Artiklens hovedperson,  Kurt  Malmbak, fik en kopi til kommentering; men  

 kommentarerne indeholdt de samme oplysninger, jeg havde fået af Dansk  

 Laksefond, Jeg var stadig i chok, så jeg ringede til bladets tidligere  

 lokalredaktør,  Ole  Wisler (nu redaktør på  

 "Sportsfiskeren") og klagede min nød, men som tidligere nævnt i  

 Fisk & Fri (nr. 9/98) mente  Ole ikke, der var noget i vejen.
Han var  

 godt nok også indigneret over sagen med Musholm Lax, men Dansk  

 Laksefond var efter hans mening helt okay.
Fonden havde jo blandt andet ydet  

 et større beløb til danske sportsfiskerforeninger i 1998 Hvordan i alverden hang det sammen? Jeg fattede pennen, skrev til Dansk Laksefond og spurgte,  

 hvordan fonden havde brugt de indsamlede midler.
Jeg ventede 10 dage   der  

 kom intet svar! Heller ikke en opringning, der forklarede, hvorfor man  

ikke svarede! I den situation valgte jeg naturligvis at skrive artiklen  

 "Intet nyt fra Dansk Laksefond". Få dage efter Fisk & Fri nr. 10  

 med ovenstående artikel var på gaden, kom der en tyk kuvert fra  

 Dansk Laksefond indeholdende reviderede regnskaber, lige fra fondens start,  

 samt detaljerede oplysninger om, hvilke aktiviteter fonden havde  

 støttet.
Du kan selv læse artiklen på side 36 i dette  

 nummer.
For mig er der derfor kun nu at sige til Dansk Laksefond: Vi beklager  

 den mistro, vore tidligere artikler måtte give udtryk for! Jeres  

 dokumenterede arbejde er helt fint, men fremover bør I være lidt  

 mere informative   ikke kun når vi skal informere om jeres  

 "fund-raising dinners", men også når I rundhåndet bakker  

 gode, lokale lystfiskerprojekter op.
Ellers går vi bare fejl af  

 hinanden! Med venlig hilsen Svend  Erik  Vardrup" Artiklen side 36 havde overskriften "Godt nyt fra Dansk  

 Laksefond" og indeholdt en kort redegørelse for Dansk Laksefonds  

 aktiviteter og forhold i årene frem til november 1998.
Klageren har til støtte for klagen over  

 overtrædelse af god presseskik anført, at udtalelserne om  

 klageren er ærekrænkende og derfor i strid med god presseskik.  

 Klageren har i den forbindelse anført, at der ikke på nogen  

 måde er tale om, at klageren har bestukket Danmarks  

 Sportsfiskerforbund.
Forbundet har en bestyrelsespost i Dansk Laksefond, og  

 Dansk Laksefond har finansieret forskellige projekter i overensstemmelse med  

 fondens formål, men at omtale dette som en form for bestikkelse er  

 fuldstændig grundløst.
 Klageren har videre anført, at lederen fremkom uden  

 at være forelagt for klageren på forhånd.
 Til støtte for kravet om genmæle har klageren  

 anført, at beskyldningen er egnet til at påføre klageren  

 et økonomisk tab samt væsentligt tab af offentligt  

 omdømme.
 Bladet har i en udtalelse i anledning af klagen  

 anført, at man aldrig har nægtet klageren et genmæle, og  

 har henvist til artiklen om Dansk Laksefond i nr. 1, 1999 samt lederen i  

 samme blad.
 I sagens behandling har følgende  

 nævnsmedlemmer deltaget: Per Sørensen, Aage Lundgaard, Ulrik  

 Holmstrup og Ole Askvig.
 Pressenævnet udtaler:
En lederartikel vil - efter sagens natur - ofte  

 bestå af mere vurderende, kommenterende og subjektive betragtninger end  

 almindelige artikler.
Da lederartiklen i bladets nr. 9, 1998 imidlertid  

 indeholdt alvorlige beskyldninger mod klageren, og da disse beskyldninger  

 ikke baserede sig på artikler bragt i bladet, finder  

 Pressenævnet, at oplysningerne burde have været  

 efterprøvet i særlig grad forud for offentliggørelsen,  

 navnlig ved forelæggelse for klageren.
Da dette ikke skete, har bladet  

 tilsidesat god presseskik, og nævnet udtaler sin kritik.
 Da lederartiklens oplysninger om klageren har karakter af  

 faktiske oplysninger, og da de ubestridt er forkerte, er klageren   uanset  

 indholdet af lederen i nr. 1/1999 - berettiget til at få optaget det  

 ønskede genmæle.
 I medfør af medieansvarslovens § 49  

 pålægges det herefter den ansvarshavende redaktør af Fisk  

 & Fri at offentliggøre følgende:
 "Kendelse fra Pressenævnet:
I Fisk & Fri nr. 9 fra november 1998 bragte bladet i  

 en leder en omtale af forholdet mellem Danmarks Sportsfiskerforbund og Dansk  

 Laksefond.
I denne forbindelse blev det anført, at mange, der har  

 været med til at opbygge fondens formue, føler sig  

 eftertrykkeligt taget ved næsen, ligesom det blev anført, at  

 danske lystfiskere ikke kan leve med et forbund, der kan bestikkes til at tie  

 i afgørende vigtige miljøsager.
 Dansk Laksefond har klaget til Pressenævnet over, at  

 god presseskik er tilsidesat i forbindelse med denne omtale, og over, at Fisk  

 & Fri har afvist at bringe et genmæle.
Pressenævnet har i anledning af klagen udtalt, at en  

 lederartikel - efter sagens natur - ofte vil bestå af mere vurderende,  

 kommenterende og subjektive betragtninger end almindelige artikler.
Da  

 lederartiklen i bladets nr. 9, 1998 imidlertid indeholdt alvorlige  

 beskyldninger mod klageren, og da disse beskyldninger ikke baserede sig  

 på artikler bragt i bladet, finder Pressenævnet, at oplysningerne  

 burde have været efterprøvet i særlig grad forud for  

 offentliggørelsen, navnlig ved forelæggelse for klageren.
Da  

 dette ikke skete, har bladet tilsidesat god presseskik, og nævnet  

 udtaler sin kritik.
 Da lederartiklens oplysninger om klageren har karakter af  

 faktiske oplysninger, og da de ubestridt er forkerte, er klageren   uanset  

 indholdet af lederen i nr. 1/1999 - berettiget til at få optaget det  

 ønskede genmæle.
 Det pålægges derfor yderligere bladet at  

 offentliggøre følgende:
"Pressenævnet har pålagt Fisk & Fri at  

 offentliggøre følgende genmæle:
 Dansk Laksefond skal på denne baggrund meddele, at  

 de fremsatte påstande om, at bidragydere må føle sig  

 eftertrykkeligt taget ved næsen, samt at fonden skulle have bestukket  

 Danmarks Sportsfiskerforbund til at tie i afgørende vigtige  

 miljøsager, er uden ethvert hold i virkeligheden.
Casper  Moltke på vegne Dansk Laksefond" København, den 14. april 1999.
Per Sørensen, Aage Lundgaard, Ulrik Holmstrup og  

 Ole Askvig." Afsagt den 14. april 1999.
