Sambeskatning.
Fornyet Reference:  SEL § 31, TSSCIR 1995-9 af 11/10 1995, LV 1995 S.D.5.1 Ligningsrådet blev anmodet om tilladelse til fornyet sambeskatning  

 af et moderselskabet og et datterselskabet med virkning fra  

 indkomståret 1995.
 Anmodningen skete på baggrund af en afgørelse fra  

 ligningsmyndigheden, hvorefter sambeskatning blev nægtet under  

 henvisning til, at de to selskaber har været sambeskattet for  

 indkomstårene 1987 - 1991.
Sambeskatningen ophørte i forbindelse med en tvangsakkord i  

 moderselskabet i 1992. Frem til tvangsakkorden var det løbende  

 nødvendigt at øge moderselskabets låntagning.
I den  

 forbindelse blev 30 pct. af aktierne i datterselskabet pantsat til banken til  

 sikkerhed for ethvert mellemværende.
Ved tvangsakkorden krævede banken pantehæftelsen realiseret og  

 tvang således salget af datterselskabsaktierne igennem.
Som  

 følge heraf anmodede selskabernes revisor om ophør af  

 sambeskatning fra og med indkomståret 1992.
 Moderselskabet har efterfølgende i 1993 generhvervet de solgte  

 datterselskabsaktier, hvorved koncernen er genetableret.
 Det blev gjort gældende, at moderselskabet ikke selv har  

 foranlediget sambeskatningen ophævet, men har været tvunget  

 hertil af panthaveren, og at punkt 1.3 i sambeskatningscirkulæret  

 på det grundlag ikke bør finde anvendelse.
Efter en samlet vurdering af sagen gav Ligningsrådet tilladelse til  

 sambeskatning.
Ligningsrådet lagde afgørende vægt  

 på, at det midlertidige ophør af helejerskabet af  

 datterselskabet måtte anses for udelukkende forretningsmæssigt  

 begrundet.
