Bekendtgørelse om ændring af bekendtgørelse om udlændinges adgang her til landet § 1 I bekendtgørelse nr. 744 af 22. april 2021 om udlændinges adgang her til landet, som ændret ved bekendtgørelse nr. 1984 af 27. oktober 2021, bekendtgørelse nr. 2088 af 22. november 2021, bekendtgørelse nr. 2691 af 28. december 2021 og bekendtgørelse nr. 192 af 31. januar 2022, foretages følgende ændring:
 1. I § 24, stk. 1, indsættes som nr. 11:
»11) Udlændinge, der har indgivet ansøgning om opholdstilladelse efter lov om midlertidig opholdstilladelse til personer, der er fordrevet fra Ukraine, og som har fået optaget fingeraftryk og personfotografi efter lovens § 23, stk. 1, eller er undtaget herfor efter lovens § 23, stk. 3 eller 4, er fritaget for krav om arbejdstilladelse, indtil Udlændingestyrelsen har truffet afgørelse i sagen.
Dette gælder dog ikke, hvis udlændingen åbenbart ikke er omfattet af §§ 1 eller 2 i lov om midlertidig opholdstilladelse til personer, der er fordrevet fra Ukraine.« § 2 Bekendtgørelsen træder i kraft den 22. april 2022.
