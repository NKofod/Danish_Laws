(MDIR 07.51-01) I henhold til § 9, stk. 1, i Erhvervsfremme Styrelsens bekendtgørelse om  

 kontrol med elmålere, der anvendes til måling af elforbrug skal  

 elleverandøren etablere et kontrolsystem, der er opbygget således, at der  

 gennem dets drift opnås tilstrækkelig sikkerhed for, at de idriftværende  

 elmålere ikke overskrider det dobbelte af de maksimalt tilladelige fejl ved  

 førstegangsverifikation.
 Som retningslinie for størrelsen af tilstrækkelig sikkerhed har  

 Erhvervsfremme Styrelsen vedtaget, at elleverandøren kan anse et  

 kvalitetsniveau på AQL = 2,5% og et inspektionsniveau I for tilfredsstillende  

 (AQL = Acceptable quality level) for direkte tilsluttede elmålere, og et  

 kvalitetsniveau på AQL = 1,5% og et inspektionsniveau II for  

 tilfredsstillende for elmålere med tilsluttede strømtransformere.
 Kontrolsystemet kan etableres ved stikprøvekontrol af partigrupper af  

 ensartede elmålere, som periodisk totalkontrol eller som permanent  

 overvågning af elmålerne ved hjælp af en ekstra måler (kontrolmåler).
 - Ved stikprøvekontrol skal stikprøven senest påbegyndes 10 år efter  

 gruppens startår og derefter skal der udtages stikprøver mindst hvert fjerde  

 år.
 - Ved periodisk totalkontrol af elmålere ved lavspænding skal målerne  

 hjemtages individuelt inden en 14 års driftsperiode, og tilsvarende ved  

 højspændingstransformerinstallationer skal elmålere hjemtages individuelt  

 inden en 5 års driftsperiode.
 - Ved permanent overvågning af elmålere ved lavspænding skal enten  

 hovedmåleren eller kontrolmåleren individuelt hjemtages inden en 20 års  

 driftsperiode, og tilsvarende ved højspændingstransformerinstallationer skal  

 enten hovedmåleren eller kontrolmåleren hjemtages individuelt inden en 10 års  

 driftsperiode.
Ved stikprøvekontrol kan systemet opbygges ved hjælp af IS03951,1989  

 "Sampling procedures and chart for inspection by variables for percent  

 nonconforming", eller DS/IS02859-1:1992 "Metoder for  

 stikprøveinspektion ved måling med alternativ variation.
Del. 1:  

 Stikprøveplaner opstillet efter tilfredsstillende kvalitetsniveau (AQL) for  

 inspektion af partier i fortløbende rækker".
 DEFU's TR355, Oktober 1995 "Kontrolsystem for idriftværende  

 elmålere" er et eksempel på et acceptabelt kontrolsystem.
