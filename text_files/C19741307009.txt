Indledning I § 44 i miljøministeriets bekendtgørelse nr.369 af 27. juni 1974 om  

 detailforhandling, herunder ved servering m.m., af levnedsmidler er der givet  

 nogle regler om detailforhandling af levnedsmidler fra automat.
I  

 bekendtgørelsen sondres der mellem automater med køle- og varmeanordning,  

 automater uden køle- og varmeanordning, som ikke er opstillet i forbindelse  

 med et levnedsmiddeludsalg, og automater uden køle- og varmeanordning, som  

 opstilles i forbindelse med et levnedsmiddeludsalg.
I henhold til bekendtgørelsen skal den første gruppe automater godkendes  

 af den lokale tilsynsmyndighed.
Den anden gruppe automater skal anmeldes for  

 den lokale tilsynsmyndighed, men kræver ingen godkendelsesskrivelse fra  

 denne.
Den sidstnævnte gruppe automater betragtes som hørende til  

 udsalgsstedet og kræver hverken godkendelse eller anmeldelse, men  

 tilsynsmyndigheden må i forbindelse med tilsyn med udsalgsstedet påtale  

 uhygiejniske forhold ved sådanne automater, såvel hvad angår indretning som  

 drift.
Der henvises i øvrigt til reglerne i § 44, stk. 4-6, i den nævnte  

 bekendtgørelse, hvor der er givet nogle principielle regler vedrørende  

 automater.
Ifølge § 44, stk. 7, kan veterinærdirektoratet i fornødent omfang  

 udfærdige vejledende retningslinier for detailforhandling af levnedsmidler  

 fra automat.
Disse vejledende retningslinier fremgår af det følgende.
For de ved dette cirkulæres ikrafttræden eksisterende automater bør der  

 foretages en konkret vurdering af, om indretningen af disse kan accepteres ud  

 fra hygiejniske hensyn, selv om indretningen ikke fuldt ud svarer til de  

 vejledende retningslinier i dette cirkulære.
De i retningslinierne anførte  

 driftsforskrifter er dog gældende for disse automater.
 Vejledende retningslinier for detailforhandling af levnedsmidler fra  

 automat.
 1. Almindelige bestemmelser for automater.
1.1. I automater skal såvel udvendige som indvendige flader, der kan komme  

 i berøring med levnedsmidler, være af en sådan udformning og af et sådant  

 materiale, at de let kan renholdes, og skal være således opstillet og  

 indrettet, at de yder levnedsmidlerne fornøden beskyttelse mod forurening og  

 anden skadelig påvirkning.
Udleveringslåger skal kunne lukke fuldstændigt.
 1.2. Ved udendørs opstilling eller opstilling i banegårdshaller og  

 lignende af automater må underkanten af den nederste udleveringslåge ikke  

 være placeret mindre end 60 cm over terræn.
 1.3 Automater, der ikke opstilles umiddelbart ved et  

 levnedsmiddeludsalg, skal synligt for publikum være forsynet med navn og  

 adresse på den ansvarlige indehaver.
 1.4. Når automaten ikke opstilles i tilslutning til et  

 levnedsmiddeludsalg, må oplagring uden for automaten af levnedsmidler til  

 brug ved opfyldning af denne kun ske på en af den lokale tilsynsmyndighed  

 godkendt måde.
1.5. I køle- og dybfrostautomater, varmeautomater samt  

 opvarmningsautomater skal på et for forbrugeren synligt sted være anbragt et  

 let aflæseligt og nøjagtigt termometer, som viser temperaturen i henholdsvis  

 varmeste (køle- og dybforstautomater) og koldeste (varme- og  

 opvarmningsautomater) del af opbevaringsrummet.
På sådanne automater skal  

 herudover være anbragt et skilt, der angiver den foreskrevne  

 opbevaringstemperatur.
1.6. Køle-, dybfrost-, varme- og opvarmningsautomater skal være  

 forsynet med en effektiv sikringsanordning (blokeringsanordning), der træder  

 i funktion ved en ændring på mere end 5 grader C - strækkende sig over mere  

 end 30 minutter - af temperaturen i automaten i forhold til den efter  

 automatens art og vareudvalget foreskrevne opbevaringstemperatur.
Automaten  

 må efter blokering alene kunne startes manuelt.
1.7. Levnedsmidlerne i automaten skal være friske og have en  

 rimelig holdbarhed i salgsøjeblikket.
Der må ikke i automaten forefindes  

 varer, som kan forurene levnedsmidlerne eller i øvrigt påvirke disse.
Der må  

 ikke i automater findes levnedsmidler, hvor en på forbrugerpakningen anført  

 sidste salgsfrist er overskredet.
 1.8. Den for automaten ansvarlige skal mindst 1 gang daglig  

 foretage eftersyn af automatens levnedsmiddelbeholdning og om nødvendigt  

 foretage udskiftning.
 1.9. Automaterne skal være opstillet sådan, at levnedsmidlerne  

 ikke udsættes for direkte sollys eller særlig temperaturpåvirkning.
 1.10. Opstilling af en levnedsmiddelautomat i lokaler, hvor der  

 foregår tøjvask, tøjrensning, lugt- og støvgivende virksomhed eller lignende,  

 kan af den lokale tilsynsmyndighed kun tillades, hvis automaten anbringes  

 således, at uhygiejnisk påvirkning af levnedsmidlerne kan forventes undgået.  

 For automater, hvorfra uemballerede levnedsmidler udleveres - f.eks.  

 drikkeautomater - gælder, at de skalanbringes behørigt afskærmet - eventuelt  

 ventilationsmæssigt - fra nævnte virksomhed.
1.11. Levnedsmiddelautomater skal holdes rene og vel  

 vedligeholdte.
Rengøringen skal foretages så hyppigt, det af hygiejniske  

 grunde er påkrævet og skal afsluttes med en desinfektion.
Det til rengøring  

 anvendte vand skal opfylde kravene til godt drikkevand.
Til desinfektion, som  

 først må foretages efter bortskylning af rengøringsmidlet, må kun anvendes  

 opvarmning (f.eks. kogning, skoldning eller dampning), en kloropløsning  

 (mindst 200 mg aktivt klor pr. liter) eller andet af veterinærdirektoratet  

 godkendt middel.
1.12. Automatens omgivelser skal være lette at renholde, og  

 automaten skal anbringes sådan, at den er let tilgængelig for betjening og  

 renholdelse.
Automaten skal være let flyttelig eller være anbragt på mindst  

 15 cm høje ben eller have en mellem automaten og underlaget tætsluttende  

 afskærmning.
 1.13. i tilslutning til automaten skal der, om nødvendigt,  

 opsættes affaldsbeholdere (affaldskurve) og om nødvendigt  

 returemballagecontainere af en størrelse eller i et antal passende til  

 automatens omsætning.
 2. Automater uden køle- eller varmeanordning  

 (ikke-temperaturregulerede automater).
 2.1 Fra sådanne automater må alene forhandles ikke-færdigpakkede friske  

 frugter samt færdigpakkede, holdbare levnedsmidler (* 1) med undtagelse af  

 stærkt saltholdige kødvarer.
 3. Køle og dybfrostautomater.
3.1. Fra køleautomater må forhandles færdigpakkede levnedsmidler i  

 form af kølevarer (* 1), dog ikke fersk kød, slagteaffald, fjerkræ, kaniner  

 og fisk.
For så vidt angår indendørsautomater, kan den lokale  

 tilsynsmyndighed dog meddele afvigelser herfra, såfremt sådan forhandling  

 skønnes at kunne ske hygiejnisk og sundhedsmæssigt forsvarligt.
 3.2. Fra dybfrostautomater må forhandles færdigpakkede  

 levnedsmidler i form af dybfrosne levnedsmidler (* 1).
 3.3. Det i pkt. 3.1. og 3.2. nævnte vareudvalg skal afpasse  

 automatens kapacitet, således at levnedsmidlerne opbevares i overensstemmelse  

 med de på pakningerne angivne temperaturer.
3.4. Kølevarerne skal ved anbringelse i køleautomat være afkølet  

 til den på forbrugerpakningen angivne opbevaringstemperatur og skal til  

 stadighed holdes således nedkølet.
Såfremt der i et opbevaringsrum i en  

 køleautomat opbevares kølevarer mærket med forskellige  

 opbevaringstemperaturer, skal opbevaringsrummet være afkølet til den lavest  

 angivne temperatur.
Dybfrosne levnedsmidler skal ved anbringelse i  

 dybforstautomat have en temperatur på - 18 grader C eller derunder og skal  

 til stadighed holdes således nedfrosset.
 3.5. Hvis der i en køle- eller dybfrostautomat med kølevarer og  

 dybfrosne levnedsmidler opbevares andre varer, skal disse andre varer være  

 afkølet forud for anbringelsen i automaten på tilsvarende måde som i pkt.  

 3.4. anført for kølevarer og dybfrosne levnedsmidler.
3.6. Såfremt den i pkt. 1.6. nævnte blokeringsanordning træder i  

 funktion på grund af temperaturforandring i automaten, skal beholdningen af  

 levnedsmidler inspiceres og omfornødent udskiftes.
Hvis en nødvendige  

 kuldetilførsel i køle- eller dybfrostautomater har været afbrudt i mere end 3  

 timer, skal de opbevarede levendesmidler fjernes fra automaten.
Hvis der ved  

 en umiddelbar inspektion af de kølede eller dybfrosne levnedsmidler kan  

 konstateres en forringelse af varernes kvalitet, f.eks. en begyndende  

 optøning af dybfrosne levnedsmidler,skal sådanne levnedsmidler destrueres,  

 medmindre den lokale tilsynsmyndighed tillader anden anvendelse.
 4. Automater for drikkevarer (drikkeautomater).
 4.1. Varme drikke i form af f.eks. kaffe, the, cacao og bouillon samt  

 kolde drikke i form af f.eks. frugtdrikke kan udleveres i engangsbægre fra  

 drikkeautomater, såfremt drikkene umiddelbart inden udleveringen i  

 automatener tilvirket af et pulver eller af et frugtkoncentrat og vand eller  

 is.
 4.2. Øl, sodavand, orangeade og lignende kan udleveres i  

 engangsbægre fra drikkeautomater, såfremt de enten direkte eller gennem et  

 kort udførende system aftappes i engangsbægre fra større emballager  

 (plastposer, fustager og lignende), hvor plombering først brydes  

 vedemballagernes anbringelse i automaten, Drikkene skal være aftappet i de  

 større emballager på en autoiseret (godkendt) levnedsmiddelvirkomhed og skal  

 tilføres automaten og opbevares i automaten i disse emballager.
 4.3. Orangeade og lignende frugtdrikke kan desuden udleveres i  

 engangsbægre fra drikkeautomater indrettet sådan, at den serveringsklare drik  

 opbevares i kølet stand i selve automaten.
4.4. De flader i drikkeautomater, der kommer i berøring med  

 drikkede eller med det vand, der anvendes i drikkene, skal være udformet  

 således og være af et materiale, der muliggør en let og effektiv rengøring.  

 Materialerne skal herudover ikke kunne angribes af eller udsættes for  

 forurening, kvalitetsmæssig forandring (lugt-, smagsændring og lignende)  

 eller anden skadelig påvirkning.
Anvendes plast, skal de opfylde de til  

 enhver tid gældende regler eller retningsliner for plast (plastics), der  

 kommer i berøring med levnedsmidler elle drikkevand.
I drikkeautomater, i  

 hvilke der anvendes kultveilte til omrøring og lignende eller til  

 fremstilling af kulsyreholdige drikke, skal alle flader, der kommer i  

 berøring med de kulsyreholdige drikke eller det kulsyreholdige vand, være  

 udført af sådanne materialer, der ikke anvendes af kulsyren.
4.5. Anvendes vandfiltre, skal de være lette at adskille for  

 rensning eller udskiftning.
Udskiftning af filtre skal foregå på hygiejnisk  

 forsvarlig måde.
Kun mekaniske filtre eventuelt med aktivt kul må anvendes.
4.6. De i pkt. 4.1. nævnte drikkeautomater skal være sådan  

 indrettet, at pulvere og frugtkoncentrater holdes beskyttet mod  

 forurening,lys og andre skadelige påvirkninger samt således, at pulverne kan  

 holdes tørre.
Der skal i automatens vandsystem være indskudt en effektiv  

 sikring mod tilbageløb.
Kan automaten fremstille kulsyreholdigt vand, skal  

 der i vandsystemet være indskudt en effektiv sikring mod tilbageløb af det  

 kulsyreholdige vand.Ved fremstillingen af varme drikke skal vandet i  

 automaten være mindst 80 grader C.
4.7. Bægre i automaten skal være fremstillet af egnet materiale.  

 Anvendes plastbægre, skalplasten være beregnet tilbrug til levnedsmidler.  

 Bægrene skal være beskyttet mod forurening og fugtighed, f.eks. ved  

 opbevaring i lukkede beholdere.
Bægerkammeret skal være beskyttet ved en  

 selvlukkende låge.
 4.8. I de i pkt. 4.2. nævnte drikkeautomater skal der fra  

 opbevaringsrummet være afløb (dræn).
4.9. Det til opblandingen nødvendige vand skal opfylde kravene til  

 godt drikkevand.
Forsynes automaten med vand fra egen vandforsyning, skal  

 der, inden godkendelse gives, forevises attest om vandanalyse, der ikke må  

 være ældre end 1 måned, og med et tilfredsstillende resultat.
Den lokale  

 tilsynsmyndighed kan kræve vandanalyse foretaget med regelmæssige mellemrum  

 og i øvrigt så hyppigt, som de skønnes fornødent.
4.10. Rengøring af drikkeautomater skal foregå mindst een gang  

 daglig.
Rengøringen skal foretages efter, at automaten i fornøden udstrækning  

 er skilt.
Enkelte af automatens dele kan dog rengøres på stedet, såfremt de  

 er sådan indrettet, at de kan rengøres ved en effektiv cirkulationsrengøring.
 5. Varmeautomater.
 5.1. Fra varmeautomater, dvs. automater, hvori levnedsmidler, som i varm  

 tilstand anbringe i automaten, kan opbevares ved en temperatur på mindst 65  

 grader C, må alene forhandles færdigpakkede, tilberedte retter og  

 færdigpakkede, varme pølser.
 5.2. De i pkt. 5.1. nævnte færdigpakkede retter og pølser skal  

 være færdigpakkedekølevarer eller dybfrosne levnedsmidler, der umiddelbart  

 efter pakningen har været opvarmet til mindst 75 grader C.
 5.3. Levnedsmidlerne skalumiddelbart inden anbringelsen i  

 automaten opvarmes til mindst 75 grader C og skal have en temperatur på  

 mindst 65 grader C, når de anbringes i automaten og skal holdes opvarmet til  

 mindst 65 grader C under opbevaringen i automaten.
5.4. Levnedsmidler, der har henligget i varmeautomat ved den i  

 pkt. 5.3. nævnte temperatur i mere end 2 døgn, skal fjernes fra automaten og  

 destrueres.
Levnedsmidler i en som følge af temperatursvigt eller anden årsag  

 blokeret automat, jfr. pkt. 1.6. skal fjernes fra automaten og destrueres.
 6. Opvarmningsautomater.
6.1. Fra opvarmningsautomater må alene forhandles færdigpakkede  

 levnedsmidler i form af kølevare og dybfrosne levnesmidler, der opbevares i  

 kølet eller dybfrossen stand, men som forud for udleveringen underkastes en  

 opvarmning.
Opvarmningen skal foregå så hurtigt, at temperaturområdet fra + 5  

 grader C til + 65 grader C gennemløbes på højst 2 timer.
 6.2. Opvarmningsautomater skal være således indrettet, at den i  

 pkt. 6.1. nævnte opvarmning automatisk kontrolleres.
6.3. De opvarmede levnedsmidler skal kunne udtages af automaten  

 umiddelbart efter opvarmningens afslutning.
Levnedsmidler, der er opvarmet  

 til mindst 75 grader C, kan dog foreblive i automaten ved en temperatur på  

 mindst 65 grader C.
6.4. Såfremt den i pkt. 1.6. nævnte blokeringsanordning træder i  

 funktion på grund af temperaturforandring i automaten,skal beholdningen af  

 levnedsmidler inspiceres De opbevarede kølede og dybfrosne levnedsmidler  

 skalfjernes og om fornødent destrueres i overensstemmelse med det under pkt.  

 3.6. anførte.
De levnedsmidler, der ved blokeringsanordningens igangsætning  

 var fremført fra køle- eller dybfrostindretningen til opvarmning, skal  

 destrueres.
 Veterinærdirektoratet, den 18. oktober  

 1974.
Chr.
Werdelin.
/ E.
Malling Olsen (* 1) Se bilag 1 i Veterinærdirektoratets cirkulære af 18. oktober 1974 om  

 vareudvalg i levnedsmiddeludsalg.
