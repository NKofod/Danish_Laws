 Lønmodtagere, der efter virksomhedsoverdragelse var blevet integreret  

 i den erhvervende virksomhed, havde krav på at være omfattet af den  

 kollektive overenskomst mellem lønmodtagernes fagforbund og den erhvervende  

 virksomhed.
Virksomheden A, der var omfattet af landsoverenskomsten mellem HK og  

 DA/BKA, (L-overenskomsten) blev 1/9-91 overtaget af virksomheden B, der var  

 omfattet af en kollektiv overenskomst mellem HK og Slagteriernes  

 Arbejdsgiverforening (S-overenskomsten). 11/11-91 blev A lukket, og  

 medarbejderne blev overført til forskellige afdelinger i B.
Der opstod nu  

 spørgsmål om, hvorvidt medarbejderne fra denne dato indtil L-overenskomstens  

 udløb den 1. marts 1993 var omfattet af S- eller L-overenskomsten.
Der var  

 enighed om, at medarbejderne var omfattet af S- overenskomsten efter den 1.  

 marts 1993.
Arbejdsretten udtalte, at det følger af virksomhedoverdragelsesloven,  

 at medarbejderne i A efter salget af virksomheden fortsat var omfattet af L-  

 overenskomsten.
Arbejdsretten fandt imidlertid, at medarbejderne i et  

 tilfælde som det foreliggende efter almindelige arbejdsretlige grundsætninger  

 måtte have krav på i forbindelse med overflytningen til B at blive omfattet  

 af erhververens hidtidige overenskomst (S-overenskomsten), der efter det  

 oplyste var mere fordelagtig for arbejdstagerne, og som var gældende for de  

 mange øvrige medarbejdere, der udførte det samme arbejde som de fra A  

 overflyttede.
Der fandtes ikke grundlag for at pålægge indklagede bod, da der  

 var tale om et hidtil uafklaret spørgsmål af ikke ganske utvivlsom karakter.
Under denne sag har Landsorganisationen i Danmark for Handels- og Kontorfunktionærernes Forbund i Danmark nedlagt følgende  

 påstande:
1. Indklagede, Landbrugets EDB-Center I/S, Risskov, skal anerkende, at de  

 medarbejdere, der indtil den 1. september 1991 var ansat i S.C.
Sørensens  

 EDB-afdeling, fra den 11. november 1991 er omfattet af den mellem Handels- og  

 Kontorfunktionærernes Forbund i Danmark og Slagteriernes Arbejdsgiverforening  

 aftalte særoverenskomst.
 2. De indklagede, Sammenslutningen af Landbrugets Arbejdsgiverforeninger  

 for Slagteriernes Arbejdsgiverforeninger for Landbrugets EDB-Center I/S, skal  

 til Handels- og Kontorfunktionærernes Forbund i Danmark betale en efter  

 rettens skøn fastsat bod.
 De indklagede har påstået frifindelse.
Om sagens nærmere omstændigheder er det oplyst, at indklagede Landbrugets  

 EDB-Center I/S, Risskov, den 1. september 1991 overtog EDB-afdelingen hos  

 firma S.C.
Sørensen i Randers.
Medarbejderne i den nævnte EDB-afdeling i  

 Randers var omfattet af overenskomsten mellem Handels- og  

 Kontorfunktionærernes Forbund i Danmark (HK) og Dansk Arbejdsgiverforening  

 (DA)/Butik og Kontor Arbejdsgiverforeningen (BKA) - den såkaldte  

 landsoverenskomst -, mens HK-medlemmerne ansat hos Landbrugets EDB-Center I/S  

 i Risskov er omfattet af overenskomsten mellem Handels- og  

 Kontorfunktionærernes Forbund i Danmark og Slagteriernes  

 Arbejdsgiverforeninger.
EDB-afdelingen hos S.C.
Sørensen udførte alene  

 EDB-opgaver for de til S.C.
Sørensen koncernen knyttede afdelinger.  

 Overdragelsen af afdelingen til Landbrugets EDB-Center I/S, Risskov,  

 omfattede hardware, software og medarbejdere, og den overdragne del af  

 virksomheden, der i en periode forblev i de hidtidige lokaler i Randers,  

 udførte fortsat opgaver for de til S.C.
Sørensen koncernen knyttede  

 virksomheder.
Der er enighed om, at der var tale om en  

 virksomhedsoverdragelse omfattet af loven om lønmodtageres retsstilling ved  

 virksomhedsoverdragelse.
Der er endvidere enighed om, at medarbejderne i den  

 overdragne virksomhed efter overdragelsen den 1. september 1991 fortsat var  

 omfattet af overenskomsten mellem Handels- og Kontorfunktionærernes Forbund i  

 Danmark og Dansk Arbejdsgiverforening/BKA.
Pr. 11. november 1991 blev  

 EDB-afdelingen i Randers imidlertid lukket, og virksomheden blev overflyttet  

 til Risskov, hvor medarbejderne blev placeret forskellige steder i  

 Landbrugets EDB-Center.
Der var ansat ca. 20 medarbejdere i S.C.Sørensens  

 EDB- afdeling i Randers, mens der hos Landbrugets EDB-Center i Risskov,  

 hvortil medarbejderne blev flyttet, var 500 - 600 medarbejdere.
Der er  

 uenighed om, hvorvidt eller i hvilket omfang de overflyttede medarbejdere  

 efter overflytningen blev integreret i den erhvervende virksomhed.
Pr. 1.  

 marts 1993 udløb efter opsigelse den gamle overenskomst mellem HK og DA/BKA  

 gældende for de hidtidige medarbejdere hos S.C.
Sørensen i Randers.
Sagen drejer sig herefter om, hvorvidt de medarbejdere, der indtil den 1.  

 september 1991 var ansat i S.C.
Sørensens EDB-afdeling, fra overflytningen  

 til den indklagede virksomhed i Risskov pr. 11. november 1991 og til 1. marts  

 1993 var omfattet af samme overenskomst som de øvrige HK-medarbejdere i  

 Risskov - HK-overenskomsten med Slagteriernes Arbejdsgiverforeninger - eller  

 de fortsat var omfattet af den gamle overenskomst mellem HK og DA/BKA.
De  

 væsentligste forskelle mellem overenskomsterne består efter det oplyste i, at  

 der til særoverenskomsten med Slagteriernes Arbejdsgiverforeninger - i  

 modsætning til landsoverenskomsten med DA/BKA - er knyttet en pensionsordning  

 med et arbejdsgiverbidrag på 7%, og at der i særoverenskomsten er regler om  

 automatisk lønregulering, svarende til regler herom på det offentlige område.  

 Der er enighed om, at overenskomsten med Slagteriernes Arbejdsgiverforeninger  

 er gældende for alle HK-medarbejderne med virkning fra den 1. marts 1993.
 Der er afgivet forklaring af systemprogrammør Carl Herfort og  

 afdelingschef Anton Sønnichsen.
Carl Herfort har forklaret, at han var ansat i ca. 20 år hos S.C.  

 Sørensen, hvor han var beskæftiget i driftsafdelingen, der stod for driften  

 af maskinerne og for systemstyring og udviklingsprogrammer.
Efter flytningen  

 af virksomheden til Landbrugets EDB-Center I/S i Risskov blev han som den  

 eneste af medarbejderne fra S.C.
Sørensen beskæftiget i teknikafdelingen,  

 hvor der er i alt ca. 20 medarbejdere.
Han udførte opgaver for alle  

 EDB-Centers kunder, herunder for gamle »S.C.S.-kunder«.
I den  

 første måneds tid efter overflytningen anvendte han skønsmæssigt ca. 35% af  

 arbejdstiden på »S.C.S.-kunder«, den næste måned kun ca. 13%, og i  

 januar-februar 1993 var han nede på kun at anvende 1-2% af arbejdstiden på  

 gamle »S.C.S.-kunder«.
Anton Sønnichsen har forklaret, at han har været ansat i Landbrugets  

 EDB-Center I/S i Risskov fra 1. september 1977, siden 1. januar 1993 som  

 afdelingschef.
I forbindelse med overtagelsen af S.C.
Sørensens EDB-afdeling  

 den 1. september 1991 blev han selv overført til Randers, og ved  

 overflytningen fra Randers til Risskov blev han tilknyttet en særlig gruppe,  

 der skulle tage sig af »S.C.S.-opgaver«.
På spørgsmål om, hvad der  

 i forbindelse med overflytningen pr. 11. november 1991 skete med  

 medarbejderne fra S.C.
Sørensen i Randers, har han forklaret, at man søgte at  

 indplacere disse medarbejdere i tilsvarende typer af arbejde som det, de  

 havde haft hos S.C.
Sørensen.
Den særlige afdeling, der skulle tage sig af de  

 »S.C.S.-opgaver«, som man havde forpligtet sig til over for S.C.  

 Sørensen, beskæftigede skønsmæssigt halvdelen af medarbejderne fra Randers,  

 mens den anden halvdel af medarbejderne blev indplaceret i opgaver svarende  

 til, hvad de hidtil havde beskæftiget sig med.
Klagerne har gjort gældende, at når der i forbindelse med en  

 virksomhedsoverdragelse medfølger en overenskomst - HK- overenskomsten med  

 DA/BKA -, og erhververen i forvejen har en overenskomst - HK-overenskomsten  

 med Slagteriernes Arbejdsgiverforeninger -, må lønmodtagerne efter  

 almindelige arbejdsretlige grundsætninger være berettiget til at påberåbe sig  

 erhververens hidtidige overenskomst, når den overtagne virksomhed ikke  

 længere udgør en selvstændig enhed, men er integreret i erhververens  

 virksomhed.
Dette skete i hvert fald pr. 11. november 1991, da virksomheden i  

 Randers blev lukket og overflyttet til Landbrugets EDB-Center I/S i Risskov.  

 Lønmodtagerne har efter den arbejdsretlige teori ret til at vælge den for  

 arbejdstagerne mest fordelagtige overenskomst, når der er indgået  

 overenskomst om det samme arbejde med to forskellige organisationer, således  

 at der er tale om konkurrerende eller parallelle overenskomster, jf. således  

 Per Jacobsen, Kollektiv Arbejdsret, 4. udgave (1987), side 535 f, med note  

 24, og Poul Skibelund efter Allan Riise, Overenskomstfortolkning ved faglig  

 voldgift, 6. udgave (1992), side 139. Dette udgangspunkt kan fraviges, hvis  

 der er en konkret begrundelse herfor, men en sådan foreligger ikke i denne  

 sag.
Her står valget mellem at lade Landbrugets EDB-Centers hidtidige  

 overenskomst gælde for alle medarbejderne, der efter den 11. november 1991  

 var geografisk samlet i Risskov, eller at lade den nævnte overenskomst gælde  

 for de 5 - 600 medarbejdere i den erhvervende virksomhed i Risskov - samt for  

 nyansatte - mens S.C.
Sørensens gamle overenskomst fortsat skulle gælde for  

 de ca. 20 medarbejdere fra den overtagne virksomhed i Randers, også efter  

 deres overflytning til Risskov.
Den sidstnævnte løsning ville ikke være  

 rimelig og ville under alle omstændigheder skabe en række forskelligartede  

 problemer, hvilket taler for det standpunkt, som klagerne gør gældende, jf.  

 herved Svenning Andersen, Funktionærret (1993), side 379.
 Klagerne har ikke gjort særlige bemærkninger til støtte for påstanden om  

 bod.
Indklagede har til støtte for frifindelsespåstanden gjort gældende, at de  

 overflyttede medarbejdere ved virksomhedsoverdragelsen fortsat var omfattet  

 af HK-overenskomsten med Dansk Arbejdsgiverforening/BKA, og at det ikke gør  

 nogen forskel, at de pr. 11. november 1991 blev overflyttet til den  

 indklagede virksomhed i Risskov.
Dette følger af  

 virksomhedsoverdragelseslovens § 2, jf. herved Svenning Andersen,  

 Funktionærret (1993), side 377, og samme forfatters kommentar til loven  

 (1990), side 117-19. Heraf følger også, at når en virksomhed har  

 dobbeltoverenskomster, må udgangspunktet tages i, at den erhvervende  

 virksomheds normale overenskomst er gældende for alle andre lønmodtagere end  

 dem, der i kraft af virksomhedsoverdragelsesloven er omfattet af den  

 overdragne virksomheds overenskomst.
Indklagede har særligt anført, at de  

 medarbejdere, der pr. 11. november 1991 blev overflyttet fra Randers til  

 Risskov, ikke blev integreret i virksomheden i Risskov efter overflytningen.  

 De var fortsat i det væsentlige beskæftiget inden for deres gamle  

 arbejdsområder.
Selvom nogle af dem også udførte andet arbejde, var de  

 herefter ikke således integreret i virksomheden i Risskov, at de kan anses  

 for berettiget til - i strid med det resultat, der følger af  

 virksomhedsoverdragelsesloven - at vælge at blive omfattet af  

 Risskovvirksomhedens særoverenskomst.
 For så vidt angår bodspåstanden har indklagede gjort gældende, at sagen  

 vedrører et spørgsmål, der hidtil har været uafklaret i praksis, og at der af  

 den grund i hvert fald ikke bør pålægges de indklagede bod.
 ARBEJDSRETTEN SKAL UDTALE:
Arbejdsretten finder det godtgjort, at de ca. 20 medarbejdere, der pr. 11.  

 november 1991 blev overflyttet til Landbrugets EDB-Center I/S i Risskov,  

 samtidig med at deres hidtidige arbejdsplads - S.C.
Sørensens EDB-afdeling i  

 Randers - blev lukket, i forbindelse med overflytningen blev integreret i den  

 erhvervende virksomhed, hvor de i princippet kom til sammen med de øvrige 500  

 - 600 medarbejdere at udføre samme arbejde som disse.
Det følger af virksomhedsoverdragelsesloven, at medarbejderne i S.C.  

 Sørensens EDB-afdeling i Randers efter salget af virksomheden den 1.  

 september 1991 fortsat var omfattet af overenskomsten mellem HK og DA/BKA  

 (landsoverenskomsten). Arbejdsretten finder imidlertid, at medarbejderne i et  

 tilfælde som det foreliggende efter almindelige arbejdsretlige grundsætninger  

 må have krav på i forbindelse med overflytningen til Risskov pr. 11. november  

 1991 at blive omfattet af den erhvervende virksomheds hidtidige  

 særoverenskomst med Slagteriernes Arbejdsgiverforeninger, der efter det  

 oplyste er mere fordelagtig for arbejdstagerne, og som var gældende for de  

 mange øvrige medarbejdere, der udførte samme arbejde som de fra Randers  

 overflyttede.
Arbejdsretten tager derfor klagernes påstand 1. til følge.
 Under hensyn til, at der er tale om et hidtil uafklaret spørgsmål af ikke  

 ganske utvivlsom karakter, findes der ikke grundlag for at pålægge de  

 indklagede bod.
T h i k e n d e s f o r r e t Indklagede, Landbrugets EDB-Center I/S, Risskov, skal anerkende, at de  

 medarbejdere, der indtil den 1. september 1991 var ansat i S.C.
Sørensens  

 EDB-afdeling, fra den 11. november 1991 er omfattet af den mellem Handels- og  

 Kontorfunktionærernes Forbund i Danmark og Slagteriernes  

 Arbejdsgiverforeninger aftalte særoverenskomst.
 De indklagede, Sammenslutningen af Landbrugets Arbejds giverforeninger for  

 Slagteriernes Arbejdsgiverforeninger for Landbrugets EDB-Center I/S, Risskov,  

 frifindes for den af klagerne nedlagte bodspåstand.
 I sagsomkostninger til Arbejdsretten skal de indklagede betale 2.000 kr.
(* 1) Henvisninger: AD 92.056 og de herunder anførte henvisninger.
Vedr.  

 bodsspørgsmålet: Kommentar, s.163, AD 93.444.
