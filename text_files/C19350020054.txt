 I et til Kontoret for Registrering af Ægtepagter indsendt hertil oversendt  

 Andragende har De udbedt Dem en Udtalelse om, hvorvidt en i Registret optaget  

 Ægtepagt vil kunne slettes af Registret, eller om Kontoret i hvert Fald paa  

 derom fremsat Forespørgsel vil give den Oplysning, at de paagældende  

 Ægtefæller ikke har Ægtepagt.
Foranlediget heraf skal man meddele, at der i Overensstemmelse med § 34 i  

 Anordning Nr. 298 af 26. November 1926 om Tinglysning af vedkommende Dommer  

 indsendes Indberetning til Kontoret for Registrering af Ægtepagter  

 indeholdende Oplysning om, at en Ægtepagt er afsluttet, samt Angivelse af  

 Parternes Navne, Stilling, Bopæl og Anmeldelsesdagen, og at Registret derfor  

 ikke indeholder noget om Ægtepagtens Indhold, saaledes at det ikke af  

 Registret fremgaar, om en Ægtepagt har ophævet en mellem Ægtefællerne  

 tidligere oprettet Ægtepagt.
Som Følge heraf maa Deres Forespørgsel i det  

 hele besvares benægtende.
 Skrivelse fra Justitsministeriet til Sagfører N.N.
