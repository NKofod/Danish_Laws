Et pengeinstitut opkrævede kvartalsvis administrationsprovision,  

 selvom dette ikke var nævnt i vilkårene for et pantebrev.
Tilsynet udtalte,  

 at dette ikke var i overensstemmelse med god bank- og sparekassepraksis Tilsynets skrivelse af 22. april 1981 vedrørende et pengeinstituts  

 fastholden af, at det var berettiget til, uanset det ikke var nævnt i  

 vilkårene for et pantebrev, at opkræve kvartalsvis administrationsprovision.
 Pengeinstituttet henviste til, at det ved markedsføringen af den  

 pågældende lånetype var fremhævet, hvor meget administrationsprovisionen  

 androg, og at lånet på ingen måde havde kunnet etableres på andre vilkår end  

 dem, der fremgik af brochurematerialet samt af annoncering i dagspressen.  

 Tilsynet udtalte, at da et pantebrev har til formål udtømmende at regulere  

 forholdet mellem panthaver og pantsætter, og da det var pengeinstituttet  

 selv, der havde konciperet pantebrevets tekst, ville det efter tilsynets  

 opfattelse næppe være i overensstemmelse med god bank- og sparekassepraksis,  

 om pengeinstituttet, alene med henvisning til bilag og andre omstændigheder,  

 der forelå på tidspunktet for pantebrevets oprettelse, nu ville kræve  

 pantebrevet påført en allonge med den manglende bestemmelse om  

 administrationsprovision.
