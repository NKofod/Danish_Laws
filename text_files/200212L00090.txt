Fremsat den 13. november 2002 af  

 Klaus Hækkerup (S), Thomas Adelskov (S),  

 Inger Bierbaum (S), Karen J.
Klint (S),  

 Jeppe Kofod (S), Jørn Pedersen (S), Ole Stavad (S)  

 og Arne Toft (S) Forslag til Lov om ændring af lov om kommunernes  

 styrelse (Afskaffelse af dobbeltmandater som borgmester og  

 folketingsmedlem eller medlem af Europa-Parlamentet) I lov om kommunernes styrelse, jf.  

 lovbekendtgørelse nr. 629 af 29. juni 2001, som senest ændret  

 ved § 3 i lov nr. 145 af 25. marts 2002 om ændring af forskellige love  

 som følge af sammenlægningen af de bornholmske kommuner,  

 foretages følgende ændring:
§ 1 1. I § 6, stk. 3, indsættes efter 2. pkt. som nyt  

 punktum:
»Medlemmer af Folketinget eller Europa-Parlamentet kan  

 ikke samtidig være formand for en kommunalbestyrelse, medlem af  

 magistraten, jf. § 64, eller formand for et stående udvalg i en  

 kommune, der styres efter reglerne i § 64 a.« § 2 Loven træder i kraft den 1. januar 2006.
Bemærkninger til lovforslaget Til § 1 Til nr. 1 Der er i den kommunale styrelseslov tillagt borgmesteren  

 stærke kompetencer og beføjelser samt pålagt vedkommende  

 en række pligter, der forudsætter en daglig virksomhed i  

 kommunen.
 Borgmesteren forbereder, indkalder og leder således  

 kommunalbestyrelsens møder, jf. den kommunale styrelseslovs § 30.  

 Borgmesteren sørger i den forbindelse for, at der så vidt muligt  

 senest 4 hverdage inden kommunalbestyrelsens møder udsendes en  

 dagsorden til medlemmerne, og at det fornødne materiale til  

 bedømmelse af de sager, der er optaget på dagsordenen, så  

 vidt muligt er tilgængeligt for medlemmerne mindst 3 hverdage inden  

 mødet, jf. den kommunale styrelseslovs § 8, stk. 4.
 Endvidere kan borgmesteren på kommunalbestyrelsens  

 vegne afgøre sager, som ikke tåler opsættelse, eller  

 sager, som ikke giver anledning til tvivl, jf. den kommunale styrelseslovs §  

 31, stk. 1.
Borgmesteren er den øverste daglige leder af den  

 kommunale administration.
Borgmesteren fordeler sagerne til de  

 pågældende udvalg og drager omsorg for, at sager, der  

 kræver beslutning af kommunalbestyrelsen, forelægges denne med  

 eventuelle erklæringer, ligesom borgmesteren påser sagernes  

 ekspedition og om fornødent udfærdiger forskrifter herfor, jf.  

 den kommunale styrelseslovs § 31, stk. 2.
 Borgmesteren er endvidere formand for  

 økonomiudvalget, jf. den kommunale styrelseslovs § 18, stk. 1.
 Borgmesteren har desuden en række koordinerende  

 funktioner i kommunestyret, herunder med hensyn til udvalgenes virksomhed,  

 jf. den kommunale styrelseslovs § 22, stk. 2, og § 31 a, stk. 1 og 2, ligesom  

 borgmesteren i medfør af den kommunale styrelseslovs § 31 a,  

 stk. 3, kan standse behandlingen i en under et udvalgs myndighedsområde  

 hørende sag ved skriftligt at pålægge udvalget at  

 indbringe sagen for kommunalbestyrelsen uden unødigt ophold.
Derudover er det borgmesterens pligt at sørge for  

 at sikre ekspeditionen og udførelsen af alle kommunalbestyrelsens  

 lovligt trufne beslutninger.
Borgmesteren er   med de begrænsninger,  

 der følger af lovgivningen   i enhver henseende undergivet  

 kommunalbestyrelsens beslutninger, jf. den kommunale styrelseslovs § 11, stk.  

 1.
 Endelig har borgmesteren, i modsætning til menige  

 medlemmer af kommunalbestyrelsen omfattet af § 16 b, stk. 1, i den kommunale  

 styrelseslov, ikke ret til fravær fra arbejdet efter stk. 1, jf. § 16  

 b, stk. 2.
 Endvidere er der tillagt borgmesteren et vederlag, der  

 tager udgangspunkt i, at borgmesteren udøver en arbejdsindsats  

 svarende til et fuldtidsjob.
Reglerne for vederlæggelse af borgmestre er hjemlet  

 i lov om kommunernes styrelses § 34, stk. 1,  der overlader kompetencen til  

 lønfastsættelsen til Indenrigsministeren.
Indenrigs- og  

 Sundhedsministeriets bekendtgørelse nr. 584 af 9. juli 2002 om  

 vederlag, diæter, pension m.v. for varetagelsen af kommunale hverv,  

 hjemler de nærmere regler om vederlagsfastsættelse for  

 borgmestre.
Borgmestre aflønnes med et årligt beløb  

 på mellem 444.276 kr. og 759.843 kr. inklusive eventuelt tillæg,  

 alt afhængigt af, hvilket løntrin borgmesteren befinder sig  

 på, hvilket igen afhænger af kommunens indbyggertal.
Borgmestrenes vederlæggelse afspejler således  

 arbejdsbyrdens omfang og karakter og står mål med tilsvarende job  

 i samfundet i øvrigt.
Det ikkeeksisterende forbud mod dobbeltmandater  

 kan således ikke begrundes i ringe vederlæggelse af  

 borgmesteren.
 Rådmænd og borgmestre i København er,  

 som det er tilfældet med borgmestre i al almindelighed, tillagt  

 stærke kompetencer og beføjelser samt pålagt en  

 række pligter, der ligeledes forudsætter en daglig virksomhed i  

 kommunen.
Disse er forpligtede til at sørge for, at de af  

 borgmesteren fordelte sager bliver ekspederet, og kan om fornødent  

 udfærdige forskrifter herfor, jf. § 31, stk. 2, 3. pkt., jf. § 64 a,  

 stk. 2, 1. pkt., i den kommunale styrelseslov.
De er desuden forpligtede til  

 at sørge for, at ingen udgift afholdes eller indtægt  

 oppebæres uden fornøden bevilling, jf. § 31, stk. 2, 4. pkt.,  

 jf. § 64 a, stk. 2, 1. pkt.
Denne kommunale styreform afviger fra det traditionelle  

 udvalgsstyre ved, at formændene for de stående udvalg tager del i  

 den administrative ledelse.
Delingen af denne ledelse foretages  

 således, at udvalgsformændene hver for sig leder den del af  

 administrationen, der udfører opgaver, som hører under  

 vedkommende stående udvalg, mens borgmesteren som udgangspunkt, jf. §  

 64 a, stk.1, 2. pkt., leder den del af den kommunale administration, der  

 udfører opgaver, som ikke hører under et af de stående  

 udvalg.
 I de kommuner, der vælger at indføre et styre  

 efter disse regler, må hvervet som udvalgsformand på grund af den  

 administrative ledelsesfunktion betragtes ikke blot som et deltidshverv, men  

 som et fuldtidshverv.
 Endelig har rådmænd (som p.t. findes i  

 Århus, Odense og Aalborg samt Frederiksberg) og borgmestre i  

 København, i modsætning til menige medlemmer af  

 kommunalbestyrelsen omfattet af § 16 b, stk. 1, i den kommunale styrelseslov,  

 ikke ret til fravær fra arbejdet efter stk. 1, jf. § 16 b, stk. 2.
På linje med borgmestre bliver også  

 rådmænd og borgmestre i København vederlagt med  

 beløb, der modsvarer et vellønnet fuldtidsarbejde.  

 Indenrigsministeren besidder kompetencen til lønfastsættelsen,  

 jf. § 34, stk. 1, i lov om kommunernes styrelse.
Rådmændene og  

 borgmestrene i København aflønnes således med et  

 årligt vederlag på mellem 444.276 kr. og 601.836 kr., alt  

 afhængigt af, hvilket løntrin de befinder sig på.
 På samme måde som borgmestre og  

 rådmænd er også medlemmer af Folketinget tillagt  

 stærke kompetencer og beføjelser samt ufravigelige pligter, jf.  

 grundlovens bestemmelser.
 Medlemmer af Folketinget er først og fremmest  

 forpligtede til at overholde grundlovens bestemmelser, hvilket fordrer  

 indsigt i denne og vedvarende overvejelser om grundlovsmæssigheden i  

 forbindelse med de daglige gerninger i embedets virke fra medlemmernes side.
 Endvidere tilfalder der medlemmerne en række  

 kompetencer, jf. grundloven og bestemmelserne i lov om valg til Folketinget,  

 hvilke medlemmerne i det daglige virke har ret til at gøre brug af.
 Reglerne for vederlæggelse af folketingsmedlemmer er  

 hjemlet i folketingsvalglovens § 108. Grundvederlaget svarer til  

 lønvederlaget for statstjenestemænd på skalatrin 51 og  

 udgør 496.415 kr.
Folketingsmedlemmernes vederlæggelse ligger på  

 linje med borgmestrenes og må derfor fuldt ud betegnes som egnede til  

 opretholdelse af en almindelig levestandard.
Den nuværende retstilstand  

 på området, det vil sige, at dobbeltmandater er tilladt, kan  

 derfor heller ikke begrundes i ringe vederlæggelse af  

 folketingsmedlemmer.
 Det bemærkes endvidere, at Europa-Parlamentet den  

 12. juni 2002 vedtog en revision af akten om direkte valg af  

 repræsentanter til Europa-Parlamentet, hvori der tilføres et  

 forbud mod dobbeltmandater i form af medlemskab af Europa-Parlamentet og et  

 nationalt parlament gældende fra 2004. I Europa-Kommissionens forslag  

 (8964/02 PE 49 INST 54 artikel 6 b) til Europa-Parlamentet hedder det  

 således, at et medlemskab af et nationalt parlament er uforeneligt med  

 et sideløbende medlemskab af Europa-Parlamentet fra valget i 2004. Den  

 formelle vedtagelse i Rådet blev foretaget den 25. juni 2002. Der  

 henvises også til Rådets afgørelse af 25. juni og af 23.  

 september 2002 om ændring af akt om almindelige, direkte valg af  

 repræsentanterne i Europa-Parlamentet, knyttet til afgørelse  

 76/787/ EKSF, EØT, Euratom (2002/772/EF, Euratom). Tilbage er kun  

 ratifikationen i det danske Folketing, hvor akten vil blive behandlet i  

 forletingsåret 2003-04 i forbindelse med en ændring af valgloven.
 Såfremt dette lovforslag og akten om direkte valg af  

 repræsentanter til Europa-Parlamentet vedtages, vil danske folkevalgte  

 politikere ikke længere kunne besidde mere end én  

 fuldtidsstilling inden for det politiske system.
Endvidere er det, set udfra en etisk betragtning, ikke  

 rimeligt, at politikere valgt til fuldtidsstillinger som borgmestre  

 henholdsvis folketingsmedlemmer besidder mere end én fuldtidsstilling  

 inden for det politiske system i Danmark.
Det må forventes af en valgt  

 politiker, at denne plejer tilstrækkelig omsorg for sit daglige  

 fuldtidsarbejde, der aflønnes som sådant, hvilket i borgmestres  

 og folketingsmedlemmers tilfælde ikke er foreneligt med bestridelsen af  

 flere fuldtidsstillinger.
Vælgerne kan med rette forvente, at deres valgte  

 repræsentanter tager sig den fornødne tid til at udføre  

 de af deres mandat udspringende beføjelser og pligter.
Opgaverne for  

 folketingsmedlemmer og borgmestre er hver især af et sådant  

 omfang, at man ikke på samme tid kan varetage vælgernes  

 interesser i begge stillinger på tilfredsstillende vis.
Til § 2 Med en foreslået ikrafttræden den 1. januar  

 2006 er det tilsigtet, at loven først får virkning fra den  

 kommende kommunale valgperiode og dermed ikke berører de i dag valgte  

 borgmestre m.fl.
Skriftlig fremsættelse Klaus Hækkerup Som ordfører for forslagsstillerne tillader jeg mig  

 herved at fremsætte:
 Forslag til lov om ændring af lov om kommunernes  

 styrelse. (Afskaffelse af dobbeltmandater som borgmester og folketingsmedlem  

 eller medlem af Europa-Parlamentet).
(Lovforslag nr.
L 90).
 Jeg henviser i øvrigt til de bemærkninger,  

 der ledsager lovforslaget, og anbefaler det til Tingets velvillige  

 behandling.
Bilag Lovforslaget sammenholdt med gældende lov Gældende formulering Lovforslaget § 6 Den nyvalgte kommunalbestyrelse afholder sit konstituerende møde i  

 tidsrummet 1.-15. december i det år, hvori valget afholdes, dog  

 tidligst efter at den hidtidige kommunalebestyrelse har truffet  

 afgørelse vedrørende eventuelle valgklager og begæringer  

 om fritagelse for at modtage valg.
Indkaldelse til mødet foretages af  

 det medlem, der længst har været medlem af kommunalbestyrelsen,  

 eller, hvis flere har været medlem lige længe, af det  

 ældste af disse.
 Stk. 2. På det konstituerende møde  

 vælger kommunalbestyrelsen sin formand blandt sine medlemmer efter  

 reglerne i § 24, stk. 1. Valget ledes af det medlem, der har indkaldt til  

 mødet.
Stk. 3. Ingen, der er ansat i kommunen, kan være  

 formand for kommunalbestyrelsen.
Endvidere kan amtsrådets formand ikke  

 samtidig være formand for en anden kommunalbestyrelse, medlem af  

 magistraten, jf. § 64, eller formand for et stående udvalg i en  

 kommune, der styres efter reglerne i § 64 a.
§ 1 1. I § 6, stk. 3, indsættes efter 2. pkt. som nyt  

 punktum:
