Efter 40 års ejertid blev 3 gamle oliefyr i en udlejningsejendom  

 udskiftet med fjernvarme.
Der var kun tale om installation af varmebeholdere,  

 pumper m.v., men ikke udskiftning af radiatorer og rør.
Halvdelen af udgiften  

 hertil blev under hensyntil ejertidens længde anset for fradragsberettiget  

 som opsat vedligeholdelse.
 A klagdede over, at de stedlige skattemyndigheder ikke fuldt ud havde  

 godkendt hans fradrag i indkomstopgørelsen for 1986 for andel af delvis  

 udskiftning af varmeinstallation.
Det var oplyst, at klageren siden 1946 havde været ejer af en  

 udlejningsejendom.
I 1986 var der sket udskiftning af 3 gamle oliefyr i  

 ejendommen med fjernvarme, og udgiften hertil havde udgjort 96.868 kr.
Efter  

 drøftelse med VVS-installatøren havde klagerens revisor anslået, at 50 % af  

 denne udgift vedrørte opsat vedligeholdelse.
De stedlige skattemyndigheder havde imidlertid været af den opfattelse, at  

 der ved den foretagne installation af fjernvarme forelå en ny installation,  

 der havde en selvstændig funktion og således ikke var en til- eller ombygning  

 eller forbedring af den hidtidige installation.
Der var herefter fra  

 skattemyndighedernes side nægtet fradrag for udgiften, men i stedet indrømmet  

 afskrivning med 4 % i medfør af afskrivningslovens § 23.
Klagerens revisor oplyste om ændringerne af varmeinstallationen, at  

 klageren bl.a. af miljømæssige hensyn havde valgt at få installeret  

 fjernvarme i stedet for blot at udskifte de 3 oliefyr.
Arbejdet havde  

 omfattet udskiftning af rørføringen i kælderen.
Der var derimod ikke  

 foretaget udskiftning af radiatorer og rørinstallationer i de enkelte  

 lejligheder bortset fra opsætning af varmemålere.
Den egentlige forbedring  

 omfattede således kun installation af varmebeholdere, diverse pumper m.m.
 Til støtte for påstanden om godkendelse af det selvangivne fradrag anførte  

 revisoren, at den del af udgifterne, der vedrørte opsat vedligeholdelse ikke  

 skulle indgå i anskaffelsessummen for forbedringer, der alene omfattede  

 installation af varmebeholder m.v.
 Revisoren henviste endvidere til ligningsvejledningens afsnit G.5.2.3.10.,  

 hvorefter udgifter til ændring af installation i forbindelse med overgang til  

 naturgas blev anset for opsat vedligeholdelse.
Efter det oplyste om karakteren af de på varmeanlægget udførte arbejder  

 sammenholdt med klagerens ejertid fandt Landsskatteretten at kunne tilslutte  

 sig revisorens synspunkt, hvorefter halvdelen af de afholdte udgifter blev  

 anset for (opsatte) vedligeholdelsesudgifter vedrørende det samlede  

 varmeanlæg, medens den resterende del blev anset for forbedringsudgifter.
Den  

 påklagede ansættelse blev herefter nedsat til det selvangivne beløb.
 LV 1988, G 5.2.3.
