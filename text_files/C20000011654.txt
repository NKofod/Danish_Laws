Skrivelse om Personalestyrelsen § 1. Personalestyrelsen er oprettet den 1. marts  

 2000.
 § 2. Personalestyrelsen varetager pr. 1. august  

 2000 de opgaver, der er nævnt i bilaget til denne meddelelse.
 § 3. Personalestyrelsen træffer  

 afgørelse på finansministerens vegne, og styrelsens  

 afgørelser kan derfor ikke indbringes for anden administrativ  

 myndighed.
Finansministeriet, den 27. juni 2000 Mogens Lykketoft /Anders Eldrup Bilag 1 Personalestyrelsens opgaver pr. 1. august 2000 1)	Fastsættelse og godkendelse af løn-, pensions- og andre  

 ansættelsesvilkår for ansatte i staten og folkekirken og på  

 visse tilskudsområder, herunder de opgaver, der er overført til  

 finansministeren ved bekendtgørelse nr. 21 af 11. januar 1973.
 2)	Opgaver vedrørende statens løn-, pensions-, og  

 personalepolitik samt ledelsespolitik vedrørende personaleledelse og  

 lederens egen udvikling.
 3)	Opgaver vedrørende tjenestemands- og  

 tjenestemandspensionslovgivningen mv., bortset fra de opgaver  

 vedrørende beregning og anvisning af tjenestemandspensioner mv., der  

 varetages af Finansstyrelsen.
 4)	Afgørelse af sager om ydelser efter  

 tjenestemandspensionsloven, jf. tjenestemandspensionslovens § 31, og  

 afgivelse af udtalelse om tjenestemænds krav på pension, jf.  

 tjenestemandslovens § 31, stk. 2.
 5)	Bevillings- og regnskabsansvaret for finanslovens § 36.  

 Pensionsvæsenet.
 6)	Sekretariatsfunktionen for Centralrådet for Statens  

 Samarbejdsudvalg, Stillingsvurderingsrådet og Nævnet for  

 Helbredsbedømmelser i Tjenestemandssager.
 7)	Behandling af klager over afgørelser truffet af  

 Finansstyrelsen i sager om inddrivelse af statslige fordringer,  

 studiegæld samt sager om tjenestemandspension og  

 rådighedsløn.
