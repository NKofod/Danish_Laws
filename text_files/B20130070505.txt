Bekendtgørelse om centralmyndigheden for Haagerbørnebeskyttelseskonventionen I medfør af § 2 i lov nr. 434 af 8. maj 2006 om Haagerbørnebeskyttelseskonventionen fastsættes:
 § 1. Social- og Integrationsministeriet er centralmyndighed her i landet, jf. artikel 29 i Haagerkonventionen af 19. oktober 1996 om kompetence, lovvalg, anerkendelse, fuldbyrdelse og samarbejde vedrørende forældreansvar og foranstaltninger til beskyttelse af børn (Haagerbørnebeskyttelseskonventionen).
§ 2. Som centralmyndighed skal Social- og Integrationsministeriet 1) informere om Haagerbørnebeskyttelseskonventionen, 2) modtage og videresende anmodninger m.v. efter konventionen, 3) samarbejde med centralmyndighederne i de øvrige stater, der har tiltrådt konventionen, og 4) udføre de opgaver, som ifølge konventionen i øvrigt påhviler centralmyndigheden.
 § 3. Bekendtgørelsen træder i kraft den 1. juli 2013.
 Stk. 2. Bekendtgørelse nr. 974 af 29. september 2011 om centralmyndigheden for Haagerbørnebeskyttelseskonventionen ophæves.
