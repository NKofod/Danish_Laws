 I en til Københavns overpræsidium indsendt skrivelse, der er videresendt  

 til justitsministeriet, har foreningen spurgt om værgen for en umyndig uden  

 overøvrighedens godkendelse kan udmelde den umyndige af boligforeningen.
Det er oplyst, at der ved optagelse i foreningen betales et  

 indmeldelsesgebyr på 10 kr. samt en foreningsandel på 100 kr.
Der betales  

 ikke herudover kontingent til foreningen.
Ved udmeldelse tilbagebetales  

 foreningsandelen.
Foreningens medlemmer har på vilkår, der fremgår af  

 vedtægterne, ret til efter medlemsanciennitet at overtage foreningens ledige  

 lejligheder.
 I den anledning skal man efter brevveksling med foreningen af amtmænd m.v.  

 meddele, at værgen for en umyndig efter justitsministeriets opfattelse kun  

 med overøvrighedens samtykke kan udmelde den umyndige af foreningen, jfr. §  

 18, stk. 1, i justitsministeriets bekendtgørelse nr. 329 af 16. september  

 1966 med senere ændring om værgens beføjelser og pligter.
