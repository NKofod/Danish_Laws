Bekendtgørelse om ændring af bekendtgørelse om begrænsning af visse luftforurenende emissioner fra store fyringsanlæg (Ændring som følge af ny organisering på Miljøministeriets område) § 1 I bekendtgørelse nr. 808 af 25. september 2003 om begrænsning af visse luftforurenende emissioner fra store fyringsanlæg foretages følgende ændringer:
 1. Indledningen affattes således:
»I medfør af § 7, stk. 1, nr. 1, 2 og 8, § 7 a, § 13, § 35, § 83, stk. 1 og § 110, stk. 3 og 4, i lov om miljøbeskyttelse, jf. lovbekendtgørelse nr. 879 af 26. juni 2010, fastsættes:« 2. I § 1, stk. 2, udgår »og bekendtgørelse om begrænsning af udledning af svovldioxid og kvælstofoxider fra kraftværker«.
 3. § 4, stk. 8, affattes således:
»Stk. 8. Hvor kommunalbestyrelsen er godkendelsesmyndighed, underretter den straks Miljøstyrelsen om de i stk. 1 og 6 nævnte tilfælde.« 4. § 5, stk. 3, affattes således:
»Stk. 3. Hvor kommunalbestyrelsen er tilsynsmyndighed, underretter den straks Miljøstyrelsen om de i stk. 1 og 2 nævnte tilfælde.« 5. § 8 affattes således:
»§ 8. Hvor kommunalbestyrelsen er tilsynsmyndighed, videresender den straks de i § 4, stk. 2, samt bilag 6, afsnit C, nævnte oplysninger til Miljøstyrelsen.« § 2 Bekendtgørelsen træder i kraft den 1. januar 2011.
