 VI FREDERIK DEN NIENDE, af Guds nåde konge til Danmark, de  

 Venders og Goters, hertug til Slesvig, Holsten, Stormarn, Ditmarsken,  

 Lauenborg og Oldenborg, Gør vitterligt: Rigsdagen har vedtaget og Vi ved Vort  

 samtykke stadfæstet følgende lov:
§ 1 Ministeren for offentlige arbejder bemyndiges til straks at indstille  

 persontrafikken på den staten tilhørende jernbane fra Dalmose til Skælskør  

 samt senere fra et af ministeren fastsat tidspunkt og efter forud indhentet  

 godkendelse af rigsdagens finansudvalg at lade foretage en fuldstændig  

 nedlæggelse af banen.
§ 2 For alle overenskomster, dokumenter, udskrifter og attester m.v., der  

 udfærdiges i anledning af eller i forbindelse med den i nærværende lov  

 omhandlede banenedlæggelse, indrømmes fritagelse for stempel og  

 tinglysningsafgifter samt alle andre afgifter til det offentlige.
 Hvorefter alle vedkommende sig har at rette.
 Givet på Amalienborg, den 27. maj 1950.
 Under Vor kongelige hånd og segl.
 Frederik R.
(L.S.) / Carl Petersen.
