Bekendtgørelse  

 om virksomheder, der foretager syn af køretøjer (synsvirksomheder) I medfør af § 5, § 8, §§ 10-11, § 13,  

 stk. 3-4 og § 15 i lov nr. 473 af 9. juni 2004 om godkendelse og  

 syn  

 af køretøjer fastsættes:
Kapitel 1 Tilladelse til virksomheder, der foretager syn  

 af køretøjer Tilladelsens omfang § 1.  

  

 Syn  

 af køretøjer må kun foretages af virksomheder, der har tilladelse fra  

 Færdselsstyrelsen til at foretage syn af køretøjer (synsvirksomheder).
 Stk. 2.  

  

 En  

 synsvirksomhed må ikke erhvervsmæssigt reparere køretøjer, jf. § 6 i lov  

 om godkendelse og syn af køretøjer.
 Stk. 3.  

  

 Ved  

 virksomhed forstås i denne bekendtgørelse enkeltmandsvirksomheder,  

 aktieselskaber, anpartsselskaber, fonde og andre selvejende institutioner,  

 interessentskaber, kommanditselskaber, partnerselskaber, andelsselskaber  

 (andelsforeninger) samt andre selskaber og foreninger med begrænset ansvar.
 Stk. 4.  

  

 En  

 tilladelse til at foretage syn kan omfatte den ene eller flere af følgende  

 kategorier af syn:
 Kategori 1: Periodisk syn af biler med en tilladt totalvægt på  

 højst 3500 kg (periodisk syn af almindelige person- og varebiler).
 Kategori 2: Periodisk syn af biler til mere end 9 personer,  

 føreren medregnet, eller med en tilladt totalvægt på mere end 3500 kg, samt  

 påhængskøretøjer til biler, hvor påhængskøretøjet har en tilladt totalvægt på  

 mere end 3500 kg samt registreringspligtige motorredskaber (periodisk syn af  

 tunge  

 køretøjer).
 Kategori 3: Alle syn af biler, traktorer, motorredskaber og  

 påhængskøretøjer hertil, alle med en tilladt totalvægt på højst 3500 kg, for  

 biler til mere end 9 personer dog kun periodiske syn, samt alle syn af  

 motorcykler, knallerter og påhængskøretøjer til motorcykler (syn af lette  

 køretøjer).
 Kategori 4: Alle syn af biler til mere end 9 personer, føreren  

 medregnet, eller med en tilladt totalvægt på mere end 3500 kg, blokvogne,  

 traktorer, motorredskaber og påhængskøretøjer hertil, samt påhængskøretøjer  

 til  

 biler (syn af tunge køretøjer m.m.).
 Stk. 5.  

  

 En  

 tilladelse til at foretage syn omfatter tillige tilladelse til at foretage  

 omsyn af de køretøjer, virksomheden har tilladelse til at syne.
 Stk. 6.  

  

 En  

 tilladelse til at foretage periodiske syn omfatter også frivillige periodiske  

 syn.
 Stk. 7.  

  

 En  

 tilladelse til at foretage syn forsynes med et tilladelsesnummer og udstedes  

 med  

 gyldighed indtil videre.
Betingelser for meddelelse af tilladelse § 2.  

  

 Tilladelse til at foretage syn af køretøjer kan udstedes til virksomheder,  

 der  

 opfylder de i nr. 1-12 nævnte betingelser:
 1)  

 	  

 Virksomheden skal  

 have en teknisk ansvarlig person, der er virksomhedens indehaver eller er  

 ansat  

 i virksomheden, og som er uddannet (køretøjs-)mekaniker eller har bestået  

 anden  

 relevant teknisk uddannelse på tilsvarende eller højere niveau, og har  

 gennemført og bestået en af Færdselsstyrelsen godkendt uddannelse, jf.  

 § 14, stk. 1, der svarer til den eller de kategorier af syn, som  

 virksomheden ønsker tilladelse til at syne og har de fornødne  

 ledelsesbeføjelser til at lede virksomhedens tilladelseskrævende arbejder,  

 jf.  

 § 13. Den teknisk ansvarlige person må ikke være umyndig, under værgemål  

 efter værgemålslovens § 5 eller under samværgemål efter værgemålslovens  

 § 7.
 2)  

 	  

 Virksomheden skal  

 have et fast forretningssted her i landet.
 3)  

 	  

 Virksomheden må ikke  

 være under konkursbehandling eller likvidation.
 4)  

 	  

 Virksomheden skal  

 være i besiddelse af det i § 18, jf. bilag 2, nævnte udstyr, der  

 vedrører  

 den eller de kategorier af syn, virksomheden ønsker tilladelse til at  

 foretage.
 5)  

 	  

 Virksomheden skal  

 anvende et godkendt kvalitetsstyringssystem, jf. kapitel 3, og have indgået  

 en  

 aftale med en godkendt kontrolinstans om efterprøvning af  

 kvalitetsstyringssystemet, jf. § 23.
 6)  

 	  

 Virksomheden skal  

 have en gyldig ansvarsforsikring, der omfatter syns- og omsynsarbejde.
 7)  

 	  

 Til brug for  

 indberetning af syns- og omsynsoplysninger skal virksomheden have elektronisk  

 kommunikationsudstyr, jf. § 19.
 8)  

 	  

 Virksomhedens  

 synsmedarbejdere skal være uddannede (køretøjs-)mekanikere og have gennemført  

 og bestået en af Færdselsstyrelsen godkendt uddannelse, jf. § 15.
 9)  

 	  

 Virksomheden skal  

 være indforstået med den i kapitel 3 nævnte kontrol og tilsyn.
 10)  

 	  

 Virksomheden, herunder  

 virksomhedens ejer, samt den teknisk ansvarlige person må ikke indenfor de  

 sidste 3 år være dømt for forhold, der er omfattet af straffelovens  

 § 78,  

 stk. 2.
 11)  

 	  

 Virksomheden, herunder  

 virksomhedens ejer (personligt drevet virksomhed), må ikke have udvist en  

 sådan  

 adfærd, at der er grund til at antage, at virksomheden ikke vil blive drevet  

 på  

 forsvarlig måde.
 12)  

 	  

 Hverken virksomheden,  

 herunder virksomhedens ejer (personligt drevet virksomhed), eller den teknisk  

 ansvarlige person må have forfalden gæld til det offentlige på 50.000 kr.  

 eller  

 derover.
Ansøgning om tilladelse § 3.  

  

 Ansøgning om tilladelse til at foretage syn af køretøjer indgives via  

 www.virk.dk til Færdselsstyrelsen på et særligt skema.
 Stk. 2.  

  

 Ansøgningen  

 kan afvises, hvis den er udfyldt ulæseligt, fejlagtigt, eller ufuldstændigt.
Stk. 3.  

  

 Ansøgningen  

 skal indeholde oplysning om virksomhedens navn, adresse og telefonnummer samt  

 CVR-nummer og oplysning om eventuel selskabsform.
Der skal tillige oplyses  

 navn, adresse, telefonnummer og CPR-nummer på virksomhedens ejer (personligt  

 drevet virksomhed) samt virksomhedens teknisk ansvarlige person.
 Stk. 4.  

  

 Ansøgningen  

 skal indeholde oplysning om samtlige synssteder samt oplysning om hvilken  

 kategori af syn virksomheden ønsker at foretage på de enkelte synssteder, jf.  

 § 1, stk. 4.
 Stk. 5.  

  

 Ansøgningen  

 skal desuden indeholde følgende:
1)  

 	  

 erklæring fra  

 virksomhedens teknisk ansvarlige person om, at vedkommende er uddannet  

 (køretøjs-)mekaniker  

 eller har bestået anden relevant teknisk uddannelse på tilsvarende eller  

 højere  

 niveau, og har gennemført og bestået den i § 14, stk. 1, jf. bilag  

 1,  

 nævnte uddannelse, der svarer til den eller de kategorier af syn virksomheden  

 ønsker tilladelse til at foretage samt oplysning om hos hvilken godkendt  

 uddannelsesvirksomhed, den teknisk ansvarlige person har gennemført  

 uddannelsen, 2)  

 	  

 erklæring fra  

 virksomheden om, at virksomhedens teknisk ansvarlige person er ansat i  

 virksomheden  

 og har ledelsesbeføjelser, der kan sikre overholdelse af de forpligtelser,  

 der  

 påhviler den teknisk ansvarlige person i henhold til § 13, 3)  

 	  

 erklæring fra  

 virksomhedens teknisk ansvarlige person om, at vedkommende ikke er umyndig,  

 under værgemål efter værgemålslovens § 5, eller under samværgemål efter  

 værgemålslovens § 7, 4)  

 	  

 erklæring fra  

 virksomheden om, at virksomheden har ansat medarbejdere, der har gennemgået  

 og  

 bestået den i § 15, jf. bilag 1, nævnte uddannelse, der svarer til den  

 eller de kategorier af syn, som virksomheden ønsker tilladelse til at  

 foretage, 5)  

 	  

 erklæring fra  

 virksomheden, herunder virksomhedens ejer (personligt drevet virksomhed), og  

 virksomhedens teknisk ansvarlige person om, at de pågældende indenfor de  

 sidste  

 3 år ikke er dømt for overtrædelse af reglerne i lov om godkendelse og syn af  

 køretøjer, eller regler udstedt i medfør heraf, og ej heller dømt for  

 forhold,  

 der er omfattet af straffeloven, herunder særligt straffelovens § 78,  

 stk. 2, 6)  

 	  

 erklæring fra  

 virksomhedens teknisk ansvarlige person om, at virksomheden er i besiddelse  

 af  

 det i § 18, jf. bilag 2, nævnte udstyr, der svarer til den eller de  

 kategorier af syn virksomheden ønsker tilladelse til at foretage, 7)  

 	  

 en kopi af det  

 kvalitetsstyringssystem, som virksomheden har fået godkendt eller ansøgt om  

 godkendelse af, jf. § 26, samt kopi af godkendelsen, når den foreligger, 8)  

 	  

 erklæring fra  

 virksomheden om, at virksomheden ikke har betydelig forfalden gæld til det  

 offentlige,  

 hvorved forstås beløb på 50.000 kr. eller derover, 9)  

 	  

 erklæring fra den teknisk  

 ansvarlige person om, at denne ikke har betydelig forfalden gæld til det  

 offentlige, hvorved forstås beløb på 50.000 kr. eller derover, 10)  

 	  

 erklæring fra  

 virksomhedens ejer (personligt drevet virksomhed) om, at vedkommende ikke har  

 betydelig forfalden gæld til det offentlige, hvorved forstås beløb på 50.000  

 kr. eller derover, 11)  

 	  

 erklæring fra  

 virksomheden om, at virksomheden ikke er under konkurs eller likvidation, 12)  

 	  

 erklæring fra  

 virksomheden om, at virksomheden har en gyldig ansvarsforsikring, der  

 omfatter  

 syns- og omsynsarbejde, og som friholder køretøjsejere for tab, som vil kunne  

 være en følge af et mangelfuldt eller fejlagtigt udført syn (omsyn), og 13)  

 	  

 erklæring fra  

 virksomheden eller virksomhedens teknisk ansvarlige person om, at  

 virksomheden  

 har elektronisk kommunikationsudstyr, der opfylder kravene i § 19.
 § 4.  

  

 Til  

 brug for bedømmelsen af de af virksomhedens forhold, der har betydning for  

 tilladelsen, kan Færdselsstyrelsen efter indhentet samtykke indhente  

 oplysninger om virksomheden, virksomhedens ejer (personligt drevet  

 virksomhed)  

 og den teknisk ansvarlige person hos offentlige myndigheder, herunder om  

 økonomiske og eventuelle strafbare forhold.
Afslag på tilladelse § 5.  

  

 Tilladelse til at foretage syn af køretøjer skal nægtes, hvis virksomheden,  

 virksomhedens ejer (personligt drevet virksomhed) eller den teknisk  

 ansvarlige  

 person er dømt for et strafbart forhold, der begrunder en nærliggende fare  

 for  

 misbrug af adgangen til at udøve synsvirksomhed, jf. straffelovens § 78,  

 stk. 2, og § 5, stk. 4, i lov om godkendelse og syn af  

 køretøjer.
 Stk. 2.  

  

 Tilladelse  

 til at foretage syn af køretøjer kan nægtes, hvis virksomheden/virksomhedens  

 ejer (personligt drevet virksomhed), har udvist en sådan adfærd, at der er  

 grund til at antage, at virksomheden ikke vil blive drevet på forsvarlig  

 måde,  

 jf. § 5, stk. 3, i lov om godkendelse og syn af køretøjer.
 Stk. 3.  

  

 Tilladelse  

 til at foretage syn af køretøjer kan nægtes såfremt virksomheden, herunder  

 virksomhedens  

 ejer (personligt drevet virksomhed), og/eller virksomhedens teknisk  

 ansvarlige  

 person ikke vil meddele Færdselsstyrelsen det i § 4 nævnte samtykke.
 Stk. 4.  

  

 Tilladelse  

 til at foretage syn af køretøjer kan nægtes, hvis det må antages, at  

 virksomheden ikke vil kunne udøve synsvirksomheden på forsvarlig måde.
 Stk. 5.  

  

 Ved afslag  

 efter stk. 1 finder straffelovens § 78, stk. 3, tilsvarende  

 anvendelse.
Kapitel 2 Vilkår for tilladelsen Generelle krav § 6.  

  

 En  

 virksomhed, der af Færdselsstyrelsen har fået tilladelse til at foretage syn  

 af  

 køretøjer, skal overholde de i § 6, stk. 2, og §§ 7-21 anførte  

 vilkår samt §§ 22-25, § 27, § 28, stk. 2, §§ 30-31  

 og  

 32, stk. 2, og skal til enhver tid fortsat overholde de i § 2, nr.  

 1-11, anførte betingelser.
 Stk. 2.  

  

 Såfremt de  

 af Færdselsstyrelsen fastsatte betingelser for meddelelse af tilladelse eller  

 vilkårene herfor ændres efter at en virksomhed har opnået tilladelse til at  

 foretage syn af køretøjer giver Færdselsstyrelsen virksomheden en rimelig  

 frist  

 til at dokumentere, at virksomheden opfylder de ændrede krav.
 § 7.  

  

 Ved  

 syn (omsyn) af et køretøj følges vilkårene i denne bekendtgørelse samt  

 reglerne  

 i bekendtgørelse om godkendelse og syn af køretøjer, bekendtgørelse om  

 detailforskrifter for køretøjers indretning og udstyr, Vejledning om syn af  

 køretøjer samt Færdselsstyrelsens meddelelser om køretøjers indretning og  

 udstyr m.v.
 § 8.  

  

 Synsvirksomheder er forpligtet til at foretage de opgaver, der fremgår af  

 § 19 i lov om godkendelse og syn af køretøjer, herunder vurdering af  

 brugte køretøjer til brug for værdiansættelse samt kontrol med ihugning eller  

 genihugning af chassisnummer eller stelmærkning af køretøjer.
 § 9.  

  

 Når  

 et køretøj er blevet synet (omsynet) af synsvirksomheden skal køretøjets  

 identitet og synsresultat indberettes elektronisk til Færdselsstyrelsen  

 umiddelbart efter synet.
 Stk. 2.  

  

 Synsvirksomheden skal registrere data fra synet, jf. § 7, og opbevare  

 disse data i mindst 2 år.
 § 10.  

  

 Tilladelsen til at foretage syn, eller en kopi heraf, skal være anbragt på et  

 for synsvirksomhedens kunder synligt sted i umiddelbar nærhed af indgangen  

 til  

 synsstedet, eller et andet tilsvarende sted i virksomheden, hvor tilladelsen  

 er  

 lige så synlig for kunderne.
 Stk. 2.  

  

 Hvis  

 tilladelsen beskadiges eller bortkommer fra synsvirksomheden, skal  

 tilladelsesindehaveren straks anmode Færdselsstyrelsen om en ny.
 Stk. 3.  

  

 Tilladelsen  

 kan ikke overdrages.
 § 11.  

  

 Ændringer i synsvirksomhedens selskabsstruktur og øvrige forretningsforhold,  

 ansættelsesforhold for virksomhedens teknisk ansvarlige person, eller  

 ændringer  

 i andre af de forhold, hvorom erklæring er en forudsætning for tilladelsens  

 udstedelse, jf. § 3, skal omgående forelægges Færdselsstyrelsen til  

 godkendelse, med henblik på tilladelsens fortsatte gyldighed.
Teknisk ansvarlig person § 12.  

  

 Den person, der er ansat i en synsvirksomhed som virksomhedens teknisk  

 ansvarlige person, må ikke samtidig drive anden selvstændig virksomhed, som  

 er  

 omfattet af tilladelseskravet i lov om godkendelse og syn af køretøjer, eller  

 være ansat i anden virksomhed, der foretager sådant arbejde.
 § 13.  

  

 Synsvirksomhedens teknisk ansvarlige person skal:
1)  

 	  

 give medarbejderne  

 instruktioner om arbejdets udførelse og føre fornødent tilsyn med dette, 2)  

 	  

 sikre sig, at der er  

 nødvendigt og korrekt fungerende udstyr, jf. §§ 18-19, 3)  

 	  

 sikre sig, at  

 synsvirksomheden til enhver tid har adgang til en ajourført samling af  

 relevante forskrifter og bestemmelser, 4)  

 	  

 sikre sig, at  

 arbejdet udføres i nøje overensstemmelse med de gældende regler, og 5)  

 	  

 sikre sig, at  

 synsvirksomheden efterlever det i kapitel 3 nævnte kvalitetsstyringssystem i  

 praksis, at kvalitetsstyringssystemet løbende bliver efterprøvet af en  

 godkendt  

 kontrolinstans, samt at der træffes fornødne foranstaltninger på baggrund af  

 interne og eksterne audits og påbud fra Færdselsstyrelsen.
Godkendt uddannelse for teknisk ansvarlig person og  

 synsmedarbejdere § 14.  

  

 Virksomhedens teknisk ansvarlige person skal være uddannet  

 (køretøjs-)mekaniker  

 eller have bestået anden relevant teknisk uddannelse på tilsvarende eller  

 højere niveau.
Den teknisk ansvarlige person skal desuden have gennemgået og  

 bestået den i bilag 1 nævnte uddannelse, der svarer til den eller de  

 kategorier  

 af syn, som virksomheden har tilladelse til at foretage.
§ 15.  

  

 Synsmedarbejdere skal være uddannet (køretøjs-)mekanikere.
Synsmedarbejdere  

 skal desuden have gennemgået og bestået den i bilag 1 nævnte uddannelse, der  

 svarer til den eller de kategorier af syn, som synsmedarbejderen foretager.
 § 16.  

  

 Den i §§ 14-15 nævnte uddannelse skal være gennemført hos en virksomhed,  

 som er godkendt af Færdselsstyrelsen til at gennemføre uddannelser for  

 teknisk  

 ansvarlige personer og synsmedarbejdere i synsvirksomheder.
 Stk. 2.  

  

 Færdselsstyrelsen publicerer løbende på Færdselsstyrelsens hjemmeside en  

 fortegnelse over hvilke virksomheder, der i henhold til stk. 1 er  

 godkendt  

 til at gennemføre uddannelser for teknisk ansvarlige personer og  

 synsmedarbejdere i synsvirksomheder.
 Stk. 3.  

  

 Færdselsstyrelsen fastsætter nærmere vilkår for godkendelse af  

 uddannelsesinstitutionerne.
 Stk. 4.  

  

 Godkendelse  

 af uddannelsesinstitutioner kan tilbagekaldes, såfremt  

 uddannelsesinstitutionen  

 groft eller gentagne gange har overtrådt vilkårene for godkendelsen.
Overholdelse af forvaltningsloven og  

 offentlighedsloven § 17.  

  

 Når en synsvirksomhed foretager syn eller omsyn af køretøjer, skal  

 forvaltningslovens kapitel 2, 4, 5, 6 og 7 samt offentlighedslovens kapitel  

 2,  

 3 og 4 overholdes.
 Stk. 2.  

  

 En  

 synsvirksomhed må således navnlig ikke syne eller omsyne køretøjer, som  

 virksomheden selv er ejer eller bruger af eller på anden måde råder over  

 eller  

 har væsentlig økonomisk interesse i.
Krav til udstyr § 18.  

  

 Synsvirksomheder skal på alle synssteder være i besiddelse af det udstyr og  

 opfylde de krav hertil, der fremgår af bilag 2, jf. dog stk. 3.
 Stk. 2.  

  

 Synsvirksomheder må kun syne og godkende et køretøj, hvis synsvirksomheden i  

 øvrigt råder over det nødvendige udstyr til at sikre korrekt bedømmelse af  

 køretøjet.
 Stk. 3.  

  

 Lette  

 køretøjer med særligt stort karrosseri (f.eks. store kassevogne og lange  

 limousiner), og som fysisk ikke kan håndteres i synsvirksomheder med  

 tilladelse  

 til syn af køretøjer af kategori 1 eller 3, kan synes (omsynes) i  

 synsvirksomheder med tilladelse til syn af køretøjer af kategori 2 eller 4,  

 selv om syn (omsyn) gennemføres over revisionsgrav og ikke på lift.
Krav til kommunikationsudstyr § 19.  

  

 Til  

 brug for indberetning af syns- og omsynsoplysninger skal synsvirksomheden på  

 alle synssteder have elektronisk kommunikationsudstyr, der kan kommunikere  

 med  

 Færdselsstyrelsens kommunikationsudstyr.
 Stk. 2.  

  

 Færdselsstyrelsen fastlægger de nærmere krav til synsvirksomheders  

 kommunikationsudstyr.
Flådesyn § 20.  

  

 Færdselsstyrelsen kan i særlige tilfælde give tilladelse til, at en  

 synsvirksomhed kan foretage flådesyn (-omsyn), såfremt de i stk. 3-5  

 nævnte vilkår overholdes.
 Stk. 2.  

  

 Ved  

 flådesyn forstås syn (omsyn) af ensartede køretøjer eller særlige køretøjer  

 hos  

 køretøjsejeren/brugeren, eller en anden, der har rådighed over køretøjerne  

 (herefter benævnt flådeejeren). Færdselsstyrelsen kan tillige tillade syn  

 foretaget hos en flådeejer, såfremt der er tale om køretøjer, hvor det vil  

 være  

 uhensigtsmæssigt at transportere disse til et normalt synssted.
Stk. 3.  

  

 For at  

 kunne foretage flådesyn (-omsyn) skal synsvirksomheden have adgang til det  

 nødvendige  

 udstyr for at sikre korrekt bedømmelse af de pågældende køretøjer.
Endvidere  

 skal der mellem synsvirksomheden og flådeejeren være indgået en aftale, som  

 forpligter flådeejeren til at holde udstyret vedligeholdt og kalibreret efter  

 kravene i denne bekendtgørelse, og som giver Færdselsstyrelsen ret til at  

 foretage tilsyn på flådeejerens ejendom i overensstemmelse med § 32.
Stk. 4.  

  

 Synsvirksomheden skal i forbindelse med indgivelse af ansøgning om tilladelse  

 til at foretage flådesyn oplyse adressen hvor flådesyn ønskes foretaget, samt  

 hvilke køretøjer, der ønskes foretaget flådesyn (-omsyn) af.
Endvidere skal  

 kopi af aftalen mellem synsvirksomheden og flådeejeren indsendes.
Eventuelle  

 ændringer af de indsendte oplysninger skal straks meddeles til  

 Færdselsstyrelsen.  

 Senest 4 dage før flådesyn finder sted skal Færdselsstyrelsen have oplyst  

 tidspunktet herfor.
 Stk. 5.  

  

 Flådesyn må  

 ikke foretages, før tilladelsen fra Færdselsstyrelsen foreligger og  

 tidspunktet  

 for flådesyn rettidigt er oplyst.
 Stk. 6.  

  

 Tilladelsen  

 til at foretage flådesyn kan tilbagekaldes, såfremt synsvirksomheden groft  

 eller gentagne gange har overtrådt vilkårene for tilladelsen.
Gebyr § 21.  

  

 For hvert foretaget syn eller omsyn betaler synsvirksomheden til  

 Færdselsstyrelsen et gebyr på 22 kr.
 Stk. 2.  

  

 Færdselsstyrelsen fastlægger nærmere bestemmelser om opkrævning af gebyrer.
 Stk. 3.  

  

 Såfremt  

 gebyrerne ikke betales rettidigt, tillægges renter i overensstemmelse med  

 rentelovens regler for rente af pengekrav på formuerettens område, jf.  

 § 15, stk. 1, i lov om godkendelse og syn af køretøjer.
 Stk. 4.  

  

 Sker  

 indbetaling af gebyrerne ikke rettidigt, udskrives der erindringsskrivelse.  

 For  

 udskrivning af erindringsskrivelse opkræves et gebyr, der inddrives på samme  

 måde som rentetillæg i stk. 3.
 Stk. 5.  

  

 Bliver  

 gebyrerne i henhold til stk. 1 med tillæg af eventuelt rykkergebyr i  

 henhold til stk. 4 fortsat ikke betalt, oversendes gebyrkravet til  

 inkasso.
Kapitel 3 Kontrol og tilsyn Krav til kvalitetsstyringssystem § 22.  

  

 En  

 synsvirksomhed skal anvende et godkendt kvalitetsstyringssystem, som skal  

 være  

 målrettet imod virksomhedens aktiviteter i forbindelse med synsopgaver og som  

 kontrollerer, at synsvirksomheden fungerer i overensstemmelse med denne  

 bekendtgørelse.
Systemet skal dokumenteres - eventuelt elektronisk - i form  

 af  

 en manual, eller en samling af dokumenter, der på systematisk og overskuelig  

 måde redegør for procedurer, instruktioner og afvigelser.
Stk. 2.  

  

 Kvalitetsstyringssystemet skal have et omfang svarende til kravene i DS/EN  

 ISO  

 9001:2000 eller tilsvarende og skal sikre, at synsvirksomheden udfører syn og  

 omsyn i overensstemmelse med denne bekendtgørelse.
Systemet kræves ikke  

 certificeret.
 § 23.  

  

 Kvalitetsstyringssystemet skal være godkendt af en uvildig kontrolinstans,  

 som  

 løbende efterprøver, at det er funktionsdygtigt og effektivt.  

 Færdselsstyrelsen  

 godkender uvildige kontrolinstanser til at godkende og efterprøve  

 kvalitetsstyringssystemer for synsvirksomheder.
 § 24.  

  

 Virksomheden skal opbevare al kvalitetsdokumentation - også udgået (forældet)  

 -  

 i mindst 2 år.
§ 25.  

  

 Kvalitetsstyringssystemet skal indeholde krav til virksomheden om at  

 udfærdige  

 en intern kvalitetsrapport (ledelsesevaluering) halvårligt.
Rapporten skal  

 uopfordret indsendes til Færdselsstyrelsen, så snart den er udfærdiget.
Godkendelse og efterprøvning af  

 kvalitetsstyringssystemer § 26.  

  

 Ansøgning om godkendelse af et kvalitetsstyringssystem indsendes til en  

 kontrolinstans godkendt af Færdselsstyrelsen.
En kopi af  

 kvalitetsstyringssystemet indsendes til Færdselsstyrelsen sammen med  

 ansøgning  

 om godkendelse som synsvirksomhed.
Kontrolinstansens godkendelse af  

 kvalitetsstyringssystemet skal indsendes til Færdselsstyrelsen, når den  

 foreligger.
§ 27.  

  

 Inden for 1-3 måneder efter Færdselsstyrelsens godkendelse af  

 synsvirksomheden  

 foretager kontrolinstansen en efterprøvning af systemets faktiske  

 efterlevelse  

 hos synsvirksomheden.
Kontrolinstansen rapporterer resultatet af  

 efterprøvningen til Færdselsstyrelsen umiddelbart efter besøget.
 § 28.  

  

 Kontrolinstansen foretager årligt efterprøvning på virksomheden af  

 kvalitetsstyringssystemets faktiske efterlevelse (ekstern audit).
 Stk. 2.  

  

 Kontrolinstansen skal inden for 2 uger fra et periodisk kontrolbesøg i  

 synsvirksomheden indberette resultatet af besøget til Færdselsstyrelsen.
Tilsyn med synsvirksomheder § 29.  

  

 Færdselsstyrelsen varetager tilsyn med synsvirksomheder.
 Stk. 2.  

  

 Tilsynet  

 består af et administrativt tilsyn (kontrol af de af indberettede synsdata,  

 vurdering af rapporter fra intern og ekstern audit, vurdering af klagesager,  

 kontrol af virksomhedsoplysninger m.m.) og et praktisk tilsyn (kontrolbesøg  

 hos  

 virksomheden).
 Stk. 3.  

  

 Færdselsstyrelsen udarbejder på baggrund af det administrative tilsyn  

 statistik, der belyser den enkelte synsvirksomheds resultater vedrørende syn.  

 Statistikken sendes efterfølgende til den pågældende synsvirksomhed.
§ 30.  

  

 Synsvirksomheden skal hvert kvartal indsende statistik om foretagne syn i  

 perioden til Færdselsstyrelsen.
Statistikken skal vise antal syn foretaget i  

 perioden, fordelt på køretøjskategorier og fundne fejl samt synsresultater  

 efter nærmere retningslinier.
 § 31.  

  

 Synsvirksomheden skal efter anmodning meddele alle oplysninger, som er  

 nødvendige for udførelse af de tilsynsopgaver, der er omfattet af  

 bekendtgørelsen.
Stk. 2.  

  

 Færdselsstyrelsen kan meddele påbud med henblik på at sikre, at  

 synsvirksomhederne overholder vilkårene i denne bekendtgørelse.
Navnlig skal  

 synsvirksomheder, hvor der statistisk konstateres væsentlige afvigelser,  

 efter  

 påbud fra Færdselsstyrelsen indberette de aktiviteter, der igangsættes for at  

 forbedre resultatet.
 § 32.  

  

 Færdselsstyrelsen kan til enhver tid mod behørig legitimation og uden  

 retskendelse foranstalte uanmeldt tilsyn med synsvirksomheden, herunder  

 kontrol  

 af om de køretøjer, der har været til eller er under syn (omsyn) hos  

 tilladelsesindehaveren, og som befinder sig på dennes område, er synet  

 (omsynet)  

 korrekt. jf. § 11 i lov om godkendelse og syn af køretøjer.
 Stk. 2.  

  

 Synsvirksomheden skal efter anmodning stille lokaliteter og udstyr til  

 rådighed  

 for Færdselsstyrelsens tilsyn.
 § 33.  

  

 Færdselsstyrelsen kan ved et tilsynsbesøg ændre et synsresultat for et  

 køretøj,  

 såfremt der er begået en grov fejl ved synet (omsynet).
 § 34.  

  

 Færdselsstyrelsen meddeler synsvirksomheden resultatet af det praktiske  

 tilsyn  

 umiddelbart efter at tilsynet har fundet sted.
Kapitel 4 Bortfald og tilbagekaldelse af tilladelse til  

 at foretage syn Bortfald af tilladelse § 35.  

  

 En  

 tilladelse til at foretage syn bortfalder, jf. § 7 i lov om godkendelse  

 og  

 syn af køretøjer, hvis:
1)  

 	  

 virksomheden kommer  

 under konkursbehandling eller likvidation, 2)  

 	  

 den teknisk  

 ansvarlige persons tilknytning til virksomheden ophører, eller 3)  

 	  

 virksomhedens ejer,  

 eller hvis der er tale om en juridisk person, medlemmer af bestyrelsen eller  

 direktionen, eller den teknisk ansvarlige person får konstateret forfalden  

 gæld  

 til det offentlige på 100.000 kr. eller derover.
 Stk. 2.  

  

 Såfremt  

 grundlaget for et bortfald af en tilladelse i henhold til stk. 1 er til  

 stede, skal virksomheden straks underrette Færdselsstyrelsen herom.
 § 36.  

  

 Den, som udøver synsvirksomhed, kan ved dom for strafbart forhold frakendes  

 retten til fortsat at udøve denne virksomhed eller til at udøve den under  

 visse  

 former, hvis det udviste forhold begrunder en nærliggende fare for misbrug  

 heraf, jf. straffelovens § 79.
Tilbagekaldelse af tilladelse § 37.  

  

 Færdselsstyrelsen kan tilbagekalde en tilladelse til at foretage syn, hvis  

 indehaveren af tilladelsen groft eller gentagne gange har overtrådt vilkårene  

 i  

 tilladelsen, herunder om korrekt indhold og gennemførelse af syn, jf.  

 § 8  

 i lov om godkendelse og syn af køretøjer.
 Stk. 2.  

  

 En  

 tilladelse kan tilbagekaldes, såfremt synsvirksomheden eller virksomhedens  

 teknisk ansvarlige person på ansøgningstidspunktet, har betydelig forfalden  

 gæld til det offentlige, hvorved forstås beløb på 50.000 kr. eller derover,  

 og  

 på trods heraf har underskrevet en erklæring herom, jf. § 3,  

 stk. 5,  

 nr. 8-10.
 Stk. 3.  

  

 En  

 tilladelse kan tilbagekaldes for en bestemt periode eller indtil videre.
Stk. 4.  

  

 En  

 afgørelse om tilbagekaldelse efter stk. 1-3, kan af den virksomhed, som  

 afgørelsen vedrører, forlanges indbragt for domstolene.
Anmodning om  

 indbringelse for domstolene skal fremsættes over for Færdselsstyrelsen senest  

 4  

 uger efter, at afgørelsen er meddelt den pågældende virksomhed.
Afgørelsen  

 skal  

 indeholde oplysning herom.
Færdselsstyrelsen anlægger sag mod den pågældende  

 efter retsplejelovens regler om borgerlige sager.
Stk. 5.  

  

 Anmodning  

 om sagsanlæg vedrørende tilbagekaldelse har ikke opsættende virkning  

 medmindre  

 retten ved kendelse bestemmer, at den pågældende virksomhed skal have adgang  

 til at foretage syn under sagens behandling.
Ankes en dom, hvorved en  

 tilbagekaldelse af en tilladelse ikke findes lovlig, kan den ret, der har  

 afsagt dommen, eller den ret, hvortil sagen er indbragt, bestemme, at  

 foretagelse af syn ikke må ske under ankesagens behandling.
 § 38.  

  

 En  

 virksomhed, der ikke har tilladelse til at foretage syn, eller hvis  

 tilladelse  

 er bortfaldet eller tilbagekaldt, jf. §§ 35-37, må ikke betegne sig som  

 synsvirksomhed eller på anden måde foretage noget, der er egnet til at vække  

 forestilling om, at en sådan tilladelse haves.
 § 39.  

  

 En  

 tilladelse, der er tilbagekaldt, frakendt eller bortfaldet skal straks  

 returneres til Færdselsstyrelsen.
Kapitel 5 Midlertidig tilladelse § 40.  

  

 Efter ansøgning kan en synsvirksomhed få midlertidig tilladelse til at  

 fortsætte som synsvirksomhed, såfremt:
 1)  

 	  

 Synsvirksomhedens  

 teknisk ansvarlige person er afgået ved døden, eller på anden måde ved  

 længerevarende sygdom eller lignende, er blevet ude af stand til at varetage  

 de  

 funktioner, der ved tilladelsens udstedelse er forudsat bestridt af den  

 pågældende.
 2)  

 	  

 Synsvirksomhedens  

 teknisk ansvarlige person er fratrådt sin stilling, jf. stk. 2.
Stk. 2.  

  

 Hvor en  

 virksomheds teknisk ansvarlige person er fratrådt sin stilling, kan  

 dispensation gives i op til to måneder indtil virksomheden har ansat en ny  

 teknisk ansvarlig person.
I særlige tilfælde kan dispensationen forlænges i  

 op  

 til fire måneder i alt.
Kapitel 6 Straf- og ikrafttrædelsesbestemmelser m.m.
 § 41.  

  

 Overtrædelse af § 1, stk. 1 og 2, §§ 6-13, §§ 18-20,  

 stk. 1-5, § 21, stk. 1, §§ 22-25, §§ 30-31,  

 § 32,  

 stk. 2, og §§ 38-39 kan straffes med bøde.
 Stk. 2.  

  

 Der kan  

 pålægges selskaber m.v. (juridiske personer) strafansvar efter reglerne i  

 straffelovens 5. kapitel.
 § 42.  

  

 Færdselsstyrelsens afgørelser truffet efter denne bekendtgørelse kan ikke  

 indbringes  

 for transport- energiministeren eller anden administrativ myndighed.
 § 43.  

  

 Bekendtgørelsen træder i kraft den 1. november 2005.
 Stk. 2.  

  

 Samtidig  

 ophæves Færdselsstyrelsens bekendtgørelse nr. 1126 af 22. november 2004 om  

 virksomheder, der foretager syn af køretøjer (synsvirksomheder).
 § 44.  

  

 Aftaler om flådesyn, der er indgået før 1. november 2005, kan fortsætte under  

 de indtil 1. november 2005 gældende vilkår, dog maksimalt indtil 1. juni  

 2006.
Færdselsstyrelsen, den 14. oktober  

 2005 Carsten Falk Hansen /Jan Lindeskov Bilag 1 Uddannelse af synsmedarbejdere og teknisk  

 ansvarlige personer Grundlæggende uddannelse, kategori 1 (periodisk syn  

 af alm. person- og varebiler) Kursisten skal opnå  

  

 kendskab  

  

 til:
   

 	  

 Trafikministeriets  

 og Færdselsstyrelsens opbygning samt grundlag for regeludstedelse og  

 anvendelse.
   

 	  

 Færdselslovens  

 regler om køretøjers indretning og udstyr, bekendtgørelsen om køretøjers  

 indretning  

 og udstyr samt Detailforskrifter for Køretøjer.
   

 	  

 Opbygning af  

 bestemmelser for køretøjer, herunder EF-direktiv om periodisk syn, samt  

 administration  

 af bestemmelserne.
  

 	  

 Relevante  

 bestemmelser for køretøjer til særlig anvendelse  dog undtaget  

 anvendelser,  

 der kræver udfyldelse af attester, f.eks.
ADR/farligt gods.
   

 	  

 Synsvirksomheders  

 beføjelser og opgaver, gennemførelse af periodiske syn.
   

 	  

 Typegodkendelser,  

 supplerende attester, registreringspapirer og deres anvendelse.
   

 	  

 Generel  

 køretøjsteknik med hovedvægt på styretøj, bremser, el-anlæg, miljø, bærende  

 dele og karrosseri, i det omfang kendskab har betydning for synsopgaven.
   

 	  

 Kundebetjening.
   

 	  

 Forvaltningslovens  

 kapitel 2, 4, 5, 6 og 7.
   

 	  

 Lov om offentlighed  

 i forvaltningen, kapitel 2, 3 og 4.
 Kursister under uddannelse til kategori 1 skal  

 desuden opnå  

  

 indgående kendskab  

  

 til:
   

 	  

 Brug af Vejledning  

 om syn af køretøjer.
   

 	  

 Bedømmelse af fejl  

 og mangler og udfærdigelse af synsrapporter.
   

 	  

 Hensigtsmæssig  

 prøvekørsel.
   

 	  

 Brug af måleudstyr  

 samt krav til dets kalibrering.
 Uddannelsen skal have en varighed af mindst 10 dage og skal  

 afsluttes med en skriftlig prøve indeholdende formuleringsspørgsmål, med  

 opnåelse af mindst 60% rigtige svar.
 Der skal derudover gennemføres en praktisk instruktion i  

 synsgennemførelse i form af 5 dages intensiv træning i  

 uddannelsesvirksomheden.
Grundlæggende uddannelse, kategori 2 (periodisk syn  

 af tunge køretøjer) Kursisten skal opnå  

  

 kendskab  

  

 til:
   

 	  

 Trafikministeriets  

 og Færdselsstyrelsens opbygning samt grundlag for regeludstedelse og  

 -anvendelse.
   

 	  

 Færdselslovens  

 regler om køretøjers indretning og udstyr, bekendtgørelsen om køretøjers  

 indretning  

 og udstyr samt Detailforskrifter for Køretøjer.
   

 	  

 Opbygning af  

 bestemmelser for køretøjer, herunder EF-direktiv om periodisk syn, samt  

 administration  

 af bestemmelserne.
   

 	  

 Synsvirksomheders  

 beføjelser og opgaver, gennemførelse af periodisk syn.
   

 	  

 Typegodkendelser,  

 supplerende attester, registreringspapirer og deres anvendelse.
   

 	  

 Generel  

 køretøjsteknik med hovedvægt på styretøj, bremser, el-anlæg, miljø, bærende  

 dele og karrosseri, i det omfang det har betydning for synsopgaven.
   

 	  

 Kundebetjening.
   

 	  

 Forvaltningslovens  

 kapitel 2, 4, 5, 6 og 7.
   

 	  

 Lov om offentlighed  

 i forvaltningen, kapitel 2, 3, og 4.
  

 	  

 Relevante  

 bestemmelser for køretøjer til særlig anvendelse  dog undtaget  

 anvendelser,  

 der kræver udfyldelse af attester, f.eks.
ADR/farligt gods og Tempo 100  

 godkendelser.
   

 	  

 Særlig  

 køretøjsteknik for tunge køretøjer.
   

 	  

 Godkendelser og  

 supplerende attester.
   

 	  

 Prøvekørsel,  

 belæsning og håndtering af tunge køretøjer.
 Kursister under uddannelse til kategori 2 skal  

 desuden opnå  

  

 indgående kendskab  

  

 til:
   

 	  

 Brug af Vejledning  

 om syn af køretøjer.
   

 	  

 Bedømmelse af fejl  

 og mangler og udfærdigelse af synsrapport.
   

 	  

 Brug af måleudstyr  

 samt kendskab til dets kalibrering.
 Uddannelsen skal have en varighed af mindst 15 dage og skal  

 afsluttes med en skriftlig prøve indeholdende formuleringsspørgsmål, med  

 opnåelse af mindst 60% rigtige svar.
 Der skal derudover gennemføres en praktisk instruktion i  

 synsgennemførelse i form af 5 dages intensiv træning i  

 uddannelsesvirksomheden.
Supplerende uddannelse, kategori 3 (alle syn af  

 lette køretøjer) Den grundlæggende uddannelse for periodisk syn af lette køretøjer  

 skal være bestået, før den supplerende uddannelse kan påbegyndes, og  

 kursisten  

 skal have mindst en måneds erfaring i udførelse af periodiske syn af lette  

 køretøjer.
 Kursisten skal opnå  

  

 indgående  

 kendskab  

  

 til:
   

 	  

 Vejledning om syn af  

 køretøjer.
   

 	  

 Anvendelse af  

 bestemmelser i forbindelse med alle syn af lette køretøjer, herunder  

 knallert,  

 motorcykel solo/m. sidevogn/påhængsvogn, traktor, motorredskab samt lette  

 påhængsvogne og påhængsredskaber.
   

 	  

 Supplerende  

 bestemmelser for lette køretøjer til særlig anvendelse og særlig transport.
   

 	  

 Gennemførelse af  

 syn, herunder kontrolprocedurer.
   

 	  

 Udfærdigelse af  

 registreringspapirer, herunder supplerende attester.
   

 	  

 Regler vedrørende  

 afgiftsberigtigelse af køretøjer.
 Uddannelsen skal have en varighed af mindst 10 dage, og skal  

 afsluttes med en skriftlig prøve indeholdende formuleringsspørgsmål, med  

 opnåelse af mindst 60% rigtige svar.
 Der skal derudover gennemføres en praktisk instruktion i  

 synsgennemførelse i form af 2 dages intensiv træning i  

 uddannelsesvirksomheden.
Supplerende uddannelse, kategori 4 (alle syn af  

 tunge køretøjer) Den grundlæggende uddannelse for periodiske syn af tunge køretøjer  

 skal være bestået, før den supplerende uddannelse kan påbegyndes, og  

 kursisten  

 skal have mindst to måneders erfaring i periodiske syn af tunge køretøjer.
 Kursisten skal opnå  

  

 indgående  

 kendskab  

  

 til:
   

 	  

 Særbestemmelser og  

 deres anvendelse i forbindelse med alle syn af tunge køretøjer og lette  

 påhængskøretøjer.
   

 	  

 Supplerende  

 bestemmelser for tunge køretøjer til særlig anvendelse.
   

 	  

 Gennemførelse af  

 syn, herunder kontrolprocedurer.
   

 	  

 Beregningsmetoder og  

 deres anvendelse ved syn.
   

 	  

 Udfærdigelse af  

 registreringspapirer, herunder supplerende attester samt særlige  

 godkendelser,  

 f.eks. særtransport, dyretransport, ADR og Tempo 100-godkendelser.
 Uddannelsen skal have en varighed af mindst 10 dage, og skal  

 afsluttes med en skriftlig prøve indeholdende formuleringsspørgsmål, med  

 opnåelse af mindst 60% rigtige svar.
 Der skal derudover gennemføres en praktisk instruktion i synsgennemførelse  

 i form af 5 dages intensiv træning i uddannelsesvirksomheden.
Bilag 2 Udstyr Krav om udstyr på  

 synsvirksomheder Kategori 1 og 3  

  

 (lette køretøjer) Kategori 2 og 4  

  

 (tunge køretøjer) 1.  

 	  

 CO/lambda-måler  

 (4-gas tester) ü 2.  

 	  

 Opacitetsmåler  

 (røgtæthedsmåler) ü ü 3.  

 	  

 Trykluftmåleudstyr  

 med koblinger og slanger ü 4.  

 	  

 Lygteprøveapparat  

 med tilhørende vandret måleplads ü ü 5.  

 	  

 Rullefelt til  

 bremsemåling af tunge køretøjer inkl. bremsetrykluftmåleudstyr ü 6.  

 	  

 Rullefelt til  

 bremsemåling af lette køretøjer inkl. pedalkraftmåleudstyr ü 7.  

 	  

 Lift ü 8.  

 	  

 Revisionsgrav ü 9.  

 	  

 Lydniveaumåler ü ü 10.  

 	  

 Omdrejningstæller  

 til benzinmotorer ü 11.  

 	  

 Omdrejningstæller  

 til dieselmotorer ü ü 12.  

 	  

 Decelerationsmåler,  

 registrerende (til måling af deceleration og funktionstid) ü 13.  

 	  

 Decelerationsmåler ü 14.  

 	  

 Stikforbindelsestester  

 (13 og 7 poler) ü ü 15.  

 	  

 Værkstedsdonkraft ü ü 16.  

 	  

 Almindeligt  

 håndværktøj og måleværktøj ü ü Måleudstyr, som anvendes ved syn,  

 skal have en nøjagtighed, som normalt anerkendes for værkstedsudstyr, og skal  

 vedligeholdes og kalibreres efter fabrikantens anvisninger.
