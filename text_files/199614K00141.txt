Nr BTL 141 Betænkning over Forslag til lov om taxikørsel m.v.   

 Nr L 141 1996-97, 1. samling Afgivet af Trafikudvalget Afgivet: 19970410 Udvalget har behandlet lovforslaget i nogle møder og har herunder stillet spørgsmål til trafikministeren, som denne har besvaret skriftligt.
Nogle af udvalgets spørgsmål til trafikministeren og dennes svar herpå er optrykt som bilag til betænkningen.
 Endvidere har udvalget modtaget skriftlige og/eller mundtlige henvendelser  

 fra:
Amtsrådsforeningen, Bestillingskontoret Københavns Taxa, Chaufførernes Fagforening, Århus, Dansk Taxi Forbund, Flygaard, Hans Jørgen, Helsingør, HK/Service, Kommunernes Landsforening, Københavns Aktive Taxiforening, Lund, Henrik Stender, Fårevejle, Nielsen, John, Charlottenlund, Sammenslutningen Københavns Taxa, STENlilleBILEN, Storkøbenhavns Taxivognmænds Arbejdsgiversammenslutning og Taxiunion Danmark.
 Der er af trafikministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af Dansk  

 Folkepartis medlem) lovforslaget til vedtagelse med de stillede  

 ændringsforslag.
 Et mindretal (Dansk Folkepartis medlem af udvalget) vil redegøre  

 for sin stilling til lovforslaget og de stillede ændringsforslag ved 2.  

 behandling.
 ÆndringsforslagAf trafikministeren, tiltrådt af et flertal  

 (udvalget med undtagelse af DF):
 Til § 6 1) I stk. 4 ændres »nr. 5 og 7-8« til:  

 »nr. 7 og 8«.
 Til § 14 2) Paragraffen affattes således:
»§ 14. Centralregisteret for Motorkøretøjer skal efter  

 anmodning, i det omfang det er nødvendigt for kommunalbestyrelsens  

 administration af taxilovgivningen, jf. dog § 15, give denne enhver oplysning  

 om motorkøretøjers registreringsforhold.« Bemærkninger Til nr. 1 Ændringsforslaget indebærer, at kommunalbestyrelsen ikke kan  

 tilbagekalde eller nægte at forny en godkendelse som fører (førerkort)  

 begrundet i, at vedkommende har en betydelig forfalden gæld til det  

 offentlige.
Til nr. 2 Med ændringsforslaget præciseres det, at bestemmelsen kun  

 vedrører oplysninger, der er nødvendige af hensyn til kommunalbestyrelsens  

 (Storkøbenhavns Taxinævns) administration af taxilovgivningen.
Terminaladgang  

 skal kun etableres, hvis det efter en samlet vurdering af Centralregisteret  

 for Motorkøretøjer skønnes nødvendigt og hensigtsmæssigt.
Den nævnte  

 præcisering sker efter henstilling fra Rigspolitichefen i dennes høringssvar  

 over lovforslaget.
Helge Mortensen (S) nfmd.
Poul Andersen (S) Børge Bakholt (S) Søren  

 Hansen (S) Tove Lindbo Larsen (S) Tommy Dinesen (SF) Vibeke Peschardt (RV)  

 Jette Gottlieb (EL) Arne Melchior (CD) fmd.
Svend Heiselberg (V) Jens  

 Løgstrup Madsen (V) Helge Sander (V) Erik Jacobsen (V) Kaj Ikast (KF) Brian  

 Mikkelsen (KF) Niels Jørgen Langkilde (KF) Ole Donner (DF) Fremskridtspartiet havde ikke medlemmer i udvalget.
Bilag Nogle af udvalgets spørgsmål til trafikministeren og dennes svar herpå Spørgsmål 11:
 Ministeren bedes indhente Justitsministeriets udtalelse vedrørende den  

 disciplinærbod, der er omtalt i § 11.
 Svar:
 Justitsministeriet har den 21. marts 1997 afgivet den i kopi vedlagte  

 udtalelse vedrørende lovforslagets bestemmelse om disciplinærbod.
Trafikministeriet Frederiksholms Kanal 25 1220 København K Ved skrivelse af 4. marts 1997 (j. nr. 1996-6100-14) har Trafikministeriet  

 anmodet Justitsministeriet om en udtalelse i anledning af spørgsmålet nr. 11  

 fra Folketingets Trafikudvalg vedrørende forslag til lov om taxikørsel m.v.  

 (L 141).
 Spørgsmålet har følgende ordlyd:
»Ministeren bedes indhente Justitsministeriets udtalelse vedrørende  

 den disciplinærbod, der er omtalt i § 11.« I den anledning skal Justitsministeriet udtale følgende:
Ifølge § 11 i forslag til lov om taxikørsel m.v. kan en bevillingshaver af  

 bestillingskontorets ledelse under visse betingelser pålægges en  

 disciplinærbod.
Bestemmelsen har følgende ordlyd:
»§ 11. En bevillingshaver, jf. § 10, stk. 1, kan af  

 bestillingskontorets ledelse pålægges en disciplinærbod, såfremt pågældende 1) udebliver fra en vagt uden lovligt forfald, 2) undlader at deltage i eller medvirke til andre foranstaltninger, som  

 bestillingskontoret etablerer af hensyn til betjeningen af offentligheden,  

 eller 3) på anden måde udviser en optræden, der er ødelæggende for samarbejdet  

 mellem de tilsluttede bevillingshavere.
Stk. 2. Det er en forudsætning for pålæggelse af disciplinærbod  

 efter stk. 1, at forholdet ikke er af en sådan karakter, at det af  

 myndighederne behandles som en overtrædelse af taxilovgivningen.
Bodens  

 størrelse fastsættes under hensyn til forseelsens grovhed.« Trafikministeren kan efter lovforslagets § 12, stk. 1, nr. 10, fastsætte  

 regler om bl.a. voldgift, eksklusion og gennemførelse af disciplinærbod.
Det  

 fremgår af bemærkningerne til bestemmelsen, at trafikministeren agter at  

 udstede en standardvedtægt for bestillingskontorer.
 Det fremgår af bemærkningerne til lovforslaget (side 18), at bestemmelsen  

 om disciplinærbod er et element blandt flere i en forbedring af  

 bestillingskontorernes sanktionsmuligheder over for de tilsluttede  

 bevillingshavere, der ikke udøver deres taxivirksomhed i overensstemmelse med  

 bestillingskontorets vedtægt.
 Bestemmelsen om disciplinærbod bør efter Justitsministeriets opfattelse  

 ses i sammenhæng med lovforslagets bestemmelser om en bevillingshavers pligt  

 til at være tilsluttet et bestillingskontor og om bestillingskontorets  

 mulighed for at ekskludere en bevillingshaver.
 I kommuner, hvor antallet af bevillingshavere er fastsat til 20 eller  

 derover, skal en bevillingshaver efter lovforslagets § 10 være tilsluttet et  

 bestillingskontor, medmindre kommunalbestyrelsen meddeler fritagelse herfor.
Det fremgår af bemærkningerne til lovforslagets § 12, stk. 1, nr. 10, at  

 det i de regler, som trafikministeren bemyndiges til at fastsætte, bl.a. vil  

 blive fastsat, at bestillingskontoret skal kunne ekskludere en  

 bevillingshaver, der groft eller gentagne gange overtræder vedtægten for  

 bestillingskontoret.
En afgørelse om eksklusion kan indbringes for  

 kommunalbestyrelsen (Storkøbenhavns Taxinævn).
 Hvis bevillingshaveren efter en eksklusion ikke har mulighed for at  

 tilslutte sig et andet bestillingskontor, kan kommunalbestyrelsen træffe  

 afgørelse om at tilbagekalde bevillingen.
 I tilfælde, hvor en bevillingshaver efter lovforslagets § 10 er omfattet  

 af en pligt til at være tilsluttet et bestillingskontor, og hvor eksklusion  

 vil kunne medføre tilbagekaldelse af bevillingen, vil en disciplinærbod for  

 en forseelse i almindelighed være mindre indgribende end eksklusion (for  

 denne forseelse eller i gentagelsestilfælde).
 Er det efter lovforslagets § 10 frivilligt for bevillingshaveren at være  

 tilsluttet et bestillingskontor, vil bevillingshaveren ved tilslutningen selv  

 have indvilliget i at være underlagt reglerne om disciplinærbod og de øvrige  

 pligter, der efter vedtægterne følger af at være tilsluttet  

 bestillingskontoret.
I bemærkningerne til lovforslagets § 11 vedrørende disciplinærbod anføres,  

 at der i medfør af § 12, stk. 1, nr. 10, vil blive fastsat regler bl.a. om  

 afgørelser om tvistigheder.
Justitsministeriet har forstået, at der påtænkes  

 fastsat regler om, at en afgørelse om disciplinærbod kan forlanges indbragt  

 for voldgift.
Bevillingshaveren vil endvidere efter almindelige regler kunne  

 få prøvet afgørelsen om disciplinærbod ved domstolene.
Trafikministeren vil ifølge bemærkningerne til § 11 endvidere fastsætte  

 regler om betaling af boden.
Det fremgår i øvrigt af bemærkningerne til § 11,  

 at manglende betaling af en pålagt bod efter omstændighederne i medfør af §  

 12 vil kunne føre til eksklusion.
 Efter lovforslagets § 11, stk. 2, fastsættes bodens størrelse under hensyn  

 til forseelsens grovhed (proportionalitetsprincippet). Trafikministeren vil i  

 medfør af § 12, stk. 1, nr. 10, kunne fastsætte nærmere regler om bodens  

 størrelse.
 På den anførte baggrund, herunder at disciplinærbod er et mindre  

 indgribende alternativ til eksklusion, at der forudsættes at blive fastsat  

 regler om adgang til at klage over en afgørelse om bod, og at bodens  

 størrelse skal tilpasses forseelsens grovhed, har Justitsministeriet ikke  

 bemærkninger til lovforslagets bestemmelse om disciplinærbod.
 Spørgsmål 12:
 Hvilken størrelse forestiller ministeren sig, at en sådan bod skal have,  

 og for hvilke overtrædelser skal boden tildeles, ligesom ministeren bedes  

 oplyse, hvordan boden i givet fald skal inddrives.
 Svar:
For så vidt angår spørgsmålet om størrelsen af en disciplinærbod,  

 forestiller jeg mig, at en bod højst skal være i størrelsesordenen  

 1.000-2.000 kr.
Størrelsen af en bod vil blive drøftet med organisationer  

 m.fl. i forbindelse med udarbejdelse af bekendtgørelse om taxikørsel.
 Med hensyn til spørgsmålet om, for hvilke overtrædelser en bod skal  

 tildeles, skal jeg tillade mig at henvise til lovforslagets § 11, hvoraf  

 fremgår, at en bevillingshaver kan pålægges en disciplinærbod, hvis  

 vedkommende udebliver fra en vagt uden lovligt forfald, undlader at deltage i  

 eller medvirke til andre foranstaltninger, som bestillingskontoret har  

 etableret af hensyn til betjeningen af offentligheden, eller på anden måde  

 udviser en optræden, der er ødelæggende for samarbejdet mellem de tilsluttede  

 bevillingshavere.
 Endelig for så vidt angår spørgsmålet om, hvordan boden i givet fald skal  

 inddrives, skal jeg tillade mig at henvise til mit brev af 5. marts 1997 til  

 udvalget vedrørende de indkomne høringssvar til lovforslaget under punktet  

 Disciplinærbod og voldgift.
 Jeg kan endvidere oplyse, at det fremgår af voldgiftsloven, at danske  

 voldgiftskendelser kan fuldbyrdes efter retsplejelovens regler om  

 tvangsfuldbyrdelse af domme.
 Spørgsmål 13:
 Ministeren bedes kommentere henvendelsen fra Storkøbenhavns Taxivognmænd,  

 jf. bilag 27.
 Svar:
 Storkøbenhavns Taxivognmænd (STA) har i sin henvendelse til Trafikudvalget  

 kommenteret følgende områder inden for taxilovforslaget: Indfødsret,  

 tilladelsens medbringelse i taxien, overgangsordning, disciplinærbod og  

 ophævelse af tilslutningspligt i Storkøbenhavn, Storkøbenhavns Taxinævn.
 For så vidt angår spørgsmålet om indfødsret, tilladelsens medbringelse i  

 taxien og overgangsordning, skal jeg tillade mig at henvise til følgende  

 punkter i mit brev af 5. marts 1997 til udvalget vedrørende de indkomne  

 høringssvar til lovforslaget: adgang til erhvervet, tilladelser - herunder  

 medbringelse af tilladelsen i køretøjet og overgangsbestemmelsen.
Med hensyn til overgangsbestemmelsen skal jeg herudover gøre opmærksom på,  

 at ifølge lovforslaget er indehavere af bevillinger, der er meddelt før  

 lovens ikrafttræden, først forpligtet til at opfylde adgangskravene den 1.  

 januar 2005. Jeg finder, at der her er tale om en rimelig overgangsperiode  

 for disse bevillingsindehavere.
På samme måde som på buskørselsområdet vil  

 der også på taxiområdet blive mulighed for at dispensere fra kursuskravet.  

 Dette vil fremgå af bekendtgørelse om taxikørslen, der udstedes i henhold til  

 loven.
Hvad angår spørgsmålet om disciplinærbod og ophævelse af  

 tilslutningspligten i Storkøbenhavn, skal jeg tillade mig at henvise til mit  

 svar af 3. marts 1997 på udvalgets spørgsmål 4 om fravigelse af bestemmelsen  

 i lovforslagets § 10, stk. 1, vedrørende tilslutningspligt.
Jeg skal  

 endvidere tillade mig at henvise til bemærkningerne i lovforslaget til § 11  

 om disciplinærbod, hvoraf fremgår, at der under udvalgsarbejdet vedrørende  

 revision af hyrekørselslovgivningen har været udtrykt ønske om, at  

 bestillingskontorerne skal have bedre mulighed for at »holde orden i  

 eget hus«, hvilket blandt andet vil kunne ske ved hjælp af den  

 foreslåede bestemmelse.
Endelig for så vidt angår spørgsmålet om, at organisationerne bør være  

 repræsenteret i Storkøbenhavns Taxinævn, bemærkes, at nævnet i  

 taxilovgivningen svarer til en kommunalbestyrelse, jf. herved lovforslagets §  

 15 om nævnets sammensætning.
Der henvises i øvrigt til bemærkningerne til  

 lovforslagets § 2 om særlige kontaktudvalg med repræsentanter for erhvervet,  

 som fungerer som rådgivende organ for nævnet.
 Spørgsmål 19:
 Ministeren bedes kommentere henvendelsen fra Sammenslutningen Københavns  

 Taxa og Bestillingskontoret Københavns Taxa, jf. bilag 36.
 Svar:
 Det fremgår af henvendelsen fra Københavns Taxa, at sammenslutningen  

 ønsker indført en forsøgsordning med bestillingskontorers vedtægter i  

 hovedstadsområde, således at der kan fastsættes krav ud over de  

 »lovfæstede krav« på følgende områder: førerens adfærd, påklædning,  

 soignering, uddannelse, kontoordning, servicetiltag over for publikum samt  

 vognens stand, udstyr, indretning og fremtoning.
Hertil bemærkes, at det er et centralt element i det foreliggende  

 lovforslag at højne standarden inden for erhvervet.
Dette sker ved at skærpe  

 adgangskravene til erhvervet.
Det sker endvidere ved, at der gives  

 bestillingskontorerne mulighed for at »holde orden i eget hus«.  

 Bestemmelsen om disciplinærbod og eksklusion af et bestillingskontor skal  

 bidrage hertil.
 Det er forudsat i lovforslaget, at ministeriet - i lighed med den  

 nuværende ordning - udarbejder en standardvedtægt for bestillingskontorer,  

 hvori forholdet mellem bestillingskontoret og de tilsluttede vognmænd er  

 fastlagt.
 Det nærmere indhold af denne standardvedtægt vil blive fastsat samtidig  

 med udarbejdelse af en bekendtgørelse om taxikørsel, som organisationer m.v.,  

 herunder Københavns Taxa, vil få forelagt forinden udstedelse heraf.
 For så vidt angår de særlige punkter, som Københavns Taxa har fremhævet  

 vedrørende førerens opførsel, soignering m.v. og taxiens stand m.v., bemærkes  

 i øvrigt, at Storkøbenhavns Hyrevognsnævn allerede har fastsat en række  

 bestemmelser herom i et i medfør af hyrekørselsloven udstedt  

 kørselsreglement.
 Med hensyn til det andet punkt i henvendelsen fra Københavns Taxa om  

 bestillingskontorers mulighed for opbygning af egenkapital tillader jeg mig  

 at henvise til punktet Bestillingskontorer i mit brev af 5. marts 1997 til  

 udvalget vedrørende de indkomne høringssvar til lovforslaget.
Tillægsbetænkning Udvalget har, efter at lovforslaget ved 2. behandling blev henvist til fornyet udvalgsbehandling, behandlet dette i nogle møder og har herunder stillet spørgsmål til trafikministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Centralforeningen af Taxiforeninger i Danmark, Dansk Taxi Forbund, HK Service, Sammenslutningen Københavns Taxa og Bestillingskontoret Københavns Taxa, Schrøder, Per, København Ø og Taxi Union Danmark.
 Nogle af udvalgets spørgsmål til trafikministeren og dennes svar herpå er  

 tillige med et brev af 30. april 1997 fra Advokatfirmaet Harlang, Koch &  

 Christensen på vegne af Taxi Union Danmark optrykt som bilag til  

 tillægsbetænkningen.
 Der er af trafikministeren stillet ændringsforslag, hvorom henvises til de  

 ledsagende bemærkninger.
 Herefter indstiller et flertal (udvalget med undtagelse af Dansk  

 Folkepartis medlem) lovforslaget til vedtagelse med det af  

 trafikministeren stillede ændringsforslag.
 Et mindretal (Dansk Folkepartis medlem af udvalget) indstiller  

 lovforslaget til forkastelse . Mindretallet vil stemme imod det af  

 trafikministeren stillede ændringsforslag.
Mindretallet er af den opfattelse, at en del af de spørgsmål, som er  

 stillet under udvalgsarbejdet, ikke alene er ufuldstændigt besvarede, men  

 også direkte ubesvarede.
Dansk Folkeparti advarer mod hastebehandling og  

 lovsjusk, før sagen er endeligt afklaret.
I den forbindelse henvises til brev  

 af 30. april 1997 fra Advokatfirmaet Harlang, Koch & Christensen på vegne  

 af Taxi Union Danmark samt nogle af trafikministerens svar, som er optrykt  

 som bilag til tillægsbetænkningen.
 ÆndringsforslagAf trafikministeren, tiltrådt af et flertal  

 (udvalget med undtagelse af DF):
 Til § 10 1) I stk. 1 og 3 ændres »20« til:  

 »10«.
Bemærkninger Til nr. 1 Ændringsforslaget indebærer, at forpligtelsen for en  

 bevillingshaver til at tilslutte sig eller oprette et bestillingskontor i et  

 bevillingsområde indtræder, når minimumsantallet af bevillinger i området af  

 kommunalbestyrelsen (Storkøbenhavns Taxinævn) er fastsat til 10.
 Baggrunden for ændringen af minimumsantallet af bevillinger fra 20 til 10,  

 der svarer til den eksisterende ordning, er fornyede henvendelser fra Dansk  

 Taxi Forbund (DTF) vedrørende hensigtsmæssigheden af bestemmelsen.
Helge Mortensen (S) nfmd.
Poul Andersen (S) Børge Bakholt (S) Søren  

 Hansen (S) Tove Lindbo Larsen (S) Tommy Dinesen (SF) Vibeke Peschardt (RV)  

 Jette Gottlieb (EL) Arne Melchior (CD) fmd.
Svend Heiselberg (V) Jens  

 Løgstrup Madsen (V) Helge Sander (V) Erik Jacobsen (V) Kaj Ikast (KF) Brian  

 Mikkelsen (KF) Niels Jørgen Langkilde (KF) Ole Donner (DF) Fremskridtspartiet havde ikke medlemmer i udvalget.
Bilag Nogle af udvalgets spørgsmål til trafikministeren og dennes svar herpå  

 tillige med et brev af 30. april 1997 fra Advokatfirmaet Harlang, Koch &  

 Christensen på vegne af Taxi Union Danmark Spørgsmål 21:
 Ministeren bedes redegøre for reglerne i de øvrige EU-lande for taxikørsel  

 i selskabsform.
 Svar:
 Ministeriet har ikke umiddelbart kendskab til regler i de øvrige EU-lande  

 vedrørende taxikørsel i selskabsform.
 Spørgsmål 22:
Kan den manglende adgang til at drive taxikørsel i selskabsform forhindre  

 tilladelsesindehavere i at deltage i offentlige udbudsforretninger i Danmark? Svar:
I henhold til den eksisterende hyrekørselslovgivning skal en  

 bevillingshaver have fast forretningssted i den kommune, hvor bevillingen er  

 udstedt.
Ifølge lovforarbejderne (1977-78) indebærer dette obligatoriske  

 vilkår bl.a., at en bevillingshaver fortrinsvis skal udnytte sin bevilling  

 til kørsel for publikum i bevillingskommunens område.
 Hyrekørselslovgivningen regulerer ikke specifikt den situation, hvor en  

 hyrekørselsopgave udliciteres blandt tilbudsgivere, der ikke har bevilling i  

 det område, hvor kørslen fortrinsvis påtænkes at foregå.
 Efter gældende praksis kan bevillingshavere, der ikke har forretningssted  

 i den kommune, som udliciterer kørselsopgaverne, også give tilbud på og  

 udføre den udbudte kørsel på grundlag af vedkommendes bevilling til  

 almindelig hyrekørsel.
 Ifølge forarbejderne til hyrekørselsloven er det imidlertid en  

 forudsætning, at hyrevognen hurtigst muligt efter endt kørsel vender tilbage  

 til »hjemkommunen« i overensstemmelse med, hvad der i almindelighed  

 gælder ved udførelse af hyrekørselsvirksomhed uden for bevillingskommunen.  

 Det er ligeledes en forudsætning, at hovedparten af bevillingshaverens kørsel  

 fortsat udføres i hjemkommunen.
 I øvrigt bemærkes, at man i henhold til lovforslaget vil kunne have  

 bevilling i flere kommuner.
 Spørgsmål 23:
Vil svenske firmaer, der driver taxikørsel i selskabsform i Sverige, kunne  

 deltage i offentlige udbudsforretninger i Danmark? Svar:
 Jeg forstår spørgsmålet således, at der tænkes på, om taxier, der er  

 indregistreret i Sverige og kører på svenske bevillinger, kan udføre  

 kørselsopgaver i Danmark.
 Danmark har ikke nogen aftale med Sverige om, at køretøjer, der er  

 indrettet til at transportere færre end 10 personer (føreren inklusive), kan  

 udføre erhvervsmæssig personbefordring i henholdsvis Sverige og Danmark  

 (cabotagekørsel). Et svensk firma, der driver taxikørsel i selskabsform i  

 Sverige, vil derfor ikke kunne deltage i offentlige udbudsforretninger i  

 Danmark.
 Spørgsmål 24:
 Ministeren bedes indhente justitsministerens holdning til, om det er  

 retssikkerhedsmæssigt betænkeligt, at bestillingskontorer kan pålægge  

 bevillingsindehavere disciplinærboder, uden at disse sager kan indbringes for  

 domstolene.
 Svar:
Jeg har bedt justitsministeren om en udtalelse.
Når denne foreligger, vil  

 jeg oversende den til udvalget.
 Det kan dog allerede nu oplyses, at det i mit oversendelsesbrev af 5.  

 marts 1997 vedrørende de indkomne høringssvar til lovforslaget er oplyst, at  

 en afgørelse truffet af en voldgiftsret i henhold til voldgiftsloven vil  

 kunne indbringes for de almindelige domstole.
 Det fremgår endvidere af mit svar af 2. april 1997 på udvalgsspørgsmål 11,  

 hvormed fulgte en udtalelse fra Justitsministeriet om spørgsmålet om  

 disciplinærbod, at bevillingshaveren efter de almindelige regler kan få  

 prøvet afgørelsen om disciplinærbod ved domstolene.
 Spørgsmål 25:
Hvilke argumenter taler imod, at brancherepræsentanter og politiet bliver  

 repræsenteret i Storkøbenhavns Taxinævn? Svar:
Jeg skal tillade mig at henvise til mit svar af 19. marts 1997 på  

 udvalgets spørgsmål 13, herunder spørgsmålet om organisationers  

 repræsentation i Storkøbenhavns Taxinævn, hvoraf fremgår, at nævnet i  

 taxilovgivningen svarer til en kommunalbestyrelse.
Jeg finder det derfor ikke  

 hensigtsmæssigt, at organisationer har sæde i taxinævnet, som udøver  

 offentlig forvaltningsvirksomhed.
 Spørgsmål 26:
Vil ministeren i lyset af, at der i kommuner med over 1.000  

 bevillingsindehavere må formodes at være et tilstrækkeligt underlag til, at  

 der kan være flere konkurrerende bestillingskontorer, stille ændringsforslag  

 om, at § 10, stk. 3, ændres, således at tilslutningspligten bortfalder i  

 kommuner med over 1.000 bevillingsindehavere? Svar:
Jeg skal tillade mig at henvise til mit svar af 3. marts 1997 på udvalgets  

 spørgsmål 4 vedrørende fravigelse af tilslutningspligten, hvoraf fremgår, at  

 det ikke er entydigt, hvilke konsekvenser en fravigelse af  

 tilslutningspligten i et stort bevillingsområde vil få for serviceniveauet i  

 forhold til borgerne.
Jeg agter derfor ikke at stille ændringsforslag som  

 nævnt i spørgsmålet.
 Spørgsmål 27:
Vil ministeren på lige fod med andre relevante foreninger og  

 organisationer høre Københavns Aktive Taxiforening forud for udstedelse af  

 bekendtgørelser? Svar:
 Den pågældende forening vil i lighed med andre brancheforeninger,  

 myndigheder m.v. få forelagt udkast til bekendtgørelse om taxikørsel m.v.  

 forinden udstedelse heraf.
 Spørgsmål 28:
Kan ministeren garantere, at ingen bestemmelser i lovforslaget eller de  

 underordnede regler, der fastsættes i medfør af lovforslaget, strider mod  

 EU-retten, herunder gældende regler om fri etableringsret? Svar:
 Europa-Kommissionen har i brev af 25. marts 1996 vedrørende forslag til  

 hyrekørselslov udtalt, at der i EU ikke er indført foranstaltninger  

 vedrørende adgangen til hyrekørselserhvervet eller adgangen til markedet for  

 denne form for transport, og at Danmark derfor kan indføre sådanne  

 foranstaltninger, idet de generelle regler i Traktaten og især princippet om  

 ikkediskriminering med hensyn til nationalitet eller etableringssted skal  

 overholdes.
Det foreliggende lovforslag bygger - i lighed med den eksisterende  

 hyrekørselslovgivning - på et decentraliseret autorisationssystem.
Dette  

 betyder, at de lokale myndigheder (kommunalbestyrelsen/Storkøbenhavns  

 Hyrevognsnævn) fastsætter bevillingsantallet og tildeler bevillinger til de  

 bedst kvalificerede ansøgere.
Ifølge lovforslagets § 3, stk. 2, ligestilles de øvrige EU-landes  

 statsborgere med danske i henseende til kravet om indfødsret og bopæl.
Disse  

 vil således kunne ansøge om bevilling til taxikørsel og oprette  

 taxivirksomhed i Danmark på samme vilkår som danske ansøgere.
 Spørgsmål 29:
 Ministeren bedes nærmere uddybe svaret på spørgsmål 6, jf. folketingsåret  

 1995-96, L 230, bilag 34, herunder hvad det betyder i svarets afsnit 1, at  

 »disse krav bortfalder, i det omfang dette følger af internationale  

 aftaler, herunder EU-retsforskrifter«, idet ministeren bedes redegøre  

 for, hvilken regelkollision der er tale om.
 Svar:
Nærværende lovforslags § 3 er enslydende med § 3 i det tidligere fremsatte  

 forslag til lov om hyrekørsel (L 230). Det fremgår bl.a. af § 3, stk. 1, at  

 der kan meddeles tilladelse til personer, der har dansk indfødsret og har  

 bopæl her i landet.
Det fremgår samtidig af § 3, stk. 2, at de nævnte krav  

 ikke gælder for borgere i andre lande, hvis Danmark har indgået en aftale med  

 de pågældende lande om, at deres borgere kan etablere sig i Danmark uanset  

 statsborgerskab og bopæl uden for Danmark.
Da Danmark er medlem af EU, gælder Traktatens bestemmelser om fri  

 etableringsret. § 3, stk. 2, finder derfor anvendelse i forhold til borgere  

 fra andre EU-lande, hvilket vil sige, at kravet om indfødsret og bopæl ikke  

 gælder for disse landes statsborgere.
De kan på lige fod med danske  

 statsborgere søge om og få udstedt en bevilling til taxikørsel, tilladelse  

 til sygetransport eller godkendelse som taxameterkontrollant, hvis de  

 opfylder de øvrige betingelser i lovforslagets § 3, stk. 1.
 Der er således ikke tale om nogen regelkollision som nævnt i spørgsmålet.
 Spørgsmål 30:
Hvad er ministerens bemærkninger til skrivelsen af 28. februar fra  

 Kommissionen for De Europæiske Fællesskaber, jf. folketingsåret 1995-96, L  

 230 - bilag 41, hvori anføres, at EF-Domstolen flere gange har fastslået, at  

 den nationale ret ikke må vanskeliggøre eller hæmme EU-borgernes udøvelse af  

 grundlæggende frihedsrettigheder, der er garanteret ved Traktaten? Svar:
 Kommissionen har i brev af 28. februar 1994 givet udtryk for, at kravet i  

 hyrekørselsbekendtgørelsen om, at bevillingen skal udnyttes af  

 bevillingshaveren personligt, kan afskære en ansøger fra at kunne etablere  

 sig i Danmark fra et primært etableringssted i et andet EU-land.
Det fremgår af § 5, stk. 3, i lovforslaget, at en bevilling (tilladelse)  

 skal udnyttes af den, der har opnået denne.
Heri ligger, at bevillingen ikke  

 kan sælges, pantsættes eller på anden måde overgå til andre.
Der ligger imidlertid ikke i kravet om udnyttelse, at bevillingshaveren  

 personligt skal udføre taxikørslen.
Det afgørende vil være, at  

 bevillingsindehaveren har fuld daglig indsigt med sin virksomhed, og at han  

 har fast forretningssted i bevillingsområdet.
 Der er således ifølge lovforslaget ikke noget til hinder for, at en  

 ansøger med bopæl i et andet EU-land etablerer sig i Danmark.
 Spørgsmål 31:
 Ministeren bedes kommentere henvendelsen af 17. april 1997 fra Dansk Taxi  

 Forbund, jf. bilag 56.
 Svar:
 Baggrunden for lovforslagets bestemmelse om, at tilslutningspligten først  

 indtræder, når bevillingsantallet er 20 bevillinger og derover, er et ønske  

 herom fra provinstaxivognmændenes organisation, Centralforeningen af  

 Taxiforeninger i Danmark (CAT).
 CAT har i anledning af henvendelsen fra Dansk Taxi Forbund oplyst, at  

 foreningen fortsat finder det vigtigt, at tilslutningspligten først indtræder  

 i kommuner, hvor antallet af bevillinger er fastsat til 20 eller derover.  

 Foreningen gør opmærksom på, at den teknologiske udvikling på området i form  

 af trafikdirigeringsanlæg, der er bekostelige at anskaffe, sætter vognmænd i  

 provinsen i kommuner, hvor antallet af bevillinger er færre end 20, i en  

 økonomisk presset situation.
 Jeg skal tillade mig at henvise til mit brev af 5. marts 1997 til udvalget  

 med kommentarer til de indkomne høringssvar under punktet tilslutningspligt,  

 idet jeg har noteret mig Dansk Taxi Forbunds synspunkter i henvendelsen.
 Jeg skal endvidere tillade mig at henvise til mit svar af 3. marts 1997 på  

 udvalgets spørgsmål 4 om ophævelse af tilslutningspligten i kommuner med 20  

 eller flere taxibevillinger, hvoraf fremgår, at det er vanskeligt at sige  

 noget entydigt om eventuelle konsekvenser af indførelse af en adgang til  

 generelt at fravige lovforslagets bestemmelse i § 10 om tilslutningspligten.  

 Jeg er af den opfattelse, at samme forhold gør sig gældende i en diskussion  

 om, hvorvidt bevillingstallet skal fastsættes til 10 bevillinger eller til 20  

 bevillinger.
 Spørgsmål 32:
Kan ministeren oplyse, om vilkårene for de eksisterende  

 bestillingskontorer eller for oprettelsen af bestillingskontorer i større  

 byer, f.eks.
Esbjerg, ændres i medfør af lovforslaget? Svar:
Jeg forstår spørgsmålet således, at der tænkes på lovforslagets § 10 om,  

 at det i kommuner, hvor antallet af taxibevillinger er fastsat til 20 eller  

 derover, påhviler bevillingsindehaverne at oprette eller tilslutte sig et  

 bestillingskontor.
Herved ændres den nugældende ordning, hvor forpligtelsen  

 til at oprette eller tilslutte sig et bestillingskontor gælder i kommuner med  

 10 bevillingsindehavere og derover.
En vedtagelse af lovforslaget vil medføre, at for de kommuner, hvor  

 bevillingsantallet er fastsat til mellem 10 og 20 bevillinger, vil der ikke  

 længere være en forpligtelse til at opretholde eller oprette/tilslutte sig et  

 bestillingskontor.
Lovforslaget er dog ikke til hinder for, at driften af et  

 bestillingskontor kan fortsætte, selv om der er udstedt under 20 bevillinger  

 i kommunen.
 Spørgsmål 33:
Er ministeren villig til at stille ændringsforslag om, at det antal  

 bevillinger, der kræves i visse kommuner, for at tilslutningspligten i § 10  

 indtræder, ændres tilbage til nugældende 10? Svar:
 Jeg har den 24. april 1997 stillet ændringsforslag i overensstemmelse med  

 det i spørgsmålet anførte.
 Spørgsmål 34:
Hvad er baggrunden for, at lovforslaget betinger hyrevognsbevilling af  

 dansk indfødsret samt bopæl i Danmark? Svar:
 Jeg skal henvise til punkt 4.1. i de almindelige bemærkninger til  

 lovforslaget, hvoraf fremgår, at det, uanset at der ikke er fastsat  

 fællesskabsforskrifter vedrørende taxivirksomhed, forekommer nærliggende at  

 overveje, om de krav, der er fastsat på buskørselsområdet og  

 godskørselsområdet, tilsvarende bør danne grundlag for adgangskrav på  

 taxiområdet.
Nærværende lovforslag er således udformet efter samme principper som  

 busloven og godskørselsloven.
Det er i forarbejderne til de nævnte love  

 anført, at kravet om indfødsret og bopælspligt svarer til de krav, der  

 sædvanligvis stilles i anden lovgivning vedrørende virksomhed, hvortil der  

 kræves godkendelse, tilladelse, bevilling eller lignende.
 Spørgsmål 35:
Kan ministeren bekræfte, at en tysk vognmand fra Flensborg faktisk kan  

 etablere vognmandsforretning i Sønderborg? Hvis der udbydes en licitation i  

 Sønderborg, forventer ministeren da, at tyske vognmænd fra Flensborg vil byde  

 på opgaven, og forventer ministeren, at disse vognmænd i realiteten kan drive  

 virksomhed i Danmark? Svar:
 Hverken den nugældende hyrekørselslov eller lovforslaget er til hinder  

 for, at en tysk vognmand fra Flensborg kan ansøge om og få bevilling til  

 hyrekørsel, såfremt der er ledige bevillinger i kommunen, den pågældende er  

 den bedst kvalificerede ansøger og i givet fald opretter forretningssted det  

 pågældende sted.
En tysk vognmand, der ikke er etableret i Danmark, kan ikke deltage i  

 offentlige udbudsforretninger her, idet der i så fald vil være tale om intern  

 kørsel i et andet land (cabotagekørsel), hvilket kræver særlig aftale mellem  

 de to lande.
Danmark og Tyskland har ikke indgået sådan aftale.
Det kan dog i denne forbindelse oplyses, at Danmark og Tyskland har  

 indgået en overenskomst om, at danske og tyske taxivognmænd må befordre  

 passagerer ind i eller gennem det andet land.
Endvidere er det tilladt at  

 optage passagerer i det andet land, når aftalen om befordringen af  

 passagererne er indgået, før de ankommer til det andet land.
Passagererne  

 skal i så fald befordres tilbage til bevillingshaverens etableringsland.
 Spørgsmål 36:
 Kan ministeren bekræfte, at der ved forbudet mod at drive  

 vognmandsforretning i aktieselskabsform ikke sker en overtrædelse af  

 EU-reglerne om fri etableringsret? I den forbindelse ønskes det oplyst, om et  

 svensk aktieselskab, der ønsker at etablere vognmandsvirksomhed i Danmark og  

 får afslag, da det som aktieselskab ikke kan drive virksomhed, har oplevet et  

 traktatstridigt indgreb i retten til fri etablering.
 Svar:
 Ifølge Traktaten indebærer etableringsfriheden adgang til at udøve  

 selvstændig erhvervsvirksomhed på de vilkår, som i etableringslandets  

 lovgivning er fastsat for landets egne statsborgere.
 Lovforslaget tillader ikke danske selskaber at drive taxivirksomhed, og et  

 svensk selskab vil derfor være stillet på samme måde med hensyn til  

 etablering her.
 Der er derfor ikke tale om traktatstridig regulering.
 Spørgsmål 37:
Vil ministeren tage skridt til en øget liberalisering af hyrevognsbranchen  

 på EU-plan? Svar:
Som det fremgår af bemærkningerne til lovforslaget, er der ikke i EU  

 fastsat retsforskrifter vedrørende udøvelse af taxivirksomhed.
Det fremgår  

 endvidere, at Kommissionen for nogle år siden har indsamlet oplysninger fra  

 medlemslandene vedrørende regler for taxivirksomhed i disse lande.
 Ministeriet er ikke bekendt med aktuelle overvejelser i Kommissionen  

 vedrørende udarbejdelsen af udkast til regelsæt om taxivirksomhed.
Jeg kan oplyse, at jeg ikke har planer om at tage et selvstændigt dansk  

 initiativ til fastsættelse af EU-regelsæt vedrørende taxikørsel.
Ministeriet  

 vil, såfremt Kommissionen fremsætter et forslag om taxikørsel, forelægge  

 dette for berørte myndigheder og organisationer i overensstemmelse med  

 sædvanlig fremgangsmåde.
 Spørgsmål 38:
Kan ministeren garantere, at der ikke i forbindelse med lovforslaget  

 foretages ekspropriationer, herunder især af de allerede etablerede  

 rettigheder til sygekørsel? Svar:
Ved vedtagelse af lovforslaget indføres der en tilladelsesordning på  

 sygetransportområdet, der med hensyn til adgangskravene svarer til den  

 foreslåede ordning for taxivirksomhed.
Reglerne for sygetransportvirksomhed  

 adskiller sig dog på to væsentlige punkter fra taxiområdet, idet det er  

 muligt at drive sygetransport i selskabsform, og idet der ikke er fastsat  

 nogen antalsbegrænsning.
Lovforslaget medfører på dette område en regulering af et  

 virksomhedsområde, der ikke tidligere har været reguleret.
Der er tale om en  

 generel erhvervsmæssig regulering, der bygger på EU-principper vedrørende  

 adgang til erhvervet inden for personbefordring med bus, og hvis formål er at  

 højne standarden inden for erhvervet.
Reguleringen fratager ikke nogen mulighed for at fortsætte eksisterende  

 sygetransportvirksomhed, såfremt kravene til faglige kvalifikationer m.v. er  

 opfyldt.
Reguleringen er ikke udtryk for et ekspropriativt indgreb.
 Spørgsmål 39:
Hvilke hensyn til almenvellet ønsker ministeren at varetage ved at  

 forhindre, at eksempelvis herboende pakistanere får tilladelse til at drive  

 taxikørsel? Spørgsmål 40:
Hvordan hænger forbudet mod, at eksempelvis pakistanerne får tilladelse  

 til at drive taxikørsel, sammen med regeringens generelle indvandrerpolitik? Svar:
 Jeg tillader mig at besvare de to spørgsmål samlet.
 Som det fremgår af bemærkningerne til lovforslaget, er adgangskravene i §  

 3, stk. 1, fastsat efter samme principper som busloven og godskørselsloven,  

 der kan være gældende i en årrække. § 3, stk. 1, sammenholdt med § 3, stk. 2,  

 sikrer på forhånd danske statsborgere og statsborgere i andre EU-lande adgang  

 til erhvervet, såfremt lovens øvrige betingelser er opfyldt.
Jeg skal tillige henvise til mit brev af 5. marts 1997 til udvalget  

 vedrørende de indkomne høringssvar om punktet »adgang til  

 erhvervet«.
I arbejdet med udfærdigelse af bekendtgørelse om taxikørsel  

 vil indgå, at man under særlige omstændigheder vil kunne give ansøgere med  

 andet statsborgerskab bevilling til taxikørsel eller tilladelse til  

 sygetransport.
Nuværende bevillingsindehavere, der ikke er danske  

 statsborgere, vil således kunne få fornyet deres bevillinger efter 1. januar  

 2005, hvis de i øvrigt opfylder adgangsbetingelserne.
 Dette forhold, at der på særlige autorisationsområder som f.eks.  

 buskørselsvirksomhed, sygetransport og taxikørsel stilles krav om dansk eller  

 EU-statsborgerskab, er ikke i strid med regeringens generelle  

 indvandrerpolitik.
 Spørgsmål 41:
Vil et krav om, at taxichaufførerne skal kunne tale dansk, være foreneligt  

 med EU-retten og andre relevante konventioner? Svar:
Der er i den eksisterende hyrekørselsbekendtgørelse fastsat krav om, at en  

 hyrevognschauffør skal beherske det danske sprog.
Baggrunden herfor er  

 naturligvis, at chaufføren nøjagtigt skal kunne forstå en kørselsanmodning  

 fra en kunde og besvare spørgsmål fra denne vedrørende taxikørslen.
Der vil i en bekendtgørelse om taxikørsel, der udstedes efter vedtagelsen  

 af nærværende lovforslag, blive fastsat lignende krav.
EU-retten eller andre  

 internationale regler er ikke til hinder for, at der fastsættes krav, der er  

 nødvendige for udførelsen af bestemte arbejdsopgaver.
 Spørgsmål 42:
Er kravet om, at indehaveren af en tilladelse skal følge bestemmelserne om  

 løn- og arbejdsvilkår for chauffører, i overensstemmelse med EU-retten,  

 Danmarks traktatmæssige forpligtelser og eksisterende dansk lovgivning om  

 frihed på arbejdsmarkedet? Svar:
Der er i lovforslaget indsat en bestemmelse om, at indehaveren af en  

 tilladelse skal følge de bestemmelser om løn- og arbejdsvilkår for  

 chauffører, der findes i de pågældende overenskomster.
Tilsvarende  

 bestemmelser findes i busloven og godskørselsloven.
Som det fremgår af svaret  

 på spørgsmål 28, har Kommissionen ikke haft bemærkninger til denne  

 bestemmelse i lovforslaget.
Vedr.: Forslag til lov nr.
L 141 om lov om taxikørsel Min klient Taxi Union Danmark har forevist mig trafikministerens svar af  

 16. ds. og 23. ds. på spørgsmål stillet af Folketingets Trafikudvalg.
 Efter det oplyste tredjebehandles lovforslaget i nærmeste fremtid.
 Der er tale om et meget stort antal spørgsmål, og jeg har ikke med denne  

 meget korte tidsfrist mulighed for at kommentere alle ministerens svar, der  

 for størstedelens vedkommende er usammenhængende, selvmodsigende og  

 vildledende.
 Jeg skal dog henlede udvalgets opmærksomhed på, at ministeren i sin  

 skrivelse af 23. ds. på side 3 udtaler:
»Det afgørende vil være, at bevillingsindehaveren har fuld daglig  

 indsigt med sin virksomhed, og at han har fast forretningssted i  

 bevillingsområdet.« Dette krav strider netop mod etableringsfriheden efter Romtraktatens  

 artikel 52.
 Efter fast praksis fra EF-Domstolen, omfatter etableringsfriheden både den  

 »primære etablering«, hvor et tidligere forretningssted i et andet  

 EU-land opgives samt den »sekundære etablering«, hvor  

 etableringsstedet i et andet EU-land opretholdes samtidig med, at der åbnes  

 en filial f.eks. i Danmark.
 Lovforslaget vil således fortsat være til hinder for, at f.eks. en  

 taxavirksomhed i Flensborg åbner en filial i Sønderborg.
 Videre forbyder lovforslaget stadig, at taxavirksomhed her i landet drives  

 i selskabsform, hvilket ligeledes strider mod retten til sekundær etablering.
 I ministerens skrivelse af 16. ds. hedder det på side 2:
»Et svensk firma, der driver taxikørsel i selskabsform i Sverige, vil  

 derfor ikke kunne deltage i offentlige udbudsforretninger i Danmark.« Spørgsmålet forbigår imidlertid - tilsyneladende bevidst - de gældende  

 EU-retlige regler, idet Sverige som bekendt er medlem af EU.
 Jeg finder det ikke forsvarligt, at lovforslaget vedtages, uden at dette  

 spørgsmål er fuldt ud afklaret.
 Jeg forbeholder mig at vende tilbage i nærmeste fremtid med yderligere  

 kommentarer, idet jeg resten af dagen er optaget af en domsforhandling i  

 Østre Landsret.
 Kopi af denne skrivelse er tillige tilstillet Birthe Rønn Hornbech, Jens  

 Løgstrup Madsen, Peter Buch, Ole Donner, Erik Jacobsen og Brian Mikkelsen.
