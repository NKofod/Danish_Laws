Fremsat den 22. februar 2000 af  

 Ole M.
Nielsen (KRF), Flemming Kofod-Svendsen (KRF),  

 Jann Sjursen (KRF) og Tove Videbæk (KRF) Forslag til folketingsbeslutning om indførelse af tilbagetagningsordninger for brugt  

 emballage for producenter, forhandlere og importører Folketinget opfordrer regeringen til at gennemføre  

 en ordning, der forpligter producenter, forhandlere og importører til  

 at tage brugt emballage tilbage med henblik på genanvendelse.
 1.	Ordningen indebærer, at forbrugerne skal kunne efterlade  

 emballage i butikken eller ved andre indsamlingssteder, og detailhandlende  

 skal kunne sende emballage tilbage til deres leverandører.
 2.	Producenter, forhandlere og importører har mulighed for at  

 undgå tilbagetagningsforpligtelsen, hvis de deltager i et kollektivt  

 system for indsamling og genanvendelse af emballage.
3.	Ordningen gennemføres gradvis, så erhvervslivet har en  

 rimelig mulighed for at tilpasse sig det nye system.
Det kan foreslås,  

 at ordningen træder i kraft den 1. januar 2001 og er fuldt  

 implementeret den 1. januar 2003.
 4.	Ved ordningens indførelse skal der indføres  

 registreringssystemer, der kan måle, om ordningen opfylder de  

 ønskede mål om affaldsforebyggelse og affaldsminimering på  

 emballageområdet.
 5.	Efter at ordningen har fungeret i en passende periode, skal der i  

 lyset af de indhøstede erfaringer foretages evaluering af ordningen,  

 herunder om ordningen skal udvides og om afgift af visse detailemballager  

 skal bortfalde.
Bemærkninger til forslaget Formål Formålet med beslutningsforslaget er i øget  

 omfang at integrere de miljømæssige omkostninger ved  

 bortskaffelse af udtjente produkter i produkternes pris for derved at  

 tilskynde producenterne til at anvende mere miljøvenlige produkter og  

 producere mindre affald.
Forslagsstillerne ønsker i starten at lade  

 emballage være omfattet af tilbagetagningsordningen, men finder, at det  

 på et senere tidspunkt i lyset af de indhøstede erfaringer med  

 ordningen kan være relevant at udvide ordningen til at omfatte visse  

 udtjente produkter.
Baggrund Baggrunden for forslaget er, at affaldsmængderne i  

 Danmark har været stigende, og at  genanvendelsen specielt inden for  

 emballage ikke har opfyldt målsætningerne.
I 1994 udgjorde de  

 samlede affaldsmængder 11,1 mio. tons, hvilket i 1998 var steget til  

 12,2 mio. tons.
Såfremt der ses bort fra bygge- og anlægsaffald  

 samt restprodukter fra kulfyrede værker, har der været en  

 stigning i affaldsmængderne på 2 pct. fra 1997-98. Heraf er de  

 samlede emballagemængder steget fra 773.000 tons i 1994 til 972.000  

 tons i 1997 svarende til en stigning på 26 pct. i perioden.
For papir  

 og pap samt flasker og glas har der været en stigning i  

 husholdningernes affaldsmængder på henholdsvis 14 pct. og 23 pct.  

 fra 1997-98.
 I erkendelse af det nuværende affaldssystems  

 manglende muligheder for at minimere de store affaldsmængder og som  

 følge af utilstrækkelige resultater vedrørende  

 genanvendelse i Danmark samt på baggrund af relativt gode resultater  

 med tilbagetagning i Sverige og Tyskland finder forslagsstillerne, at der er  

 behov for at indføre ordninger, der i højere grad giver  

 erhvervslivet ansvar for at begrænse mængden af affald.
 Der har været argumenteret for, at det danske marked  

 er for lille til, at en indførelse af tilbagetagningsordninger vil  

 få den ønskede effekt i retning af at ændre producenternes  

 adfærd med hensyn til at minimere anvendelsen af emballage i  

 produkterne.  Forslagsstillerne anser det imidlertid for vigtigt, at Danmark  

 støtter de EU-lande, primært Sverige og Tyskland, der arbejder  

 for at indføre tilbagetagningsordninger, således at modellen kan  

 udvides til at omfatte hele EU.
Lovgivning Efter den eksisterende lovgivning kan miljø- og  

 energiministeren indføre regler om tilbagetagning af produkter for  

 producenter eller importører.
Det fremgår af miljøbeskyttelseslovens § 9a,  

 at Ved behandlingen af loven i Folketinget blev  

 det aftalt, at man først skulle forsøge at indgå  

 frivillige aftaler med producenterne om producentansvar, inden ministeren  

 anvender bestemmelsen i § 9a om at indføre regler på  

 området over for virksomhederne.
Ministeren har derfor ikke fastsat  

 regler om tilbagetagning for erhvervslivet.
Frivillige aftaler om tilbagetagningsordninger Derimod har ministeren indgået frivillige aftaler  

 med erhvervslivet om tilbagetagning.
Der findes i dag bl.a. en  

 dækaftale, en batteriaftale, en blyakkumulator-aftale og et par  

 forsøg på at etablere aftale vedrørende  

 kølemøbler og elektronik.
 I 1994 indgik miljø- og energiministeren og  

 industrien aftale om transportemballager, der satte som  

 målsætning, at 80 pct. af plast og pap/papir- og  

 transportemballage skulle genanvendes inden år 2000. I 1996 var  

 genanvendelsesprocenten for transportemballager af papir og pap fra  

 erhvervslivet 66 pct.. Detailemballage er f.eks. ikke omfattet af denne  

 aftale.
Statslige emballageafgifter Der er indført grønne afgifter på  

 visse emballager, plasticposer og engangsservice.
Den 1. januar 1999 trådte en lov i kraft  

 vedrørende afgift af visse detailsalgspakninger.
Hensigten med loven  

 er at reducere anvendelsen af emballage.
Den volumenbaserede afgift på  

 flasker og dunke erstattes med en vægtbaseret afgift, således, at  

 der kommer afgiftssatser på papir, karton, pap og tekstiler, glas og  

 keramik, plastlaminat, aluminium, blik og træ.
Afgiften omfatter salgsemballager på 20 liter og  

 derunder.
Den vægtbaserede emballageafgift omfatter kun udvalgte  

 varegrupper.
Ved udvælgelse af varegrupper har der været lagt  

 vægt på, at varegrupperne skal kunne afgrænses, og at  

 undgå varer, som i større omfang emballeres i detailhandlen.  

 Problemet med afgiften er, at afgiften ikke i tilstrækkeligt omfang  

 udregnes efter emballagens miljøbelastning, samt at en væsentlig  

 del af emballager, f.eks. mælkekartoner, ikke er afgiftsbelagt.
Affald 21 Under forespørgselsdebat i Folketinget den 28.  

 januar 1999 om regeringens fremtidige affaldspolitik sammenfattede  

 miljø- og energiministeren problemstillingen med følgende ord:
I forhold til i dag skal affaldet ifølge Affald 21  

 sorteres i flere dele.
I planen lægges op til sortering i 8 dele:  

 Organisk affald, pap og papir, papemballager, pvc, imprægneret  

 træ, elektroniske og elektriske produkter, biler og batterier.  

 Endvidere skal genanvendelsen af f.eks. dagrenovation øges betydeligt,  

 og der skal fra år 2000 indføres en særskilt ordning for  

 afhentning af papiremballage.
 Endvidere skal affaldets indhold af problematiske stoffer  

 reduceres via overvejelser om forøgelse af listen over uønskede  

 stoffer.
 I forhold til tidligere målsætninger er  

 genanvendelsesmålet for dagrenovationsområdet reduceret fra 40-50  

 pct. til 30 pct. i 2004, dog stadig med 40-50 pct. som langsigtet  

 mål.
 Ved miljøstyring, renere teknologi og en  

 produktorienteret miljøpolitik skal virksomhedernes mængde af  

 affald reduceres.
Tyske erfaringer I Tyskland er gennemført lovgivning  

 vedrørende tilbagetagning for producenter eller distributører  

 af emballage med henblik på genbrug.
 Loven blev gennemført i tre faser.
 I fase 1, der trådte i kraft 1. december 1991, fik  

 producenter eller distributører pligt til at tage transportemballage  

 tilbage med henblik på genanvendelse.
 Fase 2, der trådte i kraft 1. april 1992,  

 medfører, at producenter, distributører og detailhandlende  

 skulle tage mellememballage tilbage (kartonomslag, multipakninger mv.).
Fase 3, der trådte i kraft 1. januar 1993,  

 indebærer, at producenter, distributører og detailhandlende skal  

 tage salgspakninger tilbage.
Dette indebærer, at forbrugerne må  

 efterlade emballagen i forretningen eller ved andre indsamlingssteder, og  

 detailhandlende må sende materialet tilbage til deres udbydere.
Producenter og distributører har mulighed for at  

 undgå tilbagetagningsforpligtelsen vedrørende salgsemballage,  

 hvis de deltager i et kollektivt system for indsamling og genbrug af  

 emballage.
Tysk erhvervsliv har etableret selskaber til varetagelse af denne  

 opgave.
Selskaberne arbejder sammen med lokale myndigheder om at indsamle  

 genanvendelsesemballage.
Der er endvidere etableret indsamlingssteder, der  

 giver forbrugerne mulighed for at komme af med deres emballage.
Til finansiering af indsamlingen betaler producenterne en  

 afgift.
Producenterne kan herefter anvende det grønne mærke  

 på deres varer, der viser, at emballagen vil blive genbrugt.
Produkter,  

 der ikke har det grønne mærke, kan leveres tilbage til  

 butikkerne, og butikkerne kan sende varen tilbage til deres  

 leverandører.
Oprindelig var afgiften baseret på størrelsen  

 af emballagen.
Den nye afgiftsstruktur er baseret på emballagens  

 vægt og volumen samt bortskaffelsesomkostningerne.
Endvidere er gennemført bestemmelser i den tyske  

 kredsløbslov, der skal danne grundlag for tilbagetagningsaftaler  

 vedrørende elektronikskrot, batterier, akkumulatorer samt  

 spildolieprodukter.
Man afventer, om bestemmelserne kan gennemføres  

 ved frivillige aftaler.
Svenske erfaringer I Sverige indførte man i 1994 producentansvar for  

 emballager, dæk og returpapir.
Producenterne defineres som fabrikanter,  

 importører og forhandlere.
På nuværende tidspunkt eksisterer  

 producentansvar for f.eks. emballage, dæk, aviser, biler, hårde  

 hvidevarer, biler og batterier.
Det betyder, at den, som producerer,  

 importerer eller sælger disse varer, også har ansvar for at tage  

 hånd om affaldet.
 Producenterne har organiseret sig i materialeselskaber,  

 som også står for indsamling og genanvendelse af produkterne.  

 Nogle materialeselskaber samarbejder med kommunerne.
 Producenterne har også pligt til at informere  

 husholdninger og andre affaldsproducenter om sorterings- og  

 indsamlingssystemer, og de er forpligtede til at rapportere til  

 Naturvårdsverket.
 Nyeste tal fra Naturvårdsverket viser, at fra 1994,  

 hvor producentansvaret indførtes, og til i dag er det årlige  

 genbrug af materialer øget med 130.000 tons for emballage, med 10.000  

 tons for returpapir og med 10.000 tons for dæk.
Økonomiske konsekvenser Ordningen har økonomiske konsekvenser for staten i  

 det omfang, der er merudgifter for staten ved at indføre den  

 fornødne måling af de miljømæssige effekter af  

 ordningen.
Såfremt Folketinget senere beslutter, at afgift af visse  

 detailsalgspakninger bortfalder, ventes det at medføre tabte  

 indtægter for staten på omkring 750 mio. kr. årligt.
Forslaget ventes ikke at medføre økonomiske  

 konsekvenser for erhvervslivet, idet erhvervslivet ventes at kunne  

 overvælte udgifterne ved ordningen på priserne.
Forslaget ventes  

 endvidere ikke at medføre konkurrenceforvridning i forhold  til  

 udenlandske producenter, idet alle varer, der forhandles i Danmark, herunder  

 importerede varer, omfattes af ordningen.
Bemærkninger til enkelte punkter Ad 2) Det er intentionen, at erhvervslivet etablerer et selskab  

 til håndtering af erhvervslivets emballage.
Virksomheder, der ikke selv  

 ønsker at håndtere emballage, skal betale en afgift til  

 selskabet for at udføre opgaven.
Det er intentionen, at selskabet skal  

 have et tæt samarbejde med kommunerne vedrørende  

 affaldshåndtering, således at etablering af unødvendige  

 parallelle systemer undgås.
 Omkostningsfordelingen i et kollektivt system skal  

 motivere til reduktion af miljøbelastningen ved  

 emballageanvendelsen.
Ad 3) Ved indførelse af en overgangsordning kan  

 foreslås, at først transportemballage, siden mellememballage  

 (kartonomslag, multipakninger mv.) og endelig salgspakninger omfattes af  

 ordningen.
Ad 5) Spørgsmålet om en eventuel udvidelse af  

 ordningen og bortfald af afgift af visse detailsalgspakninger skal afklares,  

 efter at tilbagetagningsordningen har fungeret i en passende periode.  

 Såfremt det viser sig, at tilbagetagningsordningen i fornødent  

 omfang har minimeret emballagemængderne, kan afgiften af visse  

  detailsalgspakninger bortfalde, og en udvidelse af ordningen kan  

 overvejes.
Skriftlig fremsættelse Ole M.
Nielsen (KRF):
 Som ordfører for forslagsstillerne tillader jeg mig  

 herved at fremsætte:
 Forslag til folketingsbeslutning om indførelse  

 af tilbagetagningsordninger for brugt emballage for producenter, forhandlere  

 og importører.
(Beslutningsforslag nr.
B 100).
 Jeg henviser i øvrigt til de bemærkninger,  

 der ledsager forslaget, og anbefaler det til Tingets velvillige  

 behandling.
