(Tif-bekendtgørelsen) I henhold til § 1, stk. 3, jf. stk. 2, i lov om videregående  

 teknikeruddannelser m.v., jf. lovbekendtgørelse nr. 370 af 30. maj 1990, og i  

 henhold til § 2, stk. 1, § 3, stk. 1 og 4, og § 4, stk. 3, i lov nr. 347 af  

 24. maj 1989 om åben uddannelse fastsættes:
Kursernes formål § 1.  Tekniker- og ingeniørforkurser (tif-kurser) har  

 til formål at kvalificere deltagerne til optagelse i videregående  

 teknikeruddannelser og ingeniøruddannelser og varer normalt indtil 5 måneder.  

 Kurserne tilrettelægges for uddannelsessøgende, som er optaget eller ønsker  

 at blive optaget i en videregående teknikeruddannelse eller en  

 ingeniøruddannelse, og som har en forudgående uddannelse, der ikke  

 umiddelbart giver adgang til at begynde tekniker- eller ingeniøruddannelsen.
Adgang § 2.  Adgang til et tif-kursus forudsætter, at den  

 uddannelsessøgende har gennemført en erhvervsuddannelse eller gymnasial  

 uddannelse eller har faglige eller teoretiske forudsætninger på tilsvarende  

 niveau.
Optagelse § 3.  For ansøgere, der ønsker samlet optagelse i et  

 tif-kursus og en tekniker- eller ingeniøruddannelse, gælder den samme  

 ansøgningsfrist som til tekniker- eller ingeniøruddannelsen.
Ansøgere, der  

 optages eller opnår tilsagn om optagelse i en tekniker- eller  

 ingeniøruddannelse, har fortrinsret til optagelse i kurserne.
De øvrige  

 ansøgere optages efter regler, der fastsættes og offentliggøres af skolen.  

 Ændring af disse regler offentliggøres senest 6 måneder før udløbet af  

 ansøgningsfristen for den optagelse, som reglerne skal gælde for.
Undervisningen § 4.  Et tif-kursus består normalt af de relevante  

 dele af en uddannelse, der giver adgang til tekniker- og ingeniøruddannelser,  

 jf. dog stk. 2.
 Stk. 2.  Et tif-kursus kan helt eller delvis bestå af  

 anden undervisning end den, der er omtalt i stk. 1. Rammerne for skolens  

 tilrettelæggelse af et sådant kursus, fastlægges af Undervisnings- og  

 Forskningsministeriet i en beskrivelse af kursets mål og varighed.  

 Beskrivelsen er optaget som bilag til bekendtgørelsen.
Stk. 3.  Skolen tilrettelægger kurserne efter stk. 1 og  

 2 under hensyn til de enkelte kursisters kvalifikationer.
Skolen kan udbyde  

 forløb, der integrerer forskellige dele af flere enkeltkurser.
Kurser efter lov om videregående teknikeruddannelser § 5.  Undervisnings- og Forskningsministeriet  

 fastsætter hvert år antallet af optagelsespladser i fuldtidskurser efter lov  

 om videregående teknikeruddannelser m.v. på hver skole for hvert kursus eller  

 for grupper af kurser.
Skolerne kan indbyrdes træffe aftale om overførsel af  

 kapacitet fra en skole til en anden skole, der er godkendt til at gennemføre  

 tif-kurset eller den uddannelse, tif-kurset er en del af.
Kurser efter lov om åben uddannelse § 6.  Kurserne kan udbydes på deltid eller på anden  

 måde tilrettelagt efter reglerne om åben uddannelse, så de kan følges af  

 deltagere med fuldtidsarbejde.
Udbuds- og tilmeldingsmateriale § 7.  Det skal af skolens udbuds- og  

 tilmeldingsmateriale klart fremgå, hvilke kurser der udbydes efter § 5, og  

 hvilke der udbydes efter § 6, og det skal for kurser efter § 6 fremgå,  

 hvilken deltagerbetaling der kræves.
Eksamen § 8.  Ved afslutningen af et tekniker- og  

 ingeniørforkursus afholdes eksamen.
 Stk. 2.  Når kurset er en del af en uddannelse, jf. § 4,  

 stk. 1, 1. punktum, afholdes eksamen efter de regler, der gælder for den  

 uddannelse, kurset er en del af.
Stk. 3.  Når kurset har et særligt indhold, jf. § 4,  

 stk. 1, 2. punktum, består eksamen af et projekt, der udarbejdes som led i  

 undervisningen ved afslutningen af kurset, og af en mundtlig prøve med  

 udgangspunkt i projektet.
Der gives en fælles karakter efter 13-skalaen.  

 Undervisnings- og Forskningsministeriets bekendtgørelse om eksamen i de  

 videregående teknikeruddannelser m.v. finder anvendelse ved denne eksamen.
Klager § 9.  Klager over skolens afgørelser efter denne  

 bekendtgørelse, jf. dog stk. 2, indgives til skolen senest 4 uger efter, at  

 afgørelsen er meddelt den pågældende.
Hvis en klage ikke tages til følge, og  

 klageren fastholder klagen, videresender skolen klagen og en udtalelse til  

 Undervisnings- og Forskningsministeriet.
 Stk. 2.  Eksamensforhold og karakterer kan kun påklages  

 efter de i § 8, stk. 2 og 3, nævnte regler.
Ikrafttræden § 10.  Bekendtgørelsen træder i kraft den 15. december  

 1991.
 Stk. 2.  De allerede etablerede tekniker- og  

 ingeniørforkurser fortsætter efter de hidtil gældende regler, indtil de  

 erstattes af kurser efter § 4, stk. 1.
Undervisnings- og Forskningsministeriet,  

 den 6. december 1991 Bertel Haarder / Merete Friberg TIF-BEKENDTGØRELSENBILAG 6. december 1991 Beskrivelse af tif-kursus for tekstil- og beklædningsteknikeruddannelsen,  

 produktudvikleruddannelsen og modelteknikeruddannelsen Varighed Kurset varer 5 måneder som heltidsundervisning.
Oversigt over emner Konfektionsteknik 1. Tilskæreri 2. Konfektionering 3. Maskinkendskab 4. Presning Trikotageteknik 5. Fladstrik og rundstrik 6. Bindingslære Textilforædling 7. Forbehandling, farvning, trykning og  

 efterbehandling.
Textilteknik 8. Spinding 9. Vævning 10. Tæppefremstilling Modelteknik 11. Modelkonstruktion 12. Graduering Design 13. Frihåndstegning 14. Farvelære 15. Formgivning Drifts- og virksomhedsteknik 16. Arbejdsstudier 17. Kvalitet 18. Kommunikation 19. Økonomi 20. Produktionsteknik 21. Arbejdsmiljø og eksternt miljø 22. Branchekendskab Teknologi 23. Materialelære 24. Varekendskab 25. Textilprøvning Mål for emnerne Konfektionsteknik 1. Tilskæreri Eleven skal opnå kendskab til:
 Tilskæreriudstyr og maskiner i tilskæreriet, herunder CAD/CAM udstyr.
 Materialeudnyttelse og kvalitetskrav og -definitioner.
 Procesforløb og under vejledning kunne deltage i arbejde i tilskæreriet.
2. Konfektionering Eleven skal opnå:
 Grundlæggende kendskab til konfektionering (sammenføjningsmetoder) inden  

 for vævede metervarer og inden for strikkede metervarer og enkeltstyksvarer i  

 fladstrik og færdigheder inden for disse områder gennem praktiske øvelser.
 Teoretisk og praktisk viden om rationelle produktionsforløb (processer)  

 inden for konfektionering.
 Grundlæggende kendskab til arbejdsbeskrivelser og evne til selv at kunne  

 beskrive metoder og processer.
3. Maskinkendskab Eleven skal:
 Opnå bredt kendskab til de grundlæggende symaskintyper og stingtyper.
 På brugerniveau kunne klargøre og indstille symaskiner til almindeligt  

 forekommende opgaver.
 Opnå tilstrækkelig viden om daglig brugervedligehold.
 Kunne foretage valg og montage af nødvendigt tilbehør.
 Opnå kendskab til gældende sikkerhedsregler ved arbejde med symaskiner.
4. Presning Eleven skal opnå:
 Grundlæggende kendskab til presning af trikotage og konfektionsvarer.
 Færdigheder i presning af delemner og færdigvarer, der kan danne grundlag  

 for en uddybning og rutine i de forskellige varetyper.
Trikotageteknik 5. Fladstrik og rundstrik Eleven skal opnå:
 Grundlæggende teoretisk og praktisk kendskab til flad- og rundstrik.
 Færdigheder i fremstilling af simple strikkeprogrammer og igangsætning af  

 strikkemaskiner.
6. Bindingslære Eleven skal opnå kendskab til bindingslære og simpel patronering og kunne  

 genkende grundbindinger.
Tekstilforædling 7. Forbehandling, farvning, trykning og  

 efterbehandling.
 Eleven skal:
 Opnå grundlæggende kendskab til forbehandling, farvning, trykning og  

 efterbehandling af textile materialer, herunder til maskiner, processer,  

 farvestoffer, pigmenter, kemikalier og hjælpemidler.
 Sikkerheds-, sundheds- og miljømæssigt forsvarligt kunne udføre enkle  

 praktiske øvelser inden for emnerne.
Textilteknik 8. Spinding Eleven skal opnå kendskab til de forskellige former for spinding, der  

 ligger til grund for den videre textile forarbejdning.
9. Vævning Eleven skal opnå grundlæggende kendskab til vævning og færdigheder i  

 fremstilling af simpelt vævede varer.
10. Tæppefremstilling Elevens skal opnå grundlæggende kendskab til forskellige former for  

 tæppefremstilling og færdigheder i simple opgaver inden for  

 tæppefremstilling.
Modelteknik 11. Modelkonstruktion Eleven skal opnå:
 Grundlæggende kendskab til konstruktion af grundmønstre, der er  

 anvendelige for tilvirkning af enkel beklædning, og med udgangspunkt deri  

 kunne foretage modeludviklinger efter enkle principper.
 Basal forståelse af muligheder og begrænsninger inden for emnet.
12. Graduering Eleven skal opnå kendskab til størrelsessystemer og  

 konstruktionsprincippernes betydning for gradueringsprincipper, herunder  

 anvendelse af edb.
Design 13. Frihåndstegning Eleven skal opnå tillid og motivation til at tegne, kunne fordybe sig i og  

 koncentrere sig om at tegne og kunne udtrykke, og omsætte enkle egne ideer  

 ved tegning.
14. Farvelære Eleven skal opleve farven som et personligt, kunstnerisk, socialt og  

 samfundsmæssigt anliggende og tilegne sig redskaber til at kunne undersøge,  

 analysere og anvende farver.
15. Formgivning Eleven skal:
 Opnå viden om historiske, kulturelle, æstetiske, økonomiske og  

 teknologiske forholds indflydelse på udformningen af redskaber og omgivelser.
 Opnå indsigt i designprocessen og samspillet mellem menneske og redskab.
 Kunne beskrive, analysere og vurdere design fra en brugers synsvinkel.
Drifts- og virksomhedsteknik 16. Arbejdsstudier Eleven skal:
 Opnå kendskab til det grundlæggende i cy-klusstudie, tidtagning,  

 arbejdstaktvurdering, metodebeskrivelse og arbejdspladsbeskrivelse.
 Orienteres om de internationale standarder inden for søm- og stingtyper.
 Opnå indblik i, hvad normtider skal bruges til i den daglige drift af  

 virksomheder.
17. Kvalitet Eleven skal opnå:
 Grundlæggende kendskab til, hvordan kvalitetshensyn indgår i forskellige  

 funktioner i en virksomhed, og af kvalitetsbevidsthed som grundlæggende  

 fundament for kvalitet.
 Forståelse af begrebet total kvalitet og kendskab til kvalitetsmåling i en  

 afdeling, på et produkt og på service.
18. Arbejdsmiljø og eksternt miljø Eleven skal opnå kendskab til arbejdsmiljøbegreber og eksterne  

 miljøbegreber og til lovgivningen inden for området.
19. Økonomi Eleven skal opnå kendskab til:
 Variable omkostninger i forbindelse med produktionen.
 Faste omkostninger i forbindelse med et produktionsforløb.
 Sammensætningen af variable og faste omkostninger i forbindelse med  

 kalkulation af et produkt, bl.a. ved hjælp af regneark.
 Brugen af forarbejdningsfaktor.
20. Produktionsteknik Eleven skal opnå grundlæggende kendskab til kapacitetsberegning i  

 konfektions- og tekstilindustrien, simpel produktionsplanlægning og  

 effektivitet.
21. Kommunikation Eleven skal opnå:
 Kendskab til de forskellige kommunikationsformer og nogen praktisk øvelse  

 i dem.
 Viden, som kan danne grundlag for uddybning og rutine i de forskellige  

 kommunikationsformer.
22. Branchekendskab Eleven skal orienteres om, hvilke funktioner der varetages i de  

 forskellige dele af branchen.
Teknologi 23. Materialelære Eleven skal:
 Opnå grundlæggende kendskab til oprindelse og fremstillingsmetoder af  

 naturfibre og kemofibre.
 Opnå grundlæggende kendskab til egenskaber og modstandsdygtighed for  

 naturfibre og kemofibre.
 Sikkerheds-, sundheds- og miljømæssigt forsvarligt kunne identificere  

 enkle fibre kvalitativt og kvantitativt.
24. Varekendskab Eleven skal:
 Opnå grundlæggende kendskab til og kunne vurdere materialernes egenskaber  

 og anvendelsesmuligheder.
 Kunne vurdere enkle materialers egnethed til ønskede formål.
25. Textilprøvning Eleven skal:
 Opnå kendskab til metoder til undersøgelse af råmaterialer, garner,  

 metervarer og færdigvarer.
 Orienteres om brug af standarder til formålet.
Eksamen Eksamensprojektet omfatter emner fra de forskellige områder.
Skolen  

 stiller opgaven.
Projektet kan afvikles i samarbejde med en  

 erhvervsvirksomhed.
 Eleven skal:
 Sammensætte kursets emner til en helhed, afprøve opfyldelse af målene i en  

 praktisk sammenhæng og skrive en rapport.
 Vise indsigt i sammenhænge og forudsætninger for, at en virksomhed kan  

 fungere.
 Vise indsigt i og forståelse af beslutningsprocesser og deres  

 konsekvenser.
Den mundtlige prøve tager udgangspunkt i elevens projekt, men kan omfatte  

 alle emner.
For selvstuderende, der deltager i eksamen uden skolens  

 indstilling til eksamen, skal den mundtlige prøve bredt dække kursets emner.
