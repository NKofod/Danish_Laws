Nr BTL 125 Betænkning over I.
Forslag til lov om ændring af lov om Arbejdsmarkedets  

 Tillægspension (Kompensation for arbejdsgivernes bidrag) II.
Forslag til lov  

 om ændring af lov om en arbejdsmarkedsuddannelsesfond III.
Forslag til lov om  

 ændring af lov om Lønmodtagernes Garantifond IV.
Forslag til lov om ændring  

 af lov om arbejdsformidling og arbejdsløshedsforsikring m.v.   

 Nr L 125 1987-88, 1. samling Afgivet af Arbejdsmarkedsudvalget Afgivet: 19871214 Udvalget har behandlet lovforslagene i nogle møder og har herunder stillet spørgsmål til arbejdsministeren, som denne har besvaret skriftligt.
Arbejdsministeren har stillet ændringsforslag til det under I nævnte lovforslag, hvorom der henvises til de ledsagende bemærkninger.
Herefter indstiller et flertal (udvalget med undtagelse af Socialistisk Folkepartis og Fremskridtspartiets medlemmer) lovforslagene til vedtagelse med de af arbejdsministeren stillede ændringsforslag til det under I nævnte lovforslag.
Et mindretal inden for flertallet (Socialdemokratiets medlemmer af udvalget) ønsker i denne forbindelse at henvise til Socialdemokratiets betænkningsbidrag til forslag til lov om arbejdsmarkedsbidrag (L 118).
Et mindretal (Socialistisk Folkepartis medlemmer af udvalget) vil ved 2. behandling redegøre for sin stilling til ændringsforslagene til det under I anførte lovforslag, men indstiller i øvrigt dette samt de under II-IV anførte lovforslag til forkastelse ved 3. behandling, idet mindretallet udtaler:
SF er tilhænger af, at nogle af de eksisterende arbejdsgiverafgifter ændres fra afgift på ansatte til afgift på værditilvæksten.
Det drejer sig bl.a. om de afgifter, der betales i henhold til de under I-III anførte love.
Men en naturlig konsekvens af en gennemførelse af det under I nævnte lovforslag er, at der ikke længere skal sidde arbejdsgiverrepræsentanter i ATP-fondens bestyrelse.
Når det gælder den afgift, der betales i henhold til det under IV anførte lovforslag, kan der dog være visse betænkeligheder, idet det herefter kun vil være lønmodtagerne, der betaler direkte til a-kassen, mens arbejdsgiverne betaler indirekte.
Når SF alligevel stemmer imod lovforslagene, skyldes det, at de indgår i en politisk sammenhæng, der er uacceptabel for SF.
SF stemmer således imod lovforslagene, ligesom SF stemmer imod de øvrige lovforslag, der indgår i pakken af arbejdsgiverafgiftsomlægninger.
I øvrigt henvises til SFs betænkningsbidrag til forslag til lov om arbejdsmarkedsbidrag (L 118).
Et andet mindretal (Fremskridtspartiets medlem af udvalget) indstiller lovforslagene til forkastelse ved 3. behandling, men mindretallet kan i øvrigt tiltræde ændringsforslagene til det under I anførte lovforslag.
Ændringsforslag til I.
Forslag til lov om ændring af lov om Arbejdsmarkedets Tillægspension (Kompensation for arbejdsgivernes bidrag) Af arbejdsministeren, tiltrådt af et flertal (udvalget med undtagelse af SF):
Til § 1 1) I den under nr. 1 foreslåede affattelse af § 17 a, stk.  

 1, udgår »private«, og der iindsættes efter  

 »arbejdsmarkedsbidrag« ordene:
 », og som er omfattet af lov om Arbejdsgivernes Elevrefusion«.
 2) I den under nr. 1 foreslåede affattelse af § 17 a, stk. 2, 1.
pkt., ændres »arbejdsgiveren har indbetalt« til: »er  

 modtaget fra arbejdsgiveren«.
 3) I den under nr. 1 foreslåede affattelse af § 17 a, stk. 2, 2.
pkt., ændres »fuldt bidrag, jf.« til: »et beløb, der svarer  

 til fuldt bidrag efter«.
 4) Det under nr. 1 foreslåede § 17 a, stk. 4 udgår.
 Stk. 5 bliver herefter stk. 4.
Til § 2 5) I 2. pkt. ændres »udbetales« til: »beregnes og  

 udbetales«, og »indbetales« til: »modtages«.
 6) Efter 2. pkt. tilføjes som nyt punktum:
»ATP-bidrag, der vedrører tiden før lovens ikrafttræden, kan ikke indgå i beregningen.« Bemærkninger Til nr. 1 og 4 Af lovforslagets affattelse af den ny § 17 a, stk. 4, samt bemærkningerne hertil fremgår, at det er hensigten, at private institutioner, hvis udgifter overvejende finansieres af offentlige midler, ikke skal kunne modtage kompensation for ATP-bidrag, og at denne kreds i princippet tænkes afgrænset på samme måde som den kreds af arbejdsgivere, der ikke har ret til refusion og tilskud i henhold til lov om Arbejdsgivernes Elevrefusion.
Da det af administrative grunde imidlertid er mest hensigtsmæssigt, at afgrænsningen af, hvilke arbejdsgivere der kan modtage kompensation for indbetalte ATP-bidrag, er helt den samme som kredsen af arbejdsgivere, som er omfattet af lov om Arbejdsgivernes Elevrefusion - for så vidt de også er registreret efter lov om arbejdsmarkedsbidrag - foreslås det, at denne afgrænsning fastslås i selve lovteksten.
Til nr. 2, 5 og 6 De foreslåede ændringer er af teknisk-administrativ karakter.
Til nr. 3 Den foreslåede ændring præciserer, at de formentlig få arbejdsgivere, der efter 1. januar 1988 indbetaler ATP-bidrag efter § 4 a og samtidig er omfattet af lov om Arbejdsgivernes Elevrefusion, alene har ret til kompensation i forhold til dette lavere arbejdsgiverbidrag til ATP.
Der er f.eks. tale om visse koncessionerede selskaber.
Jytte Andersen (S) Bakholt (S) Hjortnæs (S) Hans Strunge (S) Mette Groes (S) Tommy Dinesen (SF) Lilli Gyldenkilde (SF) Ole Henriksen (SF) Bo Kristensen (KF) fmd.
Svend Åge Petersen (KF) Kirkegaard (KF) Pia Christmas-Møller (KF) Bjørn Elmquist (V) Skrumsager Skau (V) Bollmann (CD) Glistrup (FP) Kirsten Lee (RV) Partierne KRF og FK havde ikke medlemmer i udvalget.
