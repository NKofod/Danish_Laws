Landsskatteretskendelse vedr. beskatning af  

 kørselsgodtgørelse Der  

    

  

 klages over, at  

 udbetalt kørselsgodtgørelse er anset for skattepligtig.
 Skatteankenævnet har anset udbetalt kørselsgodtgørelse,  

 9.811 kr., for skattepligtig.
 Landsskatteretten stadfæster skatteankenævnets afgørelse.
Klageren er hovedanpartshaver i selskabet B ApS, der driver  

 vikarbureau.
Virksomheden drives af klagerens ægtefælle.
Selskabet købte den 18. marts 2000 en brugt bil af mærket  

 Mercedes Benz for 1.290.000 kr.
Bilen er stillet til rådighed for privat  

 kørsel, og klagerens ægtefælle er blevet beskattet af værdi af fri bil efter  

 de  

 derom gældende regler.
 I husstanden fandtes i det pågældende indkomstår også en bil  

 af mærket Daihatsu Charade, årgang 1991, købt den 29. juni 2000 for 32.000  

 kr.  

 og en bil af mærket VW Polo, årgang 1996.
 Klageren var i 2000 ansat i C A/S og fik af arbejdsgiveren  

 udbetalt skattefri kørselsgodtgørelse med 9.811 kr. for perioden 22.  

 september  

 til 31. december 2000.
Grundlaget for udbetalingen er et skema, hvoraf fremgår  

 dato, kørsel fra og til, anledning og antal kilometer.
Kørslen er ofte  

 angivet  

 med kundens navn og ikke med kundens geografiske placering.
 Skatteadministrationen fandt, at kørslen for selskabet var  

 sket i bilen af mærket Mercedes, og den modtagne kørselsgodtgørelse blev  

 beskattet i medfør af statsskattelovens § 4, litra c, og Told- og  

 Skattestyrelsens cirkulære 2000  39.
 I forbindelse hermed fremsendte klageren en fotokopi af en  

 erklæring fra arbejdsgiveren, hvoraf følgende fremgik:
 Det bekræftes hermed, at det ikke er foreneligt med C  

 a.s.´s personalepolitik at køre i sportsvognslignende biler, biler  

 registreret  

 på gule plader, varevogne samt biler i en prisklassse over 650.000 kr.
Det vil derfor ikke være acceptabelt for sælgere at køre i  

 biler af mærket Mercedes Benz, Porche eller tilsvarende modeller. En kontrolopringning til personalechefen i C A/S viste, at  

 selskabet ikke kunne vedkende sig at have skrevet erklæringen.
 Reglerne om udbetaling af kørselsgodtgørelse findes i  

 bekendtgørelse nr. 173 af 13. marts 2000. Der står, at arbejdsgiveren skal  

 kontrollere, om betingelserne for udbetaling af rejsegodtgørelse er opfyldt.
 Der står videre, at bogføringsbilag vedrørende den  

 erhvervsmæssige rejse skal indeholde:
·  

  

 	  

    

 Modtagerens navn, adresse og CPR  nummer ·  

  

 	  

    

 Rejsens erhvervsmæssige formål ·  

  

 	  

    

 Rejsens start- og sluttidspunkt ·  

  

 	  

    

 Rejsens mål med eventuelle delmål ·  

  

 	  

    

 De anvendte satser ·  

  

 	  

    

 Beregning af rejsegodtgørelsen Arbejdsgiverens kontrol beskrives i Told- og  

 Skattestyrelsens vejledning om indeholdelse af A  skat.
Der står bl.a.,  

 at - det ikke er et krav, at medarbejderen fører et egentligt  

 kørselsregnskab med angivelse af den samlede kørsel, - det skal fremgå af arbejdsgiverens regnskabsmateriale, at  

 der er ført kontrol, - der ikke kan gives entydige og fuldstændige retningslinier  

 for arbejdsgiverens kontrol, men at  

  

 der i hvert enkelt tilfælde må foretages en  

 vurdering af regnskabsmaterialets karakter, herunder af arbejdsgiverens  

 kontrolmuligheder.
Det fremgår af Told- og Skattestyrelsens cirkulære 2000  39  

 af 18. december 2000, at der ikke kan udbetales skattefri  

 befordringsgodtgørelse, når arbejdsgiveren har stillet firmabil til rådighed  

 for den ansatte.
Tilsvarende gælder, hvis firmabil er stillet til rådighed af  

 en anden arbejdsgiver.
Afgørelsen offentliggjort i SKM2002.124.LSR /TfS.2001.312  

 angik en hovedaktionær, der fik udbetalt skattefri godtgørelse for kørsel i  

 selskabets tjeneste.
Grundlaget for udbetalingen var klagerens notater om,  

 hvilke opgaver, der var løst, og hvor langt der var kørt.
Oplysningerne blev  

 indført i et regneark, der opsummerede kørslen.
Landsskatteretten bemærkede, at det måtte påhvile klageren  

 som hovedaktionær at afkræfte, at kørslen ikke var foretaget i selskabets  

 varebil.
Landsskatteretten fandt videre, at det ikke var muligt på baggrund  

 af  

 klagerens opgørelse over kørslen at fastslå, i hvilket omfang selskabet havde  

 ført kontrol med udbetalingerne.
 Afgørelsen blev indbragt for Østre Landsret, der fandt, at  

 den pågældende skatteyder ikke var omfattet af den dagældende ligningslovs §  

 9  

 og dermed slet ikke var berettiget til at modtage skattefri  

 kørselsgodtgørelse  

 uanset kontrol m. m.
Det er lagt til grund, at klageren ikke har noteret bilens  

 kilometerstand i forbindelse med kørslen for C A/S, og at klagerens  

 kørselsbilag til arbejdsgiveren ofte ikke har indeholdt kørslens geografiske  

 destination.
Det har derfor ikke været muligt for C A/S at føre den  

 foreskrevne  

 kontrol, og det har ikke været muligt at fastlægge, hvilken bil, der har  

 været  

 anvendt til kørslen.
Der henvises til landsretsdommen offentliggjort i  

 SKM2001.141.ØLR /TfS.2001.312.
 Den erklæring fra C A/S, som klageren har fremlagt, kan ikke  

 tillægges betydning, idet selskabet ikke har kunnet vedkende sig at have  

 skrevet den.
Det er herefter ikke godtgjort, at klagerens kørsel for C  

 A/S ikke er sket i bilen af mærket Mercedes Benz.
Det er derfor med rette, at  

 den udbetalte kørselsgodtgørelse er beskattet.
 Det modtagne beløb beregnet som 6.371 km a 1,54 kr. = 9.811  

 kr. skal anses for skattefri i henhold til ligningslovens § 9.
Klageren har i hele kalenderåret 2000 været ansat i C A/S,  

 hvor hans arbejde har bestået i teknisk rådgivning om brug af gas til  

 firmaets  

 kunder.
Kørsel til kunderne i hele 2000 er sket i klagerens private biler.  

 Klageren har modtaget kørselsgodtgørelse fra C A/S i henhold til gældende  

 regler for udbetaling af skattefri godtgørelse.
Kørslen har primært fundet  

 sted  

 i en bil af mærket VW Polo, årgang 1996, og i mindre omfang i en bil af  

 mærket  

 DaiHatsu Charade, årgang 1991, som blev købt den 29. september 2000. Der har  

 i  

 en del af året tillige været en bil af mærket Fiat Uno.
Klageren er hovedanpartshaver i B ApS, der driver  

 vikarbureau.
Virksomheden drives af ægtefællen.
Selskabet købte den 18. marts  

 2000 en brugt bil af mærket Mercedes Benz.
Bilen blev fra den 22. september  

 2000 stillet til rådighed for privat kørsel for klageren og ægtefællen, og  

 ægtefællen blev beskattet af værdi af fri bil efter de gældende regler.
B ApS er et vikarbureau, der fortrinsvis skaffer vikarer til  

 større industrivirksomheder.
En af disse virksomheder producerer møbler til  

 eksport og har mange ansatte.
Vikarerne er for manges vedkommende studerende  

 fra X og andre store byer, og firmabilen og de øvrige biler, som husstanden  

 råder over, benyttes i vid udstrækning til transport af vikarer, som ikke  

 selv  

 har biler.
Der skaffes også vikarer om natten.
 Det hænder, at virksomheden sender 30  70 vikarer ud pr.  

 dag.
 B ApS har ca. 650 vikarer tilknyttet om året, primært  

 vikarer til industrivirksomheder og stort set ikke kontorpersonale.  

 Virksomheden drives fra bopælen, og den eneste ansatte i selskabet er  

 ægtefællen, der både klarer bogholderiet og foretager kundeopsøgende arbejde.  

 Sidstnævnte funktion varetages på den måde, at ægtefællen kontakter  

 virksomheder, der søger medarbejdere i søndagsudgaven af en avis.  

 Virksomheden  

 havde sidste år en omsætning på 10 mill. kr.
 Ægtefællen har som følge af sit job i virksomheden et stort  

 behov for en firmabil.
 Klageren og ægtefællen fik af de stedlige skattemyndigheder  

 at vide, da firmabilen blev anskaffet, at det ikke var nødvendigt at føre  

 kørebog, da firmabilen var stillet til rådighed for privat kørsel, og der som  

 følge heraf blev foretaget beskatning af værdi af fri bil efter  

 ligningslovens  

 § 16, stk. 4. Der blev ikke vejledt om reglerne om kørselsgodtgørelse.
Klageren har for hele kalenderåret afleveret skema om den erhvervsmæssige  

 kørsel til arbejdsgiveren, hvoraf fremgår dato, kørsel fra og til, anledning  

 og  

 antal kilometer.
Det grundlag, hvorpå C A/S har udført den foreskrevne  

 kontrol  

 og udbetalt godtgørelse, har således været det samme i hele kalenderåret  

 2000.
Klageren er bekendt med, at der ikke kan udbetales skattefri  

 kørselsgodtgørelse samtidig med, at arbejdsgiveren stiller firmabil til  

 rådighed.
Tilsvarende gælder, hvis firmabilen er stillet til rådighed af en  

 anden arbejdsgiver.
 Den foretagne ændring af skatteansættelsen er begrundet i,  

 at skattemyndighederne har anset kørslen for C A/S for perioden 22. september  

 til 31. december 2000 for at være sket i bilen af mærket Mercedes Benz.
 Skatteankenævnet har fundet, at det ikke har været muligt  

 for C A/S at føre den foreskrevne kontrol, og at det ikke har været muligt at  

 fastlægge, hvilken bil, der har været anvendt til kørslen.
 I Told- og Skattestyrelsens vejledning om indeholdelse af A  

  skat m.m. 2001, afsnit H. 3 er der bl.a. anført følgende:
- det er ikke et krav, at medarbejderen fører et egentligt  

 kørselsregnskab med angivelse af den samlede kørsel, det vil sige såvel den  

 private som den erhvervsmæssige del - at det skal fremgå af arbejdsgiverens regnskabsmateriale,  

 at der er ført kontrol, - at der ikke kan gives entydige og fuldstændige  

 retningslinier for den kontrol, som arbejdsgiveren skal foretage for at  

 opfylde  

 sin kontrolforpligtelse, - at der i hvert enkelt tilfælde må foretages en vurdering  

 af regnskabsmaterialets karakter, herunder af arbejdsgiverens  

 kontrolmuligheder.
Såfremt bogføringsbilaget opfylder bekendtgørelsens krav, er  

 dette tilstrækkeligt til, at arbejdsgiveren kan kontrollere, om betingelserne  

 for at udbetale befordringsgodtgørelse er opfyldt.
Det kan således ikke  

 kræves,  

 som anført af skatteankenævnet, at bilens kilometerstand skal noteres i  

 forbindelse med kørslen for C A/S.
De skemaer, som klageren har afleveret til  

 sin arbejdsgiver, opfylder de krav, der kan stilles for, at arbejdsgiveren  

 kan  

 udføre den fornødne kontrol og godtgørelsen kan udbetales skattefri.
At  

 kørslen  

 er sket i egen bil ligger implicit i de afleverede kørselsskemaer, der er  

 underskrevet af klageren samt den nærmeste overordnede.
At dette er  

 tilstrækkeligt fremgår endvidere af Vejledning om indeholdelse af A   

 skat,  

 2001, afsnit H.3:
For så vidt angår kørselsgodtgørelse, der kun kan udbetales  

 skattefrit for kørsel i egen bil eller på egen motorcykel, kan det være  

 vanskeligt for arbejdsgiveren i hvert eneste tilfælde at kontrollere, at eget  

 køretøj er anvendt.
Kontrolforpligtelsen vil i den forbindelse almindeligvis  

 være opfyldt, hvis modtageren af kørselsgodtgørelsen på grundbilaget  

 erklærer,  

 at kørslen er sket med egen bil/motorcykel.
Det forudsætter naturligvis, at  

 den  

 pågældende ejer et sådant køretøj, og at arbejdsgiveren har en begrundet  

 overbevisning herom. Det kan ikke fra myndighedernes side kræves, at bilens  

 kilometerstand skal anføres.
Et krav herom ville i så fald være medtaget i  

 bekendtgørelsen.
 De krav, som skatteankenævnet har anført om bogføringsbilag,  

 vedrører udbetaling af skattefri rejsegodtgørelse (bekendtgørelsens § 1, stk.  

 2) og ikke de krav, der stilles for udbetaling af skattefri  

 befordringsgodtgørelse (bekendtgørelsens § 2, stk. 2). Ankenævnets krav til  

 bogføringsbilagets indhold er således ikke aktuel for sagen.
Skatteankenævnet har anført, at kørselsbilagene (skema), som  

 klageren har afleveret til arbejdsgiveren, ofte ikke indeholder angivelse af  

 kørslens geografiske destination.
Bilaget indeholder navne eller steder på de  

 kunder, som klageren har besøgt.
 Hverken skatteadministrationen eller skatteankenævnet har  

 overfor klageren konkret påpeget, hvilken kørsel og hvilke bilag (skemaer),  

 der  

 ikke opfylder kravene for, at arbejdsgiveren kan udøve den fornødne kontrol.  

 Det er således ikke muligt konkret at kommentere skatteankenævnets påstand.  

 Skattemyndighederne har da heller ikke anfægtet de udbetalte skattefrie  

 kørselsgodtgørelser for perioden 1. januar til 21. september 2000.
 C A/S har som arbejdsgiver udført den fornødne kontrol, idet  

 selskabet er bekendt med, hvor kunderne geografisk er beliggende, og hvortil  

 der skal sendes faktura.
Skatteankenævnet har bl.a. begrundet afgørelsen med en dom  

 fra Østre Landsret af 2. februar 2001, offentliggjort i SKM2001.141.ØLR  

 /TfS.2001.312. I denne sag fik en hovedaktionær udbetalt skattefri  

 godtgørelse  

 for kørsel i selskabets tjeneste.
Landsskatteretten fandt, at det påhvilede  

 klageren som hovedaktionær at afkræfte, at kørslen ikke var foretaget i  

 selskabets varebil.
Afgørelsen blev indbragt for Østre Landsret, der fandt,  

 at  

 den pågældende hovedaktionær ikke var ansat, og at han derfor ikke kunne  

 modtage skattefri kørselsgodtgørelse uanset kontrol m.v. efter ligningslovens  

 §  

 9.
 Denne afgørelse kan ikke sammenlignes med den konkrete sag.
I den pågældende sag var der tale om udbetaling af skattefri  

 befordringsgodtgørelse fra hovedaktionærens eget selskab.
Der kan i den  

 situation efter gældende praksis stilles skærpede krav til  

 sandsynliggørelse/dokumentation for, at udbetaling er sket på et korrekt  

 grundlag.  

 Da afgørelsen blev indbragt for Østre Landsret, undlod landsretten at tage  

 stilling til det nævnte forhold, og konstaterede blot, at der ikke var  

 mulighed  

 for at udbetale skattefri kilometergodtgørelse, idet den pågældende  

 hovedaktionær ikke var aflønnet fra selskabet.
Landsretten bekræftede således  

 ikke Landsskatterettens begrundelse.
 De skærpede krav som anført af Landsskatteretten kan således  

 ikke overføres til nærværende sag, idet der her er tale om kørsel, der  

 udføres  

 for en fremmed arbejdsgiver.
 Skatteankenævnet har ikke tillagt den erklæring fra C A/S,  

 som selskabet har fremlagt, betydning, idet selskabet ikke har kunnet  

 vedkende  

 sig at  

    

  

 have skrevet den.
Det fremgår af repræsentantens brev af 1. marts 2002 til  

 kommunen, at klageren har kontaktet sin arbejdsgiver for at få en bekræftelse  

 på, at det ikke er almindeligt accepteret at anvende en bil af mærket  

 Mercedes  

 som den foreliggende til brug for kørsel i firmaet.
I fortsættelse heraf har  

 klageren hos C A/S fået udarbejdet en erklæring til hvem det måtte  

 vedkomme.  

 Erklæringen er sendt til skatteforvaltningen den 11. april 2002.
 Det fremgår af skatteankenævnets sagsfremstilling, at en  

 kontrolopringning til C A/S´s personalechef viste, at selskabet ikke kunne  

 vedkende sig at have skrevet erklæringen.
Klageren har i den forbindelse oplyst, at årsagen til  

 personalechefens afvisning er, at den pågældende erklæring er udfærdiget af  

 en  

 medarbejder, som ikke havde den fornødne kompetence.
Ordlyden af erklæringen  

 er  

 tilsyneladende inspireret af C A/S´s generelle politik for firmabiler.
Det  

 fremgår af Bilpolitik i C A/S, punkt 4, om bilmærker ved valg af  

 firmabil:
Der kan vælges mellem alle gængse standardmodeller.
Bilen  

 skal have minimum 4 døre, minimum 1.600 kubikmeter motor, gerne metallak og  

 stationcar.
Varevogne, sportsvognslignende modeller samt biler, der falder  

 ind  

 under disse kategorier, men kan indregistreres på gule plader, accepteres  

 ikke.  

 Der må ikke købes brugte biler.
Brugte biler defineres ved, at de tidligere  

 har  

 været indregistreret. Personalechefen hos C A/S vedkender sig ikke erklæringen, og  

 klageren er enig med skatteankenævnet i, at erklæringen ikke bør tillægges  

    

  

 betydning.
De generelle regler om bilpolitik i C A/S er fremsendt til  

 skatteadministrationen som anført i en skrivelse af 1. marts 2002 til  

 skatteadministrationen.
De nævnte synspunkter om erklæringen er tillige  

 fremført telefonisk den 24. september 2002 overfor skatteankenævnets  

 sagsbehandler.
Sagsbehandleren bekræftede samtidig at være i besiddelse af  

 oplysninger om firmaets politik for firmabiler.
Hverken den nævnte bilpolitik  

 eller klagerens synspunkter er medtaget i skatteankenævnets sagsfremstilling  

 og  

 behandling af klagen over skatteansættelsen.
 Det gøres sammenfattende gældende:
Der kan ikke stilles skærpede krav til klagerens og C A/S´s  

 pligt til at kontrollere grundlaget for udbetaling af skattefri  

 kilometergodtgørelse.
Kravet om angivelse af kilometerstand har ikke hjemmel  

 i  

 bekendtgørelse nr. 173 af 13. marts 2000.
 Skatteankenævnets henvisning (krav til bogføringsbilag) til  

 § 1, stk. 2, i bekendtgørelse nr. 173 af 13. marts 2000 er forkert.
 Skatteadministrationen og skatteankenævnet har ikke konkret  

 påpeget, hvilken kørsel på hvilke dage, som ikke opfylder kravene for, at C  

 A/S  

 kunne udføre den fornødne kontrol.
Ankenævnets henvisning til Østre Landsrets afgørelse af 2.  

 februar 2001 (SKM2001.141.ØLR /TfS.2001.312) er ikke sammenlignelig.
Den  

 pågældende sag vedrørte et forhold mellem hovedaktionæren og hans selskab.  

 Østre Landsret tiltrådte ikke Landsskatterettens begrundelser for at beskatte  

 de udbetalte godtgørelser.
 Skatteankenævnets sagsfremstilling gengiver ikke loyalt  

 klagerens synspunkter om erklæringen fra C A/S og firmaets generelle politik  

 for firmabiler.
 Det er ikke fra skattemyndighedernes side påvist, at den  

 erhvervsmæssige kørsel for C A/S er foretaget i bilen af mærket Mercedes.
 Den erhvervsmæssige kørsel i indkomståret 2000 er foregået i  

 de privatejede biler, og klagerens skattepligtige indkomst påstås derfor  

 nedsat  

 med den modtagne godtgørelse på 9.811 kr.
 Eventuelle ændrede krav til klageren og C A/S bør af hensyn  

 til retssikkerheden udelukkende ske med fremtidig virkning.
Efter ligningslovens § 9, stk. 5, skal godtgørelser, der  

 udbetales af arbejdsgiveren for udgifter, som en lønmodtager påføres af  

 arbejdet, medregnes ved indkomstopgørelsen.
Dette gælder dog ikke godtgørelse  

 for befordringsudgifter omfattet af ligningslovens § 9 B eller for  

 rejseudgifter, såfremt godtgørelsen ikke overstiger satser, der fastsættes af  

 Ligningsrådet.
Godtgørelsen er i så fald skattefri.
 Ligningslovens § 9 B, stk. 1, omfatter udgifter til følgende  

 befordring:
·  

  

 	  

    

 Befordring mellem sædvanlig bopæl og  

 arbejdsplads i indtil 60 arbejdsdage ·  

  

 	  

    

 befordring mellem arbejdspladser og ·  

  

 	  

    

 befordring inden for samme arbejdsplads.
Det er en forudsætning for udbetaling af skattefri  

 befordringsgodtgørelse, at arbejdsgiveren fører kontrol med antallet af kørte  

 kilometer.
Det fremgår af § 2 stk. 1, i bekendtgørelse nr. 173 af 13. marts  

 2000, som er udstedt i medfør af ligningslovens § 9, stk. 5,4. pkt.  

 Bekendtgørelsen har virkning fra den 1. juli 2000. Det fremgår af § 3 i  

 bekendtgørelse nr. 173 af 13. marts 2000.
Bilag vedrørende den erhvervsmæssige kørsel skal indeholde  

 modtagerens navn og CPR-nr., kørslens erhvervsmæssige formål, dato for  

 kørslen, kørslens mål, angivelse af de kørte kilometer, de anvendte satser  

 samt  

 beregningen af befordringsgodtgørelsen.
Det fremgår af § 2 stk. 2, i  

 bekendtgørelse nr. 173 af 13. marts 2000.
 Der kan således ikke som betingelse for godkendelse af  

 skattefri kørselsgodtgørelse kræves et egentligt kørselsregnskab, men der kan  

 stilles krav om, at udbetalingerne og dermed de kørte erhvervsmæssige  

 kilometer  

 kan kontrolleres.
 I den forbindelse må der, ud over de i § 2, stk. 2, i  

 bekendtgørelse nr. 173 af 13. marts 2000, udtrykkeligt nævnte krav til  

 bilagene, eksempelvis kunne stilles krav om, at det på baggrund af bilagene  

 er  

 muligt at identificere hvilken bil, der er benyttet til befordringen, således  

 at det er muligt for arbejdsgiveren at føre kontrol med de kørte kilometer.
 Da det ikke på grundlag af klagerens opgørelser over kørslen  

 for C A/S kan ses hvilken bil, der er benyttet, har den foretagne  

 registrering  

 af kørslen ikke kunnet danne grundlag for arbejdsgiverens kontrol med  

 kørslen.  

 Betingelserne for udbetaling af skattefri kørselsgodtgørelse er derfor  

 allerede  

 af denne grund ikke opfyldt, hvilket er tiltrådt af Told- og Skattestyrelsen.
