Betænkning afgivet af Folketingets Skatteudvalg den 17.  

 november 2004 Betænkning over Forslag til lov om indgåelse af protokol til  

 ændring af den dansk-malaysiske dobbeltbeskatningsoverenskomst [af skatteministeren (Kristian Jensen)] 1. Udvalgsarbejdet Lovforslaget blev fremsat den 7. oktober 2004 og var til 1.  

 behandling den 21. oktober 2004. Lovforslaget blev efter 1. behandling  

 henvist  

 til behandling i Skatteudvalget.
Møder Udvalget har behandlet lovforslaget i 3 møder.
Spørgsmål Udvalget har stillet 4 spørgsmål til skatteministeren til  

 skriftlig besvarelse, som denne har besvaret.
Nogle af udvalgets spørgsmål og  

 ministerens svar herpå er optrykt som bilag 2 til betænkningen.
2. Indstillinger Udvalget  

  

 indstiller  

 lovforslaget til  

  

 vedtagelse uændret.
 Tjóðveldisflokkurin, Inuit Ataqatigiit og Siumut var på  

 tidspunktet for betænkningens afgivelse ikke repræsenteret med medlemmer i  

 udvalget  

 og havde dermed ikke adgang til at komme med indstillinger eller politiske  

 udtalelser i betænkningen.
 En oversigt over Folketingets  

 sammensætning er optrykt i betænkningen.
Lars Christian Lilleholt (V)   

 Peter Christensen (V)   

 Freddy Dam (V)  

  

  nfmd.  

  

 Svend Aage Jensby (V)   

 Mikkel Dencker (DF)   

 Colette L.
Brix (DF)   

 Charlotte Dyremose (KF)   

 Else Theill Sørensen (KF)   

 Jann Sjursen (KD)   

 Inger Bierbaum (S)   

 Henrik Sass Larsen (S)   

 Jacob Buksti (S)   

 Jens Peter Vernersen (S)  

  

  fmd.  

  

 Frode Sørensen (S)   

 Morten Homann (SF)   

 Margrethe Vestager (RV)   

 Pernille Rosenkrantz‑Theil (EL) Tjóðveldisflokkurin, Inuit Ataqatigiit og Siumut havde  

 ikke medlemmer i udvalget.
Folketingets sammensætning Venstre, Danmarks Liberale Parti (V) 54 * Enhedslisten (EL) 4 Socialdemokratiet (S) 52 Kristendemokraterne (KD) 4 Dansk Folkeparti (DF) 22 Tjóðveldisflokkurin (TF) 1 Det Konservative Folkeparti (KF) 16 Inuit Ataqatigiit (IA) 1 Socialistisk Folkeparti (SF) 12 Siumut (SIU) 1 Det Radikale Venstre (RV) 9 Uden for folketingsgrupperne (UFG) 3 * Heraf  

 1 medlem valgt på Færøerne Bilag 1 Oversigt over bilag vedrørende L 26 Bilagsnr.
Titel 1 Meddelelse vedrørende tidsplan for L 26 2 1. udkast til betænkning 3 2. udkast til betænkning Oversigt over spørgsmål og svar vedrørende L 26 Spm.
Titel 1 Spm. 1, om ministeren vil  

 fremsende et notat, der viser, hvor overenskomsten efter tiltrædelse af den  

 indgåede protokol afviger fra den »model«-overenskomst, som den danske  

 regering tilstræber at indgå med fremmede stater, til skatteministeren, og  

 ministerens svar herpå 2 Spm.  

 2, om den foreslåede matching credit-bestemmelse i overenskomsten også gælder  

 for finansielle virksomheder og finansielle indtægter, til skatteministeren,  

 og ministerens svar herpå 3 Spm.  

 3, om ministeren vil oplyse, om det ikke er Danmarks politik, at hvis der  

 indgås aftaler om matching credit, så gælder dette ikke for finansielle  

 indtægter, til skatteministeren, og ministerens svar herpå 4 Spm.  

 4 om, hvor store beløb der årligt vil blive sparet i malaysiske skatter for  

 danske rederier m.v., til skatteministeren, og ministerens svar herpå Bilag 2 Nogle af udvalgets spørgsmål til  

 skatteministeren og dennes svar herpå Spørgsmålene og skatteministerens svar herpå er optrykt  

 efter ønske fra SF.
 Spørgsmål 2:
Vil ministeren oplyse,  

 om den foreslåede matching credit-bestemmelse i overenskomsten også gælder  

 for  

 finansielle virksomheder og finansielle indtægter, og om dette ikke  

 indebærer,  

 at overenskomsten kan bruges til at undgå beskatning af finansielt afkast? Svar:
 Som nævnt i mit svar på spørgsmål 1 skal Danmark alene give  

 matching credit for sædvanlige malaysiske skatter, der er blevet nedsat efter  

 den malaysiske skattebegunstigelseslov fra 1986. Efter denne lov giver  

 Malaysia  

 alene skattenedsættelse for et foretagendes fortjeneste, som stammer fra  

 virksomhed, der ønskes fremmet, dvs. produktion, landbrug, turisme (herunder  

 hoteldrift).  

 Hvis et foretagende, der er omfattet af skattebegunstigelse, har indkomst fra  

 anden virksomhed, beskattes denne del af fortjenesten efter de sædvanlige  

 regler.
 Der skal således ikke gives matching credit for finansielle  

 indtægter.
 Spørgsmål 3:
Vil ministeren oplyse, om det ikke er Danmarks politik, at hvis  

 der indgås aftaler om matching credit, så gælder dette ikke for finansielle  

 indtægter? Svar:
 Jeg kan bekræfte, at det er dansk politik ved forhandlinger om  

 dobbeltbeskatningsoverens-komster, at der ikke gives matching credit for  

 finansielle indtægter.
 Spørgsmål 4:
Vil ministeren oplyse,  

 hvor store beløb der årligt vil blive sparet i malaysiske skatter for danske  

 rederier m.v. på grund af bestemmelsen om beskatning i domicilstaten af  

 indtægter fra international skibs- og luftfart, samt hvor stor en del af de  

 sparede skatter, der reelt tilføres den danske stat, på baggrund af  

 mulighederne for credit i den danske skat for de betalte skatter? Svar:
Ifølge protokollen kan  

 international skibs- og luftfart for fremtiden kun beskattes i det land, som  

 selskaberne hører hjemme i.
Dvs. danske rederier og luftfartsselskaber  

 beskattes kun i Danmark, og der kan ikke gives creditlempelse for malaysisk  

 skat, idet Malaysia ikke længere kan beskatte danske rederier og  

 luftfartsselskaber vedrørende international skibs- og luftfart.
Det kan oplyses, at  

 Malaysia de seneste år har fritaget rederier for skat af fragt til og fra  

 landet i form af »Tax holidays«.
På den baggrund vil de danske rederier for  

 så  

 vidt ikke spare malaysisk skat, medmindre den malaysiske skattefritagelse  

 ophæves før protokollens ikrafttrædelse.
