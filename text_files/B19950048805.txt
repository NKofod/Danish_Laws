I medfør af § 19, stk. 3, § 21, § 22, stk. 3, § 23, stk. 2, § 24, § 27 og § 28 i lov nr. 89 af 8. februar 1995 om postvirksomhed fastsættes:
Anmeldelse og registrering af  

 postvirksomhed § 1.  Enhver ejer af en postvirksomhed, der  

 erhvervsmæssigt befordrer adresserede breve, jf. § 3 i lov nr. 89 af 8.  

 februar 1995 om postvirksomhed, samt andre adresserede forsendelser, der  

 vejer op til 20 kg, skal anmelde virksomheden til Posttilsynet.
 Stk. 2.  Anmeldelsen til Posttilsynet skal indeholde  

 følgende oplysninger:
 Stk. 3.  Ændringer i de i stk. 2 nævnte oplysninger skal  

 straks anmeldes til Posttilsynet.
Posthemmelighed § 2.  Den, der virker i en postvirksomhed, må ikke  

 give uvedkommende nogen underretning om andres benyttelse af postale  

 tjenesteydelser eller lejlighed til selv at skaffe sig sådan oplysning.
 Stk. 2.  Tavshedspligten vedvarer, efter at den  

 pågældendes virke i postvirksomheden er ophørt.
Stk. 3.  Tavshedspligten efter stk. 1 og stk. 2 gælder  

 endvidere for den, der efter aftale med en postvirksomhed udfører  

 postbefordring.
Dette gælder tillige for ansatte hos den pågældende.
Uanbringelige forsendelser og åbning af  

 forsendelser § 3.  Adresserede lukkede forsendelser, der er  

 indleveret til befordring hos postvirksomheder, kan i de tilfælde, hvor det  

 ikke har været muligt at finde adressat eller afsender, uden retskendelse  

 åbnes af den pågældende postvirksomhed.
 Stk. 2.  Adresserede lukkede forsendelser kan ligeledes  

 uden retskendelse åbnes, når det sker for at fastslå omfanget af en eventuel  

 beskadigelse af forsendelsen.
 § 4.  Forsendelser og genstande, der er uanbringelige  

 for postvirksomheden, jf. § 3, og som er af værdi, fremlyses inden en måned  

 ved bekendtgørelse i Statstidende, medmindre forsendelsens eller genstandens  

 værdi ikke står i et rimeligt forhold til omkostningerne ved fremlysningen.  

 Fremlyste forsendelser og genstande ligger til afhentning hos  

 postvirksomheden i 3 måneder, hvorefter de sælges eller tilintetgøres.
 Stk. 2.  Uanbringelige forsendelser og genstande, der  

 ikke fremlyses, jf. stk. 1, lægges til afhentning hos postvirksomheden i 2  

 måneder, hvorefter de sælges eller tilintetgøres.
 Stk. 3.  Salg uden om offentlig auktion må ikke ske til  

 personer, der virker i postvirksomheden.
 § 5.  Uanbringelige adresserede lukkede forsendelser,  

 der befordres af postvirksomheden, og som ikke på anden måde kan bringes  

 adressaten eller afsenderen i hænde, kan alene åbnes og undersøges af  

 personer, der er specielt udpeget dertil af postvirksomhedens ledelse.
Stk. 2.  De i stk. 1 nævnte personer skal underskrive en  

 erklæring, hvori de lover ikke med deres vilje at læse andet i de åbnede  

 forsendelser end adressatens eller afsenderens navn og adresse.
De lover  

 tillige, at de ikke vil meddele uvedkommende noget, som ved denne virksomhed  

 er kommet til deres kundskab. (Erklæring om tavshed er optrykt som bilag 1  

 til denne bekendtgørelse).
Stk. 3.  De i stk. 2 nævnte erklæringer skal opbevares  

 af ejeren af postvirksomheden.
Forpligtelsen til at opbevare erklæringerne  

 vedvarer for ejeren af postvirksomheden i 5 år, efter at den pågældendes  

 virke i postvirksomheden er ophørt, eller bemyndigelsen til at åbne  

 uanbringelige lukkede forsendelser er tilbagekaldt.
Ansvar for befordringen af en forsendelse § 6.  Det skal tydeligt fremgå af en forsendelse,  

 hvilken postvirksomhed der har ansvaret for befordringen af den.
Det påhviler  

 den virksomhed eller person, som kunden har kontraheret med om  

 postbefordring, umiddelbart efter indsamlingen at påføre forsendelsen  

 oplysning om, hvem der har ansvaret for befordringen.
 Stk. 2.  Oplysning om, hvem der har ansvaret for  

 befordringen, kan eksempelvis ske ved stempel eller påklæbning af et mærkat.
Straffebestemmelser § 7.  Medmindre højere straf er forskyldt efter anden  

 lovgivning, straffes med bøde den, der overtræder § 1, § 4 og § 5 i denne  

 bekendtgørelse.
Overtrædelse af § 6 kan straffes med bøde, jf. § 26, stk. 1,  

 nr. 6 i lov nr. 89 af 8. februar 1995 om postvirksomhed.
Overtrædelse af §§  

 2, 3 og 5 kan straffes med bøde, hæfte eller fængsel i indtil 3 år, jævnfør  

 straffelovens §§ 152, 152d-f og 153.
Stk. 2.  Er overtrædelsen begået af et selskab, en  

 forening, en selvejende institution, en fond eller lignende, kan der pålægges  

 den juridiske person som sådan bødeansvar.
Er overtrædelsen begået af staten,  

 en kommune eller et kommunalt fællesskab, jf. § 60 i lov om kommunernes  

 styrelse, kan der pålægges staten, kommunen eller det kommunale fællesskab  

 bødeansvar.
Klageadgang § 8.  Posttilsynets afgørelser kan påklages til  

 trafikministeren inden 4 uger, efter at afgørelsen er meddelt den pågældende.
Ikrafttræden § 9.  Bekendtgørelsen træder i kraft den 1. juli 1995.
 Stk. 2.  For Post Danmarks vedkommende træder  

 bestemmelserne i § 25 og § 26 i bekendtgørelse nr. 119 af 22. februar 1995 om  

 benyttelse af Post Danmark i stedet for § 4 og § 5.
Trafikministeriet, den 16. juni 1995 Jan Trøjborg / Mogens Muller Bilag 1 Erklæring om tavshed Postvirksomheden:
Navn: ------------------------------------------ Adresse: --------------------------------------- Postnr. og by: --------------------------------- bemyndiger hermed nedenstående person til at åbne og undersøge  

 uanbringelige lukkede forsendelser:
Navn: ------------------------------------------ Cpr. nr.: -------------------------------------- Adresse: Postnr. og by: ------------------------ Erklæring fra den bemyndigede Jeg erklærer ikke med min vilje at læse andet i de åbnede forsendelser end  

 adressatens eller afsenderens navn og adresse.
Jeg er indforstået med, at jeg  

 ikke må meddele uvedkommende noget, som ved denne virksomhed er kommet til  

 min kundskab.
 Min tavshedspligt vedvarer, efter at mit virke i postvirksomheden er  

 ophørt eller nærværende bemyndigelse er tilbagekaldt.
