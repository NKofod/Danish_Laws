Nr BSF 41 Forslag til folketingsbeslutning om beslutningsgrundlaget for etablering  

 af en fast forbindelse over Øresund Fremsat af Lone Dybkjær (RV) Bilgrav-Nielsen (RV) Jørgen Estrup (RV)  

 Marianne Jelved (RV) den 8. februar 1991 Folketinget opfordrer regeringen til som grundlag for en beslutning vedrørende en fast forbindelse over Øresund at udarbejde en redegørelse for de trafikale, miljømæssige og økonomiske konsekvenser af henholdsvis en jernbaneløsning og en kombineret vej~ og jernbaneforbindelse.
Bemærkninger til forslaget Folketinget har sidst debatteret en fast forbindelse over Øresund 11.  

 januar 1990. Siden da er udviklingen i Europa totalt ændret, mest markant  

 gennem de to Tysklandes genforening og krisen i Sovjet samt overgrebet på de  

 baltiske stater.
 Yderligere er der fremkommet nye nordiske signaler med Sveriges melding om  

 et snarligt medlemskab af EF og Norges overvejelser i den anledning.
 Forslagsstillerne finder derfor, at det er nødvendigt, at regeringen som  

 forudsætning for en beslutning om en fast forbindelse over Øresund medtager  

 en række analyser og vurderinger af, hvilke konsekvenser hele udviklingen kan  

 tænkes at have for Østersøudviklingen som helhed - og i særdeleshed  

 naturligvis betydningen for transporten mellem Norge/Sverige og EF.
Allerede inden den nævnte folketingsdebat nævnte Det Radikale Venstres  

 daværende ordfører, fru Marianne Jelved, ønsket om et beslutningsgrundlag,  

 der også omfattede en ren jernbaneforbindelse.
Udviklingen har ikke gjort  

 dette behov mindre.
 I lyset af folketingsdebatten og den senere udvikling finder  

 forslagsstillerne, at regeringen må overveje bl.a. følgende spørgsmål:
- er det rigtigt, at en regional udviklingseffekt mellem København og  

 Malmø forudsætter en bilforbindelse, - vil en bilforbindelse i sig selv medvirke til en regional effekt, - hvilken betydning har Tysklands genforening for transportbehovet mellem  

 Norden og EF, - er der nye momenter med hensyn til ønsket om hurtiggående færger mellelm  

 Sverige og Polen/Tyskland, - hvilken betydning har udviklingen for en eventuel Femernforbindelse, - hvilken betydning vil en jernbaneforbindelse - med hurtiggående færger  

 mellem Sverige og kontinentet - have for Storebæltsforbindelsens økonomi.
 På den baggrund og i lyset af den seneste usikkerhed om tallene og  

 økonomien i en kombineret Øresundsforbindelse er der behov for, at regeringen  

 fremlægger et ajourført beslutningsgrundlag.
Dette grundlag skal også omfatte en jernbaneforbindelse.
Denne forbindelse  

 er tidligere opfattet som urealistisk af økonomiske grunde.
Meget tyder på,  

 at heller ikke en kombineret forbindelse kan blive både økonomisk og  

 miljømæssigt bæredygtig, og det vil derfor ikke være rimeligt kun at vurdere  

 denne forbindelse og ikke alternativet.
 Vurderingen af de trafikale konsekvenser skal omfatte såvel de vand~ som  

 de tilhørende landbaserede anlæg, som er nødvendige såvel af trafikale som  

 miljømæssige grunde.
De miljømæssige forudsætninger for vurderingen skal være, at vandgennemstrømningen ikke påvirkes negativt, at det beskyttede fuglereservat ved Saltholm friholdes for anlæg, og at luftforureningen ikke øges.
 Redegørelsen vedrørende de økonomiske konsekvenser skal omfatte de totale  

 omkostninger for det samlede anlæg og de afledede konsekvenser.
