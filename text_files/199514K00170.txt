Nr BTL 170 Betænkning over Forslag til lov om selvejende institutioner for  

 videregående uddannelser m.v.   

 Nr L 170 1995-96, 1. samling Afgivet af Uddannelsesudvalget Afgivet: 19960326 Udvalget har behandlet lovforslaget i nogle møder og har herunder stillet  

 spørgsmål til undervisningsministeren, som denne har besvaret skriftligt.
 Endvidere har udvalget modtaget skriftlige henvendelser fra:
Amtsrådsforeningen i Danmark, Dansk Teknisk Lærerforbund, Foreningen af Statsautoriserede Revisorer, Odense Fagskole & Håndarbejdsseminarium og Pædagogseminariernes Bestyrelsesforening.
 Der er af undervisningsministeren stillet ændringsforslag, hvorom henvises  

 til de ledsagende bemærkninger.
 Herefter indstiller et flertal (udvalget med undtagelse af  

 Socialistisk Folkepartis og Enhedslistens medlemmer) lovforslaget til  

vedtagelse med de stillede ændringsforslag.
Et mindretal (Socialistisk Folkepartis og Enhedslistens medlemmer  

 af udvalget) indstiller lovforslaget til forkastelse ved 3.  

 behandling.
Mindretallet vil dog stemme for de stillede ændringsforslag.
En del af mindretallet (Enhedslistens medlem af udvalget) finder, at  

 lovforslaget snarere svækker end styrker ansattes og studerendes indflydelse  

 på de berørte institutioner.
Samtidig er de økonomiske konsekvenser af  

 indførelse af et bygningstaxameter uafklarede for de enkelte institutioner.  

 Endelig er denne del af mindretallet betænkelig ved, hvordan bemyndigelsen  

 til at udvide lovens anvendelsesområde til flere institutioner end de i  

 lovforslaget omtalte vil blive brugt.
 ÆndringsforslagAf undervisningsministeren, tiltrådt af  

udvalget:
 Til § 24 1) Stk. 2-4 affattes således:
 »Stk. 2. Institutionens regnskaber revideres af rigsrevisor i  

 henhold til lov om revisionen af statens regnskaber m.m. § 2, stk. 1.
 Stk. 3. Institutionen udpeger en statsautoriseret eller  

 registreret revisor, som reviderer institutionens regnskaber efter aftale  

 mellem rigsrevisor og undervisningministeren i henhold til lov om revisionen  

 af statens regnskaber m.m. § 9. Undervisningsministeren fastsætter efter  

 forhandling med rigsrevisor nærmere regler om institutionernes revision.
Stk. 4. Regnskaberne opstilles efter regler, der fastsættes af  

 undervisningsministeren.
Institutionens regnskabsføring skal være i  

 overensstemmelse med regler fastsat af undervisningsministeren.« 2) Stk. 5 udgår.
Bemærkninger Til nr. 1 og 2 Ændringsforslagene indebærer, at institutionernes  

 regnskaber som hidtil revideres af rigsrevisor i henhold til  

 rigsrevisorlovens § 2, stk. 1. Herudover udpeger institutionen en  

 statsautoriseret eller registreret revisor (institutionsrevisor), som  

 reviderer institutionens regnskaber efter regler fastsat af  

 undervisningsministeren efter forhandling med rigsrevisor.
Reglerne, der  

 forudsættes baseret på aftale mellem rigsrevisor og undervisningsministeren i  

 henhold til § 9 i lov om revisionen af statens regnskaber m.m., fastlægger  

 det nærmere samarbejde mellem institutionsrevisionen og Rigsrevisionen.
Begrundelsen for at indføre institutionsrevision er, at der med  

 lovforslaget pålægges institutionernes bestyrelser et væsentligt forøget,  

 selvstændigt ansvar og en tilsvarende udvidet beslutningskompetence.
Dette  

 betyder, at der må stilles krav om en revision, som er målrettet en ægte  

 selvejende institutions behov.
Det drejer sig dels om løbende kontrol og  

 revision af regnskaberne på bestyrelsens vegne (controller-funktionen), dels  

 om rådgivning og vejledning af institutionens ledelse i økonomiske og andre  

 spørgsmål, som er en væsentlig del af institutionsrevisionens rolle på andre  

 uddannelsesområder.
En tilfredsstillende løsning af disse opgaver forudsætter  

 en institutionsrevision, som kan indgå i en tæt og hyppig dialog med  

 institutionens ledelse og administration.
Undervisningsministeriet må ligeledes kræve en løbende gennemgang og  

 kontrol af regnskaberne, herunder ikke mindst kontrol af institutionens  

 tilskudsgrundlag.
Institutionsrevisionens controller-funktion er sammen med  

 de årsregnskabsaflæggelser, som lovforslaget indebærer, og som indsendes til  

 Undervisningsministeriet med revisionsprotokollater samt revisorerklæringer  

 om tilskudsgrundlaget, en væsentlig forudsætning for, at  

 Undervisningsministeriet kan varetage det overordnede økonomiske tilsyn med  

 institutionerne på betryggende måde.
 Undervisningsministeren fastsætter efter forhandling med rigsrevisor  

 nærmere regler om institutionsrevisionen, herunder om revisionens formål,  

 organisation og kompetence og samarbejdet med Rigsrevisionen, samt regler om  

 revisionens opgaver i forhold til institutionen, Undervisningsministeriet og  

 Rigsrevisionen (revisionsinstruks).
Anne-Marie Meldgaard (S) nfmd.
Hans Peter Baadsgaard (S) Poul Erik  

 Dyrlund (S) Lis Greibe (S) Jens Peter Vernersen (S) Aage Frandsen (SF)  

 Elsebeth Gerner Nielsen (RV) Bruno Jerup (EL) Addi Andersen (CD) Anders  

 Mølgaard (V) Hanne Severinsen (V) fmd.
Henning Urup (V) Ulla Tørnæs  

 (V) Frank Dahlgaard (KF) Lene Espersen (KF) John Vinther (KF) Poul Nødgaard  

 (DF) Fremskridtspartiet havde ikke medlemmer i udvalget.
