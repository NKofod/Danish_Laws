Nr LSF 175 Forslag til Lov om ophævelse af lov om Lokalradiofonden m.v.
Fremsat af kommunikationsministeren (Torben Rechendorff) den 30. april 1991 Vedtaget ved tredjebehandling den 27. maj 1991 Lov nr. 353 af 06/06/1991 § 1 Stk. 1. Lov nr. 376 af 6. juli 1988 om Lokalradiofonden ophæves.
 Stk. 2. Selskaber, foreninger eller lignende, der efter lov om  

 radio- og fjernsynsvirksomhed har tilladelse til lokal radiovirksomhed,  

 betaler afgift til Lokalradiofonden sidste gang for 1. kvartal 1991.
 Stk. 3. Der udbetales støtte af Lokalradiofonden sidste gang for  

 1. kvartal 1991.
§ 2 I lov om radio- og fjernsynsvirksomhed, jf. lovbekendtgørelse nr. 339 af  

 22. maj 1990, som ændret senest ved lov nr. 771 af 21. november 1990,  

 foretages følgende ændringer:
 1. § 15 a, stk. 6, ophæves.
 Stk. 7-8 bliver herefter stk. 6-7.
 2. I § 15 f, stk. 4, nr. 3, og § 22, stk. 2, ændres  

 »§ 15 a, stk. 7,» til: »§ 15 a, stk. 6,».
§ 3 Stk. 1. Efter regler fastsat af kommunikationsministeren kan der  

 indtil udgangen af 1991 ydes støtte til de lokalradioer, der har modtaget  

 støtte af Lokalradiofonden for 1. kvartal 1991.
 Stk. 2. Støtten forvaltes af det udvalg, som er nedsat i henhold  

 til § 15 h i lov om radio- og fjernsynsvirksomhed (udvalget vedrørende lokal  

 radio og tv).
 Stk. 3. Udvalget træffer den endelige administrative afgørelse i  

 sager om udbetaling af støtte.
§ 4 Stk. 1. Loven træder i kraft den 1. juli 1991.
 Stk. 2. Det lån, som er optaget af Lokalradiofonden i medfør af §  

 18 i lov om Lokalradiofonden, indfries den 1. juli 1991.
Oprindeligt fremsat forslag § 1 Stk. 1. Lov nr. 376 af 6. juli 1988 om Lokalradiofonden ophæves.
 Stk. 2. Selskaber, foreninger eller lignende, der efter lov om  

 radio- og fjernsynsvirksomhed har tilladelse til lokal radiovirksomhed,  

 betaler afgift til Lokalradiofonden sidste gang for 1. kvartal 1991.
 Stk. 3. Der udbetales støtte af Lokalradiofonden sidste gang for  

 1. kvartal 1991.
§ 2 I lov om radio- og fjernsynsvirksomhed, jf. lovbekendtgørelse nr. 339 af  

 22. maj 1990, ophæves § 15 a, stk. 6. Stk. 7-8 bliver herefter stk. 6-7.
§ 3 Stk. 1. Efter regler fastsat af kommunikationsministeren kan der  

 indtil udgangen af 1991 ydes støtte til de lokalradioer, der har modtaget  

 støtte af Lokalradiofonden for 1. kvartal 1991.
Stk. 2. Støtten forvaltes af det udvalg, som er nedsat i henhold  

 til § 15 h i lov om radio- og fjernsynsvirksomhed (Udvalget vedr.
Lokal Radio  

 og TV).
 Stk. 3. Udvalget træffer den endelige administrative afgørelse i  

 sager om udbetaling af støtte.
§ 4 Stk. 1. Loven træder i kraft den 1. juli 1991.
 Stk. 2. Det lån, som er optaget af Lokalradiofonden i medfør af §  

 18 i lov om Lokalradiofonden, indfries den 1. juli 1991.
Bemærkninger til lovforslaget + + jhs stat lovf - side Almindelige bemærkninger I juni 1988 vedtog Folketinget loven om Lokalradiofonden (lov nr. 376 af  

 6. juli 1988, se Folketingstidende 1987-88, 2. samling, sp. 295, 618, 929 og  

 1063, tillæg A sp. 593, tillæg B sp. 259 og 323 og tillæg C sp. 145). Loven  

 trådte i kraft den 1. august 1988 og er ændret ved lov nr. 825 af 19.  

 december 1989 (lov om ændring af forskellige skatte- og afgiftslove mv.  

 (eftergivelse og henstand), se Folketingstidende 1989-90, 1. samling, sp. 66,  

 336, 3348 og 3741, tillæg A sp. 143, tillæg B sp. 113 og tillæg C sp. 73).  

 Loven er optrykt som bilag.
Lokalradiofonden blev etableret som en støtteordning for lokalradioer med  

 et svagt økonomisk grundlag i forbindelse med en ændring af lov om radio- og  

 fjernsynsvirksomhed, der indførte reklame som finansieringskilde for lokal  

 radiovirksomhed.
Fonden finansieres ikke ved statsstøtte, men ved at alle  

 lokalradioer betaler 10 pct. af deres samlede indtægter i afgift til fonden.  

 De indkomne midler fordeles efter objektive kriterier på grundlag af  

 oplysninger om den enkelte lokalradios sendetid og samlede indtægter.
Fondens  

 midler og støtteordningen administreres af Udvalget vedr.
Lokal Radio og TV,  

 medens told- og skattevæsenet administrerer og kontrollerer afgiftsordningen.  

 Støtteperioden er kvartalet.
 I forbindelse med fondens tilblivelse blev det anslået, at  

 afgiftsprovenuet til fonden ville andrage ca. 36 mio. kr. årligt efter en  

 tilpasningsperiode.
Som nævnt blev afgiftsordningen indført samtidig med, at der blev åbnet  

 for reklamer i lokalradioerne.
Det var derfor ifølge sagens natur uhyre  

 vanskeligt at foretage en sikker vurdering af radioernes fremtidige  

 indtægtsforhold.
Af samme grund blev det i bemærkningerne anført, at man var  

 indstillet på at tage afgiftsordningens virkning op til vurdering i lyset af  

 de indhøstede erfaringer.
Lokalradiofonden har nu eksisteret i knap 3 år, og det må i dag  

 konstateres, at fondens indtægter er betydelig lavere end forventet.
Fondens  

 indtægter, som har været faldende, var således i 1990 på kun godt 6 mio. kr.  

 Fondens lave indtægter skyldes især, at lokalradioernes reklameindtægter har  

 været væsentlig lavere end forventet.
Det bemærkes i den forbindelse, at toldvæsenet, der som nævnt  

 administrerer afgiftsordningen, som følge af påstande om omgåelse af  

 ordningen, i slutningen af 1989 foretog en nærmere undersøgelse af en række  

 radioers afgiftsforhold.
På baggrund af undersøgelsen kunne det konkluderes,  

 at der ikke var noget, der tydede på, at fondens lave indtægter skyldtes  

 uretmæssige forhold.
 Af fondens samlede indtægt i 1990 gik godt en trediedel til dækning af  

 administrationsomkostninger og afdrag på et lån på 10 mio. kr., som fonden  

 optog til finansiering af støtteordningen i forbindelse med etableringen af  

 fonden.
Fonden har derfor meget få støttemidler til rådighed.
I nedenstående tabel  

 vises udviklingen i indtægter og støtteudbetalinger.
Det bemærkes, at fonden  

 fra 3. kvartal 1989 har skullet hvile i sig selv økonomisk alene på grundlag  

 af afgiftsprovenuet.
Den maksimale støtte pr. sendetime.
I det omfang den pågældende radio har  

 andre indtægter, bevirker de en tilsvarende nedsættelse af støtten.  

 Konsekvensen har været, at fonden ved den seneste udbetaling af støtte for 3.  

 kvartal 1990 kun kunne supplere op til maksimalt 35 kr. pr. sendetime.
Der  

 blev udbetalt i alt 870.000 kr. fordelt på 113 lokalradioer ud af i alt ca.  

 350 igangværende radioer. 140 radioer havde søgt om støtte.
Til sammenligning  

 kan anføres, at man forud for ordningens indførelse skønsmæssigt beregnede  

 radioernes støttebehov til en supplering af radioernes indtægter på op til  

 360 kr. pr. sendetime.
Udvalget vedr.
Lokal Radio og TV, der administrerer fondens midler og  

 støtteordningen, har siden slutningen af 1989 på baggrund af de indhøstede  

 erfaringer gjort kommunikationsministeren opmærksom på, at fonden ikke ville  

 være i stand til, af afgiftsprovenuet, både at udbetale rimelige støttebeløb  

 og at afholde udgifter til administration og afdrag på lån.
Udvalget har på  

 den baggrund konkluderet, at fonden ikke med rimelighed ville kunne  

 opretholdes i sin nuværende form.
Endvidere har lokalradioerne i de senere år været inde i en gennemgribende  

 omstillingsproces.
Lokalradioafgiften har her været en belastning for de  

 mange lokalradioer, der er i en vanskelig økonomisk situation, men som  

 alligevel skal betale afgift til fonden.
Der har da også fra lokalradioside  

 været fremført megen kritik af ordningen, og der har fra flere sider været  

 fremsat forslag om ophævelse af fonden.
Derudover har der været en del forsøg på omgåelse af afgifts- og  

 støtteordningen.
Blandt andet fordi der maximalt kan ydes støtte til 28  

 timers ugentlig sendetid, har ordningen tilskyndet ansøgere til at foretage  

 en kunstig opsplitning af stationerne, så man kan indgive flere ansøgninger  

 på kortere sendetid.
I det omfang lokale radionævn - og i forbindelse med  

 klagesager det centrale udvalg - har ment at have tilstrækkelige holdepunkter  

 for at antage, at der er søgt gennemført en sådan kunstig opsplitning, har  

 man nægtet at give flere sendetilladelser til reelt samme ansøger.
Denne  

 sagsbehandling har imidlertid været vanskelig, og eksistensen af  

 Lokalradiofonden har således besværliggjort administrationen af hele  

 lokalradioordningen.
 Endvidere medfører fonden, at der sker en økonomisk tilpasning, således at  

 radioer, der modtager støtte, ikke tilskyndes til at opnå indtægter ad anden  

 vej.
 På denne baggrund må det konstateres, at ordningen ikke fungerer efter  

 hensigten, og det foreslås derfor, at Lokalradiofonden nedlægges.
Det er fortsat regeringens holdning, at der ikke skal ydes statsstøtte til  

 lokalradioerne.
Eventuelle støttebehov må derfor henvises til lokal  

 finansiering i overensstemmelse med ordningens lokale karakter, ligesom  

 radioerne på linie med andre kulturelle institutioner, foreninger og lign.  

 kan søge om støtte inden for allerede eksisterende støtteordninger på det  

 kulturelle område.
 Regeringen er dog samtidig indstillet på, at eftergive fonden det lån, som  

 blev optaget i forbindelse med ordningens etablering, ligesom der foreslås  

 etableret en overgangsordning, således at de lokalradioer, som hidtil har  

 fået støtte, indtil udgangen af 1991 fortsat kan modtage en vis støtte og  

 således få rimelig tid til at indstille sig på de ændrede  

 finansieringsforhold.
Bemærkninger til lovforslagets enkelte bestemmelser Til § 1 Fondens sidste ordinære afgifts- og støtteperiode vil være 1. kvartal  

 1991.
Til § 2 Forslaget er en konsekvens af nedlæggelsen af fonden.
Bestemmelsen lyder  

 således: »Efter regler fastsat af ministeren kan der ydes støtte til  

 lokal radiovirksomhed.
Støtten ydes af en fond, der etableres ved lov«.
Til § 3 Til stk. 1 Bestemmelsen fastslår, at kun de radioer, der har fået tildelt støtte fra  

 fonden for 1. kvartal 1991, vil have mulighed for at søge støtte i en  

 overgangsordning omfattende de sidste 3 kvartaler i 1991. Støtten udbetales  

 fortsat kvartalsvis og udgør, såfremt lokalradioen fortsat udøver  

 programvirksomhed, henholdsvis 75 pct., 50 pct. og 25 pct. af det  

 støttebeløb, lokalradioen har modtaget for 1. kvartal 1991.
Ordningen bygger på gradvis lavere støttebeløb, således at radioerne  

 tilskyndes til at finde alternative indtjenings- og støttemuligheder inden  

 overgangsperiodens udløb.
Radioer, der i løbet af overgangsperioden ophører  

 med at udøve lokal programvirksomhed, vil ikke være berettigede til støtte.  

 Retten til støtte vil bortfalde fra og med det kvartal, hvori radioen er  

 ophørt med programvirksomheden.
Såfremt radioen på et senere tidspunkt i  

 løbet af overgangsordningen genoptager virksomheden, vil radioen ikke være  

 berettiget til støtte.
Lokalradioer, der ønsker at søge støtte, skal senest 1 måned efter udløbet  

 af hver støtteperiode indsende ansøgning på et særligt skema til Udvalget  

 vedr.
Lokal Radio og TV.
Før ansøgningen indsendes til udvalget, skal den  

 være påtegnet af det lokale radionævn, som skal attestere, om radioen fortsat  

 udøver lokal programvirksomhed.
Til stk. 2 Forvaltningen af overgangsordningen henlægges til Udvalget vedr.
Lokal  

 Radio og TV, der i forvejen administrerer Lokalradiofondens støtteordning.
Til § 4 Til stk. 1 Forslaget indebærer, at der sikres en rimelig tid til afvikling af fonden.
 For så vidt angår de krav og forpligtigelser, der påhviler lokalradioerne  

 i medfør af de hidtil gældende regler, vil det fortsat være loven om  

 Lokalradiofonden og de tilhørende administrative bestemmelser, der finder  

 anvendelse.
Til stk. 2 En nedlæggelse af fonden nødvendiggør en afvikling af det lån på 10 mio.  

 kr., som fonden med hjemmel i loven har optaget ved Finansministeriets  

 mellemkomst, idet lånet skulle tilbagebetales ud af afgiftsprovenuet.
Fonden  

 foretager i overensstemmelse hermed den nødvendige opsparing til afdrag på  

 lånet i tiden indtil 1. juli 1991. En nedlæggelse af fonden bevirker, at  

 staten må afvikle den del af lånet, der resterer pr. 1. juli 1991.
Lovforslagets økonomiske konsekvenser En nedlæggelse af fonden indebærer merudgifter for staten, dels til  

 eftergivelse af den resterende del af det lån på 10 mio. kr., som fonden har  

 optaget, dels til overgangsordningen, der skønnes at beløbe sig til 1,5 mio.  

 kr.
De samlede omkostninger vil være på ca. 9 mio. kr.
Disse udgifter vil  

 blive afholdt inden for P&T's bevilling for 1991 (nettotal). En  

 nedlæggelse af fonden vil samtidig betyde en årlig mindreudgift for told- og  

 skattevæsenet på ca. 300.000 kr.
Bilag Lov om Lokalradiofonden Lov nr. 376 af 6. juli 1988 som ændret ved lov nr. 825 af 19. december  

 1989 Formål § 1. Der etableres en fond til støtte af lokal radiovirksomhed.
Stk. 2. Lokalradiofonden skal udbetale støtte til lokalradioer,  

 som kan dokumentere at have et begrænset økonomisk grundlag.
Trafik og  

 kommunikationsministeren fastsætter nærmere regler om støtteordningen.
 § 2. Fondens midler forvaltes af det udvalg, der er nævnt i § 15 h  

 i lov om radio- og fjernsynsvirksomhed.
Stk. 2. Udvalget aflægger årligt regnskab for fonden.
Regnskabet  

 revideres af Rigsrevisionen.
Finansiering § 3. Selskaber, foreninger eller lignende, der efter lov om radio  

 og fjernsynsvirksomhed har tilladelse til lokal radiovirksomhed, skal svare  

 afgift til Lokalradiofonden efter reglerne i denne lov.
Lokalradioer, hvis  

 tilladelse midlertidigt er inddraget, skal også svare afgift.
 § 4. Afgiftsgrundlaget udgøres af indtægter i forbindelse med:
1. Leveringer af varer og ydelser, hvoraf lokalradioen betaler  

 merværdiafgift, og 2. gaver, tilskud eller lignende bortset fra tilskud fra Lokalradiofonden.
 Stk. 2. Gaver m.v. i form af af naturalier skal ikke medregnes i  

 afgiftsgrundlaget, såfremt de er bestemt til præmier i forbindelse med  

 lokalradioens konkurrencer eller deres værdi ikke overstiger 500 kr.
 § 5. Værdien af varer og ydelser efter § 4, nr. 1, opgøres efter  

 kapitel III i merværdiafgiftsloven, dog ekskl. afgiften efter nærværende lov.
 Stk. 2. Hvis størrelsen af lokalradioens indtægter efter § 4, stk.  

 1, ikke kan anses forretningsmæssigt begrundet i dens egne forhold, kan  

 toldvæsenet påbyde, at værdien skal fastsættes efter reglerne i § 8, stk. 2,  

 i merværdiafgiftsloven, dog eksklusive afgiften.
 Stk. 3. Værdien af gaver m.v., der ydes i form af naturalier,  

 ansættes til handelsværdien.
 § 6. Salg af varer og ydelser, hvoraf lokalradioen skal svare  

 merværdiafgift, medregnes til afgiftsgrundlaget i den afgiftsperiode, hvori  

 salget medregnes efter merværdiafgiftsloven.
 Stk. 2. Gaver m.v. efter § 4, nr. 2, medregnes til  

 afgiftsgrundlaget i den afgiftsperiode, hvori gaven m.v. modtages.
 Stk. 3. Reguleres den afgiftspligtige omsætning efter reglerne i  

 merværdiafgiftslovens § 13, stk. 5-7, kan der foretages tilsvarende  

 regulering af afgiftsgrundlaget efter nærværende lov.
 § 7. Afgiften udgør 10 pct. af afgiftsgrundlaget.
 Stk. 2. Afgift, der ikke overstiger 1.500 kr. for en  

 afgiftsperiode, skal ikke indbetales.
 § 8. Afgiftsperioden er kvartalet.
Stk. 2. Lokalradioen skal senest 1 måned og 20 dage efter udløbet  

 af hver afgiftsperiode til toldvæsenet angive størrelsen af de indtægter, der  

 er nævnt i § 4. Afgivelsen skal være underskrevet af lokalradioens ansvarlige  

 ledelse.
Hvis de betegnede afgiftstilsvar i en afgiftsperiode ikke overstiger  

 1.500 kr., afgives alene erklæring herom.
 Stk. 3. Afgiften forfalder til betaling 1 måned efter udløbet af  

 afgiftsperioden og skal indbetales til toldvæsenet senest 20 dage derefter.
 Stk. 4. Betales afgiften ikke rettidigt, skal der betales 1,3 pct.  

 i månedlig rente for hver påbegyndt måned fra den 1. i den måned, i hvilken  

 beløbet skal betales, dog mindst 50 kr. for en afgiftsperiode.
Regnskabsbestemmelser § 9. Lokalradioer skal føre et regnskab, der kan danne grundlag  

 for opgørelse af afgiftstilsvaret for hver afgiftsperiode og for kontrollen  

 med afgiftens rigtige erlæggelse.
 Stk. 2. Lokalradioer skal opbevare regnskabsmateriale, herunder  

 afregningsbilag, fakturakopier og oppgørelser i 5 år efter regnskabsårets  

 udløb.
 Stk. 3. Trafik- og kommunikationsministeren fastsætter efter  

 forhandling med skatteministeren nærmere bestemmelser vedrørende  

 lokalradioernes regnskabsførelse.
Kontrolbestemmelser § 10. Toldvæsenet har til enhver tid mod behørig legitimation  

 uden retskendelse adgang til at foretage eftersyn i lokalradioer og til at  

 efterse disses forretningsbøger og øvrige regnskabsmateriale samt  

 korrespondance m.v.
 Stk. 2. Lokalradioernes indehavere og ansatte skal være  

 toldvæsenet behjælpelig ved eftersyn nævnt i stk. 1.
 Stk. 3. Forretningsbøger m.v. nævnt i stk. 1 skal efter anmodning  

 udleveres eller indsendes til toldvæsenet.
 § 11. Den, der har ydet penge eller andet af værdi til  

 lokalradioer, skal på begæring give toldvæsenet oplysning herom.
 Stk. 2. Skatteministeren kan fastsætte regler om, at  

 skattemyndighederne giver toldvæsenet oplysning om forhold af betydning for  

 kontrollen med den opkrævede afgift, som de under den skattemæssige kontrol  

 bliver opmærksom på.
 § 12. Kan størrelsen af det afgiftsbeløb, der påhviler  

 lokalradioen, ikke opgøres på grundlag af regnskaber m.v., kan toldvæsenet  

 foretage skønsmæssig ansættelse af afgiftsniveauet.
 Stk. 2. Trafik- og kommunikationsministeren fastsætter efter  

 forhandling med skatteministeren nærmere regler om afgiftens opkrævning m.v.,  

 herunder om gebyrer for erindringsskrivelser vedrørende betaling af afgiften.
Administrative bestemmelser § 13. det lokale radionævn, der er omtalt i § 15 e i lov om radio  

 og fjernsynsvirksomhed, skal underrette toldvæsenet og Lokalradiofonden om,  

 hvilke foreninger, selskaber eller lignende der har fået tilladelse til lokal  

 radiovirksomhed, eller hvis tilladelse er ophørt.
 § 14. Det nævn, som er nedsat efter merværdiafgiftslovens § 37,  

 har den endelige administrative afgørelse af:
 1. Spørgsmål om afgiftsgrundlaget.
 2. Spørgsmål om den afgiftspligtige værdi.
 3. Klager over skønsmæssige ansættelser efter § 12.
 Stk. 2. Anmodning om indbringelse for nævnet skal være fremsat  

 senest 4 uger efter, at lokalradioen er gjort bekendt med ansættelsen.
 Stk. 3. Det udvalg, der er nævnt i § 15 h i lov om radio- og  

 fjernsynsvirksomhed, træffer den endelige administrative afgørelse i sager om  

 støtteordningens administration.
 § 15. Krav efter denne lov tillægges udpantningsret.
§ 15 a.
Reglerne om eftergivelse og henstand i  

 merværdiafgiftslovens § 39 d finder tilsvarende anvendelse på beløb, som  

 personer er pligtige at betale som erstatning for manglende afgift efter  

 denne lov fra selskaber, foreninger eller lignende.
Straffebestemmelser § 16. Med bøde straffes den, der forsætligt eller groft uagtsomt:
 1. Afgiver urigtige eller vildledende oplysninger eller fortier  

 oplysninger til brug for kontrollen med den opkrævede afgift.
 2. Overtræder § 8, stk. 2, § 9, stk. 1 og 2, § 10, stk. 2 og 3, eller §  

 11, stk. 1.
 Stk. 2. I forskrifter, der udstedes i medfør af loven, kan der  

 fastsættes straf af bøde for den, der forsætligt eller groft uagtsomt  

 overtræder bestemmelserne i forskrifterne.
 Stk. 3. Den, der begår en af de nævnte overtrædelser med forsæt  

 til at unddrage sig betaling af afgiften, straffes med bøde, hæfte eller  

 fængsel indtil 2 år.
 Stk. 4. For overtrædelser, der begås af et aktieselskab,  

 anpartsselskab, andelsselskab eller lignende, kan der pålægges selskabet som  

 sådant bødeansvar.
 § 17. Skønnes en overtrædelse ikke at ville medføre højere straf  

 end bøde, kan trafik- og kommunikationsministeren eller den, han bemyndiger  

 dertil, tilkendegive den pågældende, at sagen kan afgøres uden retslig  

 forfølgning, såfremt den pågældende erklærer sig skyldig i overtrædelsen og  

 erklærer sig rede til inden for en nærmere angivet frist, der efter anmodning  

 kan forlænges, at betale en i tilkendegivelsen angivet bøde.
 Stk. 2. Med hensyn til tilkendegivelsen nævnt i stk. 1 finder  

 bestemmelserne i retsplejeloven om indhold af anklageskrift i politisager  

 anvendelse.
 Stk. 3. Betales bøden i rette tid, eller bliver den efter  

 vedtagelsen inddrevet eller afsonet, bortfalder videre forfølgning.
Stk. 4. Når sager om de overtrædelser, der er nævnt i § 16,  

 indbringes for domstolene, behandles de som politisager.
Retsmidlerne i  

 retsplejelovens kapitel 73 kan anvendes i samme omfang som i  

 statsadvokatsager.
 Ikrafttræden m.v.
§ 18. Lokalradiofonden kan overtage et lån på 20 mio. kr. til  

 finansiering af en overgangsordning.
Lånet optages efter finansministerens  

 nærmere bestemmelse med henblik på at opnå de bedst mulige vilkår.  

 Finansministeren bemyndiges til at yde garanti af statskassen for betaling af  

 renter og afdrag samt andre løbende forpligtelser.
 § 19. Loven træder i kraft den 1. august 1988.
 Stk. 2. Den første afgiftsperiode efter lovens ikrafttræden løber  

 fra den 1. august til den 31. december 1988. For denne periode forhøjes det  

 beløb, der er nævnt i § 7, stk. 2, og § 8, stk. 2, til 2.500 kr.
 § 20. Loven gælder ikke for Færøerne og Grønland.
Efter 2. behandling den 24. maj 1991 § 1 Stk. 1. Lov nr. 376 af 6. juli 1988 om Lokalradiofonden ophæves.
 Stk. 2. Selskaber, foreninger eller lignende, der efter lov om  

 radio- og fjernsynsvirksomhed har tilladelse til lokal radiovirksomhed,  

 betaler afgift til Lokalradiofonden sidste gang for 1. kvartal 1991.
 Stk. 3. Der udbetales støtte af Lokalradiofonden sidste gang for  

 1. kvartal 1991.
§ 2 I lov om radio- og fjernsynsvirksomhed, jf. lovbekendtgørelse nr. 339 af  

 22. maj 1990, som ændret senest ved lov nr. 771 af 21. november 1990,  

 foretages følgende ændringer:
 1. § 15 a, stk. 6, ophæves.
 Stk. 7-8 bliver herefter stk. 6-7.
 2. I § 15 f, stk. 4, nr. 3, og § 22, stk. 2, ændres  

 »§ 15 a, stk. 7,» til: »§ 15 a, stk. 6,».
§ 3 Stk. 1. Efter regler fastsat af kommunikationsministeren kan der  

 indtil udgangen af 1991 ydes støtte til de lokalradioer, der har modtaget  

 støtte af Lokalradiofonden for 1. kvartal 1991.
 Stk. 2. Støtten forvaltes af det udvalg, som er nedsat i henhold  

 til § 15 h i lov om radio- og fjernsynsvirksomhed (udvalget vedrørende lokal  

 radio og tv).
 Stk. 3. Udvalget træffer den endelige administrative afgørelse i  

 sager om udbetaling af støtte.
§ 4 Stk. 1. Loven træder i kraft den 1. juli 1991.
 Stk. 2. Det lån, som er optaget af Lokalradiofonden i medfør af §  

 18 i lov om Lokalradiofonden, indfries den 1. juli 1991.
