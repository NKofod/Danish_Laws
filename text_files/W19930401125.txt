Tilkendegivelse om hvem der kan anses for rette sagvolder Efter at parterne i denne voldgiftssag havde anmodet voldgiftsretten om på  

 skriftligt grundlag at træffe afgørelse om, hvem der er rette sagvolder i  

 sagen, afgav voldgiftsretten den 11. maj 1993 følgende  

tilkendegivelse:
 »Ved klageskrift af 28. oktober 1992 - modtaget den 23. november 1992  

 - har entreprenørfirmaet K A/S indklaget A A/S, X-gade, X-by, for en af  

 Voldgiftsnævnet for Bygge- og Anlægsvirksomhed nedsat voldgiftsret bestående  

 af rådgivende civilingeniør Esben Kirkegaard, direktør, civilingeniør Per  

 Dibbern Johansen og højesteretsdommer Mogens Hornslet.
 Sagen drejer sig om klagerens krav som følge af indklagedes ophævelse af  

 en entreprisekontrakt om klagerens udførelse som underentreprenør af jord- og  

 betonarbejder m.v. ved opførelsen af Hotel F, Z-land.
 Klageren påstår i klageskriftet indklagede tilpligtet til klageren at  

 betale 686.288 kr. med sædvanlig procesrente fra den 6. august 1991 til  

 betaling sker.
 Indklagede skal endvidere tilpligtes at frigive den af klageren stillede  

 sikkerhed af 15. januar 1991, stor 163.297 kr.
 Ved skrivelse af 14. december 1992 meddelte advokat B som advokat for  

 indklagede, at rette sagvolder er C A/S, og ikke som anført i klageskriftet A  

 A/S.
Heroverfor fastholdt klagerens advokat - advokat D - i skrivelse af 6.  

 januar 1993, at sagvolder korrekt i klageskriftet er anført som A A/S.
I  

 skrivelsen gøres det herved gældende, at entreprisekontrakten blev indgået  

 med A A/S og ikke med C A/S, og at dette fremgår af den som sagens bilag 2  

 fremlagte underentreprisekontrakt.
Ved processkrift af 25. januar 1993 nedlagde indklagede herefter en  

 foreløbig påstand om frifindelse med den begrundelse, at indklagede, A A/S,  

 ikke er rette sagvolder.
Til støtte for denne påstand har indklagede henvist  

 til, at klagerens tilbud blev accepteret af C A/S, jf. sagens bilag 1, at  

 underentreprisekontrakten - sagens bilag 2, som klageren har henvist til - er  

 tiltrådt af E på vegne C A/S, og at klager også har korresponderet med,  

 herunder faktureret C A/S.
Indklagede bestrider herefter, at klageren har  

 haft føje til at antage, at indklagede, A A/S, var rette sagvolder.
 Indklagede fremsatte samtidig begæring om, at voldgiftretten på nuværende  

 tidspunkt træffer afgørelse på skriftligt grundlag om, hvem der er rette  

 sagvolder.
På spørgsmål fra voldgiftsnævnet har klageren i skrivelse af 8. marts 1993  

 meddelt, at klageren kan acceptere, at spørgsmålet om rette indklagede  

 afgøres på skriftligt grundlag på nuværende tidspunkt.
Klageren har ikke  

 nærmere kommenteret indklagedes ovenfor gengivne anbringender i  

 processkriftet af 25. januar 1993.
 Efter skriftlig votering skal voldgiftsretten herefter tilkendegive, at  

 indklagede ved en kendelse vil få medhold i sin frifindelsespåstand.
Det er rigtigt - som af klageren anført - at hovedentreprenøren i  

 underentreprisekontrakten (Bilag 2, sider 1) er angivet som »A  

 A/S«.
Kontrakten er imidlertid på sidste side underskrevet således:
 »Som hovedentreprenør:
C A/S X-sted Y-by.
Tlf. ........
E« Hertil kommer, at accepten på udførelse af de omhandlede jord- og  

 terrænarbejder mv (bilag 1) fremkom fra C A/S, og at klageren - som anført af  

 indklagede - ifølge en række af de fremlagte bilag har korresponderet med og  

 herunder udstedt fakturaer til C A/S.
På det foreliggende grundlag må det  

 herefter lægges til grund, at klageren ikke har haft føje til at antage, at  

 indklagede A A/S var rette sagvolder.
Voldgiftsretten henstiller herefter, at klageren retter sin påstand mod C  

 A/S, således, at sagens forberedelse fortsætter med det nævnte selskab som  

 indklaget.' Tilkendegivelsen blev samme dag tilsendt parterne, idet klagerens advokat  

 D, blev anmodet om at fremkomme med et nyt processkrift.
Ved skrivelse af 13.  

 maj 1993 til Voldgiftsnævnet for Bygge- og Anlægsvirksomhed meddelte advokat  

 D imidlertid, at han på grund af det klagende selskabs træden i  

 betalingsstandsning eller konkurs havde set sig nødsaget til at udtræde af  

 sagen.
Han havde foranlediget tilkendegivelsen videresendt til selskabet.
 Den 28. maj 1993 anmodede advokat B herefter på indklagedes, A A/S's vegne  

 om, at der afsiges en kendelse, herunder at der træffes en afgørelse om  

 omkostningsspørgsmålet i sagen.
Af de grunde, der er anført i tilkendegivelsen, afsiger voldgiftsretten  

 herefter følgende Kendelse:
 Indklagede, A A/S, frifindes.
 Klageren, Entreprenørfirmaet K A/S, skal inden 14 dage i sagsomkostninger  

 til indklagede betale 5.000 kr.
 Klageren skal endvidere i parternes indbyrdes forhold betale de med  

 voldgiftsrettens behandling af sagen forbundne omkostninger.
 København, den 10. juni 1993.
Esben Kirkegaard Per Dibbern Johansen Mogens Hornslet p.v.c.
