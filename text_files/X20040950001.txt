PC-ordning  fradragsret   

 værnsregel  medarbejderbredbånd  bruttotrækordning Spørgsmål 1. Kan Ligningsrådet bekræfte, at den nedenfor  

 nærmere beskrevne kombinerede pc- og bredbåndsordning for medarbejderne i en  

 selvejende institution kan anses for omfattet af:
a) dels reglerne om hjemme-pc'er, hvor  

 medarbejderne efter ligningslovens § 16, stk. 12, 3. pkt. kan foretage  

 fradrag  

 for betaling til arbejdsgiveren for at få udstyret stillet til rådighed, og b) dels reglerne om beskatning af fri telefon,  

 således at medarbejderne beskattes af den under ordningen aftalte løn, og eventuelt  

 af værdien af fri telefon? 2. Hvis spørgsmål 1 besvares benægtende, kan  

 Ligningsrådet så bekræfte, at såfremt de samme ordninger tilbydes  

 medarbejderne  

 separat med fuld valgfrihed, så vil medarbejderne kunne fradrage bidrag til  

 pc-ordning, og/eller blive beskattet af den under ordningen aftalte løn, og  

 eventuelt af værdien af fri telefon? Svar 1.  

  

 a) Ja.  

  

 b) Ja.
 2. Bortfalder.
Beskrivelse  

 af de faktiske forhold En selvejende institution, som blev etableret i  

 forbindelse med udskillelse af energi- og forsyningsvirksomhederne fra en  

 kommune, forestår leverance af el, vand og varme (herunder produktion af  

 varme)  

 til forbrugere i flere kommuner.
Herudover udføres anlægs- og servicearbejder  

 på ledningsnet og almindelige anlægsopgaver, samt handel med brændsel.
Institutionen påtænker at tilbyde sine  

 medarbejdere en hjemme-pc-ordning og en bredbåndsordning.
Ordningerne ønskes  

 etableret med det formål at fremme medarbejdernes edb-kundskaber.
 Institutionen ønsker, hvis det er muligt, at de to  

 ordninger kobles sammen på en sådan måde, at den enkelte medarbejder godt kan  

 vælge bredbånd alene, men at der kun kan vælges pc-ordning, hvis der  

 samtidigt  

 også vælges bredbånd.
 Såfremt en sådan sammenkobling måtte blive anset  

 at være en hindring for den skattemæssige behandling af de to ordninger, vil  

 institutionen i stedet tilbyde begge ordninger til medarbejderne med fuld  

 valgfrihed.
Spørgsmål 1  

 - påtænkt pc - og bredbåndsordning Pc-ordning Institutionen ønsker at tilbyde en pc-ordning til  

 alle medarbejdere.
Institutionen påtænker at indkøbe en pakkeløsning til de  

 medarbejdere, der vælger at deltage i ordningen.
Der vil antageligt blive  

 tilbudt medarbejderne tre forskellige pakker, som hver især vil omfatte en  

 pc,  

 skærm, cd-rom/dvd-drev, tastatur, mus, engangsudgiften til installation af  

 bredbånd m.m.
 Institutionen vil som minimum afholde 25 % af  

 udgifterne til pc-ordningen, herunder medregnet udgiften til erhvervelse  

 eller  

 leje af hard- og software, og engangsudgiften til etablering af  

 bredbåndsadgang  

 hos den enkelte medarbejder.
 Den resterende del af udgiften til pc-ordningen  

 vil blive betalt af medarbejderne ved træk i nettolønnen (efter skat) over  

 2-3  

 år, således at medarbejdernes årlige betaling til ordningen søges tilpasset  

 til  

 det årlige maksimale fradrag.
Bredbåndsordning Institutionen ønsker endvidere at tilbyde  

 medarbejderne en bredbåndsordning.
 Det påtænkes således at stille en  

 bredbånds-forbindelse, antageligt en ADSL-forbindelse, til rådighed for  

 medarbejderne, i medarbejdernes hjem.
Der vil blive indgået en aftale mellem  

 institutionen og en teleudbyder om bredbåndsordningen, således at det er  

 institutionen, som er forpligtet overfor teleudbyderen.
I det omfang en sådan  

 aftale indeholder betaling af engangsudgifter til etablering af forbindelsen  

 hos den enkelte medarbejder, vil udgiften blive anset som en del af  

 tilbehøret  

 til pc'en for de medarbejdere, der har valgt at deltage i denne ordning, mens  

 institutionen vil afholde udgiften for de medarbejdere, der alene vælger  

 bredbåndordningen.
Det forventes, at engangsudgiften til etablering af  

 bredbåndsforbindelsen vil ligge i niveauet 500 kr. pr. medarbejder.
Der ønskes indgået aftale om en såkaldt "flat  

 rate" - ordning, hvor abonnementsbetalingen ligger fast, uanset den  

 enkelte medarbejders forbrug.
Institutionen bidrag til ordningen vil være  

 betaling af oprettelsesafgiften.
Institutionen vil herudover påtage sig  

 administrationen af ordningen, og indestår som beskrevet ovenfor for  

 forpligtigelserne i forhold til teleudbyderen.
Bredbåndsordningen vil blive finansieret ved, at  

 den enkelte medarbejders bruttoløn (før skat) vil blive reduceret med et fast  

 aftalt beløb, svarende til den månedlige udgift til ordningen.
Der vil, til  

 brug for lønnedgangen, blive udarbejdet et tillæg til hver enkelt  

 medarbejders  

 ansættelseskontrakt.
Den nye lavere løn vil blive lagt til grund i alle  

 henseender, og vil derfor påvirke alle løndele.
Institutionen ønsker at tilbyde bredbåndsordningen  

 til alle medarbejdere.
Samtidigt finder Institutionen det ønskeligt, at de  

 medarbejdere der ønsker at deltage i pc-ordningen samtidigt deltager i  

 bredbåndsordningen.
Det er derfor hensigten, at der indsættes en sådan  

 binding  

 i det tilbud, der forelægges medarbejderne.
Spørgsmål 2  

 - to separate ordninger Såfremt den ovenfor beskrevne ønskede binding  

 mellem køb af pc'er og etablering af bredbånd måtte blive anset at være en  

 hindring for den skattemæssige behandling af ordningerne, er institutionen  

 indstilles på, at de to ordninger tilbyde separat og uden nogen form for  

 binding.
Ordningerne vil stadig være som beskrevet under spørgsmål 1.
Uddybende  

 kommentarer til de stillede spørgsmål Det er revisors opfattelse, at de beskrevne  

 ordninger er omfattet af reglerne om pc-ordninger i ligningslovens § 16, stk.  

 12, 3. pkt., henholdsvis reglerne om arbejdsgiverbetalt datakommunikation i  

 ligningslovens § 16, stk. 13.
De medarbejdere, der vælger at indtræde i begge  

 ordninger, skal herefter som udgangspunkt beskattes af værdien af fri  

 telefon,  

 der for nuværende udgør 3.000 kr. om året.
Den enkelte medarbejder vil kunne  

 modregne husstandens egen afholdte telefonudgifter i den skattepligtige  

 værdi.
 For så vidt angår de medarbejdere, der samtidigt  

 ønsker at deltage i pc-ordningen, vil de kunne fradrage deres årlige betaling  

 til institutionen (maksimalt 3.500 kr.) ved opgørelsen af den skattepligtige  

 indkomst, jf. bestemmelsen i ligningslovens § 16, stk. 12, 3. pkt.
Ordninger  

 med træk i bruttolønnen Det er revisors opfattelse, at principperne, i den  

 af institutionen påtænkte etablerede bredbåndsordning, er sammenlignelige med  

 principperne i to af Ligningsrådet tidligere godkendte bredbåndsordninger,  

 jf.  

 Ligningsrådets afgørelser offentliggjort i  

  

 SKM2003.182.LR  

  

 og  

  

 SKM2004.28.LR  

.
Der er således i den påtænkte bredbåndsordning  

 tale om reel nedgang i løn, hvor reduktionen i bruttolønnen har virkning for  

 alle løndele.
Endvidere afholder institutionen en del af udgifterne ved  

 bredbåndsordningen,  

 ligesom det må antages, at der er forbundet et vist administrativt arbejde  

 med  

 ordningerne.
Institutionen er endvidere forpligtet på medarbejdernes vegne  

 overfor  

 udbyderen, hvorved institutionen påtager sig en vis risiko ved ordningerne.
 Revisor ønsker samtidig at henvise til  

 skatteministerens besvarelse til Folketingets Skatteudvalg af spørgsmål 131  

 (Alm. del - bilag 424). Det fremgår af skatteministerens besvarelse, at der  

 ikke findes nogen generel hindring mod de såkaldte bruttotræksordninger, ud  

 over den særlige værnsregel i ligningslovens § 16, stk. 12, vedrørende  

 hjemme-pc'er.
Modregningsforbuddet  

 i kildeskattelovens § 46, stk. 3 Det er videre revisors opfattelse, at den påtænkte  

 bredbåndsordning ikke er i strid med modregningsforbuddet i kildeskattelovens  

 §  

 46, stk.3.
Det fremgår således af den nævnte besvarelse fra  

 skatteministeren til Folketingets Skatteudvalg, at ordninger, hvor der er  

 tale  

 om en reel lønnedgang, og hvor lønnedgangen påvirker alle løndele, som  

 udgangspunkt må anses ikke at være i strid med modregningsforbuddet.
Konkret  

 vil lønnedgangen i de påtænkte ordninger netop påvirke alle løndele, herunder  

 medarbejderens pensionsbidrag, feriepenge og overtidsbetaling.
Afsluttende  

 bemærkninger På grundlag af ovenstående er det revisors  

 opfattelse, at Ligningsrådet bør svare bekræftende på spørgsmål 1.
Styrelsens indstilling og begrundelse Told- og Skattestyrelsen er enig med revisor i, at  

 den påtænkte pc-ordning opfylder betingelserne i ligningslovens § 16, stk.  

 12.  

 Arbejdsgiveren betaler de påkrævede 25 % af omkostningerne og medarbejderne  

 betaling til arbejdsgiveren for at få udstyret stillet til rådighed sker med  

 beskattede midler.
I det omfang betalingen til arbejdsgiveren ikke overstiger  

 3.500 kr. årligt vil medarbejderne have adgang til fradrag for beløbet, jf.  

 ligningslovens § 16, stk. 12, 3. pkt.
 Told- og Skattestyrelsen er ligeledes enig med  

 revisor i, at den påtænkte bruttotræk ordning vedr. medarbejderbredbånd er  

 sammenlignelig med de bredbåndsordninger Ligningsrådet tidligere har  

 godkendt.
Endelig finder Told- og Skattestyrelsen, at den  

 særlige værnsregel i ligningslovens § 16, stk. 12, 6. pkt. og 7. pkt. ikke  

 kan  

 finde anvendelse i den foreliggende sag.
Værnsreglen finder efter  

 ligningslovens  

 § 16, stk.12, 6. pkt. anvendelse, hvis arbejdstageren ved reduktion af sin  

 bruttoløn har kompenseret arbejdsgiveren for at få udstyret stillet til  

 rådighed.
Den aftalte lønnedgang skal alene kompensere arbejdsgiveren for  

 betaling af udgiften til bredbånd.
Den omstændighed, at  

 medarbejderpc-ordningen  

 og medarbejderbredbåndsordningen er koblet sammen, er efter styrelsen  

 opfattelse ikke tilstrækkelig til at fastslå, at den ansatte har kompenseret  

 arbejdsgiveren for at få pc-udstyret stillet til rådighed.
 Styrelsen indstiller på denne baggrund, at der  

 svares ja til spørgsmål 1. a) og b).
 Spørgsmål 2 bortfalder herefter.
 Ligningsrådet  

  

 tiltræder indstillingen.
