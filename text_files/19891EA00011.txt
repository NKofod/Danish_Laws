Nr BRB 11 Beretning over Forslag til folketingsbeslutning om bedre integration af  

 indvandrere  af Birte Weiss (S) m.fl.   

 Nr B 11 1989-90, 1. samling Afgivet af Kommunaludvalget Afgivet: 19900510 Udvalget har behandlet beslutningsforslaget i en række møder og har herunder stillet spørgsmål til indenrigsministeren, som denne har besvaret skriftligt.
 Endvidere har udvalget modtaget mundtlige og/eller skriftlige henvendelser  

 fra:
Direktoratet for Københavns Kommunale Skolevæsen, Mellemfolkeligt Samvirke og Sammenslutningen af Indvandrerforeninger i Danmark.
Det har gennem udvalgets drøftelser vist sig, at der er bred tilslutning  

 til ønsket om at forbedre undervisningen af i første omgang nye  

 familiesammenførte voksne indvandrere.
Herved vil indvandrere få mulighed for  

 at deltage i et lige så sammenhængende og systematisk integrationsprogram som  

 det, der i dag tilbydes flygtninge.
Undervisningen i dansk er et vigtigt  

 element heri.
 Der er ligeledes bred tilslutning til ønsket om, at indvandrerne selv og  

 danske organisationer med særlig ekspertise på området inddrages i  

 tilrettelæggelsen af integrationsprogrammerne, der skal bygge på respekt for  

 indvandrernes baggrund og kultur.
Undervisningen skal tage udgangspunkt i læseplaner med henblik på, at  

 deltagerne skal nå konkrete resultater inden for sprogfærdighed og forståelse  

 af dansk samfunds- og arbejdsliv.
Sigtet er at bringe dem i stand til at  

 klare sig selv på arbejdsmarkedet og i den danske hverdag i øvrigt.
Integrationsprogrammet skal hvile på den grundforudsætning, at  

 indvandrerne er en meget uhomogen gruppe, og at behovene med hensyn til  

 undervisningens varighed og metoder er stærkt varierede.
F.eks. skal  

 indvandrere, der i forvejen har gode sprogkundskaber, og som f.eks. gennem  

 ægteskab og arbejde har dansk som hverdags- og arbejdssprog, have mulighed  

 for at følge udvalgte dele af undervisningen.
 Der er også i udvalget forståelse for behovet for at skaffe  

 børnepasningsmuligheder i forbindelse med undervisningen.
Man er ligeledes for folkeskolens vedkommende opmærksom på, at der på  

 trods af allerede eksisterende samarbejde mellem naboskoler alligevel er en  

 meget ujævn fordeling af danske og delvis fremmedsprogede børn i en række  

 kommuner og skoledistrikter.
Et flertal i udvalget ønsker derfor præciseret,  

 at der er mulighed for at sammensætte klasser på tværs af skoledistrikter.  

 Det understreges imidlertid, at der ikke kan blive tale om anvisning af skole  

 langt fra bopælen.
 Da indenrigsministeren har sat et tværministerielt udredningsarbejde i  

 gang på baggrund af dette beslutningsforslag, finder udvalget det rigtigt at  

 afvente dets afslutning i juni 1990. Flertallet understreger imidlertid  

 nødvendigheden af, at der fremsættes lovforslag om bedre  

 integrationsmuligheder for indvandrere inden udgangen af 1990.
 Et flertal (udvalget med undtagelse af Fremskridtspartiets og  

 Centrum-Demokraternes medlemmer) kan derfor tiltræde ovenstående.
Et mindretal (Centrum-Demokraternes medlem af udvalget) finder det  

 rigtigst at afvente det af indenrigsministeren igangsatte tværministerielle  

 udredningsarbejde.
Såfremt dette udredningsarbejde påviser mangler i de  

 gældende integrationsmuligheder for indvandrere, vil Centrum-Demokraterne se  

 velvilligt på forslag til afhjælpning af sådanne mangler.
 P. u. v.
