En ansøger, der siden den 1. februar 1985 havde haft fast bopæl og  

 arbejde i Grønland, anmodede i marts 1992 om optagelse i en  

 arbejdsløshedskasse.
Ansøgeren havde oprindeligt haft 3 års orlov fra sit  

 arbejde i Danmark.
 Ankenævnet fandt, at ansøgeren kunne optages i kassen, idet nævnet  

 lagde vægt på oplysninger fra ansøgerens tidligere arbejdsplads i Danmark,  

 hvorefter denne fortsat tilbød ham ansættelse ved tilbagevenden til Danmark,  

 samt at det konkrete arbejde, han havde været ansat til at fuldføre under sit  

 ophold i Grønland, havde haft karakter af en oplæringsperiode for lokale  

 ansatte, der på længere sigt skulle udføre arbejdet uden ansøgerens  

 ekspertise på området.
 I marts 1992 modtog en arbejdsløshedskasse anmodning om optagelse i  

 kassen.
 Ansøgeren oplyste, at han havde været ansat i Grønland siden den 1.  

 februar 1985.
Ansøgeren oplyste videre, at han havde bibeholdt sit sommerhus i Danmark  

 og havde en del af sit indbo opmagasineret hos familie og venner i Danmark.  

 Herudover oplyste han, at han oprindeligt havde 3 års orlov fra sit job i en  

 dansk kommune, og at det ved orlovens udløb blev aftalt med hans  

 ansættelsessted, at der ville være arbejde til ham, når han ophørte med  

 arbejdet i Grønland.
Ansøgeren anførte, at denne aftale var en forudsætning  

 for hans forbliven i Grønland, og at den skulle ses som en forlængelse af  

 orloven.
Ansøgeren oplyste endelig, at han for ca. 1 år siden fik til opgave  

 at få et projekt op at stå, hvilket endnu ikke var tilendebragt.
 På baggrund af, at ansøgeren havde haft fast bopæl i Grønland siden 1.  

 februar 1985, og der ikke var tale om tidsbegrænset ansættelse, anmodede  

 arbejdsløshedskassen direktoratet om tilladelse til at optage ansøgeren.  

 Kassen henviste til det af ansøgeren anførte, og til at han ville være  

 afskåret fra at overgå til efterløn, medmindre der skete optagelse på  

 baggrund af det nuværende arbejde.
 Direktoratet for Arbejdsløshedsforsikringen meddelte, at begæringen om  

 optagelse ikke kunne imødekommes.
 Direktoratet fandt på baggrund af det oplyste, herunder at ansøgeren havde  

 opholdt sig i Grønland siden den 1. februar 1985, at han ikke havde den  

 fornødne tilknytning til det danske arbejdsmarked.
 Direktoratet bemærkede, at den indgåede aftale med ansøgerens tidligere  

 ansættelsessted i Danmark ikke fandtes at etablere den fornødne aktuelle  

 tilknytning til det danske arbejdsmarked.
 Direktoratet henviste til arbejdsløshedsforsikringslovens § 41, stk. 1,  

 nr. 1, og direktoratets bekendtgørelse nr. 499 af 19. august 1988 om  

 optagelse i en statsanerkendt arbejdsløshedskasse for lønmodtagere, § 1, stk.  

 4, 1. og 2. pkt.
Ansøgeren oplyste i klagen til ankenævnet, at han i 1985 blev ansat som  

 tjenestemand i Grønland med blandt andet aflønning med  

 fratrædelsesgodtgørelse med maksimal løbetid på 8 år.
Derfor havde han i juni  

 1992 søgt job i en kommune i Danmark.
Desuden fandt han, at han havde den fornødne tilknytning til det danske  

 arbejdsmarked i kraft af sin all-round uddannelse, og fordi han havde søgt  

 job i Danmark.
Endelig oplystes det, at han havde bevaret den fulde  

 skattepligt i Danmark.
 Kassen bemærkede, at ansøgeren havde haft orlov de første 3 år, og at der  

 var en stående aftale om ansættelse, når han kom hjem.
 Endelig anførte kassen, at ansøgeren havde bibeholdt sit sommerhus og  

 havde sine møbler opmagasineret i Danmark.
 Direktoratet fandt ikke, at de oplysninger, der var fremkommet i klagen,  

 kunne etablere den fornødne aktuelle tilknytning til det danske  

 arbejdsmarked.
 Ansøgeren anførte, at han var dansk statsborger, at hans uddannelse alene  

 havde det danske samfund som anvendelsesområde, og ikke som en  

 håndværksuddannelse kunne anvendes i udlandet, og at uddannelsen var og havde  

 været værdifuld for opbygningen af det grønlandske skattesystem.
Kassen oplyste efterfølgende blandt andet, at det arbejde ansøgeren havde  

 udført i Grønland havde haft til hensigt at oplære de lokale ansatte på en  

 sådan vis, at de fremover ville kunne varetage opgaverne uden  

 tilstedeværelsen af ansøgerens ekspertise.
Ansøgeren forventede desuden at  

 vende tilbage til Danmark i løbet af 1 år.
 Ankenævnet ændrede Direktoratet for Arbejdsløshedsforsikringens afgørelse,  

 således at ansøgeren kunne optages som medlem af arbejdsløshedskassen fra  

 tidspunktet for begæringen om optagelse.
 Ankenævnet lagde vægt på oplysningerne om, at ansøgerens tidligere  

 arbejdsplads i Danmark fortsat tilbød ansøgeren stilling ved tilbagevenden  

 til Danmark, samt at det konkrete arbejde, han havde været ansat til at  

 udføre under sit ophold i Grønland, havde haft karakter af en  

 oplæringsperiode for lokale ansatte, der på længere sigt skulle udføre  

 arbejdet uden ansøgerens ekspertise.
