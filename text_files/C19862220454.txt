 Det skal herved meddeles, at undervisningsministeriet har truffet  

 beslutning om at nedlægge det under lærerregisterudvalget hørende  

 statistikregister for lærere i folkeskolen og gymnasieskolerne m.v.
 Nedlæggelsen sker med virkning fra og med skoleåret 1986/87 således, at  

 indberetningen vedrørende skoleåret 1986/87 bliver den sidste.
 Ministeriet overvejer for øjeblikket en eventuel omlægning af  

 pensionsregisterret, og forventer at kunne afgive en indstilling herom til  

 drøftelserne i lærerregisterudvalget i begyndelse af 1987.
 Indtil videre vil vedligeholdelse af drift af pensionsregistret blive  

 varetaget af lærerregisterudvalget som hidtil.
 Under henvisning til ovenstående skal man bede lærerregisterudvalget om at  

 drøfte, hvorledes statistikregistret rent praktisk kan afvikles med henblik  

 på en indstilling til ministeriet om de forholdsregler, der vil være  

 nødvendige for en nedlæggelse.
 P.m.v.
