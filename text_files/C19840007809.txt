I henhold til stempellovens § 73, stk. 3, nr. 2, er dokumenter om ny ejers  

 overtagelse af gælden i henhold til et realkreditpantebrev m.v. under visse  

 nærmere betingelser stempelfri.
Bestemmelsen finder bl.a. anvendelse, når et  

 realkreditinstitut har overtaget en ejendom på tvangsauktion og derefter  

 overdrager ejendommen til en ny ejer.
 Skattedepartementets cirkulære nr. 94 af 8. juli 1983 indeholder i punkt 3  

 følgende bestemmelse:
»Ved en pantehavers overtagelse af en ejendom f.eks. på tvangsauktion  

 bliver panthaver både debitor og kreditor i henhold til sine pantebreve i  

 ejendommen.
Herved omdannes pantebrevene til ejerpantebreve.
Ved videresalg  

 af ejendommen kan køber derfor ikke stempelfrit indtræde som debitor.« Man skal herved meddele, at punkt 3 i cirkulæret af 8. juli 1983 ikke  

 finder anvendelse, når en ejendom erhverves af et realkreditinstitut m.v.,  

 der er omfattet af stempellovens § 73, stk. 3, nr. 2.
 Overtager et realkreditinstitut m.v. en ejendom på tvangsauktion for et  

 bud, der delvis dækker et af instituttets pantebreve, kan den ny køber ved  

 ejendommens videresalg stempelfrit overtage restgælden i de  

 realkreditpantebreve, der opnåede fuld dækning af auktionsbudet.
For så vidt angår instituttets delvis dækkede pantebrev kan køberen i  

 princippet alene indtræde stempelfrit som debitor for den del af restgælden,  

 der opnåede dækning.
I disse tilfælde anses restgælden at opnå dækning forud  

 for eventuelle restancer i henhold til det pågældende pantebrev.
Såfremt flere helt eller delvis dækkede pantebreve, udstedt til det  

 institut, der har overtaget ejendommen, indtager prioritetspladserne i en  

 ubrudt række efter hverandre, har skattedepartementet i stempelmæssig  

 henseende accepteret at betragte pantebrevene som om der kun var udstedt et  

 samlet pantebrev.
Restgælden i henhold til et helt udækket pantebrev kan dog  

 ikke overtages stempelfrit.
 Ved følgende eksempler skal man belyse ovenstående:
 I eksemplerne er samtlige pantebreve udstedt til det institut, der har  

 overtaget ejendommen som ufyldestgjort panthaver, bortset fra pantebrev 2 i  

 eksempel C. (Det er uden betydning til hvem pantebrev C 1 er udstedt).
I højere kolonne er det angivet, hvilken restgæld køberen stempelfrit kan  

 indtræde som debitor for.
Dette beløb må ikke overstige budsummen.
ad A: De to pantebreve betragtes som et.
Køberen kan stempelfrit højst overtage restgæld vedrørende pantebrev 2 på 35, svarende til budsum minus restgæld på pantebrev 1.
ad B: 3. pantebrev er helt udækket og ingen del af gælden i henhold til dette kan overtages stempelfrit. 1. og 2. pantebrev betragtes som et.
Køber kan stempelfrit højst overtage restgæld på pantebrev 2, svarende til budsum minus restgæld på pantebrev 1, eller 190 - 75 = 115, dog højst det delvis dækkede pantebrevs restgæld 75.
ad C: Budsummen reduceres med den pr. auktionsdagen opgjorte fordring vedrørende det dårligst prioriterede, dækkede pantebrev, udstedt til en anden end det institut, der har overtaget ejendommen, med tillæg af fordringerne vedrørende de foran dette pantebrev prioriterede pantebreve.
Den reducerede budsum andrager herved 310 - 200 = 110. Der forholdes i øvrigt som i eksempel A.
Realkreditinstitutterne har over for skattedepartementet tilkendegivet, at såfremt institutterne begærer tingslyst en ratihabitionspåtegning, der indeholder den nye ejers overtagelse af gælden med hensyn til et af de her omhandlede pantebreve, vil påtegningen indeholde en stempelberegning samt de nødvendige oplysninger til brug herfor.
Disse oplysninger vil normalt kunne lægges til grund.
Skattedepartementets cirkulære af 25. november 1983 vedrørende ændring af skattedepartementets cirkulære af 8. juli 1983 ophæves.
Nærværende cirkulære træder i kraft straks og finder anvendelse for dokumenter, udstedt den 8. juli 1983 eller senere.
Såfremt stempelmyndigheden har berostillet sager om dette spørgsmål, afgøres disse dog altid efter nærværende cirkulære.
Skattedepartementet, den 15. juni 1984 J.
Gansted /S.
Boile Nielsen (* 1) Forudsat at betingelserne i § 73, stk. 3, nr. 1 eller nr. 2 er opfyldt.
