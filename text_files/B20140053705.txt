Bekendtgørelse om ændring af bekendtgørelse om forretningsorden for Natur- og Miljøklagenævnet (Afskaffelse af årsberetning) § 1 I bekendtgørelse nr. 773 af 16. juni 2012 om forretningsorden for Natur- og Miljøklagenævnet foretages følgende ændringer:
 1. Indledningen affattes således:
»I medfør af § 2, stk. 4, § 11, stk. 2, § 12, stk. 4, og § 13 i lov om Natur- og Miljøklagenævnet, jf. lovbekendtgørelse nr. 736 af 14. juni 2013, fastsættes:« 2. I overskriften til § 23 udgår »og aflæggelse af årsberetning«.
 3. § 23, stk. 3 og 4, ophæves.
§ 2 Bekendtgørelsen træder i kraft den 31. maj 2014 og har virkning for årsberetning for nævnets virksomhed i 2013 og senere.
