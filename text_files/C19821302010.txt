 EF-kommissionen har udstedt regler om ydelse af særlig eksportrestitution  

 (eksporttilskud) ved eksport af oksekød af voksne handyr til visse  

 tredielande.
 Efter drøftelser har landbrugsministeriet anmodet veterinærdirektoratet om  

 at etablere den nødvendige kontrol på slagterierne for at sikre reglernes  

 overholdelse.
Støtteberettiget i denne forbindelse er fersk, kølet kød i form af hele og  

 halve kroppe, »quartiers compenses« (* 1), forfjerdinger og  

 bagfjerdinger, når dette kød stammer fra voksne handyr, d.v.s. tyre og stude  

 med en vis mindste slagtevægt.
Der vil senere blive udsendt oplysning om  

 vægtkravet.
 Under henvisning hertil skal man anmode den kontrollerende dyrlæge om at  

 fastslå køn og vægt for de slagtekroppe, som slagteriet ønske kontrolleret,  

 samt at foranledige foretaget mærkning af de kroppe, som opfylder nævnte  

 krav.
 Kontrollen kan foretages på hele eller halve kroppe eller på  

 bagfjerdinger, når partiet er hængt fra på en sådan måde, at det er let  

 tilgængeligt for kontrol: I tilfælde, hvor et større antal dyr ønskes  

 kontrolleret, kan kontrollen dog foretages i forbindelse med udførelsen af  

 kødkontrollen.
 Kød præsenteret som forfjerdinger må ikke kontrolleres og mærkes.
 Forfjerdinger i »quartiers compenses« må således heller ikke  

 kontrolleres og mærkes.
 Ved kontrol, som foretages uden forbindelse med slagtedyrsundersøgelsen,  

 skal konstateres tilstedeværelse af rester af M. retractor penis  

 (»penismusklen«) og/eller udspringet af Corpus cavernosus penis på  

 Tuber ischii.
 Opstår der ved kontrollen tvivl om, hvorvidt vægtgrænsen er overholdt,  

 skal der foretages kontrolvejning, før mærkning må foretages.
 Vægtgrænsen for bagfjerdinger meddeles senere.
 Mærkningen skal foretages af dyrlægen eller af tilsynsassistenten (ved  

 kontrol i forbindelse med slagtedyrsundersøgelsen dog eventuelt af en dertil  

 udpeget slagteriarbejder under dyrlægens overvågning) ved hjælp af et stempel  

 udformet som et stiliseret Marsspyd, og stempelaftrykket skal anbringes på  

 forsiden af hver bagskank og på bagsiden af hver forskank ved hjælp af  

 methylviolet stempelfarve.
Stemplet rekvireres ved anvendelse af vedlagte rekvisition underskrevet af  

 virksomheden og den kontrollerende dyrlæge.
Hver virksomhed kan højst  

 rekvirere 2 stempler,s om skal opbevares i veterinærkontrollens varetægt.
 I forbindelse med afsendelse fra virksomheden skal dyrlægen på en særlig  

 formular attestere , at kødet stammer fra voksne handyr.
 Formularen (som bilag I) rekvireres af den kontrollerende dyrlæge fra  

 veterinærdirektoratet.
 Attesten udstedes efter konstatering af, at samtlige de dele, som er  

 omfattet af attesten, og som indlæsses til transport, er forsynet med omtalte  

 mærke.
 De Fælles Told-Tarif-positioner, som skal angives i rubrik 6, fremgår af  

 bilag II.
 Veterinærkontrollen indestår for, at kollitallet (rubrik 8) er korrekt,  

 hvorimod det ikke er forudsat, at veterinærkontrollen indestår for  

 vægtangivelsen i rubrik 7.
 Rubrik 10 skal udfyldes med autorisationsnummer, sted (bynavn), dato,  

 dyrlægens underskrift med navnet angivet med maskinskrift eller stempel samt  

 dyrlægens embedsstempel.
 Da såvel kønskontrollen og mærkningen som attestationen skal foretages på  

 oprindelsesslagteriet, skal originalattesten følge partiet til  

 udførselsstedet, mens veterinærkontrollen beholder bageste kopi, og ansøger  

 beholder forreste kopi.
 Erstatningsattest kan kun udstedes efter tilladelse fra  

 veterinærdirektoratet i hvert enkelt tilfælde.
 P.V.V.
K.
Andreasen R E K V I S I T I O N Til Veterinærdirektoratet Afd. for kødkontrol Frederiksgade 21 1265 København K.
Undertegnede eksportautoriserede slagteri bestiller herved 1 stempel/2 stempler (* 2) til mærkning af handyr under  

 ordningen vedrørende særlig eksportrestitution.
 Stemplet/stemplerne bedes sendt til medundertegnede dyrlæge.
ANMÆRKNINGER A.
Kødet beskrives ifølge den nomenklatur, der anvendes ved  

 eksportrestitutioner.
B.
Dette bevis indgives til det toldsted, hvor toldbehandlingen finder  

 sted.
C.
Det pågældende toldsted sender efter påtegning dette bevis til det  

 organ, der udbetaler eksportrestitutioner.
4. Transportmiddel 5. Mærke og nummer, antal kolli og deres art;  

 beskrivelse af kødet.
6. Pos. i FTT 7. Nettomængde (vægt) i kg 8. Antal kolli i bogstaver.
9. Særlige oplysninger 10. DEN UDSTEDENDE MYNDIGHEDS ATTESTERING Herved attesteres, at ovennævnte kød stammer fra voksne handyr.
Identificering er fortaget ved Veterinærkontrollen ved autorisationsnummer 11. TOLDSTEDETS PÅTEGNING Toldbehandlingen af ovennævnte kød er gennemført.
 Toldblanket:
 Art:
 Nummer:
 Dato:
BILAG II (* 1) Ved »quartiers compenses« forstås samhørende for- og  

 bagparter (jfr. dog afsnittet om kontrol).
 (* 2) Det ikke gældende udstreges.
