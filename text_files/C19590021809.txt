 Man skal herved anmode om, at der fremtidig må blive iagttaget følgende  

 med hensyn til politiets medvirken i medfør af retsplejelovens kapitel 43 a  

 under sager om domstolsprøvelse af frihedsberøvelse uden for  

 strafferetsplejen, der ikke er besluttet af en dømmende myndighed, og som  

 ikke har hjemmel i lovgivningen om udlændinge:
 Ifølge retsplejelovens § 470, stk. 4, træffer retten bestemmelse om,  

 hvorvidt den, om hvis frihedsberøvelse der er tale, skal bringes til stede i  

 retten under sagens behandling.
Er der truffet bestemmelse om, at den frihedsberøvede skal bringes til  

 stede i retten, vil den anstalt eller institution, i hvilken den pågældende  

 er indlagt, normalt selv drage omsorg for, at fremstilling finder sted.
Der  

 vil imidlertid kunne forekomme tilfælde, hvor vedkommende anstalt eller  

 institution ikke er i stand hertil, herunder navnlig tilfælde, hvor den  

 frihedsberøvede i forbindelse med fremstillingen må befrygtes at ville  

 forsøge at undvige eller at begå aggressive handlinger.
I disse tilfælde  

 påhviler det politiet på begæring af retten at yde bistand ved hans  

 fremstilling i retten.
 Ifølge § 471, stk. 4, skal politiet på begæring bistå retten med  

 fremskaffelse af, oplysninger om parters og vidners bopæle eller  

 opholdssteder eller andre af retten nærmere angivne forhold.
 Da det er ønskeligt, at der træffes hurtig afgørelse i sager angående  

 domstolsprøvelse af administrativt bestemt firhedsberøvelse, skal man anmode  

 politiet om at være opmærksom på, at sådanne oplysninger søges tilvejebragt  

 hurtigst muligt.
 Politiets bistand såvel ved fremstilling i retten af frihedsberøvede som  

 ved tilvejebringelse af oplysninger til brug for retten bør ydes på en så  

 lidt opsigtsvækkende mkåde som muligt; navnlig bør det så vidt muligt  

 iagttages, at de pågældende polititjenestemænd ikke bærer uniform.
Udgifter til polititjenestemænds befordring og eventuelle time- og  

 dagpenge i anledning af politiets bistand i de omhandlede sager bør afholdes  

 af politiet på finanslovkonto § 18 II.
L. 4., særlige ydelser, medens  

 udgifter til befordring af den frihedsberøvede afholdes efter samme regler  

 som i tilfælde, hvor der er meddelt fri proces, jfr. retsplejelovens § 474,  

 stk. 1, 2. pkt.
 Justitsministeriet, den 31. oktober  

 1959.
 P.M.V.
 Vilhelm Boas.
 /Borg Hansen.
 (Til politidirektøren og samtlige politimestre).
