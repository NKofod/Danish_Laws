 I medfør af § 66, stk. 4, og § 134 a i færdselsloven, jf.  

 lovbekendtgørelse nr. 735 af 24. august 1992 med senere ændringer,  

 fastsættes:
§ 1.  Undervisning af elever med henblik på opnåelse  

 af godkendelse som kørelærer skal foregå i overensstemmelse med  

 undervisningsplanen for kørelæreruddannelsen, der er optaget som bilag til  

 denne bekendtgørelse. (* 1) § 2.  Bekendtgørelsen træder i kraft den 17. april  

 1998. Fra samme dato ophæves Trafikministeriets bekendtgørelse af 30. april  

 1993 om undervisningsplan for kørelæreruddannelsen.
 Stk. 2 .  Elever, der har påbegyndt uddannelsen som  

 kørelærer i henhold til Trafikministeriets bekendtgørelse af 30. april 1993  

 om undervisningsplan for kørelæreruddannelsen før den 1. marts 1998, kan  

 aflægge kørelærerprøven efter den hidtil gældende undervisningsplan for  

 kørelæreruddannelsen indtil udgangen af juli 1998.
Trafikministeriet, den 3. april 1998 Sonja Mikkelsen / Conni Jensen (* 1) Denne bekendtgørelse med bilag indføres i henhold til anordning nr.  

 512 af 27. november 1985 ikke i Lovtidende.
Kundgørelsen af bekendtgørelsen  

 tjener som en oplysning om at undervisningsplanen er udstedt, og at den er  

 udsendt til alle, der forud for ikrafttrædelsen den 1. marts 1998 havde  

 bestilt den.
Bilaget til bekendtgørelsen kan købes i boghandelen og hos  

 Statens Information og ligger til gennemsyn på kørekortkontoret.
