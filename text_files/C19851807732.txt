Meddelelse Til autoreparatører m fl Ministeriet for Skatter og Afgifter har udstedt en bekendtgørelse om  

 fritagelse for registreringsafgift af motorkøretøjer, som genopbygges efter  

 tæringsskade, slitage mm.
 Bekendtgørelsen træder i kraft den 1 marts 1985.
 Efter reglerne i den ny bekendtgørelse kan biler og motorcykler, hvoraf  

 der tidligere er betalt registreringsafgift, og som er beskadiget som følge  

 af tæring, slitage og lignende, genopbygges (renoveres) uden betaling af  

 registreringsafgift.
 Almindelig salgsklargøring og almindelig, løbende vedligeholdelse af et  

 køretøj, som alene går ud på at holde dette i en sådan stand, at køretøjet  

 opfylder færdselslovgivningens krav til sikkerhed, er ikke omfattet af  

 bekendtgørelsens regler.
 Det er en betingelse for afgiftsfritagelse, at genopbygningen udføres af  

 en momsregistreret virksomhed og i øvrigt efter de nærmere i bekendtgørelsen  

 fastsatte regler.
 Den endelige administrative afgørelse af spørgsmål om, hvorvidt  

 betingelserne for afgiftsfritagelse er opfyldt, henhører under det i § 29 i  

 loven om registreringsafgift af motorkøretøjer mv omhandlede nævn.
 Toldvæsenet kan efter lovens § 30, stk 1, gøre krav om betaling af  

 registreringsafgift gældende mod den, der har genopbygget et køretøj på en  

 sådan måde, at det skal afgiftsberigtiges, også i tilfælde, hvor køretøjet  

 efter genopbygningen er blevet registreret eller omregistreret for en anden  

 end den, der har foretaget genopbygningen.
Den ny bekendtgørelse i korte træk Bekendtgørelsen omfatter motorkøretøjer, hvoraf der tidligere er betalt  

 registreringsafgift, dvs almindelige personbiler, herunder hyrevogne, samt  

 motorcykler, varebiler med tilladt totalvægt ikke over 4 tons og busser.
 Bekendtgørelsen omfatter foruden de hidtil gældende regler om afgiftsfri  

 genopbygning af motorkøretøjer tilhørende private også regler om  

 motorkøretøjer, som genopbygges i salgsøjemed.
 Ved genopbygning i salgsøjemed tænkes bl a på situationer, hvor et køretøj  

 er indkøbt eller erhvervet af virksomheden ved indbytning, og hvor  

 genopbygningen efter tæringsskade mm foretages for virksomhedens egen regning  

 med henblik på videresalg af det renoverede køretøj.
 For motorkøretøjer tilhørende private er det en betingelse for afgiftsfri  

 genopbygning, at køretøjet har været i løbende registrering for ejeren i  

 mindst 6 måneder forud for genopbygningen, og at genopbygningen ikke sker med  

 henblik på salg.
 For motorkøretøjer, som genopbygges i salgsøjemed, fastsættes der i  

 bekendtgørelsen, i modsætning til, hvad der hidtil har været gældende,  

 egentlige omkostningsgrænser for afgiftsfri genopbygning, såkaldte  

 reparationsgrænser.
 Bekendtgørelsen opstiller samtidig en række betingelser af teknisk art  

 vedrørende gennemførelsen af en afgiftsfri genopbygning.
 Der skal normalt ikke ske nogen henvendelse til toldvæsenet i forbindelse  

 med virksomhedernes administration af reglerne om genopbygning.
Bekendtgørelsen omfatter ikke køretøjer, der genopbygges efter  

 færdselsuheld, eksplosion, ildebrand og lignende pludselig opståede skader,  

 herunder skader, der påføres et køretøj i forbindelse med tyveri og hærværk.  

 Der er fastsat særlige regler om fritagelse for registreringsafgift af  

 motorkøretøjer, som genopbygges efter færdselsskade mm.
Reglerne  

 administreres af skadeforsikringsselskaberne.
Tekniske krav til genopbygningen Reglerne i bekendtgørelsen finder anvendelse, når et køretøj skal  

 renoveres som følge af længere tids manglende vedligeholdelse, særlig hårdt  

 brug eller misligholdelse, ubenyttet henståen gennem længere tid og lignende  

 tilfælde, hvor der kan være tale om en ophobning af skader på karrosseri og  

 mekaniske dele.
 Der gælder den særlige regel, at det ikke medfører krav om betaling af  

 registreringsafgift, hvis der foretages udskiftning af et køretøjs motor,  

 herunder udskiftning med en motor med anden drivkraft (brændstof), såfremt en  

 evt effektforøgelse ved motorudskiftningen højst andrager 20 pct i forhold  

 til køretøjets originale motors effekt (målt i DIN-HK).
 Hvis effektforøgelsen for køretøjet kommer op over de 20 pct, skal der  

 betales registreringsafgift af køretøjet efter lovens almindelige  

 bestemmelser.
 Bekendtgørelsen opstiller i øvrigt følgende krav til den tekniske  

 gennemførelse af en afgiftsfri genopbygning af et køretøj:
 Bortset fra eventuel ændring som følge af motorudskiftning skal køretøjet  

 efter genopbygningen svare til det i registreringsattesten omhandlede  

 køretøj.
 Der skal for køretøjerne foreligge en registreringsattest, og der må ikke  

 ske nogen ændring i forhold til denne attest med hensyn til køretøjets  

 fabrikat, model, type og årgang.
 Et køretøjs årgang svarer til årstallet for den første registrering ifølge  

 registreringsattesten (her i landet eller i udlandet) som fabriksnyt køretøj.
Det er tilladt ved genopbygning af et køretøj at anvende enkelte mindre  

 reservedele vedrørende køretøjer af nyere eller anden model eller type.
Det  

 kan fx dreje sig om forskærme eller døre.
 Anvendelse af de pågældende mindre reservedele af nyere eller anden model  

 eller type må ikke indebære en ændring af det oprindelige køretøjs model,  

 type eller årgang.
Udskiftning af dele I bekendtgørelsen forstås ved:
Karrosseri selvbærende karrosseri, ikke-selvbærende karrosseri og karrosseri, der  

 indgår i den bærende konstruktion sammen med chassis (medbærende karrosseri) Chassis (stel) chassisramme, centralrørschassis, platformchassis, rørgitterchassis o lign  

 eller kombinationer af sådanne bærende konstruktioner vedrørende undervognen.
 Køretøjets genopbygning skal udføres i overensstemmelse med de for  

 reparation af de pågældende køretøjer almindeligt gældende forskrifter, dvs  

 at de af køretøjets fabrikant eller kompetent myndighed fastsatte betingelser  

 for gennemførelse af reparation skal følges.
 Genopbygningen skal endvidere udføres ved anvendelse af reservedele,  

 herunder skarringsdele, af art og beskaffenhed som normalt forefindes på og  

 forhandles fra automobilforhandlernes og -værkstedernes lagre af nye  

 reservedele, eventuelt med tilsvarende brugte reservedele.
 Reglerne forhindrer ikke anvendelse af såkaldt uoriginale reservedele  

 eller skarringsdele, som reparatørvirksomheden køber eller selv fremstiller,  

 og som svarer til originale dele.
 Det er ikke tilladt at anvende karrosseri, chassis eller stel eller større  

 dele af disse komponenter hidrørende fra et andet køretøj (nyt eller brugt).  

 Det er heller ikke tilladt at anvende et nyt reservedelskarrosseri, -chassis  

 eller -stel.
 I tilfælde, hvor de tekniske krav til genopbygningen ifølge  

 bekendtgørelsen ikke er opfyldt, skal køretøjet efter genopbygningen anmeldes  

 til afgiftsberigtigelse hos toldvæsenet.
 Det vil eksempelvis kunne dreje sig om tilfælde, hvor køretøjet efter  

 genopbygningen ikke længere svarer til papirerne, eller hvor der ved  

 genopbygningen er anvendt større dele fra andre køretøjer, fx en forende, en  

 hel bagende eller bundsektionen.
 Der skal i sådanne tilfælde betales registreringsafgift af køretøjet efter  

 lovens almindelige bestemmelser.
Andre krav til genopbygningen Bekendtgørelsen opstiller nogle yderligere krav, som skal være opfyldt  

 foruden de foran beskrevne tekniske krav, hvis genopbygningen af et køretøj  

 efter tæringsskade mm skal kunne udføres uden betaling af  

 registreringsafgift.
 Kravene er forskellige alt efter, om genopbygningen iværksættes i  

 salgsøjemed, eller om det sker efter den private ejers nærmere bestemmelse og  

 for dennes regning.
 Det drejer sig om følgende yderligere krav:
1. Motorkøretøjer, som genopbygges i salgsøjemed Reglerne finder anvendelse på motorkøretøjer, der er indkøbt eller  

 erhvervet af virksomheden ved indbytning i forbindelse med automobilhandel  

 eller automobilreparation, eller hvor tilbagetagelse af køretøjet er sket ved  

 afbetalingshandel, og hvor genopbygning efter tæringsskade mm foretages  

 erhvervsmæssigt med henblik på videresalg af det renoverede køretøj.
 Reglerne finder endvidere anvendelse i tilfælde, hvor genopbygningen  

 udføres for den private ejer af køretøjet, og hvor betingelserne for  

 afgiftsfri genopbygning af privates motorkøretøjer ikke er opfyldt.
 De nye regler om motorkøretøjer, som genopbygges i salgsøjemed, indeholder  

 en egentlig omkostningsgrænse for afgiftsfri genopbygning  

 (reparationsgrænser).
 Bekendtgørelsen opstiller således et krav om, at omkostningerne ved  

 genopbygningen opgjort i detailpriser ikke må overstige prisen for køretøjet  

 »på gaden« i normalt vedligeholdt stand.
 Det er altså nødvendigt, at reparatørvirksomheden, før arbejdet  

 igangsættes, har gjort sig klart, hvor meget der skal repareres, og hvad  

 reparationen koster.
Opgørelse af omkostninger Reparatørvirksomheden skal udarbejde en dateret opgørelse indeholdende en  

 specifikation over anvendte dele og arbejdsydelser, som er udført på  

 køretøjet, med anførsel af priserne på disse dele og arbejdsydelser.
 Opgørelsen skal foreligge snarest efter køretøjets færdiggørelse.
 Bekendtgørelsen siger videre om omkostningerne ved genopbygningen, at  

 opgørelsen skal foretages på grundlag af reparationsvirksomhedens almindelige  

 bruttopriser, incl moms, og at opgørelsen skal omfatte samtlige de  

 omkostninger og den avance, der i almindelighed indgår i priser for  

 reparationsydelser af den pågældende art.
 Nævnte bruttopriser vedrører nye og brugte reservedele alt efter, hvad der  

 er anvendt ved pågældende reparation, og herunder bruttopriser på  

 arbejdsydelser udført af underleverandører, fx for maling, lakering og  

 rustbeskyttelse eller mekaniske reparationer og eventuel udskiftning af  

 køretøjets motor.
 De samlede omkostninger ved genopbygningen ifølge opgørelsen kommer  

 således til at svare til den regning, som en ejer af køretøjet ville have  

 fået hos reparatørvirksomheden for en tilsvarende reparation.
 Opgørelsen skal bruges ved reparatørvirksomhedens konstatering af, om  

 reparationen medfører overskridelse af den i bekendtgørelsen fastsatte  

 omkostningsgrænse.
 Omkostningsgrænsen består dels af en variabel reparationsgrænse dels af en  

 fast reparationsgrænse på 50 000 kr.
 Sker der overskridelse af een af reparationsgrænserne, skal der betales  

 registreringsafgift af køretøjet og henvendelse herom skal ske til det lokale  

 distriktstoldkammer.
Fastsættelse af reparationsgrænser A. variabel grænse Reparationsgrænsen fastsættes ifølge bekendtgørelsen som den almindelige  

 markedspris ved kontant salg til bruger for et køretøj som det omhandlede i  

 normalt vedligeholdt og registreringsklar stand, incl afgifter.
 Markedsprisen fastsættes af reparatørvirksomheden efter bedste skøn på  

 grundlag af foreliggende katalogmateriale og virksomhedens eget  

 erfaringsgrundlag vedrørende detailprisniveauet for et køretøj som det  

 foreliggende i normalt vedligeholdt stand.
Reparationsgrænsen kan forhøjes med 10 pct for hvert hele år, køretøjets  

 alder overstiger 5 år regnet fra køretøjets første registrering ifølge  

 registreringsattesten.
Tillægget kan dog højst udgøre 50 pct af  

 markedsprisen.
 Reparationsgrænsen og den forhøjede reparationsgrænse er fastsat således:
Ikke over 6 år 100 Over 6, men ikke over 7 år 110 Over 7, men ikke over 8 år 120 Over 8, men ikke over 9 år 130 Over 9, men ikke over 10 år 140 Over 10 år 150 Overstiger omkostningerne ved genopbygningen ifølge opgørelsen den således  

 fastsatte reparationsgrænse kan genopbygningen af køretøjet ikke udføres  

 afgiftsfrit, medmindre overskridelsen alene skyldes udgifter til maling,  

 lakering og rustbeskyttelse.
B.
Fast grænse Den faste værdigrænse er 50 000 kr, excl eventuelle udgifter til maling,  

 lakering og rustbeskyttelse.
 Overskrider omkostningerne ifølge opgørelsen denne faste grænse, kan  

 genopbygningen af køretøjet ikke udføres afgiftsfrit, medmindre  

 overskridelsen alene skyldes udgifter til maling, lakering og  

 rustbeskyttelse.
Overskridelse af reparationsgrænser Selv overslag, der er baseret på en grundig undersøgelse, kan give  

 overraskelser under arbejdet med et køretøj.
Det må derfor tilrådes  

 reparatørvirksomheden i sit valg af genopbygningsegnede køretøjer at undgå at  

 komme for tæt på reparationsgrænserne.
 Hvis genopbygningsomkostningerne, excl eventuelle udgifter til maling,  

 lakering og rustbeskyttelse, overstiger den variable reparationsgrænse eller  

 den faste grænse, skal det genopbyggede køretøj anmeldes til  

 afgiftsberigtigelse hos toldvæsenet, og der skal betales registreringsafgift  

 efter lovens almindelige bestemmelser.
2. Motorkøretøjer, som tilhører private, og hvis  

 genopbygning ikke sker med henblik på salg Reglerne finder anvendelse på motorkøretøjer, hvor genopbygning efter  

 tæringsskade mm gennemføres efter den private ejers nærmere bestemmelse og  

 for dennes regning.
 Reglerne finder endvidere anvendelse i tilfælde, hvor genopbygningen  

 udføres for regning af et forsikringsselskab i de tilfælde, hvor der skal  

 foretages udbedring af tæringsskader mm, der er omfattet af en forsikring  

 eller garantiordning.
Opgørelse af omkostninger Bekendtgørelsen foreskriver, at der skal udstedes en faktura til  

 køretøjets ejer eller forsikringsselskab indeholdende en specifikation over  

 dele, som er udskiftet, og arbejdsydelser, som er udført på køretøjet, med  

 anførsel af priserne på disse dele og arbejdsydelser.
 Det er en betingelse for afgiftsfritagelse, at genopbygningen sker for  

 regning den private ejer eller hans forsikringsselskab (rustgaranti), men der  

 er ikke fastsat en egentlig omkostningsgrænse (reparationsgrænse) for  

 afgiftsfri genopbygning i disse tilfælde.
Løbende registrering i motorregisteret Afgiftsfritagelsen er derimod betinget af, at køretøjet har været i  

 løbende registrering for ejeren i mindst 6 måneder forud for genopbygningens  

 iværksættelse.
 Der er ikke i bekendtgørelsen fastsat noget minimumskrav til  

 registreringsperiodens længde efter genopbygningen, men det er en betingelse,  

 at genopbygningen ikke er sket med henblik på salg.
 Såfremt de anførte betingelser ikke er opfyldt, skal køretøjet efter  

 genopbygningen anmeldes til afgiftsberigtigelse hos toldvæsenet, medmindre  

 køretøjet vil kunne fritages for afgift efter de regler, der gælder  

 motorkøretøjer, som genopbygges i salgsøjemed.
Dokumentation Reparatørvirksomheden skal i første omgang selv træffe afgørelse om,  

 hvorvidt genopbygningen af et køretøj kan udføres afgiftsfrit, eller om  

 køretøjet efter genopbygningen skal afgiftsberigtiges efter loven om  

 registreringsafgift af motorkøretøjer mv.
 Toldvæsenet varetager kontrollen med ombygningsreglerne og der er med  

 henblik herpå fastsat en regel i bekendtgørelsen om opbevaring i virksomheden  

 i mindst 5 år af regnskabsmateriale eller kopier heraf.
 Det drejer sig om de af reparatørvirksomheden udarbejdede interne  

 opgørelser over udgifterne til genopbygning med beregnet reparationsgrænse og  

 udstedte fakturaer samt arbejdskort, indkøbsbilag og lignende underbilag til  

 disse opgørelser og fakturaer.
 Regnskabsmaterialet skal indeholde nødvendige oplysninger til  

 identifikation af køretøjet, herunder registreringsnummeret i  

 motorregisteret, og oplysning om reparatørvirksomhedens navn og skal på  

 begæring stilles til rådighed for toldvæsenet.
Anmeldelsespligt over for toldvæsenet Hvis betingelserne for afgiftsfritagelse er opfyldt, kan registrering  

 eller omregistrering efter færdselsloven ske uden forevisning af køretøjet  

 for toldvæsenet, og det vil sige helt uden ekspedition hos toldvæsenet.
Der skal dog rettes henvendelse til toldvæsenet om et genopbygget køretøj,  

 hvis stelnummeret efter genopbygningen ikke fremtræder tydeligt og  

 ubeskadiget.
Genihugning af stelnummer kan kun finde sted ved reparatørens  

 foranstaltning under kontrol af toldvæsenet.
 Henvendelser til toldvæsenet om genihugning af stelnummer i et køretøj må  

 være ledsaget af det nødvendige dokumentationsmateriale vedrørende  

 afgiftsfritagelse efter bekendtgørelsen.
 Reparatørvirksomhedens anmeldelsespligt over for toldvæsenet omfatter  

 herudover kun de tilfælde, hvor de i bekendtgørelsen fastsatte betingelser  

 for afgiftsfritagelse ikke er opfyldt, og hvor det genopbyggede køretøj  

 derfor skal afgiftsberigtiges efter loven om registreringsafgift af  

 motorkøretøjer mv.
Klagevejledning Distriktstoldkamrenes afgørelser vedrørende afgiftspligten kan påklages  

 til Direktoratet for Toldvæsenet og derfra til Ministeriet for Skatter og  

 Afgifter, Departementet for Told- og Forbrugsafgifter.
 Den endelige administrative afgørelse af spørgsmål om, hvorvidt  

 betingelserne for afgiftsfritagelse efter bekendtgørelsen er opfyldt,  

 henhører under Nævnet vedrørende Registreringsafgift af Motorkøretøjer.
Iværksættelse Reglerne i den ny bekendtgørelse finder anvendelse på motorkøretøjer, som  

 fra og med den 1 marts 1985 indleveres til reparatørvirksomheden til  

 genopbygning efter tæringsskade, slitage mm eller efter denne dato  

 genopbygges i salgsøjemed.
 Fra den 1 marts 1985 bortfalder direktoratets meddelelser til  

 autoreparatører m fl af september 1975, oktober 1980 og juli 1982 om  

 genopbygning af motorkøretøjer dog således, at reglerne i disse meddelelser  

 finder anvendelse på motorkøretøjer, der før den 1 marts 1985 er indleveret  

 eller udtaget til genopbygning efter tæringsskade mm.
