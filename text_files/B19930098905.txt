§ 1 I bekendtgørelse nr. 223 af 14. maj 1984 om kontrolmåling, justering og  

 rensning af mindre oliefyringsanlæg foretages følgende ændringer:
 1. Indledningen affattes således: »I medfør af § 31 A i  

 byggeloven, jf. lovbekendtgørelse nr. 357 af 3. juni 1993, fastsættes:».
 2. I § 3, stk. 1, ændres »byggestyrelsen« til  

 »Energistyrelsen«.
 3. § 8 affattes således:
 »§ 8.  For udførelsen af skorstensfejerens  

 kontrolmålinger betales et gebyr, hvis grundbeløb er 95,00 kr. (niveau pr. 1.  

 januar 1994, ekskl. moms). Gebyret reguleres een gang årligt pr. 1. januar  

 med samme reguleringsprocent, som anvendes af Kommunernes Landsforening  

 vedrørende vejledende gebyrer for skorstensfejning.
 Stk. 2.  For udførelsen af skorstensfejerens  

 kontrolmålinger på blåflammebrændere betales et tillæg til gebyret med  

 grundbeløb 58,00 kr. (niveau pr. 1. januar 1994, ekskl. moms). Tillægget  

 reguleres som anført i stk. 1.
Stk. 3.  Gebyret tilfalder skorstensfejeren, med mindre  

 andet fastsættes af kommunalbestyrelsen i en betalingsordning.
Efter  

 kommunalbestyrelsens beslutning kan gebyret opkræves sammen med de kommunale  

 ejendomsskatter.
Stk. 4.  Gebyrer, som kommunalbestyrelsen har udredet  

 forskudsvis, kan inddrives ved udpantning i den pågældende ejendom.
Gebyrerne  

 har samme fortrinsret i ejendommen som kommunale ejendomsskatter.  

 Fortrinsretten for beløb, der er udredet forskudsvis, skal tinglyses på  

 ejendommen.
Tinglysningen er dog uden betydning for fortrinsrettens  

 gyldighed.« § 2 Bekendtgørelsen træder i kraft den 1. januar 1994.
