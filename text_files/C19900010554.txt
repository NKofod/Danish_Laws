(Til kommunerne) Folketinget har i dag ved 3. behandling vedtaget L 62 forslag til lov om  

 ændring af lov om social bistand (Indførelse af ungdomsydelse).
Der henvises til vedlagte kopi af lovforslaget, som det blev vedtaget ved  

 2. behandling.
Teksten svarer til den vedtagne lov. (* 1) Med ændringsloven, der træder i kraft den 1. juli 1990, indføres i  

 bistandsloven et nyt afsnit III A om ungdomsydelse.
 Efter disse regler skal unge under 20 år, der søger hjælp på grund af  

 ledighed, have en aktiverende ydelse mod beskæftigelse i stedet for  

 kontanthjælp.
Kommunalbestyrelsen får hermed en pligt til at give disse unge et  

 beskæftigelsestilbud.
Beskæftigelsen skal påbegyndes inden for de første 2  

 uger efter ansøgningen om hjælp, og det skal tilstræbes, at den unge får  

 mulighed for at vælge mellem flere tilbud (se under pkt. 10 om  

 overgangsordning).
4)BESKÆFTIGELSENS ART Den unges beskæftigelse kan være ansættelse i et beskæftigelsesprojekt  

 efter reglerne om beskæftigelsesmuligheder for unge m.v. (fra 1. januar 1991  

 efter lov om kommunal beskæftigelsesindsats) eller ansættelse i privat  

 virksomhed efter reglerne i samme lov.
 Der gælder ingen krav om 3 måneders forudgående ledighed,  

 overenskomstmæssig arbejdstid, eller at ansættelse i privat virksomhed skal  

 være af varig karakter.
Beskæftigelsen skal have et omfang på gennemsnitlig 20 timer om ugen og  

 aflønnes efter de regler, som gælder for aktiviteter efter lov om  

 beskæftigelsesmuligheder for unge (fra 1. januar 1991 lov om kommunal  

 beskæftigelsesindsats). Der henvises i denne forbindelse til bestemmelsen i §  

 14 i lov om kommunal beskæftigelsesindsats, som træder i kraft den 1. juli  

 1990. Kommunalbestyrelsen kan supplere ordningen med Tilbud om uddannelse op  

 til normal arbejdstid.
For uddannelsestimerne får den unge en timesats  

 beregnet på grundlag af den godtgørelse, der sædvanligt ydes for uddannelse  

 af den pågældende art.
 Der udbetales ungdomsydelse mod beskæftigelse i indtil 5 måneder.
Hvis den unge inden for denne periode får almindeligt lønarbejde eller  

 begynder på en uddannelse, suspenderes ungdomsydelsen.
Må beskæftigelsen  

 eller uddannelsen opgives, har den unge ret til ungdomsydelse mod  

 beskæftigelse i den resterende del af 5 måneders perioden.
 De unge under 20 år har ret til en ungdomsydelsesperiode med vejledning og  

 beskæftigelse.
For unge, der har behov for det, iværksætter kommunalbestyrelsen et  

 vejlednings- og introduktions program, der varer i indtil 6 uger.
Dette  

 program, der skal indeholde rådgivning om uddannelses- og erhvervsønsker og  

 planlægning af det videre forløb, skydes ind inden det egentlige  

 beskæftigelsestilbud.
Også vejlednings- og introduktionsprogrammet kan  

 suspenderes, hvis den unge får almindelig lønnet beskæftigelse eller begynder  

 på en uddannelse, og evt. genoptages senere.
 I tiden indtil 1. lønudbetaling og under vejlednings- og  

 introduktionsprogrammet udbetaler kommunalbestyrelsen en ungdomsydelse, der  

 beregnes efter kontanthjælpsreglerne i bistandslovens § 37.
 Også i tilknytning til beskæftigelsestilbuddet skal der tilbydes de unge  

 vejledning om, hvordan de på længere sigt kan forbedre deres beskæftigelses-  

 eller uddannelsesmuligheder.
 Efter loven kan deltagelse i andre aktiviteter træde i stedet for  

 ungdomsydelsesordningen.
Det gælder Hvis disse aktiviteter, der træder i stedet for ungdomsydelsesordningen,  

 ikke er forbundet med udbetaling af løn, kan den unge få kontanthjælp efter  

 reglerne i § 37 med adgang til, at der ses bort fra halvdelen af en  

 kursusgodtgørelse efter § 38, stk. 7.
 Ved indførelsen af ungdomsydelsesordningen gælder følgende  

 overgangsregler:
 Staten refunderer 50 pct. af kommunernes udgifter til ungdomsydelse samt  

 til drift i forbindelse med beskæftigelsestilbud inden for en grænse på 20  

 pct. af de samlede udgifter til løn og løntilskud.
 Til kommunernes udgifter til supplerende uddannelsestimer ydes et  

 statstilskud svarende til tilskuddet efter § 23 a, stk. 4, i lov om  

 beskæftigelsesmuligheder for unge (fra 1. januar 1991: § 10, stk. 4, i lov om  

 kommunal beskæftigelsesindsats) inden for en grænse, der svarer til 5 timer  

 ugentlig pr. uge med ungdomsydelse.
 Folketinget har samtidig vedtaget lov om kommunal beskæftigelsesindsats,  

 som fra 1. januar 1991 træder i stedet for loven om beskæftigelsesmuligheder  

 for unge. (Enkelte bestemmelser, som har tilknytning til ungdomsydelsen,  

 træder dog i kraft den 1. juli 1990). Dette betyder bl.a, at den hidtidige  

 pligtbeløbsordning omlægges således, at der etableres en pulje, som  

 kommunerne kan opnå tilskud fra afhængigt af, hvor mange unge ledige der  

 aktiveres.
 Samtidig foretages med virkning fra 1. januar 1991 en forenkling af den  

 hidtidige regel i bistandslovens § 138 a, stk. 2, hvorefter en kommune kan få  

 overført statens besparelse på kontanthjælp ved etablering af en  

 ekstraordinær indsats for at få kontanthjælpsmodtagerne i beskæftigelse eller  

 uddannelse.
 Bistandslovens § 138 a, stk. 2, afløses således fra 1. januar 1991 af en  

 ny regel i § 133, stk. 3, hvorefter staten udbetaler kommunerne et beløb på  

 2.000 kr. mdl. for hver person, der uden at modtage hjælp efter § 37 deltager  

 i aktiviteter, hvortil der kan ydes hjælp af puljen efter § 19 i lov om  

 kommunal beskæftigelsesindsats.
 De refusionsordninger, der er godkendt efter § 138 a, stk. 2, udløber ved  

 udgangen af 1990.
 Socialministeriet udsender senere en uddybende vejledning om  

 ungdomsydelsesordningen.
