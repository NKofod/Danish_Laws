1. Indledning Nærværende cirkulære er udfærdiget af ministeriet for offentlige arbejder  

 i medfør af § 6 i lov om offentlige veje (lovbekendtgørelse nr. 585 af 20.  

 november 1975 med senere ændringer) og § 24, stk. 3, i lov om private  

 fællesveje (lovbekendtgørelse nr. 587 af 20. november 1975 med senere  

 ændringer) og erstatter ministeriets cirkulære af 28. februar 1964 om  

 vejbelysning.
 Bestemmelserne finder anvendelse for alle offentlige veje og for private  

 fællesveje omfattet af bestemmelserne i privatvejslovens afsnit III, jfr.  

 lovens § 13.
 Bestemmelserne er vejledende, bortset fra de regler, der er omtalt under  

 pkt. 2.1.7., stk. 4 og pkt. 2.2.4. om belysning af signalregulerede kryds  

 samt pkt. 2.1.10. om belysning af fodgængerfelter.
 Grundlaget for cirkulæret er »vejregler for dispositionsplan,  

 etablering, ændring og reduktion samt vejbelægningers lystekniske  

 egenskaber« og »vejregler for udformning, miljøhensyn og reduktion  

 samt ændring af eksisterende anlæg.« Vejreglerne, der er udarbejdet ved  

 vejregeludvalgets foranstaltning, uddyber og supplerer bestemmelserne og  

 følger med dette cirkulære.
 Endvidere udsender vejdirektoratet i tilknytning til cirkulæret to  

 informationshæfter, nemlig en håndbog om vejbelysning og en eksempelsamling.  

 Disse informationshæfter retter sig specielt til de ingeniører og andre  

 teknikere, der skal udarbejde projekter m. v. til vejbelysningsanlæg.  

 Hæfterne kan rekvireres hos vejdirektoratet, Havnegade 23, Postboks 2169,  

 1016 København K, telefon (01) 113338.
2. Belysningsniveau De lystekniske kvalitetskrav, der stilles til belysningen på forskellige  

 vejtyper, er opstillet i en række belysningsklasser, jfr. nærmere bilag 1.
Belysningsklasserne er opdelt i tre rækker, der omfatter Da belysningsklasserne L og LE bygger på luminansen på kørebanen, og denne  

 afhænger af det valgte belægningsmateriale, forudsættes det, at  

 vejbelægninger udføres som lys belægning i overensstemmelse med de krav, der  

 er anført i afsnit 2.4.
2.1. Veje og stier i bymæssigt bebyggede områder Veje og stier i bymæssigt bebyggede områder belyses efter nedenstående  

 retningslinier og i overensstemmelse med skemaerne i bilag 2.
 2.1.1. Motorveje og motortrafikveje skal belyses, såfremt de i væsentlig  

 grad afvikler lokaltrafik, eller såfremt det af hensyn til lys fra omliggende  

 veje og byområder vil være af væsentlig betydning for motorvejstrafikken.  

 Belysningsklasse L3 anvendes, på til- og frakørsler dog L7.
 2.1.2. Primærveje skal belyses med belysningsklasserne L4-L7.
 2.1.3. Fordelingsveje med blandet trafik af biler, cykler og knallerter  

 skal belyses med belysningsklasserne L6-L7. Belysning er dog ufornøden på  

 fordelingsveje i områder med separate stisystemer for fodgængere og  

 cyklister, medmindre der må forventes en vis begrænset  

 fodgænger-/cykeltrafik.
 2.1.4. På primærveje og fordelingsveje kan der vælges et luminansniveau  

 over eller under den belysningsklasse, der er angivet i skema 1 og 2,  

 afhængig af, om forholdene på den pågældende vejstrækning er særlig svære  

 eller særlig lette, dog ikke under belysningsklasse L7.
 2.1.5. Stamveje og adgangsveje med blandet trafik af biler, cykler og  

 knallerter skal belyses med belysningsklasserne E1-E2.
 2.1.6. I vejkryds og vejtilslutninger skal belysningsniveauet være mindst  

 lige så højt som i den bedst belyste af de tilstødende veje.
 2.1.7. I almindelige kryds føres belysningsanlægget for den bedst belyste  

 af de krydsende veje gennem krydset.
 Stk. 2.  Komplicerede kryds med svingspor og lignende  

 samt trafikområder på pladser skal belyses med en af belysningsklasserne  

 LE2-LE5.
 Stk. 3.  For kryds med særlig vanskelige trafikforhold  

 kan der benyttes en højere belysningsklasse.
 Stk. 4.  Signalregulerede kryds skal altid belyses med  

 mindst belysningsklasse LE5.
 2.1.8. Stier, der indgår i et egentligt trafiksystem, skal belyses med  

 belysningsklasse E2.
 2.1.9. Fodgængerområder/gågader, områder udlagt som lokalområde efter  

 færdselslovens § 40 samt parkeringspladser i tilslutning til belyste veje,  

 skal belyses med belysningsklasserne E1-E4.
 2.1.10. Fodgængerfelter skal være belyst enten af den normale vejbelysning  

 eller af særskilt belysning.
 Stk. 2.  På veje, der er belyst med belysningsklasserne  

 L1-L6 eller tilsvarende, skal den vandrette belysningsstyrke på kørebanen i  

 ethvert punkt i fodgængerfeltet være mindst 100 lux.
 Stk. 3.  På veje, der er belyst med lavere niveau end  

 svarende til belysningsklasserne L5 og L6, samt på ubelyste veje skal den  

 vandrette belysningsstyrke på kørebanen i ethvert punkt i fodgængerfeltet  

 være ca. 30 lux.
2.2. Veje og stier i det åbne land 2.2.1. Veje og stier i det åbne land belyses normalt ikke, medmindre 2.2.2. Såfremt veje og stier i det åbne land belyses, anvendes følgende  

 belysningsklasser:
2.2.3. Mellem to belyste strækninger på samme vej må der ikke forekomme  

 ubelyste strækninger, der er kortere end ca. 300 m.
Hvis de belyste  

 strækninger er belyst med en af klasserne L1-L6, bør det tilstræbes, at den  

 ubelyste strækning ikke er kortere end 1000m.
 2.2.4. Signalregulerede kryds i det åbne land skal belyses med  

 belysningsklasserne L7 eller LE5.
 2.2.5. I særlige tilfælde kan belysning opsættes hovedsagelig til  

 orientering for fodgængere, og i så fald anvendes belysningsklasse 4.
2.3. Periodevis slukning eller reduktion af vejbelysning 2.3.1. Belysningsanlæg af klasserne L1-L7 og LE1-LE5, der er indrettet  

 således, at belysningen kan reduceres til et lavere niveau, jfr. afsnit 4.2.,  

 skal omkobles til reduceret belysning i de perioder, hvor trafikken er  

 væsentlig svagere end i spidsbelastningsperioderne.
 2.3.2. Belysningsanlæg, der er opført med henblik på bestemte  

 trafiksituationer, skal holdes slukket i perioder, hvor trafiksituationen  

 ikke forekommer.
2.4. Vejbelægningers lystekniske egenskaber Nye veje, der ifølge afsnit 2.1. og 2.7. skal belyses med L- eller  

 LE-rækkens belysningsklasser, skal forsynes med en belægning, der har  

 følgende lystekniske egenskaber:
Qo - tør = ca. 0,09 cd/m2 x 1X Spejling i standardvåd tilstand: Ikke ringere end refleksionsklasse 4 (se  

 håndbog, afsnit 3).
 På eksisterende veje, der er belyst med de nævnte belysningsklasser, bør  

 belægningen ved fornyelse af slidlag bringes i overensstemmelse med  

 ovennævnte krav.
 Ved lapning af en belægning, der opfylder kravene i afsnit 2.4., bør der  

 benyttes materiale i overensstemmelse hermed.
3. Udformning af vejbelysning 3.1. Alment 3.1.1. Ved projektering af nyanlæg eller ved ændring af eksisterende anlæg  

 bør der ved komplicerede vejforløb, pladser og torve udarbejdes en eller  

 flere perspektiviske gengivelser af det pågældende sted med angivelse af  

 armaturplacering og armaturudformning med henblik på en vurdering af visuel  

 orientering og optisk føring.
 3.1.2. På torve og pladser bør der i hvert enkelt tilfælde udarbejdes  

 særlige forslag til masteplacering.
 3.1.3. Når der fra den ene vejside er værdifulde udsigter, bør  

 masteopstillingen udføres ensidigt i den modsatte side af vejen.
 3.1.4. I bevaringsværdige områder bør der tages særlige hensyn til de  

 miljømæssige og kulturelle værdier.
3.2. Lyspunkthøjde 3.2.1. Lyspunkthøjden bør følge vejens længdeprofil.
Mindre afvigelser i  

 længdeprofilets kontinuitet bør dog ikke påvirke lyspunktforløbet.
 3.2.2. Ved motorveje bør længdekæde over midterrabat anvendes således, at  

 lyspunkthøjden ikke overstiger 15 m.
 Stk. 2.  Ved belyste motorveje skal til- og frakørsler  

 udføres med belysningsanlæg, hvis lyspunkthøjde er væsentligt lavere end  

 selve motorvejens.
 3.2.3. Ved primærveje bør lyspunkthøjden ikke overstige 12 m.
 3.2.4. I boligkvarterer bør lyspunkthøjden på fordelingsveje ikke  

 overstige 9 m, på stamveje 6 m og på adgangsveje 5 m.
 3.2.5. Ved gang- og cykelstier i bolig- og parkområder bør lyspunkthøjden  

 være mellem 4m og 2,5m.
 3.2.6. I et samordnet vejsystem bør veje af lavere standard ikke gives  

 højere lyspunkthøjde end veje af højere standard.
3.3. Belysning af fodgængerfelt Såfremt et fodgængerfelt belyses med flere armaturer, skal feltet, for  

 hver kørselsretning belyses med mindst et armatur, som anbringes i en vandret  

 afstand af mindst 0,5 m foran fodgængerfeltets forreste begrænsning i  

 kørselsretningen.
 Armaturerne bør anbringes i kørselsretningen.
3.4. Afskærmning af armaturer På steder, hvor det er særlig vigtigt at tage hensyn til  

 belysningsanlæggenes fjernvirkning, dvs. anlæggenes synlighed på en strækning  

 over 100 m, bør der for alle belysningsklassers vedkommende anvendes  

 armaturer, som, når de er monteret i anlæggene, er totalt afskærmende i  

 vandret retning.
 Endvidere skal armaturer ved fra- og tilkørsler til motorveje samt  

 armaturer til fodgængerbelysning i monteret tilstand være fuldstændig  

 afskærmende i vandret retning.
3.5. Lyskilder 3.5.1. Valg af lyskilder bør ske efter en afvejning af deres miljømæssige  

 virkninger, driftsomkostninger og energiforbrug og efter en samlet  

 planlægning for et større område.
 På veje, der er belyst med L-rækkens klasser, bør der anvendes samme type  

 lyskilde eller lyskilder med samme farve på så lange strækninger som muligt.
 3.5.2. I bevaringsværdige områder bør der anvendes glødelamper.
 3.5.3. Lavtryksnatriumslamper må ikke anvendes til vejbelysning.
3.6. Master 3.6.1. På veje i åbne omgivelser bør der benyttes gittermaster, når  

 mastehøjden er over 10 m.
3.6.2. I bymæssig bebyggelse bør rørmaster med cirkulært tværsnit  

 benyttes.
Dog kan andre typer tværsnit anvendes, hvis masterne i øvrigt  

 indgår som væsentlige dele af gade- og vejudstyret.
3.7. Afslutning af belysningsanlæg Et belysningsanlæg af en L-klasse bør ikke ende umiddelbart før kryds, et  

 sving eller en ændring af vejens tværprofil.
3.8. Belysningsanlægs visuelle udformning 3.8.1. Ved ensartet forløbende veje tilrådes en ensartet mastekonstruktion  

 og -opstilling eller lyspunkthøjde, medmindre andet kræves af hensyn til  

 optisk føring eller omgivelserne.
 3.8.2. Armaturer skal anbringes, så de ikke virker vildledende for  

 trafikanterne.
4. Etablering af nye vejbelysningsanlæg og ændring af bestående anlæg 4.1. Nye vejbelysningsanlæg skal dimensioneres i overensstemmelse med  

 afsnit 2. Anlæg af klasserne L1-L7 skal dimensioneres for de lystekniske  

 egenskaber af vejbelægningen, der er angivet i afsnit 2.4.
 4.2. Belysningsanlæg af klasserne L1-L7 og LE1-LE5 skal udføres således,  

 at belysningen kan reduceres til et lavere niveau.
 Stk. 2.  Kravene vedrørende regelmæssighed kan ved  

 reduceret drift fraviges, men niveauet bør normalt ikke sænkes til mere end  

 halvdelen.
4.3. Vejbelysningsanlæg bør ændres, såfremt 1. Anlægget har en højere eller lavere  

 belysningsklasse end angivet i afsnit 2.
 2. Anlæggets elektricitetsforbrug er for højt i  

 forhold til den tilvejebragte belysningskvalitet.
 3. Anlægget er uøkonomisk i drift.
 4. Anlæggets optiske føring virker vildledende på  

 trafikanterne.
4.4. Når vejbelysningsanlæg ændres, bør det tilstræbes at armaturer og lyskilder bringer i overensstemmelse med afsnit 2, at uheldige miljømæssige virkninger af anlægget afhjælpes i  

 overensstemmelse med afsnit 2, og at tændsystemet på belysningsanlæg af klasserne L1-L7 og LE1-LE5 ombygges  

 til periodevis slukning eller reduktion af belysningen, jfr. afsnit 2.3.
5. Vejbelysningsplaner Enhver vejbestyrelse bør udarbejde en plan for vejbelysningen på de veje,  

 der hører under dens område.
