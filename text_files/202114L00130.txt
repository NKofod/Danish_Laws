Betænkning afgivet af Udlændinge- og Integrationsudvalget den 28. oktober 2021 Betænkning over Forslag til lov om midlertidig opholdstilladelse til personer, der i Afghanistan har bistået danske myndigheder m.v.
 [af udlændinge- og integrationsministeren (Mattias Tesfaye)]:
1. Ændringsforslag Udlændinge- og integrationsministeren har  stillet 3 ændringsforslag til lovforslaget.
2. Indstillinger Et flertal i udvalget (S, V, SF, RV, EL, KF og Sikandar Siddique (UFG)) indstiller lovforslaget til vedtagelse med de stillede ændringsforslag.
Et mindretal i udvalget (DF, NB og Inger Støjberg (UFG)) indstiller lovforslaget til forkastelse ved 3. behandling.
Mindretallet vil stemme for de stillede ændringsforslag.
 Liberal Alliance, Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Politiske bemærkninger Venstre Venstres medlemmer af udvalget mener, at vi på baggrund af en markant forværret situation i Afghanistan, hvor Taleban er kommet til magten, har et fælles ansvar for at hjælpe de afghanere, som var og er truede på grund af deres tilknytning og bidrag til Danmarks engagement i Afghanistan.
Med lovforslaget sikrer vi, at vi hjælper de mennesker, som har hjulpet os.
På denne baggrund stemmer Venstre for lovforslaget.
Socialistisk Folkeparti SFs medlemmer af udvalget mener, at den brede politiske aftale og konsensus fra august 2021 er enormt vigtig i dette spørgsmål.
SF støtter derfor forslaget.
Dog har SF  i tråd med høringssvaret fra Røde Kors   visse bekymringer, når det kommer til rammen for at ansøge om opholdstilladelse.
SF mener, at tolke og andre bidragsydere til den danske indsats i Afghanistan, der stadig måtte befinde sig i Afghanistan  formentlig fordi de ved evakueringen befandt sig bag Talebans militære linjer  bør have mulighed for at ansøge via danske ambassader i f.eks. nabolande.
Derudover har SF en bekymring for, at en opholdstilladelse på 2 år ikke er tilstrækkelig, da Afghanistan på beklagelig vis næppe vil udvikle sig til et mere fredeligt og sikkert sted for de berørte.
SF er bekymret for at overlade de berørte til det almindelige asylsystem, da det vil medføre en masse papirarbejde, usikkerhed og bureaukrati.
SF understreger dog opbakning til princippet om midlertidighed generelt.
Radikale Venstre Radikale Venstres medlemmer af udvalget er bekymrede for, at solnedgangsklausulen i forslaget efterlader de evakuerede afghanere uden opholdsgrundlag efter 2 år, idet det ikke forventes, at situationen i Afghanistan har forbedret sig om 2 år.
Vi forventer dog også, at alle de evakuerede om 2 år har søgt asyl og således er overgået til det almindelige asylsystem.
Vi er dog ikke imponerede over den rådgivning, som gruppen i praksis har fået i den henseende.
 Radikale Venstre har overvejet at stille et ændringsforslag om bortfald af solnedgangsklausulen, men anerkender også, at solnedgangsklausulen er et resultat af den politiske evakueringsaftale fra august 2021. Den aftale er Radikale Venstre med i, hvorfor vi i stedet er optagede af at gøre de evakueredes integration og hverdag så tryg og smidig som muligt inden for rammerne af særloven, som den foreligger.
Enhedslisten Enhedslistens medlemmer af udvalget mener, at det kun er på sin plads, at de mennesker, der har hjulpet Danmark i kampen mod Taliban, er blevet evakueret til Danmark.
Enhedslisten mener, at langt flere skulle have været evakueret.
De mennesker, der er omfattet af denne lov, burde kunne søge ophold efter de almindelige regler.
Det er en uskik at lave et parallelsystem til det nuværende system.
Det ænder dog ikke på, at denne lov giver mulighed for en hurtigere og bedre integrationsproces og giver ro og stabilitet i 2 år.
 Enhedslisten forventer, at alle dem, der søger om ophold i Danmark efter de almindelige regler, vil få det.
4. Ændringsforslag med bemærkninger Ændringsforslag Til § 21 Af udlændinge- og integrationsministeren, tiltrådt af udvalget:
 1) Nr. 1 affattes således:
»1. I § 2, stk. 2, nr. 3, ændres »6 eller« til: »6,«.« [Præcisering] Til § 26 2) Nr. 1 affattes således:
»1. I § 2 c, nr. 4, ændres », eller« til: »,«.« [Præcisering] Til § 27 3) Nr. 1 affattes således:
»1. I § 181, stk. 1, nr. 8, ændres », eller« til: »,«.« [Præcisering] Bemærkninger Til nr. 1 I lovforslagets § 21, nr. 1, foreslås »eller« at udgå af integrationslovens § 2, stk. 2, nr. 3, som en konsekvensændring som følge af lovforslagets § 21, nr. 3, hvori det foreslås at indsætte et nyt nr. 5 i opregningen i integrationslovens § 2, stk. 2. Det foreslås, at lovforslagets § 21, nr. 1, nyaffattes således, at »6 eller« i integrationslovens § 2, stk. 2, nr. 3, ændres til »6,«, hvorefter sætningen afsluttes med et komma.
Baggrunden for ændringen er, at der i integrationslovens § 2, stk. 2, nr. 3, står »eller « to gange og der derfor kan opstå tvivl om, hvilket »eller« der skal udgå.
Der er således alene tale om en lovteknisk ændring for at præcisere, hvilket »eller« der skal udgå af nummeret.
Til nr. 2 I lovforslagets § 26, nr. 1, foreslås »eller« at udgå af § 2 c, nr. 4, i lov om danskuddannelse til voksne udlændinge m.fl. som en konsekvensændring som følge af lovforslagets § 26, nr. 3, hvori det foreslås at indsætte et nyt nr. 6 i opregningen i § 2 c i lov om danskuddannelse til voksne udlændinge m.fl.
 Det foreslås, at lovforslagets § 26, nr. 1, nyaffattes således, at », eller« i § 2 c, nr. 4, i lov om danskuddannelse til voksne udlændinge m.fl. ændres til »,«, hvorefter nummeret afsluttes med et komma.
Baggrunden for ændringen er, at der i § 2 c, nr. 4, i lov om danskuddannelse til voksne udlændinge m.fl. står »eller« to gange og der derfor kan opstå tvivl om, hvilket »eller« der skal udgå.
Der er således alene tale om en lovteknisk ændring for at præcisere, hvilket »eller« der skal udgå af nummeret.
Til nr. 3 I lovforslagets § 27, nr. 1, foreslås »eller« at udgå af servicelovens § 181, stk. 1, nr. 8, som en konsekvensændring som følge af lovforslagets § 27, nr. 3, hvori det foreslås at indsætte et nyt nr. 10 i opregningen i servicelovens § 181, stk. 1. Det foreslås, at lovforslagets § 27, nr. 1, nyaffattes således, at », eller« i servicelovens § 181, stk. 1, nr. 8, ændres til »,«, hvorefter nummeret afsluttes med et komma.
Baggrunden for ændringen er, at der i servicelovens § 181, stk. 1, nr. 8, står »eller« to gange og der derfor kan opstå tvivl om, hvilket »eller« der skal udgå.
Der er således alene tale om en lovteknisk ændring for at præcisere, hvilket »eller« der skal udgå af nummeret.
5. Udvalgsarbejdet Lovforslaget blev fremsat den 7. oktober 2021 og var til 1. behandling den 12. oktober 2021. Lovforslaget blev efter 1. behandling henvist til behandling i Udlændinge- og Integrationsudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 2 møder.
Høringssvar Et udkast til lovforslaget har inden fremsættelsen været sendt i høring, og udlændinge- og integrationsministeren sendte den 17. september 2021 dette udkast til udvalget, jf.
UUI alm. del  bilag 172, folketingssåret 2020-21. Den 7. oktober 2021 sendte udlændinge- og integrationsministeren høringssvarene og et høringsnotat til udvalget.
Bilag Under udvalgsarbejdet er der omdelt 6 bilag på lovforslaget.
Spørgsmål Udvalget har under udvalgsarbejdet stillet 11 spørgsmål til udlændinge- og integrationsministeren til skriftlig besvarelse, som ministeren har besvaret.
Alexander Grandt (S) Birgitte Vind (S) Camilla Fabricius (S) Christian Rabjerg Madsen (S) fmd.
Leif Lahn Jensen (S) Julie Skovsby (S) Lars Aslan Rasmussen (S) Rasmus Horn Langhoff (S) Rasmus Stoklund (S) Carl Valentin (SF) Halime Oguz (SF) Anne Sophie Callesen (RV) Kathrine Olldag (RV) Peder Hvelplund (EL) Rosa Lund (EL) Sikandar Siddique (UFG) Mads Fuglede (V) Anne Rasmussen (V) Heidi Bank (V) Kenneth Mikkelsen (V) Marlene Ambo-Rasmussen (V) Morten Dahlin (V) Pia Kjærsgaard (DF) nfmd.
Marie Krarup (DF) Peter Skaarup (DF) Marcus Knuth (KF) Rasmus Jarlov (KF) Pernille Vermund (NB) Inger Støjberg (UFG) Liberal Alliance, Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
