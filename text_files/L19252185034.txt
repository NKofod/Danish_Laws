KGL.
DANSKE GESANDTSKAB.
Hr.
Udenrigsminister I en Note af Dags Dato har Deres Excellence henledt min Opmærksomhed paa,  

 at de svenske og danske Delegerede paa Konferencer i Stockholm den 25./28.  

 Juni og i København den 4./7. September d.
A. vedrørende gensidig  

 Anerkendelse af Skibes Maalebreve har gjort Spørgsmaalet om en Revision af  

 den ved Deklarationen af 16. April 1858 trufne Aftale om Kystfart i Danmark  

 og Sverige for de to Landes Skibe til Genstand for Overvejelse, samt at de  

 Delegerede er kommet overens om at henstille til deres respektive Regeringer,  

 at der foretages en Ændring i nævnte Deklarations Bestemmelser, saaledes at  

 Størrelsen af de Fartøjer, som skal have Ret til i det andet Land at drive  

 Kystfart, bestemmes paa Grundlag af de i Sverige nugældende  

 Maaleregler, og saaledes at der uanset, at disse Maaleregler ikke stemmer  

 overens med de i Danmark anvendte, gennemføres fuld Ligestilling med Hensyn  

 til danske Fartøjers Ret til at drive Kystfart i Sverige og svenske Fartøjers  

 Ret til at drive Kystfart i Danmark.
Deres Excellence har samtidig udtalt, at den svenske Regering er villig  

 til i dette Øjemed og i Overensstemmelse med de Delegeredes Forslag at træffe  

 en Aftale med den danske Regering derhen, at den i nævnte Deklaration  

 omhandlede Ret til Kystfart i Sverige, respektive i Danmark skal tilkomme  

 henholdsvis danske og svenske Fartøjer - uanset om disse er maskindrevne  

 eller ikke - hvis Størrelse, opmaalt og beregnet i Overensstemmelse med de  

i Sverige gældende Maaleregler, overstiger 30 Reg.
Tons netto.
I Besvarelse heraf har jeg den Ære efter min Regerings Ordre at meddele  

 Deres Excellence, at den kgl.
Regering er enig med den kgl. svenske Regering  

 i, at den i Deklarationen omhandlede Ret til Kystfart i Danmark og i Sverige,  

 skal tilkomme henholdsvis svenske og danske Fartøjer i Overensstemmelse med  

 foranstaaende.
 Den danske Regering er endvidere enig med den svenske Regering i, at  

 nævnte Note tillige med nærværende skal udgøre den mellem de to Regeringer i  

 den omhandlede Henseende trufne Aftale.
Modtag, Hr.
Udenrigsminister, Forsikringen om min mest udmærkede  

 Højagtelse.
 ERIK SCAVENIUS.
Hans Excellence, Hr.
Udenrigsminister Østen Unden, etc. etc. etc.
 Det kgl. svenske Udenrigsdepartement.
Bekendtgjort af Udenrigsministeriet ved Bkg.
Nr. 7 af 16. Januar 1926 (Lovtid.
A, pag. 18).
Registreret af Folkeforbundets Sekretariat den 12. December 1925 under Nr.  

 1037 i Sekretariatets officielle Traktatregister (Soc. des Nat., Recuil des  

 Traites, vol.
XLII, 139).
