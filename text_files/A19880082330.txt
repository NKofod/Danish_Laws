 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
§ 1 I lov om Statens Uddannelsesstøtte, jf. lovbekendtgørelse nr. 468 af 2.  

 august 1988, foretages følgende ændringer:
 1. I § 2, stk. 1, ændres »§ 3, stk.  

 5,» til: »§ 3 a, stk. 2«.
 2. I § 2, stk. 3, indsættes efter 1. pkt.:
»Ved kvartal forstås i denne lov 3-måneders perioder, der begynder  

 den 1. august, 1. november, 1. februar og 1. maj.« 3. § 3 affattes således:
 »§ 3.  Uddannelsessøgende kan få  

 uddannelsesstøtte svarende til den normerede uddannelsestid, jf. dog § 9,  

 stk. 5.
Stk. 2.  Ved opgørelsen af støttetiden for en  

 igangværende uddannelse medregnes perioder, hvori der er oppebåret stipendium  

 til tidligere afsluttede eller afbrudte støtteberettigende uddannelser.  

 Endvidere medregnes perioder, hvori der er modtaget uddannelsesydelse i  

 medfør af lov om arbejdstilbud til ledige til den igangværende uddannelse  

 eller tidligere afsluttede eller afbrudte støtteberettigende uddannelser.
Ved  

 opgørelsen af støttetiden medregnes dog ikke støttetid, der er brugt til  

 undervisning på folkeskoleniveau.
Er den igangværende uddannelse en  

 videregående uddannelse, medregnes kun perioder, hvori der er oppebåret  

 stipendium eller uddannelsesydelse til tidligere afsluttede eller afbrudte  

 videregående uddannelser.
 Stk. 3.  For uddannelsessøgende, som er afskåret fra at  

 oppebære stipendium i medfør af reglerne i § 9, men som oppebærer lån i  

 henhold til § 2, stk. 2, medregnes de pågældende perioder i støttetiden i  

 henhold til stk. 2, jf. dog § 9, stk. 5.
 Stk. 4.  Ved opgørelse af støttetiden medregnes ikke  

 støttetid til en uddannelse, der er afbrudt inden for de første 12 måneder.  

 Der kan kun ses bort fra støttetid ved den første afbrudte uddannelse.
 Stk. 5.  Ved opgørelse af støttetiden medregnes ikke  

 støttetid, der er brugt til en prøve, som den uddannelsessøgende ikke har  

 bestået.
Stk. 6.  Der kan efter stk. 4 og 5 i alt ses bort fra  

 højst 12 støttemåneder for en uddannelsessøgende.
Heri indgår forbrugt  

 støttetid, som efter § 9, stk. 5, ikke medregnes.
Undervisnings- og  

 forskningsministeren kan fastsætte regler om medregning af forbrugt støttetid  

 til adgangsgivende suppleringskurser i de 12 støttemåneder.
Stk. 7.  Undervisnings- og forskningsministeren kan  

 fastsætte regler om støttetiden for uddannelser, hvori der indgår  

 deluddannelser.« 4. Efter § 3 indsættes:
»§ 3 a.  Uddannelsessøgende i en videregående  

 uddannelse kan fravælge indtil 4 måneders støtte i hvert støtteår.
Fravalget  

 skal ske med et forudgående varsel, der fastsættes af undervisnings- og  

 forskningsministeren.
 Stk. 2.  Støtte, der fravælges efter stk. 1, samt  

 uforbrugt støtte i øvrigt kan ved videregående uddannelser, der er normeret  

 med en studietid på mere end 4 år, i forbindelse med uddannelsens afslutning  

 udbetales månedsvis sammen med sædvanlig støtte efter § 2. Der kan pr. måned  

 i alt højst udbetales 1/6 af de satser, der er fastsat i § 2. Udbetalingen  

 sker inden for de sidste 12 måneder af uddannelsen på grundlag af en  

 erklæring fra uddannelsesinstitutionen om, at den uddannelsessøgende kan  

 afslutte uddannelsen inden for 12 måneder.
Stk. 3.  Uddannelsessøgende i en videregående  

 uddannelse, som fravælger støttetid, jf. stk. 1, kan øge egenindkomsten, jf.  

 § 8, med 5.700 kr. pr. fravalgt støttemåned.« 5. I § 5, stk. 1, indsættes efter 1. pkt.:
»Beløbet reguleres efter reglerne i § 6.« 6. I § 5, stk. 2, ophæves nr. 1, og  

nr. 2, der herefter bliver nr. 1, affattes således:
 Nr. 3-6 bliver herefter nr. 2-5.
 7. § 6 affattes således:
»§ 6.  De beløb, der er nævnt i §§ 2, 3 a, 8 og  

 9, reguleres årligt på grundlag af reguleringspristallet for januar forud for  

 de enkelte støtteår.
Beløbene ændres i forhold til reguleringspristallet for  

 januar 1988. Den nævnte procentvise regulering beregnes med een decimal.
De  

 efter procentreguleringen fremkomne beløb afrundes opad til nærmeste  

 100-kronebeløb.« 8. § 7, stk. 1, nr. 2, affattes således:
 9. I § 7 indsættes efter stk. 1 som nyt stykke:
»Stk. 2.  Er støttebetingelserne i øvrigt opfyldt,  

 kan styrelsen give uddannelsesstøtte til den uddannelsessøgende fra  

 begyndelsen af det førstkommende kvartal, der følger efter, at den  

 uddannelsessøgende er fyldt 18 år.« Stk. 2-3 bliver herefter stk. 3-4.
 10. I § 8, stk. 1, 1. pkt., ændres »§ 3,  

 stk. 6« til: »§ 3 a, stk. 3«.
 11. I § 8, stk. 2, 2. pkt., udgår  

 »normalt«.
 12. § 8, stk. 4, ophæves.
 13. I § 9, stk. 1, ændres »For  

 uddannelsessøgende på 18 år« til: »Indtil udgangen af det kvartal,  

 hvori den uddannelsessøgende fylder 19 år,».
 14. § 9, stk. 5, affattes således:
»Stk. 5.  Støttetid, som uddannelsessøgende i  

 videregående uddannelser har brugt, medens de var omfattet af reglerne i stk.  

 1, medregnes ikke ved opgørelsen af den støtteberettigede studietid for en  

 videregående uddannelse.« 15. § 9, stk. 6, ophæves.
 Stk. 7-9 bliver herefter stk. 6-8.
 16. I § 9, stk. 7, 1. pkt., der bliver stk. 6,  

 1. pkt., ændres »på 18 år« til: », der er omfattet af stk.  

 1,».
 17. § 9, stk. 9, ophæves.
 18. I § 12, stk. 1, 2. pkt., ændres »ikke  

 er fyldt 19 år« til: »er omfattet af § 9, stk. 1«.
 19. I § 12, stk. 1, 4. pkt., ændres »§ 3,  

 stk. 6« til: »§ 3 a, stk. 3«.
 20. I § 12 indsættes som stk. 5:
»Stk. 5.  Beløb, der skal tilbagebetales i medfør  

 af stk. 2 og stk. 4, tillægges 7 pct.
Undervisnings- og forskningsministeren  

 kan fastsætte nærmere regler om tillægget.« 21. I § 13, stk. 1, 2. pkt., indsættes efter  

 »tilbagebetales«: »inklusive tillæg i medfør af § 12, stk.  

 5,».
 22. Efter § 20 a indsættes som nyt kapitel:
»Kapitel 6 b Gebyrer § 20 b.  Undervisnings- og forskningsministeren  

 fastsætter bestemmelser om gebyr for rykkerbrev og opsigelse efter udløbet af  

 den betalingsfrist, der er fastsat i opkrævning af for meget udbetalt støtte  

 eller af ydelse på lån ydet efter denne lov og tidligere  

 uddannelsesstøttelovgivning.« § 2 Stk. 1.  Loven træder i kraft den 1. august 1989.  

 Bestemmelsen i § 1, nr. 3, om, at perioder med oppebåret uddannelsesydelse i  

 medfør af lov om arbejdstilbud til ledige medregnes ved opgørelsen af  

 støttetiden, har virkning for uddannelsessøgende, der påbegynder en  

 uddannelse med uddannelsesydelse efter den 13. december 1988. § 1, nr. 20-21,  

 har første gang virkning for støtte udbetalt i støtteåret 1989-90. § 1, nr.  

 22, har virkning fra den 1. januar 1990.
 Stk. 2.  Overgangsbestemmelserne i § 2, stk. 2-6, i lov  

 nr. 192 af 29. marts 1988 om ændring af lov om Statens Uddannelsesstøtte  

 ophæves og erstattes af bestemmelserne i stk. 3-7.
 Stk. 3.  Ved opgørelse af støttetiden efter § 3, stk. 2,  

 medregnes ikke perioder forud for den 1. august 1989.
 Stk. 4.  Undervisnings- og forskningsministeren  

 fastsætter regler om støtteperiodens længde for uddannelsessøgende, der har  

 påbegyndt en videregående uddannelse før den 1. august 1989, herunder om  

 disses indplacering i støttesystemet efter reglerne i § 3.
Stk. 5.  Til uddannelsessøgende, der før den 15. marts  

 1988 har påbegyndt en videregående uddannelse, kan der i indtil 2 år ydes  

 statsgaranti for lån i pengeinstitutter på indtil 47.400 kr. årligt, såfremt  

 de opfylder støttebetingelserne efter § 7 og den tid, hvori de kan få  

 stipendium, er overskredet.
Beløbet reguleres efter reglerne i § 6.  

 Undervisnings- og forskningsministeren fastsætter nærmere regler om  

 ordningen.
Stk. 6.  Til udeboende uddannelsessøgende, der er fyldt  

 22 år før den 15. marts 1988, og som før dette tidspunkt har påbegyndt en  

 videregående uddannelse, forhøjes den i § 2, stk. 2, fastsatte låneramme med  

 3.700 kr. for et helt støtteår.
Beløbet reguleres efter reglerne i § 6.
 Stk. 7.  Reglerne i stk. 5 og 6 bortfalder efter  

 udgangen af støtteåret 1992-93.
Givet på Christiansborg slot, den 21.  

 december 1988 Under Vor Kongelige Hånd og Segl MARGRETHE R.
