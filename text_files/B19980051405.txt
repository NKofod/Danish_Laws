§1 I Direktoratet for Arbejdsløshedsforsikringens bekendtgørelse nr. 1127 af  

 18. december 1997 om seniorydelse foretages efter forhandling med  

 Landsarbejdsrådet følgende ændringer:
 1. § 10 affattes således:
» § 10 .  Arbejdstiden skal opgøres ud fra de  

 faktisk anvendte timer.
Hvis medlemmet har fået løn for flere timer end de  

 faktiske timer, skal løntimerne dog lægges til grund.
 Stk. 2 .  Afgørelsen af, om et medlems arbejdstid ved  

 lønarbejde kan anses for at være kontrollabel, følger reglerne i  

 bekendtgørelsen om supplerende dagpenge.
Stk. 3 .  Hvis arbejdstiden ikke er kontrollabel, skal  

 arbejdstiden opgøres ved at omregne indtægten til timer med den gældende  

 omregningssats.
Hvis de beregnede timer er færre end de faktiske timer, skal  

 de faktiske timer dog lægges til grund.
 Stk. 4 .  Hvis indtægten ved arbejdet er væsentlig  

 højere end den sædvanlige løn for samme arbejde, skal arbejdstiden opgøres  

 ved at omregne indtægten til timer med den gældende omregningssats.
Stk. 5 .  Ved byggearbejde i eget hus mv., som er  

 omfattet af § 3, stk. 5, nr. 4, fastsættes arbejdstiden i perioder med  

 personlig medvirken til mindst fuld sædvanlig arbejdstid.
Medlemmet skal give  

 arbejdsløshedskassen skriftlig besked om datoen for start og forventet  

 slutdato, inden medlemmet begynder at arbejde ved byggeriet.« § 2 Bekendtgørelsen træder i kraft 24. august 1998.
