 Departementet har, på baggrund af en henvendelse fra statsfængslet Renbæk  

 om retningslinier for hvorledes statsfængslet skal forholde sig med personer  

 som har fået bevilget orlovsydelse efter lov om orlov forud for en afsonings  

 påbegyndelse, udtalt følgende:
Arbejdsministeriet kan oplyse, at for så vidt angår børnepasningsorlov  

 fremgår det af § 10, stk. 1 i lov om orlov, at en person kan få orlov til at  

passe egne børn , dvs. det er en betingelse, at pågældende passer sine  

 egne børn i orlovsperioden.
Det er således en forudsætning for  

 børnepasningsorlov, at en indsat får tilladelse til at få sit barn med i  

 fængsel i orlovsperioden, og at barnet benytter offentlige dagtilbud i  

 overensstemmelse med reglerne i lov om orlov.
Desuden er det en betingelse, at beskæftigede lønmodtagere og  

 selvstændige på ansøgningstidspunktet skal være berettigede til dagpenge  

 i tilfælde af sygdom efter lov om dagpenge ved sygdom eller fødsel, jfr. §  

 10, stk. 2 i lov om orlov og § 50 i bekendtgørelse om orlov til uddannelse,  

 sabbat og børnepasning.
Der er således i princippet ikke krav om, at  

 børnepasningsorlov skal starte forud for indsættelsen, så længe pågældende på  

 ansøgningstidspunktet er dagpengeberettiget efter lov om dagpenge ved sygdom  

 eller fødsel.
 For så vidt angår ledige er det en betingelse, at pågældende enten  

 er berettiget til dagpenge efter lov om arbejdsløshedsforsikring eller  

 modtager kontanthjælp efter bistandsloven ved orlovens start   , jfr.  

 § 10, stk. 3 i lov om orlov, dvs. at orlovspersonen skal have påbegyndt orlov  

 før indsættelse til afsoning for, at der skal være mulighed for fortsat at  

 oppebære orlovsydelse.
 En strafafsoner kan således i tilfælde af, at barnet kan følge med  

 pågældende i fængsel, og de andre betingelser ligeledes er tilstede oppebære  

 børnepasningsorlovsydelse.
 Med hensyn til uddannelsesorlov kan en orlovsperson fortsat oppebære  

 ydelse ved indsættelse til strafafsoning, hvis der gives tilladelse til, at  

 pågældende fortsætter sin uddannelse, og at uddannelsen og forløbet ellers  

 opfylder kravene fastsat i lov om orlov.
 Det er imidlertid en forudsætning, at uddannelsesorlovsperioden er  

 påbegyndt inden afsoning, da det er en betingelse, at pågældende er  

 berettiget til dagpenge efter lov om arbejdsløshedsforsikring ved orlovens  

 start . Dette gælder dog ikke i 1994, da der ikke er krav om  

 dagpengeberettigelse før 1. januar 1995.
 Afsoning af en fængselsstraf er således ikke en kvalificeret hindring for  

 fortsat at oppebære orlovsydelse til uddannelse, såfremt den indsatte fortsat  

 kan følge sin uddannelse og betingelserne i lov om orlov eller er opfyldt.
Endelig med sabbatorlov gælder der ingen begrænsninger for, hvad  

 pågældende skal benytte orlovsperioden til.
At en person ønsker at bruge sin  

 sabbatorlovsperiode til at afsone en fængselsstraf er i princippet fuldt i  

 overensstemmelse med reglerne, som de er udformet på nuværende tidspunkt.
 Ved sabbatorlov er det ligeledes en forudsætning for fortsat at kunne  

 oppebære orlovsydelse, at orlovsperioden er påbegyndt inden afsoning, da det  

 er en betingelse, at pågældende er berettiget til dagpenge efter lov om  

 arbejdsløshedsforsikring ved orlovens start  . Dette gælder dog ikke i  

 1994, da der ikke er krav om dagpengeberettigelse før 1. januar 1995.
 Afsoning af fængselsstraf er således heller ikke ved sabbatorlov en  

 kvalificeret hindring for fortsat at oppebære orlovsydelse til sabbat,  

 såfremt betingelserne i lov om orlov eller er opfyldt.
