Klage over utilstrækkelig undersøgelse og behandling af forhøjet blodtryk og smerter i ryg Nævnet fandt ikke grundlag for at kritisere den praktiserende læge for hans behandling af patienten, idet der efter nævnets opfattelse ikke på et tidligere tidspunkt i forløbet var grundlag for at mistænke, at patienten havde en ondartet lidelse.
Patientklagenævnet oplyste, at det hos en overvægtig ryger med type II sukkersyge og forhøjet blodtryk, er af helt afgørende betydning at behandle på en række parametre.
Rygeophør er af afgørende betydning.
Vægttab er desuden af stor betydning for bedring af sukkersygen, ligesom nedsættelse af blodtrykket er væsentligt under hensyntagen til, at nyrerne skånes.
