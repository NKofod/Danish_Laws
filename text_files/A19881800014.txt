 Denne datasammenskrivning omfatter lov om sømandsskat,  

 jfr. lovbekendtgørelse nr. 799 af 1. december 1986 som ændret ved lov nr. 838  

 af 18. december 1987.
Indledende bestemmelser § 1  (* 2) Enhver af denne lov omfattet person svarer  

 i overensstemmelse med de i det følgende indeholdte bestemmelser en særlig  

 sømandsskat, der beregnes af og opkræves ved tilbageholdelse i hans indtægt  

 om bord.
Såfremt den pågældende efter lovgivningens almindelige regler er  

 skattepligtig til den danske stat, træder sømandsskat for den nævnte indtægts  

 vedkommende i stedet for indkomstskat til stat, amtskommune og kommune,  

 herunder kirkelige afgifter.
 § 2.  I denne lov forstås ved:
1. DANSK SKIB: med hjemsted her i landet registreret  

 skib, som udelukkende anvendes til erhvervsmæssig befordring af personer  

 eller gods eller som bjærgningsfartøj, og som måler 100 bruttoregisterton  

 eller derover.
Er kun bruttotonnagen målt, skal den udgøre 100 eller derover.  

 Med skib registreret med hjemsted her i landet sidestilles skib, der er  

 registreret med hjemsted på Færøerne, i Grønland eller i udlandet, såfremt  

 det uden besætning overtages til befragtning af dansk rederi.
Skib, der er  

 registreret med hjemsted her i landet, men som uden besætning overtages til  

 befragtning af udenlandsk rederi, anses ikke for dansk skib.
2. SØMAND: enhver person, der er ansat til tjeneste om  

 bord på dansk skib.
Såfremt tjenesten udføres om bord på et skib, i hvilket  

 den pågældende som partreder eller interessent ejer andel, anses han dog ikke  

 for sømand i denne lovs forstand.
 3. UDENRIGSFART:
a. fart, der overvejende finder sted mellem havne uden for et område, der  

 i Nordsøen begrænses af meridianen 3 øst og breddeparallellen 61 nord og i  

 Østersøen af breddeparallellen 58 nord, b. fart, der overvejende finder sted mellem havne, der er beliggende inden  

 for det nævnte område, og havne, der er beliggende uden for det nævnte  

 område, samt c. bjærgningsvirksomhed, der i det væsentlige udøves uden for det nævnte  

 område.
 Indre vandveje, såsom indsøer, floder og kanaler henregnes til det under  

 a. nævnte område, når indsejlingen er sket fra et sted på kystlinien, der er  

 beliggende inden for området.
 4. NÆRFART: fart eller bjærgningsvirksomhed inden for  

 det i nr. 3 nævnte område, bortset fra fart med:
a. skibe og færger, der sejler i begrænsede fartområder, b. skibe, der væsentligst sejler på danske indsøer, åer og fjorde, og c. skibe, der er i stationær virksomhed, herunder havnefart og lignende,  

 eller som ikke har egne fremdrivningsmidler.
Rutetrafik, hvor sejldistancen fra havn til havn andrager mindre end 50  

 sømil, anses for sejlads i begrænset fart, jfr. dog § 29, stk. 5. I øvrigt  

 bemyndiges ministeren for skatter og afgifter til efter indstilling fra det i  

 § 26 omhandlede nævn at give nærmere regler for, hvad der skal anses for  

 nærfart.
Det bliver herved navnlig at tage i betragning, om de om bord  

 værende sømænd har adgang til regelmæssigt at overnatte i land.
5. INDTÆGT OM BORD: enhver skattepligtig indtægt i  

 penge eller penges værdi, herunder hyre, lønning eller andet arbejdsvederlag,  

 værdien af fri kost, provision, drikkepenge o. lign., som en sømand erhverver  

 i forbindelse med sit arbejde eller sin tjeneste om bord.
Hertil henregnes  

 også beløb, der udbetales sømanden under midlertidigt ophold i land, så længe  

 han er ansat til tjeneste om bord, samt dagpenge, som rederiet udbetaler  

 efter loven om dagpenge ved sygdom eller fødsel, og bjærgeløn.
 6. INDTÆGT I LAND: enhver skattepligtig indtægt, der  

 ikke er indtægt om bord.
7. LØNNINGSÅR: en med kalenderåret sammenfaldende  

 indkomstperiode.
Den skattepligtige indkomst opgøres på grundlag af  

 indkomsten i det lønningsår, der går forud for den endelige ligning.
Sømandsskat for her i landet hjemmehørende  

 og dermed sidestillede § 3.  Sømandsskat efter dette kapitel svares af enhver  

 sømand, som gør tjeneste om bord på dansk skib i udenrigsfart eller nærfart,  

 og som er fuldt skattepligtig til den danske stat efter afsnit I i lov om  

 opkrævning af indkomst- og formueskat for personer m.v. (kildeskatteloven).
 Stk. 2.  Sømandsskat i henhold til dette kapitel svares  

 endvidere af enhver sømand, som gør tjeneste på dansk skib i udenrigsfart  

 eller nærfart, og som må anses for hjemmehørende på Færøerne, i Grønland  

 eller i et af de øvrige nordiske lande.
 Stk. 3.  Ministeren for skatter og afgifter kan  

 bestemme, at sømandsskat ikke skal svares af sømænd, der under arbejde i  

 grønlandske farvande ansættes under ministeriet for Grønland på særlige  

 forhyringsvilkår.
OPGØRELSEN AF INDTÆGTEN OM BORD § 4  (* 2) Sømandsskat svares af indtægten om bord,  

 der opgøres måned for måned.
Ved opgørelsen bortses fra den del af lønnen,  

 som er tilbageholdt af rederiet eller anden arbejdsgiver til dækning af  

 sømandens egen udgift til bidrag eller præmier til en pensionsordning m. v.,  

 der er omfattet af afsnit I i lov om beskatningen af pensionsordninger m. v.,  

 samt for tilbageholdte bidrag til arbejdsmarkedsuddannelsesfonden.
 Stk. 2.  Ministeren for skatter og afgifter bemyndiges  

 til at fastsætte særlige bestemmelser for beskatningen af indtægter, der som  

 bjærgeløn, tantieme, bonus, gratiale, kaplak, godtgørelse for mistede  

 fridage, samt godtgørelse for mistet ferie o. lign. ikke kan henregnes til  

 den sædvanlige månedsindtægt.
 Stk. 3.  Kostpenge udbetalt i stedet for fri kost om  

 bord medregnes alene med et beløb svarende til værdien af fri kost om bord.  

 Denne værdi fastsættes af ligningsrådet.
 Stk. 4.  Ligningsrådet bemyndiges til, hvor det må anses  

 for hensigtsmæssigt, at fastsætte retningslinier for, hvorledes drikkepenge  

 skal medregnes ved opgørelsen af indtægt om bord.
Stk. 5.  Krigsrisikotillæg til den tarifmæssige hyre,  

 som udbetales for sejlads på Den Persiske Golf, medregnes ikke i indtægten om  

 bord.
Skattefritagelsen kan højst omfatte et beløb, der ikke overstiger 200  

 pct. af den tarifmæssige hyre.
§ 5.  (* 2) Ved opgørelsen af indtægten om bord kan  

 sømanden begære fradrag for de i § 6 c, stk. 1, nævnte udgifter, i det omfang 1. udgifterne omfatter udgifter som nævnt i  

 personskattelovens § 3, stk. 2, og underskud ved selvstændig  

 erhvervsvirksomhed som nævnt i virksomhedsskattelovens § 13 og 2. disse udgifter og underskud ikke kan rummes i  

 indtægt i land som omfattet af personskattelovens § 3, stk. 1, og positiv  

 kapitalindkomst, jfr. samme lovs § 4.
BEREGNING AF SØMANDSSKAT »§ 6.  (* 3) Sømandsskatten beregnes på grundlag  

 af den månedlige indtægt om bord afrundet nedad til nærmeste kronebeløb, der  

 kan deles med 50. Skatten beregnes efter følgende satser:
 Af de første 13.000 kr. svares 45 pct.
 af de næste 7.000 kr. svares 56 pct.
 af resten svares 65 pct.
 Stk. 2.  De i stk. 1 nævnte indkomstbeløb reguleres  

 efter personskattelovens § 20. Det beløb, som fremkommer ved reguleringen,  

 afrundes dog opad til nærmeste kronebeløb, som kan deles med 50.
 § 6 a.  (* 4) Den beregnede sømandsskat nedsættes med  

 skatteværdien af et fast månedligt fradrag (sømandsfradraget) på 995 kr.  

 Sømandsfradraget træder i stedet for:
1. de i ligningslovens § 9, stk. 1, §§ 9 B - 9 D og §  

 13 nævnte fradrag og 2. fradrag for udgifter til arbejdsløshedsforsikring  

 efter § 49, stk. 1, i lov om beskatning af pensionsordninger m.v.
 Stk. 2.  Selv om sømanden kan godtgøre, at de udgifter,  

 som sømandsfradraget træder i stedet for, tilsammen udgør et større beløb end  

 sømandsfradraget, kan det overskydende beløb ikke fradrages.
Stk. 3.  For sømænd, som sejler i udenrigsfart,  

 nedsættes den beregnede sømandsskat med skatteværdien af et særligt fradrag  

 (udenrigsfartfradraget) ud over sømandsfradraget.
Fradraget udgør 1.400 kr.  

 om måneden.
 Stk. 4.  Den beregnede sømandsskat nedsættes endvidere  

 med skatteværdien af den afgift, som påhviler sømanden efter lov om  

 velfærdsforanstaltninger for søfarende.
Stk. 5.  Den beregnede sømandsskat nedsættes endelig med  

 skatteværdien af et fradrag på 3 pct. af den månedlige indtægt om bord, jfr.  

 §§ 4 og 5. Fradraget kan dog højst udgøre 320 kr. om måneden.
Beløbet på 320  

 kr. reguleres efter personskattelovens § 20. Det beløb, som fremkommer ved  

 reguleringen, afrundes dog opad til nærmeste kronebeløb, som kan deles med  

 10.
§ 6 b.  (* 4) Skatteværdien af de i § 6 a nævnte  

 fradrag opgøres som en procentdel af fradragene.
Ved opgørelsen anvendes den  

 laveste beskatningsprocent efter skalaen i § 6, stk. 1.
§ 6 c.  (* 4) Fradragsberettigede udgifter, som ikke  

 er nævnt i § 4, stk. 1, eller § 6 a, skal fortrinsvis fradrages i indtægt i  

 land, bortset fra aktieudbytte m.v., der er omfattet af afsnit VI i  

 kildeskatteloven.
Har sømanden ikke sådanne indtægter i land, eller  

 overstiger udgifterne af den her omhandlede art disse indtægter i land, kan  

 sømanden begære fradrag for skatteværdien af udgifterne, henholdsvis den  

 overskydende del heraf, i den beregnede sømandsskat.
Ved opgørelsen af  

 skatteværdien finder reglen i § 6 b tilsvarende anvendelse.
Det er dog en  

 forudsætning, at de årlige udgifter, henholdsvis den overskydende del heraf,  

 udgør mindst 500 kr.
Fradraget udgør for den enkelte måned en tiendedel af  

 skatteværdien af det årlige beløb.
Forøges de udgifter, der har begrundet  

 fradraget, med mindst 500 kr. i lønningsåret, kan sømanden begære fradraget  

 forhøjet.
Nedsættes udgifterne med mindst 500 kr. i lønningsåret, eller  

 bortfalder de helt, skal sømanden gøre anmeldelse herom.
 Stk. 2.  I det omfang de i stk. 1 nævnte udgifter helt  

 eller delvis er fradraget i indtægten om bord efter § 5, nedsættes grundlaget  

 for beregning af skatteværdien efter stk. 1 med et tilsvarende beløb.
 § 6 d.  En gift sømand, der ved skatteansættelsen i  

 land, jf. §§ 14 og 15, får overført bundfradrag fra ægtefællen efter  

 personskattelovens § 8, stk. 2, kan, i det omfang det overførte bundfradrag  

 udnyttes ved skatteansættelsen, begære den beregnede sømandsskat nedsat efter  

 stk. 2.
Stk. 2.  Den del af det overførte bundfradrag som nævnt  

 i stk. 1, der svarer til forholdet mellem sømandens personlige indkomst i  

 land med tillæg af positiv kapitalindkomst og sømandens samlede personlige  

 indkomst med tillæg af positiv kapitalindkomst, anses for udnyttet ved  

 beregningen af skat af indtægten i land.
Den resterende del af bundfradraget  

 overføres som et særligt fradrag i den beregnede sømandsskat.
Fradraget udgør  

 for den enkelte måned en tiendedel af 6 pct. af den resterende del af  

 bundfradraget.
 Stk. 3.  Ved nedsættelse af den beregnede sømandsskat  

 efter stk. 2 er det en forudsætning, at det uudnyttede bundfradrag, som  

 overføres fra sømandens ægtefælle, udgør mindst 500 kr.
§ 7.  (* 5) Den efter §§ 6 - 6 d beregnede sømandsskat  

 nedsættes med en procentdel af personfradragets grundbeløb, jfr. stk. 2. Ved  

 nedsættelsen anvendes den laveste beskatningsprocent efter skalaen i § 6,  

 stk. 1.
Stk. 2.  Personfradragets grundbeløb er på 2.380 kr.  

 månedlig.
Grundbeløbet reguleres efter personskattelovens § 20. Det beløb,  

 der fremkommer ved reguleringen, afrundes dog opad til nærmeste kronebeløb,  

 som kan deles med 10.
Stk. 3.  Under samme betingelser som angivet i  

 personskattelovens § 10, stk. 2, 1. og 3. pkt., nedsættes den beregnede  

 sømandsskat under anvendelse af et personfradrag, hvis grundbeløb er 2.620  

 kr. månedlig.
Er den sømandsbeskattede ved indkomstårets udløb ikke  

 samlevende med en ægtefælle, eller er ægteskab indgået i indkomstårets løb,  

 udgør grundbeløbet dog 4.650 kr.
Reglen i 2. pkt. gælder tillige for kvinder,  

 der ved udgangen af kalenderåret 1984 var enlige og fyldt 62 år.
De nævnte  

 grundbeløb reguleres og afrundes som anført i stk. 2, 2. og 3. pkt.
Stk. 4.  For personer, som ved lønningsårets udløb ikke  

 er fyldt 18 år og ikke har indgået ægteskab, udgør personfradragets  

 grundbeløb 1.700 kr. månedlig.
Grundbeløbet reguleres og afrundes som anført  

 i stk. 2, 2. og 3. pkt.
Stk. 5.  § 10, stk. 4, i personskatteloven om overførsel  

 af personfradrag finder tilsvarende anvendelse ved beregningen af  

 sømandsskat.
Dog kan personfradrag efter stk. 1, 2 og 3 til den  

 sømandsbeskattede ikke overføres til dennes ægtefælle.
 Stk. 6.  Kildeskattelovens § 25 A, stk. 3, 4 og 5, om  

 beskatningen af medarbejdende ægtefælle gælder ikke, hvis en af ægtefællerne  

 i det pågældende lønningsår har været ansat til tjeneste om bord.
 Stk. 7.  Ministeren for skatter og afgifter fastsætter  

 regler om beregning af sømandsskat og skat af indkomst i land i tilfælde,  

 hvor personfradrag overføres til den sømandsbeskattede efter stk. 5.
§ 8.  (* 6) Efter ministeren for skatter og afgifters  

 nærmere bestemmelser udsteder skattemyndighederne forud for hvert lønningsår  

 sømandsskattekort til de sømænd, der på dette tidspunkt er omfattet af  

 sømandsskatteordningen.
Sømandsskattekortet forsynes med oplysning om fradrag  

 i indkomsten efter § 5, og om regulering af skatten efter § 6 c, § 6 d, § 7,  

 stk. 3 og stk. 4, § 7, stk. 5, 1. pkt., jfr. § 7, stk. 7, og § 15, stk. 1,  

 nr. 3, jfr. § 15, stk. 2.
 Stk. 2.  Ved udmønstring påhviler det en sømand, der  

 ikke er i besiddelse af sømandsskattekort, selv at begære et sådant udstedt.
§ 9.  (* 6) På grundlag af skalaen for udskrivning af  

 sømandsskatten lader ministeren for skatter og afgifter udarbejde tabeller  

 til brug ved tilbageholdelsen af sømandsskatten af indtægten om bord.  

 Tabellerne udarbejdes dels for udenrigsfart, dels for nærfart, og inden for  

 hver af disse farter såvel for månedsindtægter som for indtægter i kortere  

 perioder end en måned.
Der tages deri hensyn til værdien af fri kost om bord  

 og til de i § 6 a samt § 7, stk. 1 og stk. 2, omhandlede fradrag.
Ministeren  

 for skatter og afgifter kan ved tabellernes udarbejdelse foretage sådanne  

 afrundinger, som praktiske hensyn tilsiger.
Endvidere kan ministeren for  

 skatter og afgifter udarbejde særlige tabeller for beskatningen af indtægter,  

 der som bjærgeløn m. v. ikke kan henregnes til den sædvanlige månedsindtægt,  

 jfr. § 4, stk. 2.
§ 10.  (* 6) Beregningen af sømandsskatten foretages  

 af skibets fører på rederiets vegne på grundlag af de i § 9 omhandlede  

 tabeller og finder sted ved hver måneds udgang.
Såfremt sømanden afmønstrer i  

 løbet af en kalendermåned, sker beregningen dog ved afmønstringen.
Fremgår  

 det af sømandens sømandsskattekort, at der skal ydes fradrag i indkomsten i  

 henhold til § 5, fradrages det på sømandsskattekortet angivne beløb forinden  

 beregningen af sømandsskat.
Fremgår det af sømandens sømandsskattekort, at  

 der skal ske regulering i henhold til § 6 c, § 6 d, § 7, stk. 3, 4 og 5, og §  

 15, stk. 1, nr. 3, reguleres den beregnede sømandsskat med det på  

 sømandsskattekortet angivne beløb.
Hvis sømanden ikke fremlægger  

 sømandsskattekortet, beregnes sømandsskatten uden fradrag i indkomsten efter  

 § 5, og uden regulering af skatten efter § 6 c, § 6 d, § 7, stk. 3 og stk. 4,  

 § 7, stk. 5, 1. pkt., jfr. § 7, stk. 7, og § 15, stk. 1, nr. 3, jfr. § 15,  

 stk. 2.
Stk. 2.  Sømandsskat forfalder til betaling straks ved  

 beregningen.
Hidrører sømandens indtægt om bord helt eller delvis fra  

 tjeneste hos anden arbejdsgiver end rederiet, skal denne tilbageholde det til  

 dækning af sømandsskatten fornødne beløb og indbetale dette til skibsføreren,  

 samtidig med at der gives oplysning om indtægtens størrelse.  

 Tilbageholdelsespligten omfatter både for rederiet og for anden arbejdsgiver  

 også sømandsskatten af den indtægt om bord, der som f. eks. drikkepenge  

 oppebæres direkte fra tredjemand.
Er de fra rederiet eller arbejdsgiveren  

 oppebårne indtægter om bord ikke tilstrækkelige til dækning af skyldig  

 sømandsskat, er sømanden forpligtet til selv at indbetale det manglende beløb  

 til skibets fører eller, såfremt sømanden er ansat hos en anden arbejdsgiver  

 end rederiet, til denne arbejdsgiver.
 § 11.  Opgørelse over de beregnede sømandsskattebeløb  

 foretages på særlige af ministeren for skatter og afgifter udarbejdede  

 skemaer og sendes af skibets fører til rederiet senest den 10. i den efter  

 lønningsmåneden påfølgende måned, eller, hvis afsendelsesmulighed ikke  

 foreligger, ved første derpå følgende postlejlighed.
Stk. 2.  Rederiet videresender snarest og inden 10 dage  

 efter modtagelsen den i stk. 1 omtalte opgørelse til sømandsskattekontoret og  

 indsætter samtidig det tilbageholdte beløb på dettes postgirokonto.
Efter  

 regler, der fastsættes af ministeren for skatter og afgifter, skal der  

 foretages en foreløbig afregning af den tilbageholdte sømandsskat, såfremt  

 opgørelsen endnu ikke er videresendt til sømandsskattekontoret inden 2  

 måneder efter udløbet af vedkommende lønningsmåned.
 § 12.  Skibets fører kan på egen hånd kun foretage  

 ændringer i skatteberegningen på grund af fejl i denne, som hidrører fra  

 skrive- eller beregningsfejl, derunder urigtig udfindelse af skattebeløbet på  

 grundlag af de i § 9 nævnte tabeller.
 Stk. 2.  Berigtigelser i henhold til stk. 1 skal ske  

 senest i forbindelse med skatteberegningen for den efter lønningsmåneden  

 umiddelbart efterfølgende måned.
SKATTEANSÆTTELSE OG SKATTEBEREGNING I LAND § 13.  Når en sømand tiltræder eller fratræder  

 tjeneste om bord, kan han forlange, at grundlaget for den foreløbige  

 skattesvarelse i land fastsættes efter reglerne i kildeskattelovens § 53,  

 stk. 1, og stk. 3, 1. pkt.
Hvis han ikke fremsætter et sådant krav,  

 fastsætter skattemyndighederne grundlaget i overensstemmelse med  

 kildeskattelovens § 53, stk. 2, stk. 3, 2. pkt., og stk. 4.
§ 14.  (* 7) Sømænd medtages ved skatteansættelsen  

 efter de almindelige regler herom.
Den skattepligtige indkomst opgøres som  

 summen af sømandens samlede indtægt om bord, jfr. § 4 og i land, uanset om  

 indtægten i land er erhvervet i tiden før, under eller efter tjenesten om  

 bord.
Ved opgørelsen af den skattepligtige indkomst i forbindelse med  

 beregning af den almindelige indkomstskat til staten, jfr. personskattelovens  

 § 6, indkomstskatten til amtskommunen, indkomstskatten til kommunen og den  

 kirkelige afgift fragår dog de i § 6 a, stk. 1, 3 og 4, nævnte fradragsbeløb  

 ved opgørelsen af sømandens samlede indtægt om bord.
Stk. 2.  For så vidt sømanden ikke har været ansat til  

 tjeneste om bord, indrømmes der fradrag i indtægten i land efter  

 skattelovgivningens almindelige regler.
Fradraget udgør en så stor del af de  

 årlige udgifter, som svarer til antallet af dage uden tjeneste om bord.
 § 15.  (* 7) Af indkomsten i land beregnes  

 indkomstskatten til staten, indkomstskatten til amtskommunen, indkomstskatten  

 til kommunen og den kirkelige afgift således:
 1. Ved anvendelse af de udskrivningsregler, der gælder  

 for det pågældende indkomstår, beregnes skatterne af årets samlede  

 skattepligtige indkomst uden anvendelse af personfradrag.
 2. Skatterne af indtægten i land udgør så stor en del  

 af de således beregnede skattebeløb, som svarer til forholdet mellem  

 indtægten i land og årets samlede skattepligtige indkomst.
 3. For så vidt sømanden ikke har været ansat til  

 tjeneste om bord, nedsættes de efter nr. 1 og 2 beregnede skatter efter § 9 i  

 personskatteloven under anvendelse af personfradrag efter § 10 i samme lov.  

 Nedsættelsesbeløbet udgør en så stor del af det årlige beløb, som svarer til  

 antallet af dage uden tjeneste om bord.
 Stk. 2.  Ministeren for skatter og afgifter fastsætter  

 regler om beregningen af sømandsskat i tilfælde, hvor personfradrag efter §  

 15, stk. 1, nr. 3, ikke fuldt ud kan udnyttes ved fradrag i skatten i land.
 Stk. 3.  Sømandens endelige tilsvar af skat af indtægt i  

 land opgøres og berigtiges efter reglerne i kildeskattelovens §§ 60-63.  

 Ministeren for skatter og afgifter kan fastsætte herfra afvigende regler, for  

 så vidt angår betaling af eventuel restskat og tilbagebetaling af  

 overskydende skat.
 § 16.  Bestemmelsen er udgået, jfr. lov nr. 454 af 8.  

 december 1967.
§ 17.  (* 7) Sømanden er forpligtet til at indsende  

 selvangivelse i overensstemmelse med reglerne om selvangivelse af indkomst og  

 formue m. v., såfremt han ved udgangen af indkomståret ejer aktiver til et  

 samlet beløb af 20.000 kr. eller derover, såfremt han begærer sig beskattet  

 efter § 18, eller såfremt han i indkomståret har drevet virksomhed, for hvilken der er foreskrevet bogførings- og/  

 eller regnskabspligt, har været ejer eller bruger af fast ejendom, har haft indtægt i land, har haft indtægt om bord udbetalt af andre end rederiet eller anden  

 arbejdsgiver eller har fået fradrag i indtægten om bord efter § 5, eller har fået fradrag i  

 skatten om bord efter § 6 c, § 6 d, § 7, stk. 3 og stk. 4, § 7, stk. 5, 1.  

 pkt., jfr. § 7, stk. 7 eller § 15, stk. 1, nr. 3, jfr. § 15, stk. 2.
 Stk. 2.  I andre tilfælde skal sømanden under ansvar  

 efter bestemmelserne i den gældende lovgivning om foranstaltninger til  

 kontrol med selvangivelse m.v. indsende en erklæring affattet i en af  

 ministeren for skatter og afgifter foreskreven form om, at han ikke omfattes  

 af selvangivelsespligten.
 § 18.  Når en sømand i et lønningsår har været  

 undergivet sømandsbeskatning i højst 150 dage, kan han kræve, at den  

 sømandsbeskattede indtægt i stedet overføres til beskatning i land efter de  

 almindelige regler om indkomstskat til stat, amtskommune og kommune m. v.  

 Såfremt en ansættelse om bord er påbegyndt før lønningsårets begyndelse eller  

 vedvarer efter lønningsårets udgang, er det tillige en forudsætning, at denne  

 ansættelse ikke overstiger 150 dage.
Stk. 2.  (* 7) Ved beskatning efter stk. 1 finder  

 reglerne i § 4, stk. 1 og 3, tilsvarende anvendelse.
Ved beregning af den  

 almindelige indkomstskat til staten, indkomstskatten til amtskommunen,  

 indkomstskatten til kommunen og den kirkelige afgift finder endvidere reglen  

 i § 6 a, stk. 3, tilsvarende anvendelse.
 Stk. 3.  Den opkrævede sømandsskat overføres som  

 foreløbig skat (A-skat) for det pågældende indkomstår.
 Stk. 4.  Ministeren for skatter og afgifter kan  

 fastsætte særlige frister for indgivelse af begæring om beskatning efter stk.  

 1 og for indgivelse af selvangivelse i disse tilfælde.
Sømandsskat for andre sømænd § 19.  Sømandsskat i henhold til dette kapitel svares  

 af enhver sømand, som gør tjeneste om bord på dansk skib i udenrigsfart eller  

 nærfart, og som ikke omfattes af bestemmelserne i kapitel II.
 Stk. 2.  Ministeren for skatter og afgifter kan  

 endvidere bestemme, at sømandsskat ikke skal svares af sømænd, der under  

 arbejde i oversøiske farvande ansættes på særlige forhyringsvilkår.
 § 20.  (* 8) Enhver af reglerne i nærværende kapitel  

 omfattet sømand svarer sømandsskat efter en sømandsskatteskala, der på hvert  

 indkomsttrin er 3 procentpoints lavere end procentsatserne i den i § 6, stk.  

 1, fastsatte sømandsskatteskala.
Stk. 2.  Ved opgørelse af indtægten om bord finder  

 bestemmelserne i § 4 tilsvarende anvendelse.
Den beregnede sømandsskat efter  

 stk. 1, nedsættes med skatteværdien af de i § 6 a nævnte fradrag.
Endvidere  

 nedsættes den beregnede sømandsskat med skatteværdien af et fast månedligt  

 fradrag på 300 kr.
Skatteværdien opgøres som en procentdel af fradraget ved  

 anvendelse af den laveste beskatningsprocent efter skalaen i stk. 1.
 Stk. 3.  Ved beregning af sømandsskat i henhold til  

 dette kapitel finder § 6 , stk. 2, og § 7, stk. 1 og 4, tilsvarende  

 anvendelse.
 Stk. 4.  Bestemmelserne i §§ 9, 10, 11 og 12 samt  

 kapitlerne IV og V finder tilsvarende anvendelse på sømandsskat i henhold til  

 dette kapitel.
 Om ansvaret for sømandsskattens erlæggelse  

 m.v.
§ 21.  Den sømand, der har betalt for lidt  

 sømandsskat, er pligtig at efterbetale det manglende beløb.
Efterbetalingen  

 sker så vidt muligt ved tilbageholdelse i indtægten om bord.
§ 21 a.  (* 9) Udgør den for lidt betalte sømandsskat  

 mere end 1.000 kr., forfalder beløbet til betaling i 3 månedlige rater,  

 første gang i måneden efter den måned, hvori sømandsskattekontoret har  

 udskrevet berigtigelsen eller årsopgørelsen.
I særlige tilfælde kan  

 sømandsskattekontoret efter ansøgning fra den sømandsbeskattede dog tillade,  

 at den for lidt betalte sømandsskat afdrages over en længere periode end de  

 nævnte 3 måneder.
Stk. 2.  For lidt betalt sømandsskat opkræves først, når  

 den inden for et lønningsår udgør mindst 100 kr.
Dog sker opkrævning senest i  

 forbindelse med udskrivning af årsopgørelse for det pågældende år.
 Stk. 3.  Ministeren for skatter og afgifter kan  

 fastsætte nærmere regler om den ratevise opkrævning af for lidt betalt  

 sømandsskat.
 § 22.  Bestemmelserne om hæftelse og inddrivelse i §§  

 69, 72 og 73 i kildeskatteloven finder tilsvarende anvendelse på  

 sømandsskatten.
 Stk. 2.  (* 10) Sker indbetaling af sømandsskat til  

 statskassen senere end to måneder efter udløbet af vedkommende lønningsmåned,  

 skal rederiet fra lønningsmånedens udløb betale en rente til statskassen på  

 1,3 pct. pr. påbegyndt måned.
§ 23.  Med bøde straffes den reder eller skibsfører,  

 der forsætligt eller ved grov uagtsomhed 1. undlader at opfylde pligt til at beregne og  

 tilbageholde sømandsskat, 2. undlader at indbetale tilbageholdt sømandsskat til  

 rette tid eller foretage foreløbig afregning efter § 11, stk. 2, 3. undlader rettidigt at indsende de i § 11 omhandlede  

 opgørelser eller foretage indberetning om stedfundne på- og afmønstringer, 4. afgiver urigtige eller vildledende oplysninger i de  

 i § 11 nævnte opgørelser eller ved indberetning om stedfundne på- og  

 afmønstringer.
 Stk. 2.  Er forholdet begået med forsæt til at unddrage  

 det offentlige skat, eller foreligger der i øvrigt skærpende omstændigheder,  

 kan straffen stige til hæfte eller fængsel i to år.
 Stk. 3.  Er sømanden ansat hos en anden arbejdsgiver end  

 rederiet, finder bestemmelserne i stk. 1 og 2 tilsvarende anvendelse på  

 denne.
 Stk. 4.  Hvis lovovertrædelsen er begået af et  

 aktieselskab, andelsselskab eller lignende kan der pålægges selskabet som  

 sådant bødeansvar.
§ 23 a.  På samme måde som anført i § 23, stk. 1 og 2,  

 straffes den sømand, der 1. lader sig udbetale indtægt om bord vidende om, at  

 der ikke i indtægten er indeholdt sømandsskat som påbudt, 2. (* 11) forsætligt eller ved grov uagtsomhed afgiver  

 urigtige eller vildledende oplysninger til brug ved beregningen af  

 sømandsskatten eller ved afgørelser efter § 13. Det samme gælder, hvor en  

 sømand, der har opnået fradrag i indtægten om bord i medfør af § 5 og § 6 c,  

 stk. 1, undlader at oplyse, at de nævnte udgifter er nedsat med mindst 500  

 kr. eller helt bortfaldet.
§ 23 b.  §§ 76, 78 og 79 i kildeskatteloven finder  

 tilsvarende anvendelse.
I tilfælde, hvor ministeren for skatter og afgifter  

 tilkendegiver den pågældende, at sagen kan afgøres med vedtagelse af en bøde,  

 sker indstilling herom fra det i § 26 omhandlede sømandsskattenævn.
 § 23 c.  Bøder, som sømanden på grundlag af en  

 tilkendegivelse fra ministeren for skatter og afgifter har erklæret sig rede  

 til at betale, kan tilbageholdes i indtægten om bord.
 § 23 d.  Den rederiet ved § 11, stk. 2, pålagte  

 forpligtelse til at videresende opgørelser over beregnede sømandsskattebeløb  

 til sømandsskattekontoret kan om fornødent gennemtvinges ved pålæg af daglige  

 bøder, der fastsættes af sømandsskattekontoret under rekurs til ministeren  

 for skatter og afgifter.
§ 24.  Rederiet eller arbejdsgiveren er forpligtede  

 til efter begæring at give sømandsskattekontoret adgang til at gennemgå  

 foreliggende regnskabsmateriale af hensyn til kontrol med sømandsskattens  

 rigtige beregning, tilbageholdelse og afregning.
Denne forpligtelse kan om  

 fornødent gennemtvinges ved pålæg af daglige bøder, der fastsættes af  

 sømandsskattekontoret under rekurs til ministeren for skatter og afgifter.
 § 24 a.  Ministeren for skatter og afgifter kan  

 fastsætte regler om rederiernes pligt til at sikre oplysninger til brug ved  

 afgivelsen af de opgørelser, der er omhandlet i § 11. Ministeren for skatter  

 og afgifter kan endvidere fastsætte regler om rederiernes regnskabsføring  

 over udbetaling og godskrivning af indtægt om bord samt tilbageholdelse af  

 sømandsskat.
§ 25.  Har rederiet, arbejdsgiveren eller sømanden  

 betalt for meget sømandsskat, tilbagebetales det for meget erlagte beløb med  

 renter.
Rentegodtgørelse ydes som ved tilbagebetaling af for meget erlagt  

 statsskat.
Forskellige bestemmelser § 26.  Til varetagelse af de i denne lov omhandlede  

 opgaver oprettes der et sømandsskattekontor.
Stk. 2.  Der oprettes et sømandsskattenævn bestående af  

 5 medlemmer, som udnævnes af ministeren for skatter og afgifter, der tillige  

 bestemmer, hvilket af medlemmerne der skal være formand for nævnet.
Af  

 medlemmerne skal et repræsentere rederne og et de søfarendes organisationer.  

 Nævnets medlemmer lønnes med et honorar.
Ministeren for skatter og afgifter  

 fastsætter nævnets forretningsorden.
 Stk. 3.  Der føres i sømandsskattekontoret et særligt  

 register over de sømandsskattepligtige (sømandsskatteregistret), hvortil  

 rederierne i forbindelse med indsendelsen af afregningslisterne skal meddele  

 oplysning om de i månedens løb stedfundne på- og afmønstringer.
 § 26 a.  Sømandsskattekontoret fører register over  

 rederier og skibe, der er omfattet af denne lov, efter regler, der fastsættes  

 af ministeren for skatter og afgifter.
Stk. 2.  Ved de i stk. 1 nævnte regler kan det pålægges  

 rederierne at give sømandsskattekontoret meddelelse om a. erhvervelse, afhændelse og ændringer i anvendelse af skibe inddraget  

 under sømandsskatteordningen, b. ændringer i rederiernes adresse, c. ændringer i ejerforholdet for så vidt angår personligt hæftende  

 deltagere.
 Stk. 3.  Indsendelse af meddelelserne kan fremtvinges  

 ved pålæg af daglige bøder, der fastsættes af ministeren for skatter og  

 afgifter eller den, han bemyndiger dertil.
 § 27.  Sømandsskattekontoret træffer afgørelse i  

 spørgsmål vedrørende beregning, tilbageholdelse og afregning af sømandsskat.  

 Sømandsskattekontorets afgørelse af spørgsmål om, hvorvidt en sømand opfylder  

 betingelserne for at omfattes af bestemmelserne i kapitel II eller kapitel  

 III, kan inden for en frist af 3 måneder regnet fra afgørelsens dato af  

 sømanden indbringes for landsskatteretten.
 Stk. 2.  Klagefristen vedrørende de af de skattelignende  

 myndigheder trufne afgørelser, for så vidt angår de i denne lov omhandlede  

 ansættelser og skatteberegninger i land, er 3 måneder regnet fra afgørelsens  

 dato.
 § 28.  Af den efter kapitel II tilbageholdte  

 sømandsskat af sømænd, der er fuldt skattepligtige her i landet, skal der  

 afgives en kommunal andel til sømandens skattekommune. § 3 i lov om kommunal  

 indkomstskat anvendes på den kommunale andel af sømandsskatten.
Stk. 2.  (* 12) Den kommunale andel af den af sømanden i  

 lønningsåret betalte sømandsskat udgør 60 pct. af skatten i det omfang, den  

 ikke overstiger 40.000 kr., og 46 pct. af den overskydende skat.
Er der i  

 lønningsåret sket nedsættelse af sømandsskatten efter § 6 d, opgøres den  

 kommunale andel af sømandsskatten på grundlag af den betalte sømandsskat uden  

 denne nedsættelse.
 Stk. 3.  (* 12) Det i stk. 2 nævnte beløb på 40.000 kr.  

 reguleres efter personskattelovens § 20. Det beløb, som fremkommer ved  

 reguleringen, afrundes opad til nærmeste kronebeløb, som kan deles med 100.
Stk. 4.  Den kommunale andel af sømandsskatten afregnes  

 sammen med de kommunale indkomstskatter og kirkelige afgifter efter reglerne  

 i § 64, stk. 2-4, i kildeskatteloven.
For sømænd, der er medlemmer af  

 folkekirken, påhviler det kommunen af de modtagne beløb som kirkelige  

 afgifter at afregne en andel, hvis størrelse bestemmes af forholdet mellem  

 kommunens udskrivningsprocenter for henholdsvis kirkelige afgifter og  

 kommunal indkomstskat.
Tilsvarende andele skal udbetales til sømænd, der ikke  

 er medlemmer af folkekirken.
 Stk. 5.  (* 13) Sømandsskat i henhold til kapitel II,  

 der svares af sømænd bosat på Færøerne eller i Grønland, tilfalder  

 henholdsvis Færøernes og Grønlands landskasse.
 § 29.  Ministeren for skatter og afgifter kan efter  

 indstilling fra sømandsskattenævnet tillade, at den, der svarer sømandsskat,  

 når skibet er i fart, også svarer sømandsskat i den tid, skibet på grund af  

 bygning, reparation eller midlertidig oplægning ligger ved land.
 Stk. 2.  På begæring af vedkommende rederi kan  

 ministeren for skatter og afgifter efter indstilling fra sømandsskattenævnet  

 tillade, at sømandsskat erlægges af sømændene om bord på skibe, der i  

 henseende til tonnagemål ikke opfylder betingelserne i § 2, nr. 1. Sådan  

 tilladelse skal navnlig gives, såfremt samme rederi ejer skibe både over og  

 under den tonnagegrænse, der fremgår af § 2, nr. 1.
Stk. 3.  Ministeren for skatter og afgifter kan efter  

 indstilling fra sømandsskattenævnet, når særlige omstændigheder taler derfor,  

 bestemme, at sømandsskat erlægges af sømændene om bord på skibe, der anvendes  

 erhvervsmæssigt på anden måde end den i bestemmelsen i § 2, nr. 1, nævnte,  

 eller på skibe, der udelukkende anvendes som hjælpefartøjer til de i  

 bestemmelsen i § 2, nr. 1, omhandlede bjærgningsfartøjer.
Det bliver herved  

 navnlig at tage i betragtning, om forhyringsvilkårene for de pågældende  

 sømænd i det væsentlige svarer til, hvad der er sædvanligt gældende for de  

 sømænd, der svarer sømandsskat i henhold til bestemmelserne i denne lov.
 Stk. 4.  Ministeren for skatter og afgifter kan, når  

 særlige omstændigheder taler derfor, bestemme, at sømandsskat erlægges af  

 personer, der gør tjeneste om bord på et skib, i hvilket de som partredere  

 eller interessenter ejer en andel på højst 10 pct., jfr. § 2, nr. 2, sidste  

 punktum.
 Stk. 5.  Ministeren for skatter og afgifter kan efter  

 indstilling fra sømandsskattenævnet tillade, at sømandsskat erlægges af  

 sømændene om bord på skib i rutetrafik, hvor sejldistancen fra havn til havn  

 andrager mindre end 50 sømil, men mere end 25 sømil, når et overvejende antal  

 af rederiets øvrige skibe er omfattet af sømandsskatteordningen, og der om  

 bord på det pågældende skib er forhyret sømænd, som er kontraktlig bundet til  

 at tåle overflytning til tjeneste om bord på rederiets skibe under ordningen.
 Stk. 6.  Ministeren for skatter og afgifter kan efter  

 indstilling fra sømandsskattenævnet bestemme, at sømandsskat erlægges af  

 sømændene om bord på de i lov om søfartsuddannelse nævnte skole- og  

 øvelsesskibe.
 § 30.  (* 14) De i lovgivningen om indkomst- og  

 formueskat til stat, kommune og amtskommune indeholdte regler finder  

 anvendelse på sømandsskatten med de ændringer eller tilføjelser, der følger  

 af nærværende lov.
 § 31.  Bestemmelsen er udgået, jfr. lov nr. 132 af 29.  

 marts 1969.
 § 32.  Ministeren for skatter og afgifter bemyndiges  

 til at træffe bestemmelse om, i hvilket omfang reglerne i §§ 13-15 og 17 skal  

 finde anvendelse, hvor her i landet fuldt skattepligtige sømænd gør tjeneste  

 på andet nordisk skib end dansk skib.
 Stk. 2.  Ministeren for skatter og afgifter fastsætter  

 de nærmere bestemmelser for gennemførelsen af denne lov og bemyndiges til at  

 afholde de dermed forbundne udgifter.
Stk. 3.  Opkrævningen af sømandsskatten påbegyndes fra  

 den 1. januar 1959 at regne.
Når opkrævning af sømandsskat påbegyndes, finder  

 bestemmelserne i §§ 13-18 tilsvarende anvendelse.
 Stk. 4.  Denne lov finder ikke anvendelse om bord på  

 skibe registreret på Færøerne eller med hjemsted i Grønland.
---- Lov nr. 535 af 15. oktober 1973, ved hvis § 1 der blev foretaget  

 forskellige ændringer af §§ 7, 9 og 28, indeholder i § 2 følgende  

 bestemmelse:
§ 2 Loven har virkning fra og med lønningsåret 1974.
---- Lov nr. 262 af 22. maj 1974, ved hvis § 1 der blev foretaget forskellige  

 ændringer af §§ 1, 2, 5, 15, 17 og 28 samt indføjet en § 26 a, og et nyt stk.  

 5 i § 28, indeholder i §§ 2 og 3 følgende bestemmelser:
§ 2 Stk. 1.  Loven har virkning fra og med lønningsåret  

 1974.
 Stk. 2.  § 1, nr. 1, 2, 4 og 5, har dog virkning fra og  

 med lønningsåret 1973.
§ 3 Stk. 1.  Af den i henhold til sømandsskattelovens  

 kapitel II for lønningsåret 1973 tilbageholdte sømandsskat af her i landet  

 fuldt skattepligtige personer betragtes et beløb svarende til 5 pct. som  

 folkepensionsbidrag.
Halvdelen af beløbet overføres til den sociale  

 pensionsfond.
Stk. 2.  Af den i henhold til sømandsskattelovens  

 kapitel II og kapitel III for lønningsåret 1973 tilbageholdte sømandsskat  

 betragtes et beløb svarende til henholdsvis 1 7/8 pct. og 3 3/4 pct. som  

 dagpengebidrag.
Beløbene overføres til dagpengefonden.
Stk. 3.  Det beløb, der efter sømandsskattelovens § 28,  

 stk. 5, tilfalder Færøernes landskasse for lønningsåret 1973, nedsættes med  

 et beløb svarende til 1 7/8 pct. som dagpengebidrag.
Dette beløb overføres  

 til dagpengefonden.
---- Lov nr. 505 af 2. oktober 1974, ved hvis § 1 der blev vedtaget forskellige  

 ændringer af §§ 5, 7, 8, 9, 10, 15, 17 og 28, indeholder i § 2 følgende  

 bestemmelse:
§ 2 Loven har virkning fra og med lønningsåret 1975.
---- Lov nr. 435 af 16. september 1975, ved hvis § 1 der blev foretaget  

 forskellige ændringer af §§ 7 og 28, indeholder i § 2 følgende bestemmelse:
§ 2 Loven har virkning fra og med lønningsåret 1976.
---- Lov nr. 193 af 28. april 1976, ved hvis § 1, nr. 1, 2 og 3, der blev  

 foretaget forskellige ændringer af §§ 5 og 17 samt indføjet en ny § 18, og  

 ved hvis § 1, nr. 4, der blev indføjet en ny § 20, indeholder i § 2 følgende  

 bestemmelser:
§ 2 § 1,  nr. 1, 2 og 3, har virkning fra og med  

 lønningsåret 1976. § 1, nr. 4, har virkning fra og med lønningsåret 1977.  

 ---- Lov nr. 283 af 8. juni 1977, hvis § 3, nr. 1 og 2, ophæver § 6 og § 30,  

 stk. 2, indeholder i § 8, stk. 1, følgende bestemmelse:
§ 8 Stk. 1.  §§ 2-7 har virkning fra og med indkomståret  

 1978. ---- Lov nr. 193 af 3. maj 1978, ved hvis § 7, der blev foretaget en ændring af  

 § 22, stk. 2, indeholder i § 8 følgende bestemmelse:
§ 8 §§ 1-7 har virkning for beregningen af renter for tiden fra og med 1. juli  

 1978. ---- Lov nr. 281 af 8. juni 1978, ved hvis § 2, der blev foretaget en ændring  

 af § 7, stk. 7, indeholder i § 5 følgende bestemmelse:
§ 5 Loven har virkning fra og med indkomståret 1978.
---- Lov nr. 538 af 1. november 1978, ved hvis § 8, der blev foretaget  

 forskellige ændringer af §§ 5, 7 og 28, indeholder i § 9 følgende  

 bestemmelse:
§ 9 § 8  har virkning fra og med lønningsåret 1979. ---- Lov nr. 517 af 21. december 1979, ved hvis § 3 der blev foretaget en  

 ændring af § 28, stk. 7, indeholder i § 5 følgende bestemmelse:
§ 5 Loven har virkning fra 1. januar 1980.
---- Lov nr. 534 af 28. december 1979, ved hvis § 4 der blev foretaget  

 forskellige ændringer af §§ 7 og 28, indeholder i § 5 følgende bestemmelser:
§ 5 Stk. 1.  § 4, nr. 1, har virkning fra og med 1. april  

 1980.
Stk. 2.  § 4, nr. 2 og 3, har virkning fra og med  

 lønningsåret 1980. ---- Lov nr. 278 af 16. juni 1980, ved hvis § 7 der blev foretaget forskellige  

 ændringer af §§ 7 og 28, indeholder i § 8 følgende bestemmelse:
§ 8 § 7  har virkning fra og med lønningsåret 1981.
---- Lov nr. 513 af 16. oktober 1981, ved hvis § 4 der blev foretaget  

 forskellige ændringer af §§ 5, 7, 8, 9, 10, 14, 17, 20 og 28, samt en  

 ophævelse af § 5, stk. 5, indeholder i § 6 følgende bestemmelse: § 6 § 4  har virkning fra og med lønningsåret 1982.
---- Lov nr. 555 af 19. oktober 1982, ved hvis § 5 der blev foretaget en  

 ændring af § 28, stk. 2, indeholder i § 6 følgende bestemmelse:
§ 6 § 5  har virkning fra og med lønningsåret 1983.
---- Lov nr. 500 af 28. oktober 1983, ved hvis § 9 der blev foretaget  

 forskellige ændringer af §§ 7 og 28, indeholder i § 10 følgende bestemmelse:
§ 10 § 9  har virkning fra og med lønningsåret 1984.
---- Lov nr. 501 af 28. oktober 1983, ved hvis § 2 der blev foretaget en  

 ændring af § 7, stk. 6, indeholder i § 5 følgende bestemmelse:
§ 5 Stk. 1.  Loven har virkning fra den 1. januar 1984.
---- Lov nr. 623 af 21. december 1983, ved hvis § 2 der blev foretaget en  

 ændring af § 4, stk. 1, indeholder i § 3 følgende bestemmelse:
§ 3 Stk. 2.  § 2 har virkning fra og med lønningsåret 1984.
---- Lov nr. 108 af 28. marts 1984, ved hvis § 1 der blev foretaget forskellige  

 ændringer af §§ 2, nr. 1 og 6, 7, 23 og 29, indeholder i § 2 følgende  

 bestemmelse:
§ 2 § 1,  nr. 1-5 og 7, har virkning fra og med  

 lønningsåret 1983, idet fradrag efter sømandsskattelovens § 7, stk. 6, dog  

 kan overføres til ægtefællen i lønningsårene 1983 og 1984. § 1, nr. 6 og 8,  

 træder i kraft den 1. maj 1984.
---- Lov nr. 200 af 17. maj 1984, ved hvis § 2 der blev foretaget en ændring af  

 § 7, stk. 6, indeholder i § 4 følgende bestemmelse:
§ 4 Loven har virkning fra den 1. januar 1984.
---- Lov nr. 232 af 23. maj 1984, ved hvis § 5 der blev foretaget en ændring af  

 § 7, stk. 5, indeholder i § 6 følgende bestemmelse:
§ 6 § 5  har virkning fra og med lønningsåret 1985.
---- Lov nr. 550 af 9. november 1984, ved hvis § 1 der foretages en ændring af  

 § 5 indeholder i § 2 følgende bestemmelse:
§ 2 Loven har virkning fra og med lønningsåret 1985.
---- Lov nr. 258 af 22. maj 1986 (konsekvensændringer som følge af  

 skattereformen m.v.), ved hvis § 1 der blev foretaget ændringer af §§ 1, 4,  

 5, 6, 7, 8, 9, 10, 14, 15, 17, 18, 20, 23a og 28, samt indføjet som nye §§ 6  

 a, 6 b, 6 c og 21 a, indeholder i § 2 følgende bestemmelser:
§ 2 Stk. 1.  Loven har virkning fra og med lønningsåret  

 1987.
 Stk. 2.  Sømandsskattenlovens § 21 a, stk. 1, som indsat  

 ved lovens § 1, nr. 22, har virkning for de berigtigelser eller  

 årsopgørelser, der udfærdiges af sømandsskattekontoret efter 31. december  

 1986.
 Stk. 3.  Personfradrag efter sømandsskattelovens § 7,  

 stk. 4, som affattet ved lovens § 1, nr. 9, fastsættes for lønningsåret 1987  

 til 1.880 kr. månedlig.
 Stk. 4.  § 26, stk. 5, i personskatteloven om  

 forhøjelser af personfradrag for indkomstårene 1987 og 1988 finder  

 tilsvarende anvendelse ved beregningen af sømandsskat for lønningsårene 1987  

 og 1988.
---- Lov nr. 787 af 26. november 1986, ved hvis § 1 der blev foretaget  

 forskellige ændringer af § 6, stk. 1, og § 28, stk. 2 og 3, indeholder i § 2  

 følgende bestemmelse:
§ 2 Loven har virkning fra og med lønningsåret 1987.
 Lov nr. 838 af 18. december 1987, ved hvis § 1, nr. 1, der blev indføjet  

 et nyt stk. 5 i § 4, og ved hvis § 1, nr. 2, der blev indføjet en ny § 6 d,  

 samt foretaget forskellige ændringer i § 7, § 8, § 10, § 17 og § 28,  

 indeholder i § 2 følgende bestemmelser:
§ 2 Stk. 1.  Loven træder i kraft dagen efter  

 bekendtgørelsen i Lovtidende.
 Stk. 2.  § 1, nr. 1, har virkning fra og med  

 lønningsåret 1988.
 Skt. 3. § 1, nr. 2-8, har virkning fra og med lønningsåret 1987.
 Stk. 4.  For lønningsåret 1987 foretages reguleringen af  

 sømandsskat efter § 1, nr. 2, i forbindelse med årsligningen for 1987.
Skattedepartementet, den 16. februar  

 1988, H.
K.
Andersen (* 1) En række bestemmelser i nærværende lovbekendtgørelse har først  

 virkning fra og med lønningsåret 1987, jfr. § 2 i lov nr. 258 af 22. maj 1986  

 og § 2 i lov nr. 787 af 26. november 1986. Vedrørende regler, der gælder for  

 lønningsåret 1986, henvises til lovbekendtgørelse nr. 168 af 22. april 1985.
 (* 2) Bestemmelserne i § 1, § 4, stk. 1, og § 5 har i den her anførte  

 affattelse virkning fra og med lønningsåret 1987, jfr. § 2 i lov nr. 258 af  

 22. maj 1986.
 (* 3) Bestemmelserne i § 6 om sømandsskatteskalaen har i den her anførte  

 affattelse virkning fra og med lønningsåret 1987, jfr. § 2 i lov nr. 787 af  

 26. november 1986. Bestemmelserne om sømandsskatteskalaen er vedrørende  

 lønningsåret 1986 indeholdt i den tidligere lovs § 7, stk. 1-3, jfr.  

 lovbekendtgørelse nr. 168 af 22. april 1985. En tidligere bestemmelse i § 6,  

 som ved lov nr. 283 af 8. juni 1977 er ophævet med virkning fra og med  

 indkomståret 1978, har følgende affattelse: Bestemmelserne i lov nr. 149 af  

 10. april 1922 § 23, stk. 7, jfr. § 28, finder tilsvarende anvendelse,  

 således at der for et nærmere angivet tidsrum kan indrømmes et nedslag i form  

 af et særligt skattefrit månedligt fradrag ved opgørelsen af den  

 skattepligtige indkomst om bord.
 (* 4) § 6 a, § 6 b og § 6 c er indsat ved lov nr. 258 af 22. maj 1986 og  

 har virkning fra og med lønningsåret 1987, jfr. § 2 i lov nr. 258 af 22. maj  

 1986.
 (* 5) Bestemmelserne i § 7 om personfradrag m.v., herunder det særlige  

 personfradrag for unge under 18 år har i den her anførte affattelse virkning  

 fra og med lønningsåret 1987, jfr. § 2 i lov nr. 258 af 22. maj 1986.  

 Personfradraget for unge under 18 år fastsættes for lønningsåret 1987 til  

 1.880 kr. månedlig, jfr. § 2, stk. 3, i lov nr. 258 af 22. maj 1986. Den  

 tidligere bestemmelse i § 7, stk. 9, om to personfradrag til enlige  

 forsørgere med børn under 17 år, som er under uddannelse, er ophævet fra og  

 med lønningsåret 1987, jfr. dog bestemmelsen i § 2, stk. 4, i lov nr. 258 af  

 22. maj 1986.
 (* 6) Bestemmelserne i § 8, stk. 1, § 9 og § 10, stk. 1, har i den her  

 anførte affattelse virkning fra og med lønningsåret 1987, jfr. § 2 i lov nr.  

 258 af 22. maj 1986.
 (* 7) Bestemmelserne i § 14, stk. 1, § 15, stk. 1, § 17, stk. 1, samt §  

 18, stk. 2, har i den her anførte affattelse virkning fra og med lønningsåret  

 1987, jfr. § 2 i lov nr. 258 af 22. maj 1986.
 (* 8) Bestemmelserne i § 20 har i den her anførte affattelse virkning fra  

 og med lønningsåret 1987, jfr. § 2 i lov nr. 258 af 22. maj 1986. Den  

 tidligere bestemmelse i § 20, stk. 3, om dobbelt personfradrag for gifte  

 sømænd beskattet efter lovens kapitel III er herefter ophævet.
 (* 9) § 21 a er indsat ved lov nr. 258 af 22. maj 1986, og § 21 a, stk. 1,  

 har virkning for de berigtigelser eller årsopgørelser, der udfærdiges af  

 sømandsskattekontoret efter 31. december 1986, jfr. § 2, stk. 2, i lov nr.  

 258 af 22. maj 1986.
 (* 10) Bestemmelsen i § 22, stk. 2, har i den her anførte affattelse  

 virkning for beregningen af renter for tiden fra og med 1. juli 1978, jfr. §  

 8 i lov nr. 193 af 3. maj 1978.
 (* 11) Bestemmelsen i § 23 a, nr. 2, har i den her anførte affattelse  

 virkning fra og med lønningsåret 1987, jfr. § 2 i lov nr. 258 af 22. maj  

 1986.
 (* 12) Bestemmelserne i § 28, stk. 2 og 3, har i den her anførte  

 affattelse virkning fra og med lønningsåret 1987, jfr. § 2 i lov nr. 787 af  

 26. november 1986.
 (* 13) Bestemmelsen i § 28, stk. 5, har i den her anførte affattelse  

 virkning fra og med lønningsåret 1987, jfr. § 2 i lov nr. 258 af 22. maj  

 1986. De tidligere bestemmelser i § 28, stk. 5 og 6, vedrørende beregning af  

 folkepensionsbidrag og bidrag til dagpengefonden er ophævet fra og med  

 lønningsåret 1987, jfr. § 2 i lov nr. 258 af 22. maj 1986.
 (* 14) Bestemmelsen i § 30, stk. 2, som ved lov nr. 283 af 8. juni 1977 er  

 ophævet med virkning fra og med indkomståret 1978, har følgende affattelse:  

 De særlige opgaver, som i medfør af bestemmelserne i nærværende lov er  

 henlagt til skatterådene og de kommunale ligningsmyndigheder, varetages i  

 Københavns og Frederiksberg kommuner af vedkommende skattedirektorat.
