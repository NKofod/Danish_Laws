 I medfør af retsplejelovens § 931, stk. 5, bestemmes:
 § 1.  Der kan vedtages udenretlig konfiskation af  

 følgende genstande: 1. Udstyr til motorkøretøjer, der er ulovligt i henhold  

 til færdselsloven eller bestemmelser udfærdiget i medfør af denne lov. 2.  

 Våben, ammunition, sprængstoffer og fyrværkeri, som sigtede ikke lovligt er i  

 besiddelse af. 3. Genstande, der er ulovlige i henhold til brandlovgivningen.  

 4. Euforiserende stoffer, som sigtede ikke lovlig er i besiddelse af, samt  

 genstande, der er benyttet eller bestemt til at benyttes ved indtagelse eller  

 fordeling af sådanne stoffer. 5. Udbytte, der er indvundet ved overtrædelse  

 af jagt- eller fiskerilovgivningen samt redskaber, herunder våben, som er  

 anvendt til ulovlig jagt eller fiskeri. 6. Radioanlæg, der er benyttet i  

 strid med loven om radiokommunikation. 7. Ulovligt indførte lægemidler. 8.  

 Plakater og skrifter, der opsættes, ombæres eller uddeles i strid med  

 politivedtægten og genstande, der benyttes i forbindelse hermed. 9.  

 Genstande, der benyttes i forbindelse med overtrædelse af politivedtægtens  

 bestemmelser om forbud mod påmaling af husmure m.v.
 10. Genstande, der benyttes i forbindelse med  

 overtrædelse af politivedtægtens bestemmelser om offentlige forlystelser.
 11. Genstande, der benyttes til utilladt hasard.
 12. Genstande, som benyttes i forbindelse med tyveri,  

 brugstyveri eller hærværk.
 13. Dyr og planter, herunder dele og produkter heraf,  

 som har været transporteret, opbevaret eller på anden måde behandlet i strid  

 med bestemmelser fastsat i medfør af naturfredningslovens §§ 59 eller 60 b,  

 stk. 2.
 § 2.  Udenretlig konfiskation kan endvidere vedtages  

 med hensyn til pengeudbytte indvundet ved en strafbar handling.
 § 3.  Bekendtgørelsen træder i kraft ved  

 bekendtgørelsen i Lovtidende.
 Stk. 2.  Bekendtgøtelse nr. 562 af 13. november 1984 om  

 udenretlig vedtagelse af konfiskation i politisager ophæves samtidig.
