(Til samtlige ministerier m.v.) 1. Hermed følger aftale af 2. maj 1997 om ferie indgået mellem  

 Finansministeriet og Statsansattes Kartel, Statstjenestemændenes  

 Centralorganisation II, Akademikernes Centralorganisation, Lærernes  

 Centralorganisation og Overenskomstansattes Centralorganisation.
 2. Med indgåelse af aftalen er der fastsat et fælles regelsæt om  

 ferie for tjenestemænd, tjenestemandslignende ansatte og overenskomstansatte  

 inden for centralorganisationernes forhandlingsområde, bortset fra visse  

 lægegrupper.
 Aftalens afsnit IV indeholder dog visse særregler for tjenestemænd mv.
 3. Parterne er enige om, at der optages forhandling om yderligere  

 fleksibilitet i feriereglerne, hvis en revision af ferieloven giver grundlag  

 herfor.
 4. Udgangspunktet for aftalen er ferielovens regler, jf. §§ 2 og  

 3. Aftalen behandler således alene de områder, der afviger fra ferieloven (*  

 3).
 5. For overenskomstansatte betyder de nye regler bl.a., at  

 der i visse situationer optjenes ret til ferie med løn under tjenestefrihed  

 uden løn, og at der ydes kompensation, hvis planlagt ferie omlægges med et  

 varsel, der er kortere end det, der er fastlagt i aftalen.
 Herudover er der åbnet mulighed for, at ferie, som ikke har kunnet  

 afvikles på grund af den ansattes forhold (sygdom, barsel mv.), overføres til  

 det følgende ferieår.
For tjenestemænd indebærer aftalen, at der med virkning fra 1.  

 oktober 1997 ikke længere gælder særregler, når en tjenestemand afskediges  

 med egenpension eller rådigheds- løn/ventepenge.
Tjenestemænd skal således  

 ikke som hidtil afvikle al optjent ferie, inden de fratræder, men får  

 udbetalt feriegodtgørelse for ikke afviklet ferie.
 Antallet af feriedage, der kan overføres til det følgende ferieår på grund  

 af ganske særlige tjenstlige forhold, er endvidere begrænset til 6 dage som  

 følge af implementeringen af EU's arbejdstidsdirektiv.
 Tilsvarende er adgangen til at opspare ferie begrænset til 1 uge pr.  

 ferieår.
 Desuden ydes der også til tjenestemænd kompensation, hvis planlagt ferie  

 omlægges uden det aftalte varsel.
 6. Ferielovens bestemmelse om, at der indgår et forholdsmæssigt  

 antal arbejdsfri dage i ferien, hvis arbejdet er tilrettelagt med 5  

 arbejdsdage om ugen, gælder ikke særlige feriedage, der ydes som kompensation  

 for mistet helligdagsfrihed i henhold til § 13 i aftale af 23. oktober 1995  

 om arbejdstidsregler for statens tjenestemænd (* 4).
 7. I de tilfælde, hvor ferien afvikles efter ferieårets udløb, jf.  

 aftalens §§ 6, 11 og 13, bevares retten til særlig feriegodtgørelse, jf. § 9.
 8. Ansatte, der afholder ikke optjent ferie eller ferie optjent  

 under beskæftigelse hos en anden arbejdsgiver, er omfattet af reglerne i  

 cirkulære af 24. maj 1985 om lønfradrag/lønberegning for tjenestemænd (* 5),  

 dog således at de relevante beregningsfaktorer på grund af de mellemliggende  

 arbejdstidsnedsættelser nu udgør henholdsvis 1/1924 af årslønnen pr.  

 ferietime og 7,4 timer pr. feriedag.
 For tjenestemænd på Færøerne, hvis gennemsnitlige ugentlige arbejdstid  

 udgør 38 timer, anvendes dog 1/1976 af årslønnen pr. ferietime og 7,6 timer  

 pr. feriedag.
I grundlaget for beregning af lønfradraget indgår bidrag til en eventuel  

 overenskomstmæssig pensionsordning.
For ansatte i henhold til statens  

 AC-overenskomst foretages fradrag efter tilsvarende regler, men der  

 indbetales pensionsbidrag, som om pågældende holder ferie med løn.
 9. Retningslinier for, hvilke særlige ydelser der indgår i den  

 løn, der udbetales under ferie, er fastsat i Finansministeriets cirkulære af  

 23. oktober 1979 »Vejledning om udbetaling af visse særlige ydelser til  

 lønmodtagere, der oppebærer løn under ferie i henhold til ferieloven« (*  

 6), der tillige gælder for tjenestemænd og tjenestemandslignende ansatte.
Bemærkninger til de enkelte bestemmelser Ad § 1, stk. 4 For læger, speciallæger mv. og fængsels- og arresthuslæger i staten gælder  

 reglerne i de respektive overenskomster.
Ad § 4 Hvis tjenestefrihedsperioden er af mere end 1 måneds varighed, afregnes  

 tilgodehavende ferie ved at konvertere den til feriegodtgørelse på 12 1/2  

 pct., der indbetales til feriekontosystemet.
Afvikles en sådan ferie - efter  

 genind-træden - som ferie med løn, fradrages den udbetalte feriegodtgørelse i  

 den løn, der udbetales under ferien.
Ad § 4, stk. 1a), jf. stk. 2 Med virkning fra 1. oktober 1997 ændres bestemmelsen i stk. 1a), jf. stk.  

 2, således at der optjenes ferie - uanset tjenestefrihedsperiodens længde - i  

 de første 6 måneder af en tjenestefrihedsperiode.
Det er dog en forudsætning,  

 at genindtræden i tjenesten sker på et sådant tidspunkt, at afvikling af den  

 således optjente ferie kan ske efter aftalens almindelige regler.
Ad § 4, stk. 3 Ved fradrag for lønnet beskæftigelse i fraværsperioden fratrækkes den  

 optjente feriegodtgørelse - uden fradrag af skat og arbejdsmarkedsbidrag - i  

 den for ferieperioden beregnede løn før fradrag af skat og  

 arbejdsmarkeds-bidrag.
Ad § 5 Bestemmelsen, der gælder fra ferieåret 1997/98 indebærer, at der ydes  

 kompensation i form af betalt frihed ved omlægning af varslet eller påbegyndt  

 ferie.
Det forudsættes imidlertid, at sådan omlægning kun finder sted, når  

 der foreligger ganske særlige omstændigheder, der begrunder, at institutionen  

 har brug for den ansattes arbejdskraft.
 Hvis omlægning af ferien medfører udgifter for den ansatte, er  

 arbejdsgiveren forpligtet til at holde den pågældende skadesløs efter  

 almindelige erstatningsretlige principper.
Ad § 6 Med virkning fra ferieåret 1997/98 er det endvidere blevet muligt også for  

 overenskomstansatte at overføre ferie fra et ferieår til det næste, hvis en  

 af de årsager, der er nævnt i § 29, stk.1, i bkg. nr. 16 af 12.1.1993 om  

 feriegodtgørelse (værnepligt, sygdom, barsel mv.), har bevirket, at ferien  

 ikke har kunnet afholdes.
På institutioner, f.eks. på undervisningsområdet, der holder lukket i  

 længere perioder end de normale 5 ugers ferie, er det nødvendigt, at der  

 træffes bestemmelse om, hvilken del af perioden der betragtes som ferie, så  

 den ansatte kan få tildelt erstatningsferie for den del af ferien, der falder  

 under sådanne fraværsperioder.
Hvis der ikke i institutionen træffes anden  

 bestemmelse, anses ferien for placeret med 5 uger regnet fra og med mandag i  

 den uge, der omfatter den 1. juli.
Eventuel tilgodehavende ferie overføres til det følgende ferieår,  

 medmindre ansættelsesmyndigheden og den ansatte træffer aftale om, at der i  

 stedet udbetales et beløb svarende til den løn, der skulle have været  

 udbetalt under ferien, dvs. løn ekskl. evt. eget- og  

 arbejdsgiverpensionsbidrag og ATP bidrag mv.
Beløbet beregnes på grundlag af  

 antallet af tilgodehavende feriedage og den pågældendes løn pr. 1. april i  

 det ferieår, hvor ferien skulle have været afviklet.
Beløbet er ikke  

 pensionsgivende og indgår ikke i grundlaget for beregning af  

 feriegodtgørelse.
 Ved afgørelse af, om den tilgodehavende ferie skal overføres til det  

 følgende ferieår eller godtgøres kontant, bør ansættelsesmyndigheden så vidt  

 muligt tage hensyn til den ansattes ønsker.
Ad § 10 Spørgsmålet om eventuel suspension af ferie afgøres af  

 ansættelsesmyndigheden.
I sager, der giver anledning til tvivl, kan  

 ansættelsesmyndigheden dog vælge at indhente en lægelig vurdering fra  

 Helbredsnævnet mod betaling af et gebyr.
Ad § 11 Bestemmelsen har virkning fra ferieåret 1997/98.
 Aftale om opsparing af feriedage skal indgås forud for det ferieår, hvori  

 ferien normalt skulle have været afholdt, dvs. at aftale om udskydelse af  

 ferie, der skulle have været holdt i ferieåret 1997/98, skal indgås inden 2.  

 maj 1997.
Ad § 12 Reglerne om kompensation i tilfælde, hvor hovedferien helt eller delvis  

 placeres uden for ferieperioden, er ændret med virkning fra ferieåret  

 1997/98.
Ad § 13 Bestemmelsen har virkning fra ferieåret 1997/98, således at maksimalt 6  

 dages ferie af tjenstlige grunde kan udskydes til afvikling i ferieåret  

 1998/99.
Ad § 14 Aftalen indebærer, at tjenestemænd, der fratræder 1. oktober 1997 eller  

 senere, følger ferielovens almindelige regler vedrørende udbetaling af 12 1/2  

 pct. feriegodtgørelse for tilgodehavende ferie og således ikke længere skal  

 afvikle al optjent ferie inden fratræden med egenpension.
Ved fratræden i perioden indtil 1. oktober 1997 følges de hidtil gældende  

 regler, dvs. at al tilgodehavende ferie som udgangspunkt skal afvikles inden  

 pensionering mv.
Hvis særlige arbejdsmæssige forhold gør sig gældende, eller  

 hvis der med den enkelte tjenestemand konkret indgås aftale herom, kan den  

 tilgodehavende ferie dog konverteres til feriegodtgørelse efter ferielovens  

 regler.
 De særlige regler om bortfald af ferie i forbindelse med sygefravær i  

 umiddelbar tilknytning til pensioneringstidspunktet gælder fortsat.
 Den ændrede formulering af bestemmelsen i stk. 4, der indebærer, at al  

 feriegodtgørelse - bortset fra feriegodtgørelse vedrørende eventuel opsparet  

 ferie - bortfalder i forbindelse med et længerevarende sygefravær forud for  

 afskedigelsen, har virkning for tjenestemænd, der fratræder 2. maj 1997 eller  

 senere.
Ad § 15 Eksempler på fastsættelse af ferie efter genindtræden i tjenesten:
 - En ansat, der genindtræder i tjenesten 1. januar - 1. maj 1997, har ret  

 til at afholde fuld ferie med løn i ferieåret 2. maj 1997 til 1. maj 1998.
 - En ansat, der genindtræder i tjenesten 1. juni 1997, har ret til at  

 holde 2 1/2 x 7 = 17 1/2 feriedag med løn i ferieåret 2. maj 1997 til 1. maj  

 1998. I det efterfølgende ferieår (2. maj 1998 - 1. maj 1999) har den  

 pågældende ret til at afholde fuld ferie med løn.
Ad § 17 De bestemmelser i aftalen, der refererer til optjeningsåret, har virkning  

 fra optjeningsåret 1996, mens bestemmelser, der vedrører tilrettelæggelse,  

 afvikling og udskydelse af ferie, har virkning fra ferieåret 1997/98, jf.  

 bemærkningerne til de enkelte bestemmelser.
 Specielt for så vidt angår § 4, stk. 1a, jf. stk. 2, og § 14, stk. 2  

 henledes opmærksomheden på, at bestemmelsen har virkning fra 1. oktober 1997.
Finansministeriet, den 15. maj 1997 P.M.V.
 E.B.
Birgitte Nielsen Bilag 1 AFTALE OM FERIE I.
Dækningsområde § 1.  Aftalen gælder for tjenestemænd og  

 tjenestemandslignende ansatte samt for ansatte omfattet af overenskomster  

 indgået på den ene side af eller efter bemyndigelse fra Finansministeriet og  

 på den anden side af de underskrivende centralorganisationer eller  

 organisationer, der er tilsluttet disse.
 Stk. 2.  Særreglerne for tjenestemænd i aftalens kapitel  

 IV gælder tillige for tjenestemandslignende ansatte, hvis pension er sikret  

 gennem medlemskab af en pensionsordning, for hvis forpligtelse staten  

 indestår (jf. ferielovens § 2, stk. 1, nr. 2).
 Stk. 3.  For elever, omfattet af fællesoverenskomsterne,  

 gælder de særlige heri indeholdte regler.
 Stk. 4.  Undtaget fra aftalen er ansatte i henhold til  

 overenskomsterne for henholdsvis læger, speciallæger mv. og fængsels- og  

 arresthuslæger i staten.
II.
Timelønnede § 2.  Timelønnede følger ferieloven.
Stk. 2.  Ved en timelønnet medarbejders overgang til  

 månedslønsansættelse, skal der foretages fradrag i lønnen, når medarbejderen  

 holder ferie med feriegodtgørelse.
Fradraget foretages for hver afholdt  

 ferietime med 1/1924 af årslønnen for en fuldtidsansat på det aktuelle  

 løntrin.
III.
Månedslønnede § 3.  Månedslønnede følger ferieloven med de nedenfor  

 i §§ 4-16 anførte afvigelser.
A.
Optjening af ferie § 4.  Den ansatte optjener ret til ferie med løn under  

 fravær som følge af Stk. 2.  Med virkning for tjenestefrihedsperioder, der  

 påbegyndes 1. oktober 1997 eller senere, optjenes ferie under tjenestefrihed  

 uden løn i de første 6 måneder af en tjenestefrihedsperiode.
Det er en  

 forudsætning, at den ansatte genindtræder i tjenesten inden udløbet af det  

 ferieår, hvori ferien skal være afholdt, og at ferien afvikles inden udløbet  

 af det pågældende ferieår, medmindre afviklingen udsættes i henhold til andre  

 bestemmelser i ferieaftalen.
 Stk. 3.  Hvis den ansatte har haft lønnet beskæftigelse  

 i de i stk. 1 og 2 nævnte fraværsperioder, fradrages den optjente  

 feriegodtgørelse i den løn, der udbetales under ferie.
B.
Afvikling af ferie Omlægning af ferie § 5.  Hvis planlagt ferie omlægges uden den ansattes  

 samtykke med et varsel på mindre end 3 måneder (hovedferie), henholdsvis 1  

 måned (restferie), ydes der som kompensation herfor den ansatte 1 1/2 times  

 betalt frihed for hver omlagt feriedag.
 Stk. 2.  Hvis omlægningen sker efter feriens  

 påbegyndelse, ydes den i stk. 1 nævnte kompensation med 3 timer pr. omlagt  

 feriedag.
Manglende afvikling af ferie § 6.  Hvis tilgodehavende ferie ikke har kunnet  

 afvikles som følge af aftjening af værnepligt, sygdom, barsel, adoptionsorlov  

 mv., jf. principperne i bekendtgørelsen om feriegodtgørelse, overføres ferien  

 til det følgende ferieår.
 Stk. 2.  Efter aftale mellem ansættelsesmyndigheden og  

 den ansatte kan den ansatte i stedet for overført ferie få udbetalt et beløb,  

 som svarer til den løn, der skulle have været udbetalt under afholdelse af  

 den tilgodehavende ferie.
 Stk. 3.  I tilfælde af fratræden godtgøres ferie, der er  

 overført efter stk. 1, under alle omstændigheder efter reglen i stk. 2.
C.
Ferie, løn, feriegodtgørelse mv.
 § 7.  Til ansatte, der ved feriens afholdelse har  

 anden arbejdstid end i optjeningsåret, ydes lønnen under ferie med samme  

 brøkdel, som tjenesten i optjeningsåret gennemsnitligt har udgjort.
§ 8.  Deltidsansatte, der har udført tjeneste ud over  

 den fastsatte beskæftigelsesgrad, uden at dette er blevet aflønnet som  

 overarbejde, har krav på almindelig feriegodtgørelse på 12 1/2 pct. af  

 merarbejdsgodtgørelsen.
Der kan ikke samtidig ydes særlig feriegodtgørelse  

 efter § 9.
§ 9 .  I stedet for ferietillæg efter ferieloven har  

 den ansatte krav på særlig feriegodtgørelse, der beregnes som 1 1/2 pct. af med fradrag af D.
Sygdom under ferie § 10.  Hvis en ansat bliver syg under afvikling af  

 ferie, kan ferien - efter ansættelsesmyndighedens skøn - suspenderes helt  

 eller delvis, når særlige omstændigheder taler herfor.
Ved afgørelsen af, om  

 ferien skal suspenderes, skal der f.eks. tages hensyn til, om sygdommen er af  

 længere varighed, om den er af alvorligere karakter, om den hindrer den  

 ansatte i at udnytte ferien på en rimelig måde, eller om den skyldes  

 tilskadekomst under tjenesten før feriens påbegyndelse.
 Stk. 2.  Det er ansættelsesmyndighedens afgørelse, om  

 sygdommen kræves dokumenteret ved lægeerklæring, og ansættelsesmyndigheden  

 fastsætter tidspunktet for afviklingen af erstatningsferien.
IV.
Særregler for tjenestemænd mv.
Opsparing af ferie § 11.  Ansættelsesmyndigheden og den ansatte kan  

 aftale, at feriedage ud over 24 pr. år opspares med henblik på afholdelse  

 efter ferieårets udløb.
Samtidig aftales de nærmere vilkår for afviklingen af  

 den således opsparede ferie.
 Stk. 2.  Opsparet ferie kan kun konverteres til  

 feriegodtgørelse, hvis den ansatte fratræder eller afgår ved døden, inden  

 ferien skulle have været afviklet.
Placering af hovedferien uden for ferieperioden § 12.  Ansættelsesmyndigheden kan bestemme, at  

 hovedferien på 18 dage helt eller delvis placeres uden for ferieperioden (2.  

 maj - 30. september), hvis tjenstlige forhold gør det nødvendigt.
 Stk. 2.  Som kompensation ydes 1 1/2 times betalt frihed  

 for hver feriedag, der efter bestemmelsen i stk. 1 er placeret uden for  

 ferieperioden.
Udskydelse af ferie til det følgende ferieår § 13.  Indtil 6 feriedage kan overføres til det  

 følgende ferieår, hvis ganske særlige tjenstlige forhold har bevirket, at den  

 fulde ferie ikke har kunnet afvikles i det pågældende ferieår.
 Stk. 2.  Overførelse af ferie som nævnt i stk. 1 kan  

 ikke finde sted i to på hinanden følgende år.
Ferieforhold i forbindelse med pensionering og forudgående  

 sygefravær § 14.  En tjenestemand, der afskediges med pension i  

 henhold til kapitel 2 i lov om tjenestemandspension (*) eller med  

 rådighedsløn/ventepenge pr. 30. september 1997 eller tidligere, skal før  

 afskedigelsen afvikle hele den indtil afskedigelsestidspunktet optjente  

 ferie, medmindre særlige arbejdsmæssige forhold gør sig gældende eller der  

 mellem ansættelsesmyndigheden og den pågældende tjenestemand indgås anden  

 aftale.
I så tilfælde kan den tilgodehavende ferie i stedet godtgøres med 12  

 1/2 pct. feriegodtgørelse efter reglerne i ferieloven, jf. dog stk. 3 og 4.
(* Red. note: Jf.
LBK nr 724 af 09/09/1993) Stk. 2.  Ved fratræden pr. 1. oktober 1997 eller senere  

 afregnes tilgodehavende ferie med 12 1/2 pct. feriegodtgørelse efter reglerne  

 i ferieloven, jf. dog stk. 3 og 4.
 Stk. 3.  Tjenestemænd og tjenestemandslignende ansatte,  

 der afskediges med pension i henhold til kapitel 2 i lov om  

 tjenestemandspension eller tilsvarende regler i de pågældende  

 pensionsreglementer mv., optjener ikke ferieret under en eventuel  

 sygefraværsperiode umiddelbart forud for afskedigelsen, og løn mv., der  

 udbetales under sådant fravær, indgår ikke ved beregning af feriegodtgørelse.
 Stk. 4.  Hvis sygefraværsperioden umiddelbart forud for  

 afskedigelsen som nævnt i stk. 1 har en længde af 6 måneder eller derover,  

 bortfalder retten til feriegodtgørelse for ferie optjent i det pågældende  

 samt de forudgående optjeningsår, bortset fra eventuel ferie, der er opsparet  

 fra tidligere ferieår i henhold til § 11 eller den tilsvarende bestemmelse i  

 § 3 i ferieaftalen af 14. juni 1993 (*). Særlig feriegodtgørelse, der  

 allerede måtte være udbetalt i fratrædelsesåret inden meddelelsen om afsked,  

 bortfalder dog ikke.
(* Red. note: Forefindes i Retsinformation, jf.
CIR nr 117 af 22/06/1993) Ferieforhold i forbindelse med genindtræden § 15.  En tjenestemand eller tjenestemandslignende  

 ansat, der genindtræder i tjenesten efter afskedigelse med ventepenge eller  

 rådighedsløn eller efter afsked begrundet i helbredsbetinget  

 utjenstdygtighed, har ret til at afholde fuld ferie med løn i det ferieår,  

 der følger efter det ferieår, hvori genindtrædelse i tjenesten sker.
 Stk. 2.  Ved genindtrædelse i perioden 2.maj - 31.  

 december har den pågældende herudover i det løbende ferieår ret til ferie med  

 løn i 2 1/2 dag for hver fulde måned, der på genindtrædelsestidspunktet  

 resterer af kalenderåret.
 Stk. 3.  Hvis den pågældende har haft lønnet  

 beskæftigelse i fraværsperioden, fradrages den optjente feriegodtgørelse for  

 den pågældende periode i den løn, der udbetales under ferien.
Særlige ferieregler § 16.  Feriereglerne kan ved aftale mellem  

 Finansministeriet og centralorganisationerne eller dem, som parterne måtte  

 bemyndige hertil, fraviges for tjenestemænd og tjenestemandslignende ansatte,  

 hvis arbejdsvilkår er af særlig karakter, eller når andre særlige forhold  

 måtte give grundlag herfor.
V.
Ikrafttrædelses- og overgangsbestemmelser § 17.  Aftalen har virkning fra optjeningsåret 1996 og  

 ferieåret 1997/98, jf. dog § 4, stk. 2, og § 14, stk. 2, som har virkning fra  

 1. oktober 1997.
 Stk. 2.  Samtidig ophæves aftale af 14. juni 1993 om  

 ferie for statens tjenestemænd (*). Ferie, der er sammensparet eller udskudt  

 i henhold til §§ 3 og 4 i aftalen af 14. juni 1993, afvikles i  

 overensstemmelse med bestemmelserne i nævnte aftale.
(* Red. note: Jf.
CIR nr 117 af 22/06/1993 i Retsinformation) Stk. 3.  Aftalen erstatter endvidere fra samme tidspunkt  

 samtlige feriebestemmelser i de i § 1, stk. 1, nævnte overenskomster, jf. dog  

 § 1, stk. 3.
 Stk. 4.  Supplerende bestemmelser, som på  

 tjenestemandsområdet måtte være aftalt i medfør af ferieaftalen af 14. juni  

 1993, § 13, opretholdes, indtil de måtte blive opsagt i overensstemmelse med  

 de herom gældende regler.
 Stk. 5.  De hidtil gældende særlige feriebestemmelser  

 for udsendte tjenestemænd i udenrigstjenesten opretholdes, indtil aftale  

 måtte blive indgået.
VI.
Opsigelse § 18.  Aftalen kan opsiges med 3 måneders varsel til  

 en 1. april, dog tidligst 1. april 1999.
