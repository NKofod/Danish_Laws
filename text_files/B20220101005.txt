Bekendtgørelse om krav til tekniske specifikationer for offentligt tilgængelig infrastruktur for brændstoffer og alternative drivmidler til transport1) I medfør af § 11 i lov nr. 412 af 4. april 2022 om infrastruktur for alternative drivmidler til transport fastsættes efter bemyndigelse i henhold til § 9 i bekendtgørelse nr. 2635 af 28. december 2021 om Færdselsstyrelsens opgaver, beføjelser og klageadgang:
Anvendelsesområde § 1. Bekendtgørelsen fastsætter tekniske specifikationer for offentligt tilgængelige ladepunkter til elektriske køretøjer, tankstationer og LNG-tankstationer til køretøjer og fartøjer samt faciliteter til strømforsyning fra land til fartøjer for så vidt disse er opstillet eller fornyet den 31. januar 2018 eller derefter.
Definitioner § 2. I denne bekendtgørelse forstås ved:
 1) Alternative drivmidler: Brændstoffer eller energikilder, som i det mindste delvis erstatter fossile oliekilder i energiforsyningen til transport, potentielt bidrager til dekarbonisering og forbedrer miljøpræstationerne i transportsektoren, herunder elektricitet, brint, biobrændstoffer, syntetiske og paraffinholdige brændstoffer, naturgas, herunder biomethan, i gasform (komprimeret naturgas (CNG)) og flydende form (flydende naturgas (LNG)), og flydende gas (LPG).
 2) Elektrisk køretøj: Et motorkøretøj, der er udstyret med et drivaggregat, der indeholder mindst én ikkeperifer elektrisk maskine som energiomformer med et elektrisk genopladeligt energilagringssystem, der kan genoplades eksternt.
 3) Ladepunkt: En grænseflade, der er i stand til at oplade mindst ét elektrisk køretøj ad gangen.
 4) Normalt ladepunkt: Et ladepunkt, der gør det muligt at overføre elektricitet til et elektrisk køretøj med en effekt på højst 22 kW, bortset fra anordninger med en effekt på højst 3,7 kW, som installeres i private hjem, eller hvis primære formål ikke er at genoplade elektriske køretøjer.
 5) Højeffektsladepunkt: Et ladepunkt, der gør det muligt at overføre elektricitet til et elektrisk køretøj med en effekt på mere end 22 kW.
 6) Strømforsyning fra land til fartøjer: Strømforsyning fra land til søgående skibe eller fartøjer til transport ad indre vandveje på kajpladsen gennem en standardgrænseflade.
 7) Tankstation: En optankningsfacilitet, hvor ethvert brændstof med undtagelse af LNG kan tankes via et fast eller mobilt anlæg.
 8) LNG-tankstation: En optankningsfacilitet, hvor LNG (flydende naturgas) kan tankes, bestående af enten en fast eller mobil facilitet, en offshorefacilitet eller et andet system.
9) Offentligt tilgængeligt ladepunkt eller offentligt tilgængelig tankstation: Et ladepunkt eller tankstation til forsyning med et alternativt drivmiddel, som giver ikkediskriminerende adgang for brugere.
Ikkediskriminerende adgang kan omfatte forskellige vilkår for godkendelse, anvendelse og betaling.
Elektricitetsforsyning til transport § 3. Offentligt tilgængelige normale ladepunkter, jf. § 2, nr. 4, bortset fra trådløse eller induktive enheder, skal opfylde kravene i punkt 1.1 i bilag 1.
 § 4. Offentligt tilgængelige højeffektladepunkter, jf. § 2, nr. 5, bortset fra trådløse eller induktive enheder, skal opfylde kravene i punkt 1.2 i bilag 1.
 § 5. Installationer til strømforsyning fra land til fartøjer, jf. § 2, nr. 6, der er søgående skibe, skal opfylde kravene i punkt 1.7 i bilag 1.
Brinttankstationer og CNG-tankstationer § 6. Offentligt tilgængelige brinttankstationer til motorkøretøjer skal opfylde kravene i punkt 2 i bilag 1.
 § 7. CNG-tankstationer til motorkøretøjer skal opfylde kravene i punkt 3.4 i bilag 1.
Ikrafttrædelse § 8. Bekendtgørelsen træder i kraft den 1. juli 2022.
 Stk. 2. Bekendtgørelse nr. 57 af 25. januar 2018 om krav til tekniske specifikationer for offentligt tilgængelig infrastruktur for alternative drivmidler ophæves.
Færdselsstyrelsen, den 27. juni 2022 Stefan Søsted / Maria Winkel Lorenzen Bilag 1 Tekniske specifikationer 1. Tekniske specifikationer for ladepunkter 1.1 Normale ladepunkter til motorkøretøjer Normale vekselstrømsladepunkter til elektriske køretøjer skal af hensyn til interoperabiliteten mindst være udstyret med stikkontakter eller Type 2-stikforbindelser til køretøjer som beskrevet i standarden EN 62196-2. Disse stikkontakter kan udstyres med funktioner såsom mekanisk lukningsmekanisme, samtidig med at Type 2-kompatibiliteten opretholdes.
1.2 Højeffektladepunkter til motorkøretøjer Højeffektvekselstrømsladepunkter til elektriske køretøjer skal af hensyn til interoperabiliteten mindst være udstyret med Type 2-stikforbindelser som beskrevet i standarden EN 62196-2. Højeffektjævnstrømsladepunkter til elektriske køretøjer skal af hensyn til interoperabiliteten mindst være udstyret med stikforbindelser til det kombinerede opladningssystem >> Combo 2 << som beskrevet i standarden EN 62196-3.
1.3 Trådløse ladepunkter til motorkøretøjer 1.4 Batteriskift i motorkøretøjer 1.5 Ladepunkter til motorkøretøjer i klasse L (1) Offentligt tilgængelige vekselstrømsladestandere med en kapacitet på op til 3,7 kilovoltampere (kVA), der er reserveret til eldrevne køretøjer i klasse L, bør af interoperabilitetshensyn være udstyret med mindst én af følgende:
(a) Type 3A-stikkontakter og ladestik, jf. standard EN 62196-2, (til type 3-opladning) (b) Stikkontakter i overensstemmelse med IEC 60884-1 (til type 1- og 2-opladning).
 (2) Offentligt tilgængelige vekselstrømsladestandere med en kapacitet på over 3,7 kVA, der er reserveret til eldrevne køretøjer i klasse L, bør af interoperabilitetshensyn være udstyret mindst type 2-stikkontakter eller ladestik som beskrevet i standard EN 62196-2.
1.6 Ladepunkter til elektriske busser 1.7 Strømforsyning fra land til fartøjer, der er søgående skibe Strømforsyning fra land til fartøjer, der er søgående skibe, herunder udformning, installation og prøvning af systemerne, skal opfylde de tekniske specifikationer i standarden IEC/ISO/IEEE 80005-1.
1.8 Strømforsyning fra land til fartøjer til transport ad indre vandveje Elforsyningen fra land til fartøjer til transport ad indre vandveje skal overholde standarden EN 15869-2 eller standarden EN 16840 alt efter energibehovet.
2. Tekniske specifikationer for brinttankstationer til motorkøretøjer 2.1 Udendørs brinttankstationer til optankning med gasformig brint til brug som brændstof i motorkøretøjer skal opfylde de interoperabilitetskrav, der beskrives i standard EN 17127 »Udendørs brinttankstationer til optankning med gasformig brint inklusive protokoller om optankning«.
 2.2 Kvalitetsegenskaberne for brint, der tankes på brinttankstationer til motorkøretøjer, skal opfylde de krav, der beskrives i standard EN 17124 »Brintbrændstof  Produktspecifikation og kvalitetssikring  PEM-brændselsceller til vejkøretøjer«; standarden indeholder også en beskrivelse af metoder, hvormed det sikres, at kravene til brintkvaliteten er opfyldt.
 2.3 Brændstofalgoritmen skal opfylde kravene i standard EN 17127 »Udendørs brinttankstationer til optankning med gasformig brint inklusive protokoller om optankning«.
 2.4 Når processen med hensyn til certificering af standard EN ISO 17268-tilslutninger er afsluttet, skal tilslutningsanordninger til optankning af motorkøretøjer med gasformigt brint opfylde standarden EN ISO 17268 »Tilslutningsanordninger på motorkøretøjer til påfyldning af gasformigt brint«.
3. Tekniske specifikationer for naturgastankstationer 3.1 Tekniske specifikationer for LNG-tankstationer til fartøjer til transport ad indre vandveje eller søgående skibe For søgående skibe, som ikke er omfattet af den internationale kode for bygning og udrustning af skibe til transport af flydende gas i bulk (ICG-koden), skal LNG-bunkerpladser opfylde standarden EN ISO 20519.
 For fartøjer til transport ad indre vandveje skal LNG-bunkerpladser opfylde standarden EN ISO 20519 (del 5.3 til 5.7) udelukkende af hensyn til interoperabiliteten.
3.2 Tekniske specifikationer for LNG-tankstationer til motorkøretøjer Trykket på brændstofsystemet skal være lavere end det maksimalt tilladte driftstryk i køretøjets brændstoftank som omhandlet i EN ISO 16924, »Naturgasbrændstoftankstationer  LNG-tankstationer til køretøjer«.
 Tilslutningens profil skal være i overensstemmelse med standarden EN ISO 12617 »Vejkøretøjer  Påfyldningstilslutning til flydende naturgas (LNG)  3,1 MPa-tilslutning«.
 3.3 Tilslutningens profil skal opfylde kravene i standard EN ISO 14469 »Vejkøretøjer  Påfyldningstilslutning til komprimeret naturgas (CNG)«.
3.4 Tekniske specifikationer for CNG-tankstationer til motorkøretøjer Brændstoftrykket (driftstrykket) skal være 20,0 MPa (200 bar) ved 15 °C.
Et maksimaltryk på brændstofsystemet på 26,0 MPa med »temperaturkompensation«, jf. standard EN ISO 16923, »Naturgastankstationer  CNG-stationer til brændstofkøretøjer«, tillades.
1) Bekendtgørelsen indeholder bestemmelser, der gennemfører dele af Europa-Parlamentets og Rådets direktiv 2014/94/EU af 22. oktober 2014 om etablering af infrastruktur for alternative brændstoffer, EU-Tidende 2014, nr.
L 307, side 1. I bekendtgørelsen er der medtaget visse bestemmelser fra Kommissionens delegerede forordning 2019/1745/EU af 13. august 2019 om supplerende regler til og ændring af Europa-Parlamentets og Rådets direktiv 2014/94/EU for så vidt angår ladestandere til motorkøretøjer i klasse L, elforsyning fra land til fartøjer til transport ad indre vandveje, brintforsyning til vejtransport og naturgasforsyning til vej- og søtransport samt om ophævelse af Kommissionens delegerede forordning (EU) 2018/674, EU-Tidende 2019, nr.
L 268, side 1. Ifølge artikel 288 i EUF-Traktaten gælder en forordning umiddelbart i hver medlemsstat.
Gengivelsen af disse bestemmelser i bekendtgørelsen er således udelukkende begrundet i praktiske hensyn og berører ikke forordningens umiddelbare gyldighed i Danmark.
