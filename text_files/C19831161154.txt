 Sikringsstyrelsen har fastsat regler vedrørende arbejdsgiverens pligt til  

 at anmelde fravær for lønmodtagere med løn under sygdom samt om anmeldelse af  

 krav på refusion af dagpenge til arbejdsgivere.
 På denne baggrund fastsættes følgende retningslinier vedrørende anmeldelse  

 af fravær for så vidt angår lønmodtagere, der i fraværsperioden får anvist  

 løn via SCL:
 1. Anmeldelse af fravær skal ske til lønmodtagerens  

 bopælskommune på blanket DP 201. Blanketten skal være social- og  

 sundhedsforvaltningen i hænde senest 1 uge efter arbejdsgiverperiodens udløb  

 (det vil sige efter 13 ugers sammenhængende sygdomsperiode). Tjenestestedet  

 rekvirerer blanketten og udfylder side 1 med lønmodtagerens navn, adresse,  

 cpr.nr. samt rubrik 1 og 3. Blanketten tilsendes direktoratets løn- og  

 regnskabskontor, der udfylder resten af side 1, hvorefter den returneres til  

 tjenestestedet, der skal drage omsorg for, at bagsiden udfyldes og  

 underskrives af lønmodtageren og tilsendes social- og sundhedsforvaltningen i  

 den pågældendes bopælskommune.
 Timelønnede skal efter arbejdsgiverperiodens udløb (13 uger) overgå til  

 dagpenge, der udbetales via social- og sundhedsforvaltningen.
2. Såfremt lønmodtageren fortsat er fraværende efter  

 fremsendelse af refusionskravet på DP 201, er det nødvendigt senere at søge  

 refusion på blanket DP 202. Anmeldelse må fremsendes tidligst 1 og senest 6  

 måneder efter udløbet af arbejdsgiverperioden og fornyet ammeldelse på  

 blanket DP 202 kan ikke fremsendes hyppigere end 1 gang månedlig.
Med hensyn  

 til udfyldelse anvendes tilsvarende fremgangsmåde som anført under punkt 1.
 3. Såfremt nyansatte bliver syge indenfor de første 8  

 uger af ansættelsesforholdet, skal der søges refusion fra 1. sygedag (efter  

 karensdagen). Anmeldelse skal ske senest 1 måned fra 1. fraværsdag.
 4. Ved fravær på grund af graviditet, barsel og  

 adoption anvendes alene blanket DP 201. Kravet om refusion skal være  

 bopælskommunen i hænde senest 6 måneder efter fødslen eller barnets  

 modtagelse.
 5. Såfremt der er indgået aftale i medfør af  

 dagpengelovens § 12, skal blanket DP 201 anvendes til anmodning om refusion  

 af dagpenge fra første sygedag.
 Der henvises til den under punkt 3 anførte frist for anmeldelse.
 Blanketter rekvireres af tjenestestedet gennem social- og  

 sundhedsforvaltningen eller i Sikringsstyrelsen.
 Denne skrivelse træder istedet for direktoratets skrivelse af 1.  

 december1980 (Brev LRK 31-80).
 E.B.
Aase Mikkelsen Krimimalforsorgens afdelinger, pensioner samt arrestinspektørerne.
