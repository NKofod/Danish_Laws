Pensionsbeskatning  90 pct.  

 ejendomsbesiddelse Ansøgers  

 sagsfremstilling Spørgsmål 1 Kan det  

 bekræftes, at fast ejendom omfattet af tilbudspligt efter lejelovens kapitel  

 16  

 i henseende til 90 % - reglen i selskabsskattelovens §  

 3 A  

 først kan anses for at overgå fra aktivkategorien  

 fast ejendom til andre aktiver, når der er fastlagt en køber, dvs. ved accept  

 eller afvisning af tilbuddet til lejerne, senest ved udløbet af  

 tilbudspligten? Hvis spørgsmål 1  

 besvares benægtende, kan som alternativ overdrages en fordring på et  

 salgsprovenu  

 fra ejendomssalget.
Fordringen vil dermed blive overdraget, selvom ejerskifte  

 og tinglysning heraf ikke er sket.
Spørgsmål 2 bortfalder, hvis spørgsmål 1  

 besvares bekræftende.
Spørgsmål 2 Kan det  

 bekræftes, at en fordring på en salgssum i et ejendomssalg kan overdrages med  

 den virkning, at fordringen fra salget af ejendommen ikke indgår på A/S´s  

 balance og dermed ikke belaster 90 % - opgørelsen? Svar Spørgsmål 1  

 besvares bekræftende.
 Spørgsmål 2  

 bortfalder.
Ejendomsaktieselskabet  

 A A/S ejer en række boligejendomme.
Selskabets hovedaktivitet er at drive  

 ejendommene med henblik på udlejning.
Alle aktierne i  

 A A/S ejes af Ejendomsaktieselskabet B A/S.
B A/S ejes i lige sameje af to  

 pensionskasser.  

 Afkastet fra A A/S og B A/S beskattes efter lagerprincippet i  

 pensionskasserne,  

 der er omfattet af pensionsafkastbeskatningsloven.
For at undgå  

 dobbeltbeskatning er selskaberne fritaget for selskabsskat efter  

 selskabsskattelovens § 3 A.
Pensionskasserne  

 er ikke selskabsskattepligtige.
Derfor beskattes afkast af  

 ejendomsinvesteringer alene efter pensionsafkastbeskatningsloven, når  

 betingelserne for selskabsskattefritagelse er opfyldt.
 Formålet med  

 skattefritagelsen efter § 3 A er at sidestille direkte ejerskab med  

 indirekte ejerskab af fast ejendom.
 Blandt årsagerne  

 til, at Skatteministeriet indsatte fritagelsen for selskabsskat efter §  

 3 A, var netop den nedenfor omhandlede tilbudspligt, der  

 indebar, at pensionssektoren ikke bare kunne afvikle deres ejendomsselskaber  

 til fordel for direkte ejerskab.
 Omvendt var det  

 ikke formålet, at fritage anden aktivitet end drift af og handel med fast  

 ejendom.   

 Derfor er der indsat en betingelse om at selskabets aktiver i gennemsnit over  

 indkomståret for mindst 90 pct. s vedkommende består af fast ejendom.
Der lægges  

 således afgørende vægt på, at selskaberne er 100 % PAL-ejede, samt at  

 der  

 er tale om fast ejendom.
For så vidt angår de øvrige betingelser, fortolkes  

 bestemmelsen efter sit formål.
Det er eksempelvis et krav, at selskabets  

 kapital  

 ejes hele indkomståret, hvilket efter referencen til gamle  

 sambeskatningsregler  

 ikke ville muliggøre overdragelser i året.
Alligevel tillades overdragelser  

 mellem  

 PAL-pligtige i året, ligesom omdannelse til partnerselskab i året ikke giver  

 anledning til, at betingelserne anses for brudt.
 I den  

 almindelige drift giver 90 % -reglen ikke anledning til væsentlige  

 fortolkningsspørgsmål.  I forbindelse med et salg bliver det imidlertid  

 afgørende, hvornår ejendommen anses for overdraget til en køber, således at  

 det  

 er købesummen, der i stedet indgår på balancen, eventuelt i form at en  

 fordring  

 på en konkret køber, der har deponeret købesummen på en bankkonto.
Hovedparten af  

 boligejendomme i A A/S er omfattet af reglerne om tilbudspligt.
Det betyder,  

 at  

 ejendommene skal tilbydes til lejerne i en nærmere fastlagt proces, der  

 reguleres efter reglerne i lejelovens kapitel 16.
Tilbudspligten  

 indebærer, at A A/S i forbindelse med et salg af en udlejningsejendom skal  

 fremsætte tilbud om, at en af lejerne dannet andelsboligforening kan erhverve  

 ejendommen til samme købesum, kontante udbetaling og øvrige vilkår, som  

 ejeren  

 kan opnå ved salg til anden side.
Vilkårene skal være af et sådant indhold,  

 at  

 de kan opfyldes af en andelsboligforening.
Acceptfristen skal være mindst 10  

 uger, dog således at der ved beregning af fristen ses bort fra juli.
 Bliver det  

 anførte tilbud ikke accepteret af lejerne, kan ejendommen overdrages til  

 andre,  

 på de tilbudte vilkår, hvis skøde anmeldes til tinglysning senest 1 år efter  

 tilbuddet til lejerne.
 I praksis vil  

 tilbudspligten normalt blive tilgodeset ved, at A A/S udbyder ejendommen til  

 salg, hvorefter A A/S og en mulig køber (i det følgende kaldet tredjemand)  

 underskriver en slutseddel, hvis opfyldelse er betinget af, at lejerne ikke  

 udnytter deres lovbestemte ret til at erhverve ejendommen i henhold til  

 reglerne om tilbudspligt.
 Der foretages i  

 henhold til slutsedlen ikke nogen deponering, fordi opfyldelse er betinget af  

 tilbudspligt.  Der kan ikke fastlægges en køber og derfor heller ikke  

 kræves en købesum deponeret.
 Forskellige  

 muligheder for salg og eventuel afvikling af ejendomsselskaberne har været  

 overvejet.
Det forventes,  

 at ejendommene i vidt omfang vil blive købt ved lejernes accept af A A/S´s  

 tilbud.
Selskabet vil formentlig på et tidspunkt, hvor lejerne har fået  

 tilbudt  

 ejendommene, blive omdannet til et partnerselskab.
Efter en omdannelse er A  

 A/S  

 og B A/S ikke selvstændig selskabsskattepligtige, og det er derfor ikke  

 længere  

 nødvendigt at opfylde betingelserne efter selskabsskattelovens §  

 3 A.
Denne anmodning  

 omhandler håndteringen af tilbudspligten under hensyntagen til 90 %  

 -reglen efter selskabsskattelovens § 3 A.
Spørgsmålet er, hvornår  

 ejendommen i henseende til selskabsskattelovens §  

 3 A  

 skal anses for handlet, dvs. hvornår aktivet i  

 balancen skal overgå fra at være et ejendomsaktiv.
 Principielt  

 kunne handlen anses for gennemført og aktivet anses for udtaget af balancen  

 på  

 tre tidspunkter:
 Det bør være samme  

 tidspunkt, der lægges til grund, uanset om lejerne accepterer eller afviser  

 tilbuddet,  

 idet det er et spørgsmål om, hvornår aktivet anses for at overgå fra fast  

 ejendom  

 til andre aktiver i henseende til selskabsskattelovens § 3 A.
 Nedenfor  

 refereres til ovenstående 3 tidspunkter som tidspunkt 1, tidspunkt 2 og  

 tidspunkt 3.
 Ledelsen i A A/S  

 og B A/S planlægger at afhænde en del eller hele selskabets portefølje af  

 udlejningsejendomme,  

 herunder en omdannelse til partnerselskab.
 Det er afgørende  

 for de to pensionskasser, som ejer A A/S og B A/S, at afståelsen af  

 ejendommene  

 kan ske ved fortsat opretholdelse af selskabsskattefritagelsen.
Forespørgers  

 bemærkninger Selskabsskattelovens  

 § 3A, stk. 1, har følgende ordlyd:
"§  

 3 A.   For et aktieselskab som nævnt i § 1,  

 stk. 1, hvis kapital i hele indkomståret fuldt ud direkte ejes af et  

 livsforsikringsselskab, en pensionskasse eller en pensionsfond, der er  

 skattepligtig  

 efter pensionsafkastbeskatningslovens § 1, stk. 1, og  

  

 hvis aktiver i  

 gennemsnit over indkomståret for mindst 90 pct. s vedkommende består af fast  

 ejendom  

  

 , gælder reglerne i stk. 2-7. Med fuldt direkte ejerskab sidestilles  

 fuldt indirekte ejerskab via et livsforsikringsselskab, en pensionskasse  

 eller  

 en pensionsfond, der er skattepligtig efter pensionsafkastbeskatningsloven  

 eller et aktieselskab som nævnt i 1. pkt.
En flerhed af skattepligtige efter  

 pensionsafkastbeskatningslovens § 1, stk. 1, der udøver virksomhed på  

 grundlag  

 af fælles aftale, anses i denne relation for at udgøre ét selskab." Ordlyden af  

 selskabsskattelovens § 3 A fastlægger ikke konkret, hvornår en  

 ejendom ved salg skattemæssigt overgår fra at udgøre "fast ejendom"  

 til at udgøre et andet aktiv.
 Hverken  

 Ligningsvejledningen eller skattemyndighedernes vejledning vedrørende  

 selskabsskattelovens §  

 3 A, som  

 offentliggjort i TfS 2001, 950, indeholder fortolkningsbidrag.
 Efter de  

 skatteretlige principper, der anlægges i handler efter  

 ejendomsavancebeskatningsloven anses fast ejendom (og andre aktiver) for  

 afstået på tidspunktet for indgåelse af endelig bindende aftale mellem en  

 sælger og en køber.
Hvis der  

 foreligger såkaldt suspensive betingelser, udskydes det skattemæssige  

 afståelsestidspunkt.
Såkaldte resolutive betingelser udskyder derimod ikke  

 afståelsestidspunktet.
Ved aftaler om  

 en ejendom omfattet af tilbudspligt kendes den endelige køber ikke.
Hvis  

 lejerne accepterer det pligtmæssige tilbud, erhverver lejerne ejendommen -  

 ellers erhverves ejendommen af tredjemand.
 Der foreligger  

 typisk en underskrevet slutseddel med en køber betinget i henhold til  

 tilbudspligten.
 Endeligt  

 bindende skøde kan først udarbejdes, når tilbudspligtsprocessen er endeligt  

 gennemført, hvilket i praksis tager mindst 3 måneder.
 I LSRM 1977, 115  

 LSR blev det afgjort, at en overdragelse af et jordstykke skattemæssigt først  

 ansås for gennemført ved kommunens accept under tilbudspligten til kommunen.  

 Landsskatteretten henviste til, at tilbudspligten skal respekteres af  

 indehavere af andre rettigheder over ejendommen, uanset hvornår retten er  

 stiftet, jf. § 1, stk. 3, i den dagældende lov om tilbudspligt.
 Efter lejelovens  

 § 101 respekterer tilbudspligten private forkøbsrettigheder og  

 køberettigheder, der er tinglyst før 3. maj 1979, men går i øvrigt forud for  

 andre rettigheder over ejendommen, uanset hvornår de er stiftet.
 Bestemmelsen i  

 lejeloven modsvarer således indholdet af tilbudspligten, jf. den ovenfor  

 refererede  

 sag.
Forespørger  

 mener på den baggrund, at ved afståelse af fast ejendom omfattet af  

 tilbudspligt, kan ejendommen først skatteretligt anses for afstået ved accept  

 eller afslag fra lejerne, typisk ved udløbet acceptfristen for  

 tilbudspligt.  Herved er der fastlagt en køber, hvorefter der kan  

 udarbejdes og underskrives endeligt bindende skøde.
Det gælder uanset, om  

 lejerne eller anden tredjemand overtager ejendommen.
 Henset til  

 formålet med §  

 3 A, mener  

 forespørger, at overgangen i relation til opgørelsen af 90 % -grænsen  

 enten skal henføres til dette overdragelsestidspunkt (tidspunkt 2) eller til  

 tidspunktet, hvor ejendommen fysisk overdrages, og midlerne ikke længere er  

 bundet i fast ejendom (tidspunkt 3), men er frigivet til anden investering.
 Fra det  

 tidspunkt, hvor ejendommen anses for overdraget, overgår aktivet  

 skattemæssigt  

 fra at være fast ejendom til at være en fordring i form af et pengekrav på en  

 købesum.  

 Da der ikke foreligger andre fortolkningsbidrag, der kan udskyde tidspunktet  

 for, hvornår handlen anses for indgået, har forespørger lagt til grund, at  

 det  

 også efter selskabsskattelovens §  

 3 A  

 er tidspunktet,  

 hvor der foreligger accept eller afslag fra lejerne, der skal lægges til  

 grund  

 i relation til opgørelsen af 90 % -reglen (tidspunkt 2), uagtet at en  

 formålsfortolkning måske kunne understøtte tidspunkt 3.
 Forespørger  

 mener derfor, at spørgsmål 1 bør kunne besvares bekræftende, hvorefter  

 spørgsmål  

 2 bortfalder.
 Hvis spørgsmål 1  

 besvares benægtende, således at en ejendom anses for afstået på det  

 tidspunkt,  

 hvor bindende betinget slutseddel er indgået med tredjemand, mener  

 forespørger,  

 at konsekvensen må være, at der skattemæssigt optages et tilgodehavende  

 svarende til salgssummen på balancen.
 Forespørger  

 mener videre, at en sådan fordring efter almindelige skatteretlige principper  

 må kunne overdrages.  Det overvejes derfor i så fald, at overdrage  

 tilgodehavendet på salgsprovenuet til aktionærerne i B A/S og A A/S.
 Spørgsmål 2 bør  

 efter forespørgeres opfattelse derfor kunne besvares bekræftende.
SKATs  

 indstilling og begrundelse Nærværende sag  

 omhandler for det første spørgsmålet om på hvilket tidspunkt en fast ejendom,  

 der er omfattet af selskabsskattelovens § 3A, kan anses for afstået, når  

 ejendommen omfattes af tilbudspligt til lejerne.
Selskabsskattelovens  

 §  

 3 A  

 (oprindeligt  

 selskabsskattelovens § 3, stk. 10) blev indført ved lov nr. 1294-2000 i  

 forbindelse med, at pensionsafkastskatten blev ændret til 15 pct. for afkast  

 på  

 alle aktiver.
Tidligere blev der differentieret mellem bl.a. aktie- og  

 obligationsinvesteringer.
Ejendomsinvesteringer som pensionskasser havde  

 gennem  

 datterselskaber, blev med lovændringen skattemæssigt mere fordelagtige at eje  

 direkte frem for gennem et datterselskab.
Der var imidlertid praktiske  

 hindringer  

 for at trække ejendommene op i pensionskasserne m.v.
En af hindringerne var,  

 at  

 en overdragelse til pensionskassen m.v., ville udløse tilbudspligt over for  

 lejerne.
Efter  

 selskabsskattelovens §  

 3 A, er det en  

 betingelse, at selskabets aktiver i gennemsnit over indkomståret for mindst  

 90  

 pct. s vedkommende udgøres af fast ejendom.
Det vil sige, at beholdningen af  

 kontanter, obligationer osv. i gennemsnit over indkomståret ikke må udgøre  

 mere  

 end 10 pct. af de samlede aktiver.
 Spørgsmålet er  

 herefter, hvornår ejendommen kan anses for afstået, således, at det kan  

 beregnes  

 om 90 pct´s grænsen er overholdt.
 Det følger ikke  

 direkte af SEL §  

 3 A  

 eller dennes  

 forarbejder, hvornår aktiver går ind og ud af balancen i et  

 ejendomsdatterselskab.
Det må herefter  

 som udgangspunkt følge de almindelige regler, for hvornår aktiverne er  

 afstået  

 eller erhvervet.
Efter de almindelige regler indtræder skattepligten, når  

 aftalen indgås og der dermed er erhvervet ret eller pligt til at  

 afstå/modtage  

 aktivet, og aftalen har som udgangspunkt skattemæssig virkning fra dette  

 tidspunkt.
Dette princip gælder efter Skatterådets opfattelse efter  

 selskabsskattelovens §  

 3 A.  

 Skatteministeriets departement har ved meddelelse  


  

 SKM2001.521.DEP  


  

 i forbindelse med opgørelse af 90 pct´s grænsen udtalt følgende: "for  

 aktiver, der opgøres til en gennemsnitlig værdi skal opgørelsen ske for den  

 periode af indkomståret, aktivet har været ejet.
Købte aktiver indgår i  

 opgørelsen den dag, hvor aftalen indgås.
Vederlaget udgår af opgørelsen samme  

 dag.
Solgte aktiver udgår af opgørelsen den dag, hvor aftalen indgås.  

 Vederlaget medtages i opgørelsen samme dag.
SKAT finder på  

 den baggrund, at det er aftaletidspunktet, der kan lægges til grund, hvilket  

 udelukker, at tidspunkt 3 jf. ovenfor bør komme i betragtning.
Der indgås en  

 aftale ved slutsedlens underskrivelse med 3. mand, men det er ikke sikkert,  

 at  

 aftalen effektueres i sin helhed før lejerne meddeler, om de ønsker at  

 udnytte  

 tilbuddet, som de modtager i henhold til lejelovens § 101.
På den baggrund  

 må det lægges til grund, at der er indgået en suspensiv aftale mellem sælger  

 og  

 3. mand, der først har retsvirkning fra tidspunktet hvor lejernes acceptfrist  

 udløber eller de evt. meddeler afslag på at erhverve ejendommen.
Aftalen bør  

 derfor også i relation til selskabsskattelovens § 3A tillægges suspensiv  

 virkning.
Ved denne vurdering kan det tillægges værdi, at det suspensive  

 element i aftalen ikke er noget parterne selv har indflydelse på, da det er  

 et  

 lovkrav, at ejendommen tilbydes lejerne.
Samtidigt må det antages, at det er  

 sandsynligt at lejerne vil acceptere tilbuddet, hvorfor det ikke er en ren  

 formalitet, der udskyder retserhvervelsen.
Det lægges til  

 grund at aftalen under alle omstændigheder bliver effektueret, men uden at  

 der  

 er udpeget en medkontrahent.
Der kan derfor argumenteres for, at der sker  

 beskatning på tidspunktet hvor sælger underskriver slutsedlen.
På den anden  

 side kan det virke problematisk at tillægge aftaletidspunktet vægt, når det  

 er  

 usikkert, hvem der skal erhverve ejendommen.
Det kan være  

 forbundet med periodiseringsmæssige problemer, hvis sælger af ejendommen skal  

 anses for at have afstået ejendommen på tidspunktet for aftalens indgåelse  

 ved  

 underskrivelse af slutsedlen, mens køber - i hvert fald hvis denne er lejerne  

 af ejendommen - skal anses for at have erhvervet ejendommen på tidspunktet  

 for  

 accept af tilbuddet.
Derfor bør retserhvervelses- og  

 pligtpådragelsestidspunktet  

 være sammenfaldende.
 Dette taler for,  

 at tidspunkt 2 bør anses for at være tidspunktet, hvor ejendommen er afstået.
Samtidigt kan  

 der henvises til den af ansøger fremhævede afgørelse LSRM 1977,155 LSR.
På  

 trods af at sagen ikke vedrører SEL §  

 3 A, men derimod de dagældende regler om ejendomsavancebeskatning  

 bør sagen have en vis retskildeværdi i relation til nærværende sag.
 På den baggrund  

 - herunder med henvisning til LSRM 1977,155 LSR - indstiller SKAT, at fast  

 ejendom omfattet af tilbudspligt efter lejelovens kapitel 16 i henseende til  

 90 % - reglen i selskabsskattelovens §  

 3 A  

 først kan anses for at overgå fra aktivkategorien  

 fast ejendom til andre aktiver, når der er fastlagt en køber, dvs. ved accept  

 eller afvisning af tilbuddet til lejerne, senest ved udløbet af  

 tilbudspligten.
Skatterådets  

 afgørelse og begrundelse Skatterådet  

 tiltræder SKATs indstilling med ovenstående begrundelse.
