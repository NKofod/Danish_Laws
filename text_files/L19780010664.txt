Bekendtgørelse af Overenskomst af 29. marts 1978 med Afghanistan om et dansk statslån.
 Den 29. marts 1978 undertegnedes i Kabul mellem Danmark og Afghanistan  

 følgende overenskomst med dertil hørende brevveksling om et dansk statslån  

 til Afghanistan:
OVERENSKOMST mellem Danmarks regering og Republikken Afghanistans regering om et dansk  

 statslån til Afghanistan Danmarks regering og Afghanistans regering, som ønsker at styrke det  

 traditionelle samarbejde og de venskabelige forbindelser mellem deres lande,  

 er blevet enige om, at der som et bidrag til Afghanistans økonomiske  

 udvikling ydes et dansk statslån til Afghanistan i overensstemmelse med  

 følgende bestemmelser i denne overenskomst og de vedføjede tillæg, der  

 betragtes som en integrerende del af overenskomsten:
Artikel I Lånet Danmarks regering (i det følgende benævnt »långiveren«) vil  

 stille et lån på 50 (halvtreds) millioner danske kroner til rådighed for  

 Afghanistans regering (i det følgende benævnt »låntageren«) til de  

 i artikel VI i denne overenskomst omhandlede formål.
Artikel II Lånekontoen Stk. 1.  En konto betegnet »lånekonto nr. 2 for  

 Afghanistans regering, (i det følgende benævnt »lånekontoen«) vil  

 efter låntagerens anmodning blive åbnet i Danmarks Nationalbank (som handler  

 på långiverens vegne) i favør af Da Afghanistan Bank (som handler på  

 låntagerens vegne). Långiveren vil sikre, at der altid er tilstrækkelige  

 midler til rådighed på lånekontoen til at sætte låntageren i stand til at  

 præstere rettidig betaling for kapitaludstyr og tjenesteydelser, som  

 tilvejebringes inden for lånebeløbet.
 Stk. 2.  Låntageren (eller Da Afghanistan Bank) skal på  

 de i denne overenskomst fastsatte vilkår være berettiget til på lånekontoen  

 at trække de beløb, der er nødvendige til betaling for kapitaludstyr eller  

 tjenesteydelser, som tilvejebringes i medfør af lånet.
Artikel III Rentefod Lånet ydes rentefrit.
Artikel IV Tilbagebetalinger Stk. 1.  Låntageren skal tilbagebetale lånet i halvtreds  

 halvårlige afdrag, hvert på 1.000.000 danske kroner, første gang den 1. april  

 1988 og sidste gang den 1. oktober 2012.
 Stk. 2.  Hvis lånet ikke udnyttes fuldt ud i  

 overensstemmelse med bestemmelserne i artikel VI, stk. 9, skal der træffes  

 indbyrdes aftale om en ændret tidsplan for tilbagebetalingen.
Artikel V Betalingssted Lånet skal af låntageren tilbagebetales til Danmarks Nationalbank i danske  

 kroner til kredit for det danske finansministeriums løbende konto i Danmarks  

 Nationalbank.
Artikel VI Lånets anvendelse Stk. 1.  Låntageren vil anvende lånet til finansiering  

 af import fra Danmark (herunder omkostninger ved transport fra Danmark til  

 Afghanistan) af sådant dansk kapitaludstyr, som skal benyttes til  

 identificerbare projekter, og som er nødvendigt for Afghanistans økonomiske  

 udvikling.
En liste over sådant udstyr indeholdes i tillæg II.
 Stk. 2.  Lånet kan endvidere anvendes til betaling for  

 danske tjenesteydelser, som er nødvendige for gennemførelsen af  

 udviklingsprojekter i Afghanistan, herunder især til forundersøgelser i  

 forbindelse med investeringer, udarbejdelse af projektet, til rådgivere under  

 projekternes gennemførelse, montering eller opførelse af anlæg eller  

 bygninger samt teknisk og administrativ bistand i igangsætningsperioden for  

 virksomheder, som oprettes ved hjælp af lånet.
Stk. 3.  En del af lånet, dog ikke over 25 procent, kan  

 trækkes til dækning af lokale udgifter og indkøb af kapitaludstyr, der ikke  

 hidrører fra Danmark, i forbindelse med projekter, med hensyn til hvilke  

 kontrakter om leverancer af dansk kapitaludstyr eller danske tjenesteydelser  

 er blevet godkendt af långiveren til finansiering i henhold til denne  

 overenskomst.
De samlede træk til finansiering af sådanne udgifter kan ikke  

 på noget tidspunkt overstige 33 1/3 procent af det samlede beløb, for hvilket  

 kontrakter om danske tjenesteydelser er blevet godkendt af långiveren til  

 finansiering i henhold til denne overenskomst.
 Stk. 4.  Alle kontrakter, der finansieres i medfør af  

 lånet, skal godkendes af låntageren og långiveren.
 Stk. 5.  Långiverens godkendelse af, at en kontrakt  

 finansieres i medfør af lånet, indebærer intet ansvar for sådanne kontrakters  

 behørige opfyldelse.
 Långiveren fralægger sig også ansvaret for den effektive udnyttelse af  

 leverancer og tjenesteydelser, som finansieres i medfør af lånet, og for den  

 forsvarlige drift af de projekter m.v., hvori sådanne leverancer og  

 tjenesteydelser indgår.
 Stk. 6.  En kontrakt i medfør af lånet må ikke indeholde  

 bestemmelser om særlige kreditydelser fra den danske kontraktpartner.
 Stk. 7.  Låneprovenuet kan kun anvendes til betaling for  

 kapitaludstyr og tjenesteydelser, som er kontraheret efter overenskomstens  

 ikrafttræden, medmindre andet aftales mellem låntageren og långiveren.
 Stk. 8.  Låneprovenuet må ikke anvendes til betaling til  

 låntageren af nogen form for indførselstold, skatter og statslige eller andre  

 offentlige afgifter, såsom indførselsafgifter, udligningsafgifter for  

 indenlandske omsætningsafgifter, afgifter eller deponeringer i forbindelse  

 med udstedelse af betalings- eller indførselstilladelser.
 Stk. 9.  Træk på lånekontoen kan finde sted til  

 opfyldelse af kontrakter, der er godkendt inden for et tidsrum af tre år  

 efter overenskomstens ikrafttræden eller et sådant andet tidspunkt, som  

 låntageren og långiveren måtte aftale indbyrdes.
Artikel VII Ikke-diskrimination Stk. 1.  Med hensyn til tilbagebetalingen af lånet  

 forpligter låntageren sig til ikke at give långiveren en mindre gunstig  

 behandling end den, der gives andre udenlandske kreditorer.
 Stk. 2.  Alle afskibninger af kapitaludstyr, der  

 omfattes af denne overenskomst, skal ske i overensstemmelse med princippet om  

 skibes frie deltagelse i den internationale handel i fri og lige konkurrence.
Artikel VIII Diverse bestemmelser Stk. 1.  Før det første træk på den i artikel II omtalte  

 konto skal låntageren godtgøre over for långiveren, at alle  

 forfatningsmæssige og andre vilkår fastsat i lovgivningen i låntagerens  

 hjemland er blevet opfyldt, således at denne låneoverenskomst vil udgøre en  

 forpligtelse, som er bindende for låntageren.
 Stk. 2.  Låntageren skal meddele långiveren, hvilke  

 personer der er bemyndiget til at handle på låntagerens vegne, samt afgive  

 bekræftede prøver på alle sådanne personers underskrifter.
 Stk. 3.  såfremt der udskrives licitation om kontrakter,  

 der skal finansieres i medfør af lånet, skal låntageren fremsende alt  

 relevant materiale om licitationen til långiveren med henblik på  

 videregivelse til potentielle tilbudsgivere.
 Stk. 4.  Alle meddelelser, anmodninger eller aftaler i  

 medfør af denne overenskomst skal være skriftlige.
Artikel IX Særlige bestemmelser Lånet skal tilbagebetales uden fradrag af og fritaget for alle skatter og  

 afgifter samt alle i medfør af låntagerens lovgivning pålagte restriktioner.  

 Denne overenskomst skal være fritaget for alle nugældende og fremtidige  

 afgifter i medfør af låntagerens nuværende eller fremtidige lovgivning i  

 forbindelse med overenskomstens udfærdigelse, indgåelse, registrering,  

 ikrafttræden eller i øvrigt.
Artikel X Overenskomstens varighed Stk. 1.  Denne overenskomst træder i kraft på datoen for  

 undertegnelsen.
 Stk. 2.  Når lånet er blevet tilbagebetalt, træder  

 overenskomsten straks ud af kraft.
Artikel XI Angivelse af adresser Følgende adresser angives for så vidt angår denne overenskomst:
 For låntageren:
Ministry of Finance, Treasury Department, Kabul Telegramadresse:
 MINISTRY OF FINANCE, KABUL.
For långiveren med henblik på udbetalinger: Udenrigsministeriet,  

 Afdelingen for internationalt udviklingssamarbejde København.
 Telegramadresse:
 ETRANGERES COPENHAGEN.
 For långiveren med henblik på fremsendelse af materiale vedrørende  

 licitationer:
 Udenrigsministeriet, Handelsafdelingen, København.
 Telegramadresse:
 ETRANGERES COPENHAGEN.
 For långiveren med henblik på betaling af afdrag på lånet:
 Finansministeriet, København.
 Telegramadresse:
 FINANS COPENHAGEN.
 Til bekræftelse heraf har parterne gennem deres dertil behørigt  

 befuldmægtigede repræsentanter ladet denne overenskomst undertegne i to  

 eksemplarer på engelsk i Kabul den 29. marts 1978.
TILLÆG I Følgende bestemmelser finder anvendelse på de rettigheder og  

 forpligtelser, der følger af overenskomsten mellem Danmarks regering og  

 Republikken Afghanistans regering vedrørende et dansk statslån til  

 Afghanistan (i det følgende benævnt »overenskomsten«). De betragtes  

 som en integrerende del af denne med samme gyldighed og virkning, som hvis de  

 fuldt ud var anført deri.
Artikel I Annullering og suspension Stk. 1.  Låntageren kan ved meddelelse til långiveren  

 annullere ethvert lånebeløb, som låntageren ikke måtte have trukket.
 Stk. 2.  Såfremt låntageren gør sig skyldig i  

 misligholdelse med hensyn til opfyldelsen af nogen forpligtelse eller aftale  

 i medfør af overenskomsten, kan långiveren helt eller delvis suspendere  

 låntagerens ret til at trække på lånekontoen.
 Hvis den misligholdelse, der har berettiget låntageren til suspension af  

 låntagerens ret til at foretage træk på lånekontoen, fortsat består udover et  

 tidsrum af tres dage efter långiverens meddelelse til låntageren om  

 suspensionen, kan långiveren når som helst forlange den på lånekontoen trukne  

 del af lånet tilbagebetalt straks, uanset eventuelle modsatte bestemmelser i  

 overenskomsten, medmindre grundlaget for suspensionens iværksættelse er  

 bortfaldet.
 Stk. 3.  Alle overenskomstens bestemmelser skal fortsat  

 have fuld gyldighed og virkning uanset enhver annullering eller suspension,  

 bortset fra hvad der udtrykkeligt er bestemt i denne artikel.
Artikel II Afgørelse af tvister Stk. 1.  Enhver tvist, som måtte opstå mellem parterne  

 angående fortolkningen eller gennemførelsen af nærværende overenskomst, og  

 som ikke er bilagt ad diplomatisk vej inden for seks måneder, skal efter  

 anmodning fra en af parterne forelægges for en voldgiftsdomstol bestående af  

 tre medlemmer.
Domstolens formand skal være statsborger i et tredjeland og  

 skal udpeges efter indbyrdes aftale mellem parterne.
Såfremt parterne ikke  

 kan nå til enighed om udpegelsen af domstolens formand, kan hver part anmode  

 præsidenten for Den internationale Domstol om at foretage udpegelsen.
Hver  

 part udpeger sin egen voldgiftsdommer: såfremt en part undlader at udpege en  

 voldgiftsdommer, kan denne udpeges af domstolens formand.
 Stk. 2.  Hver part vil efterkomme og gennemføre de af  

 domstolen afsagte kendelser.
TILLÆG II Denne overenskomst finder anvendelse på leverancer til Afghanistan af  

 dansk maskineri, kapitaludstyr og tjenesteydelser til:
 Under forbehold af godkendelse fra Danmarks regering kan Republikken  

 Afghanistans regering erstatte det ene af de ovenfor nævnte projekter eller  

 dem begge med nye projekter.
Kabul, den 29. marts 1978. Hr.  

 viceminister, Under henvisning til overenskomsten af  

 dags dato mellem Danmarks Udbetaling fra lånekontoen skal ske på følgende måde:
 Hvis foranstående bestemmelser kan godkendes af Afghanistans regering, har  

 jeg den ære at foreslå, at dette brev og Deres svar herpå skal udgøre en  

 aftale mellem vore to regeringer om denne sag.
 Modtag, hr. viceminister, forsikringen om min mest udmærkede højagtelse.
Kabul, den 29. marts 1978. Hr.  

 ambassadør, Jeg har den ære at anerkende  

 modtagelsen af Deres sålydende brev af (her følger teksten til foranstående brev) Jeg har den ære at meddele Dem, at min regering er enig i foranstående.
 Modtag, hr. ambassadør, forsikringen om min mest udmærkede højagtelse.
For Republikken Afghanistans regering Abdul Aziz Ferough Viceminister for planlægning Hans Exellence Hr.
Troels Munk, Danmarks ambassadør.
 Udenrigsministeriet, den 29. november  

 1978.
