Bekendtgørelse om ændring af bekendtgørelse om materialer og genstande bestemt til kontakt med fødevarer § 1 I bekendtgørelse nr. 298 af 28. april 2008 om materialer og genstande bestemt til kontakt med fødevarer, foretages følgende ændringer:
 1. § 28, stk. 1, nr. 2, affattes således:
»Artikel 1 i Kommissionens forordning (EF) nr. 372 af 2. april 2007 om fastsættelse af midlertidige grænseværdier for blødgører i tætningsmaterialer i låg bestemt til kontakt med fødevarer som ændret ved Kommissionens forordning (EF) nr. 597/2008 af 24. juni 2008.« 2. § 29, stk. 3, affattes således:
»Uanset bestemmelserne i denne bekendtgørelse kan fremstilling og import af låg indeholdende tætningsmateriale med referencenummer 30340, 30401, 36640, 56800, 76815, 76866, 88640 og 93760 indtil den 1. maj 2009 ske i overensstemmelse med Kommissionens forordning Nr. 597/2008 af 24. juni 2008 om ændring af Kommissionens forordning Nr. 372 af 2. april 2007 om fastsættelse af midlertidige grænseværdier for migrationsgrænser for blødgører i tætningsmateriale i låg bestemt til kontakt med fødevarer.« § 2 Bekendtgørelsen træder i kraft den 2. juli 2008.
