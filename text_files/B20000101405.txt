Bekendtgørelse om ændring af  

 bekendtgørelse om adgang, indskrivning og orlov m.v. ved  

 videregående uddannelser § 1 I bekendtgørelse nr. 154 af 6. marts 2000 om adgang, indskrivning  

 og orlov m.v. ved videregående uddannelser, som ændret ved  

 bekendtgørelse nr. 591 af 23. juni 2000, foretages følgende  

 ændringer:
 1. Efter titlen indsættes som undertitel:  

 »(adgangsbekendtgørelsen)«.
 2. § 1, stk. 3, affattes således:
 »Stk. 3. Kapitel 8, § 58, § 59 a og kapitel 10  

 gælder ikke for åben uddannelse og uddannelser omfattet af lov om  

 erhvervsrettet grunduddannelse og videregående uddannelse  

 (videreuddannelsessystemet) for voksne.«.
 3. I § 1 indsættes som stk. 5:
 »Stk. 5. § 59 a gælder ikke for uddannelse af  

 pædagoger.«.
 4. I § 59, stk. 1, nr. 3, indsættes efter  

 »uddannelse«: »eller efter regler fastsat i medfør af § 59  

 a«.
 5. Efter § 59 indsættes:
»§ 59 a.
Institutionen kan fastsætte regler om, at  

 indskrivningen bringes til ophør for studerende, der ikke har  

 været studieaktive i en sammenhængende periode på mindst 3  

 år.
Det skal af reglerne fremgå, hvad der forstås ved  

 studieaktivitet for uddannelsen.
Stk. 2. Regler fastsat i medfør af stk. 1 kan ikke  

 omfatte uddannelser, hvor der i bekendtgørelsen eller i  

 studieordningen for den pågældende uddannelse er fastsat  

 tidsfrister for gennemførelse af uddannelsen.
Regler om de  

 prøver, som den studerende  i henhold til bekendtgørelse om  

 eksamen ved visse videregående uddannelser under  

 Undervisningsministeriet skal have bestået inden udgangen af 4.  

 semester, gælder uafhængig af regler fastsat i medfør af  

 stk. 1.
 Stk. 3. Det skal af institutionens regler fremgå, at  

 institutionen, hvor der foreligger usædvanlige forhold, kan dispensere  

 fra studieaktivitetskravet.«.
§ 2 Bekendtgørelsen træder i kraft den 1. januar 2001.
