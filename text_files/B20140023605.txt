Bekendtgørelse om ændring af bekendtgørelse om tilskud til kommunale projekter vedrørende vandløbsrestaurering § 1 I bekendtgørelse nr. 1019 af 29. oktober 2012 om tilskud til kommunale projekter vedrørende vandløbsrestaurering, foretages følgende ændringer:
 1. § 1, stk. 1, affattes således:
»NaturErhvervstyrelsen kan i 2012, 2013 og 2014 inden for de afsatte bevillingsmæssige rammer give tilsagn om tilskud til kommunale projekter vedrørende vandløbsrestaurering, der skal forbedre levestederne for dyre- og planteliv i vandløb, herunder vandrende arters gydepladser og vandringsveje, samtidig med at vandmiljøet forbedres.« 2. § 3, stk. 3, affattes således:
»Stk. 3. Ved projektansvarlig forstås i denne bekendtgørelse den kommune, hvori vandløbsrestaureringen skal gennemføres, eller en anden kommune, der efter aftale påtager sig forpligtelsen til at udføre projektet.
I de tilfælde, hvor et projekt omfatter vandløbsrestaurering i flere kommuner, vælges én kommune som projektansvarlig og ansøger, blandt de kommuner som er omfattet af projektet.« 3. § 5, stk. 1, affattes således:
»Ansøgning om tilsagn om tilskud indsendes til NaturErhvervstyrelsen på et særligt skema, der fås via NaturErhvervstyrelsens hjemmeside.« 4. § 5, stk. 2, affattes således:
»Stk. 2. Ansøgningerne modtages i NaturErhvervstyrelsen i ansøgningsperioder således, at ansøgningerne kan indgives fra ansøgningsperiodens startdato til og med ansøgningsperiodens slutdato.
NaturErhvervstyrelsen fastsætter ansøgningsperioder, der offentliggøres på NaturErhvervstyrelsens hjemmeside senest fire uger før ansøgningsperiodens udløb.« 5. § 5, stk. 3, ophæves.
 Stk. 4 og 5 bliver herefter stk. 3 og 4.
 6. § 10, nr. 2, affattes således:
»2) forundersøgelserne afsluttes senest den dato, der fastsættes i tilsagnet af NaturErhvervstyrelsen dog ikke senere end den 1. august 2015,« 7. § 11, nr. 3, affattes således:
»3) projektet afsluttes senest den dato, der fastsættes i tilsagnet af NaturErhvervstyrelsen dog ikke senere den 1. august 2015,« 8. § 13, stk. 4, nr. 3, affattes således:
»3) Udgifter som tilsagnshaver har afholdt, inden NaturErhvervstyrelsen har givet tilladelse til at iværksætte projekter, jf. § 5, stk. 4, dog hvis en sådan tilladelse ikke er givet, udgifter, som tilsagnshaver har afholdt inden tilsagnshavers modtagelse af tilsagnet.« 9. § 14, stk. 4, nr. 3, affattes således:
»3) Udgifter som tilsagnshaver har afholdt, inden NaturErhvervstyrelsen har givet tilladelse til at iværksætte projekter, jf. § 5, stk. 4, dog hvis en sådan tilladelse ikke er givet, udgifter, som tilsagnshaver har afholdt inden tilsagnshavers modtagelse af tilsagnet.« 10. § 15, stk. 1, 4. og 5. pkt., ophæves.
 11. § 15, stk. 2, affattes således:
»Stk. 2. Ansøgning efter stk. 1 skal indgives til NaturErhvervstyrelsen på et særligt skema, der fås via NaturErhvervstyrelsens hjemmeside.« 12. Efter § 15 indsættes:
»§ 15 a.
NaturErhvervstyrelsen kan efter ansøgning tillade, at fristen for projektets afslutning forlænges.
 Stk. 2. Ansøgning efter stk. 1 skal indgives til NaturErhvervstyrelsen på et særligt skema, der fås via NaturErhvervstyrelsens hjemmeside.
 Stk. 3. Ansøgning om forlængelse af projekt skal være modtaget i NaturErhvervstyrelsen inden udløb af projektperioden.
Stk. 4. Projekters afslutningsdag kan ikke forlænges til senere end den 1. august 2015.« 13. § 16, stk. 2, affattes således:
»Stk. 2. Ansøgning efter stk. 1 skal indgives til NaturErhvervstyrelsen på et særligt skema, der fås via NaturErhvervstyrelsens hjemmeside.« 14. I § 19, stk. 1, 3. pkt., udgår »eller via hjemmesiden www.vandprojekter.dk« 15. I § 20, stk. 2, ændres »1. maj 2015.« til »1. august 2015.« 16. I § 21, stk. 3, ændres »1. maj 2015.« til »1. august 2015.« § 2 Bekendtgørelsen træder i kraft den 17. marts 2014.
