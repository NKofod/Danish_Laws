Skriftlig fremsættelse (28. januar 2004) Beskæftigelsesministeren  

  

 (Claus Hjort Frederiksen):
 Herved tillader jeg mig for Folketinget at fremsætte:
Forslag til lov om  

 medarbejderindflydelse i SE-selskaber (Lovforslag nr.
L 149).
 Lovforslaget gennemfører Rådets  

 direktiv 2001/86/EF af 8. oktober 2001 om fastsættelse af supplerende  

 bestemmelser til statut for det europæiske selskab (SE) for så vidt angår  

 medarbejderindflydelse.
 Formålet med lovforslaget  

  

 er at sikre tilstedeværelsen af en ordning for information og høring af  

 medarbejderne samt videreførelse af ordninger om medbestemmelse, som  

 medarbejderne måtte have ved stiftelsen af SE-selskabet.
Lovforslaget foreslår fastsættelse af  

    

  

 procedurer for  

 indgåelse af en aftale om medarbejderindflydelse og nedsættelse af et  

 medarbejderrepræsentationsorgan, samt bestemmer hvilke kompetencer og  

 beføjelser, der kan tillægges dette organ.
Medarbejderindflydelse er i dette  

 lovforslag enhver ordning, der giver medarbejdere adgang til indflydelse på  

 de  

 afgørelser, som selskabet træffer.
Lovforslaget fastsætter  

 endvidere, at ledelsen i de deltagende selskaber, når planen for stiftelse af  

 et SE-selskab er offentliggjort, skal tage initiativ til oprettelse af et  

 særlig forhandlingsorgan bestående af medarbejdere i selskaberne.
Det  

 særlige forhandlingsorgan skal forhandle med de deltagende selskaber om en  

 aftale om den fremtidige medarbejderindflydelse i SE-selskabet.
Opnås der  

 ikke  

 enighed om en sådan aftale, skal der nedsættes et repræsentationsorgan  

 bestående af medarbejderrepræsentanter.
Repræsentationsorganet har krav på  

 mindst ét årligt møde med SE-selskabets ledelse, hvor udviklingen i  

 selskabets  

 aktiviteter og planlægning drøftes.
I ganske særlige tilfælde, som fx lukning  

 af bedrifter og virksomheder, kan repræsentationsorganet anmode om et møde  

 med  

 SE-selskabets ledelse.
 Forslaget forventes ikke at  

 have nogen væsentlige økonomiske eller administrative konsekvenser for  

 erhvervslivet.
 Lovforslaget træder i kraft den 8. oktober 2004.
 Idet jeg i øvrigt henviser til lovforslaget og de ledsagende  

 bemærkninger, skal jeg anbefale lovforslaget til Tingets velvillige  

 behandling.
