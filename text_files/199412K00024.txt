Nr LSF 24 Forslag til Lov om ændring af lov om Ørestaden m.v.
Fremsat af finansministeren (Mogens Lykketoft) den 26. oktober 1994 Vedtaget ved tredjebehandling den 15. december 1994 Lov nr. 1091 af 21/12/1994 § 1 I lov nr. 477 af 24. juni 1992 om Ørestaden m.v. foretages følgende  

 ændringer:
 1. § 3, stk. 2, 3 og 4, affattes således:
 »Stk. 2. Frederiksbergbaneselskabet I/S, jf. § 1, stk. 2, kan  

 anlægge en letbane, Frederiksbergbanen, fra Nørreport til Frederiksberg  

 Station og videre ad den eksisterende S-banes trace til Vanløse Station.
 Stk. 3. Østamagerbaneselskabet I/S, jf. § 1, stk. 3, kan anlægge  

 en letbane, Østamagerbanen, fra Amagercentret til lufthavnen delvis i  

 Amagerbanens trace.
Stk. 4. Trafikministeren stiller vederlagsfrit den nødvendige del  

 af DSB's Amagerbane, DSB's arealer fra det gamle banetrace langs  

 Landbohøjskolen samt DSB's S-bane fra Frederiksberg Station til Vanløse  

 Station til rådighed.« 2. § 5, stk. 1, affattes således:
»Frederiksbergbaneselskabet I/S kan beslutte at anlægge  

 Frederiksbergbanen, såfremt Ørestadsselskabet I/S vurderer, at det økonomiske  

 grundlag herfor er til stede, og såfremt Frederiksberg Kommune forpligter sig  

 til at finansiere sin andel af anlægsudgifterne.
Efter at der er truffet  

 beslutning om anlæg af Frederiksbergbanen, kan Østamagerbaneselskabet I/S  

 beslutte at anlægge Østamagerbanen, såfremt Ørestadsselskabet I/S vurderer,  

 at det økonomiske grundlag herfor er til stede, og såfremt Københavns  

 Amtskommune forpligter sig til at finansiere sin andel af  

 anlægsudgifterne.« 3. I § 7 indsættes som stk. 3:
»Stk. 3. Selskaberne kan udbyde letbanerne hver for sig eller  

 sammen to eller tre.
Frederiksbergbaneselskabet I/S henholdsvis  

 Østamagerbaneselskabet I/S kan bemyndige Ørestadsselskabet I/S til på det  

 pågældende selskabs vegne at foretage offentligt udbud af henholdsvis  

 Frederiksbergbanen og Østamagerbanen.« § 2 Loven træder i kraft ved bekendtgørelsen i Lovtidende.
Oprindeligt fremsat forslag § 1 I lov nr. 477 af 24. juni 1992 om Ørestaden m.v. foretages følgende  

 ændringer:
 1. § 3, stk. 2 og 3, affattes således:
 »Stk. 2. Frederiksbergbaneselskabet I/S, jf. § 1, stk. 2, kan  

 anlægge en letbane, Frederiksbergbanen, fra Nørreport til Frederiksberg  

 station og videre ad den eksisterende S-banes trace til Vanløse station.
 Stk. 3. Østamagerbaneselskabet I/S, jf. § 1, stk. 3, kan anlægge  

 en letbane, Østamagerbanen, fra Amagercentret til lufthavnen delvis i  

 Amagerbanens trace.«.
 2. § 5, stk. 1, affattes således:
»§ 5. Frederiksbergbaneselskabet I/S kan beslutte at anlægge  

 Frederiksbergbanen, såfremt Ørestadsselskabet I/S vurderer, at det økonomiske  

 grundlag herfor er til stede, og såfremt Frederiksberg Kommune forpligter sig  

 til at finansiere sin andel af anlægsudgifterne.
Efter at der er truffet  

 beslutning om anlæg af Frederiksbergbanen, kan Østamagerbaneselskabet I/S  

 beslutte at anlægge Østamagerbanen, såfremt Ørestadsselskabet I/S vurderer,  

 at det økonomiske grundlag herfor er tilstede, og såfremt Københavns  

 Amtskommune forpligter sig til at finansiere sin andel af anlægsudgifterne.
3. I § 7, indsættes som stk. 3 »Stk. 3. Selskaberne kan udbyde letbanerne hver for sig eller  

 sammen to eller tre.
Frederiksbergbaneselskabet I/S henholdsvis  

 Østamagerbaneselskabet I/S kan bemyndige Ørestadsselskabet I/S til på det  

 pågældende selskabs vegne at foretage offentligt udbud af henholdsvis  

 Frederiksbergbanen og Østamagerbanen.«.
§ 2 Loven træder i kraft ved bekendtgørelsen i Lovtidende.
Bemærkninger til lovforslaget 1. Indledning Under Ørestadsselskabet I/S forberedelse af udbuddet af Ørestadsbanen har  

 selskabets rådgivere påpeget, at den i Ørestadsloven indeholdte konstruktion  

 med tre baneselskaber indebærer et problem i relation til EU's  

 udbudsdirektiv, som ikke var forudset ved lovens tilblivelse.
Med de gældende  

 EU-bestemmelser er det således ikke muligt at foretage et samlet udbud af de  

 tre banestrækninger: Ørestadsbanen, Frederiksbergbanen og Østamagerbanen, med  

 mindre alle tre baneselskaber er stiftet på udbudstidspunktet.
Muligheden for  

 at foretage et samlet udbud er væsentligt for at sikre, at kontrakter om  

 anlæg, leverancer og drift af alle tre banestrækninger kan indgås på grundlag  

 af en reel konkurrencesituation og dermed til konkurrencedygtige priser.  

 Ørestadsloven rummer ikke i sin nuværende affattelse mulighed for at stifte  

 Frederiksbergbaneselskabet I/S og Østamagerbaneselskabet I/S før i en senere  

 fase.
For at sikre en økonomisk hensigtsmæssig udbudsprocedure for alle tre  

 banestrækninger er der derfor behov for en justering af Ørestadsloven.  

 Lovforslaget åbner i overensstemmelse hermed mulighed for at stifte  

 Frederiksbergbaneselskabet I/S og Østamagerbaneselskabet I/S allerede nu.
Efter den gældende Ørestadslov kan Frederiksbergbaneselskabet I/S og  

 Østamagerbaneselskabet I/S først stiftes, når Ørestadsbanen er gennemført.  

 Dette indebærer, at Frederiksbergbanen og Østamagerbanen først kan udbydes  

 længe efter, at der er indgået kontrakter om entreprenørarbejder, leverancer  

 og drift af Ørestadsbanen.
Når Frederiksbergbaneselskabet I/S henholdsvis  

 Østamagerbaneselskabet I/S derfor skal udbyde opgaverne vedrørende  

 Frederiksbergbanen og Østamagerbanen, vil det blive vanskeligt, for ikke at  

 sige umuligt, at skabe reel konkurrence om de væsentligste af de udbudte  

 opgaver.
Det gælder ligeledes udbud af driften, som forventes foretaget  

 sammen med anlægsudbuddet.
Det følger af lovens § 7, stk. 1, at de tre baner  

 skal drives i fællesskab, hvorfor driften må varetages af samme  

 driftsentreprenør for hele banen.
Den entreprenør, der har anskaffet og installeret tunnelboreudstyr og  

 foretaget tunnelborearbejdet på Ørestadsbanen, kan ikke forvente, at andre  

 entreprenører vil være i stand til at afgive konkurrencedygtige tilbud ved et  

 udbud af den tilsvarende opgave på Frederiksbergbanen, fordi  

 tunneleringsarbejdet mest hensigtsmæssigt må fortsættes efter samme metode  

 som for Ørestadsbanen.
Tilsvarende kan den producent, der har vundet opgaven  

 med at levere de jernbanetekniske anlæg, f.eks. styresystemerne, og den  

 producent, der står for udvikling og leverance af det rullende materiel, ikke  

 regne med at få reel konkurrence ved udbud af disse opgaver på  

 Frederiksbergbanen og Østamagerbanen, hvor det ikke er muligt at vælge andre  

 banetekniske systemer eller en anden type rullende materiel end for  

 Ørestadsbanen.
Efter den gældende lov vil de entreprenører og leverandører, der har fået  

 opgaverne for Ørestadsbanen, derfor i princippet kunne fastsætte prisen for  

 anlægsarbejder og leverancer for Frederiksbergbanen og Østamagerbanen uden  

 reel konkurrence.
Dette vil utvivlsomt indebære betydelige unødvendige  

 meromkostninger ved anlæg og drift af disse to banestrækninger.
Med  

 nærværende lovforslag åbnes der derfor mulighed for at gennemføre et samlet  

 udbud, således at alle tre baner kan drage fordel af en reel  

 konkurrencesituation, men uden at selskaberne forpligter sig til at anlægge  

 Frederiksbergbanen og Østamagerbanen.
Efter de gældende EU-bestemmelser er der således mulighed for, at der  

 samtidig med indgåelse af kontrakter om anlægsopgaver, leverancer og  

 driftsopgaver kan tages option på senere udvidelser af disse opgaver, såfremt  

 udvidelsesmulighederne er medtaget i udbudsmaterialet.
Det kan være  

 forlængelse af en tunnel, udbygning af jernbanetekniske anlæg, anskaffelse af  

 flere togvogne eller udvidelse af en driftskontrakt med yderligere kørsel.  

 Med en option bliver tilbudsgiver forpligtet af det tilbud, han har givet i  

 fuld konkurrence.
Derimod vil udbyderen ikke være forpligtet til at udnytte  

 optionen.
 Forslaget åbner samtidig mulighed for at udnytte de betydelige fordele,  

 der i teknisk og økonomisk henseende vil være ved at kunne tilrettelægge  

 anlæg af de tre letbanestrækninger samlet, såfremt alle tre etaper besluttes  

 gennemført.
Lovforslaget fastholder fortsat den etapevise beslutningsprocedure, der er  

 indeholdt i den gældende Ørestadslov.
Formålet er at begrænse den økonomiske  

 risiko, som Ørestadsselskabet I/S kan pådrage sig ved anlæg af  

 banestrækninger, udover Ørestadsbanen.
Etapedelingen er dog i forslaget  

 knyttet til beslutningerne om anlæg af baner, som er forbundet med væsentlige  

 økonomiske omkostninger, og ikke som i den gældende lov til stiftelsen af  

 baneselskaberne, som kun giver anledning til meget begrænsede omkostninger.  

 Forslaget ændrer ikke ved de ansvars- og kompetenceforhold, som er forudsat i  

 Ørestadsloven.
2. Administrative og økonomiske konsekvenser Lovforslaget har ingen administrative konsekvenser, idet det forudsættes,  

 at Frederiksbergbaneselskabet I/S og Østamagerbaneselskabet I/S undlader at  

 etablere selvstændige administrationer, og i stedet lader Ørestadsselskabet  

 I/S udføre de nødvendige undersøgelser på de to selskabers vegne.  

 Frederiksbergbaneselskabet I/S og Østamagerbaneselskabet I/S kan desuden,  

 såfremt man finder det hensigtsmæssigt, bemyndige Ørestadsselskabet I/S til  

 at forestå udbudsforretningerne på de to selskabers vegne.
Økonomisk indebærer forslaget, at der kan gennemføres en hensigtsmæssig  

 udbudsprocedure og en effektiv teknisk tilrettelæggelse af anlæg af alle tre  

 letbaner.
Herved undgås meromkostninger ved anlæg af Frederiksbergbanen og  

 Østamagerbanen, hvis størrelse ikke kan beregnes, fordi de afhænger af en  

 fremtidig konkurrencesituation, men som utvivlsomt er betydelige.
På kort  

 sigt, vil der være tale om fremrykning af omkostninger til stiftelse af  

 selskaberne og til gennemførelse af nødvendige supplerende undersøgelser samt  

 til udbud af de to baner samtidig med udbud af Ørestadsbanen.
Der skønnes at  

 være tale om fremrykning af omkostninger på 5-10 mill. kr.
3. Erhvervsøkonomiske konsekvenser Lovforslaget har ingen erhvervsøkonomiske konsekvenser.
4. Miljømæssige konsekvenser Lovforslaget har ingen miljømæssige konsekvenser.
5. Høring Lovforslaget er sendt til Københavns Kommune, Frederiksberg Kommune,  

 Københavns Amt og Trafikministeriet.
Bemærkninger til lovforslagets enkelte bestemmelser Til nr. 1 Lovforslaget indebærer, at Frederiksbergbaneselskabet I/S og  

 Østamagerbaneselskabet I/S kan stiftes, når det findes mest hensigtsmæssigt.  

 Af hensyn til gennemførelse af det planlagte udbud af Ørestadsbanen i  

 sommeren 1995 er det tanken at etablere de to selskaber så hurtigt som  

 muligt.
Til nr. 2 Efter den gældende Ørestadslov er beslutningerne om stiftelse af  

 baneselskaberne opdelt i etaper, således at Frederiksbergbaneselskabet I/S og  

 Østamagerbaneselskabet I/S først kan stiftes, når Ørestadsselskabet I/S  

 vurderer, at der er økonomiske grundlag herfor og efter færdiggørelsen af  

 Ørestadsbanen.
Med lovforslaget erstattes dette af en etapedeling af  

 beslutningerne om anlæg af banestrækningerne, således at Frederiksbergbanen  

 og Østamagerbanen først kan anlægges, når Ørestadsselskabet I/S vurderer, at  

 der er økonomisk grundlag herfor, og uden at afvente at Ørestadsbanen er  

 gennemført.
Den gældende lovs begrænsning af de økonomiske risici for  

 Ørestadsselskabet I/S er herved fastholdt uændret.
Det er således fortsat en  

 forudsætning for anlæg af først Frederiksbergbanen og derefter  

 Østamagerbanen, at Ørestatsselskabet I/S vurderer, at der er økonomisk  

 grundlag for at anlægge banestrækninger udover Ørestadsbanen.
Derimod er det  

 ikke forudsat, at beslutning om anlæg af Frederiksbergbanen og Østamagerbanen  

 skal afvente gennemførelse af Ørestadsbanen, idet det anses for teknisk og  

 økonomisk mere hensigtsmæssigt at have mulighed for at koordinere anlægget af  

 de tre banestrækninger, i det omfang der træffes beslutning om gennemførelse  

 af Frederiksbergbanen og Østamagerbanen.
Til nr. 3 Med bestemmelsen åbnes der mulighed for, at Frederiksbergbaneselskabet I/S  

 og Østamagerbaneselskabet I/S kan bemyndige Ørestadsselskabet I/S til at  

 udbyde de tre baner samlet.
I praksis er det hensigten, at der sammen med  

 udbud af anlæg og drift af Ørestadsbanen skal udbydes optioner på anlæg og  

 drift af Frederiksbergbanen og Østamagerbanen.
Dette indebærer, at der  

 samtidig med indgåelse af kontrakter om Ørestadsbanen indgås optionsaftaler  

 om de to øvrige baner.
Optionerne vil binde entreprenører og producenter til  

 at levere til aftalte priser og betingelser, men binder ikke baneselskaberne  

 til at udnytte optionerne og altså heller ikke til at anlægge hverken  

 Frederiksbergbanen eller Østamagerbanen.
Kontrakter om anlæg og drift af  

 Frederiksbergbanen og Østamagerbanen vil således kunne indgås på grundlag af  

 priser og betingelser, som har været underkastet en reel åben konkurrence.
 Forudsætningen for, at der kan foretages et samlet udbud, er at  

 Frederiksbergbaneselskabet I/S og Østamagerbaneselskabet I/S kan modtage  

 optioner og indgå optionsaftaler på det tidspunkt, da Ørestadsselskabet I/S  

 udbyder anlæg og drift af Ørestadsbanen, dvs. i sommeren 1995.  

 Forundersøgelser og projektering af Frederiksbergbanen og Østamagerbanen må  

 derfor nødvendigvis sættes i gang hurtigst muligt.
 For at undgå at opbygge selvstændige administrationer i  

 Frederiksbergbaneselskabet I/S og Østamagerbaneselskabet I/S, i hvert fald i  

 perioden indtil der er truffet beslutning om anlæg af Frederiksbergbanen hhv.  

 Østamagerbanen, foreslås det, at disse selskaber kan bemyndige  

 Ørestadsselskabet I/S til på deres vegne at udbyde og indgå optionsaftaler om  

 anlæg og drift af disse to banestrækninger sammen med udbud af Ørestadsbanen.  

 Det forudsættes, at Ørestadsselskabet I/S også kan stå for gennemførelsen af  

 de for udbud nødvendige forundersøgelser og projekteringsarbejder, som må  

 betragtes som supplement til tilsvarende arbejder vedrørende Ørestadsbanen.  

 En del af arbejdet må således allerede udføres som et led i forberedelserne  

 til udbuddet af Ørestadsbanen.
For god ordens skyld bemærkes, at denne lovs krav om offentlig udbud skal  

 forstås som et konkurrencemæssigt udbud i almindelig forstand.
De  

 udbudsformer, der er omfattet af EU's udbudsdirektiver, betragtes derfor også  

 som et offentligt udbud i denne lovs forstand.
Til § 2 For at undgå at forsinke udbuddet af Ørestadsbanen er det forudsat, at  

 loven træder i kraft så hurtigt som muligt.
Efter 2. behandling den 13. december 1994 § 1 I lov nr. 477 af 24. juni 1992 om Ørestaden m.v. foretages følgende  

 ændringer:
 1. § 3, stk. 2, 3 og 4, affattes således:
 »Stk. 2. Frederiksbergbaneselskabet I/S, jf. § 1, stk. 2, kan  

 anlægge en letbane, Frederiksbergbanen, fra Nørreport til Frederiksberg  

 Station og videre ad den eksisterende S-banes trace til Vanløse Station.
 Stk. 3. Østamagerbaneselskabet I/S, jf. § 1, stk. 3, kan anlægge  

 en letbane, Østamagerbanen, fra Amagercentret til lufthavnen delvis i  

 Amagerbanens trace.
Stk. 4. Trafikministeren stiller vederlagsfrit den nødvendige del  

 af DSB's Amagerbane, DSB's arealer fra det gamle banetrace langs  

 Landbohøjskolen samt DSB's S-bane fra Frederiksberg Station til Vanløse  

 Station til rådighed.« 2. § 5, stk. 1, affattes således:
»Frederiksbergbaneselskabet I/S kan beslutte at anlægge  

 Frederiksbergbanen, såfremt Ørestadsselskabet I/S vurderer, at det økonomiske  

 grundlag herfor er til stede, og såfremt Frederiksberg Kommune forpligter sig  

 til at finansiere sin andel af anlægsudgifterne.
Efter at der er truffet  

 beslutning om anlæg af Frederiksbergbanen, kan Østamagerbaneselskabet I/S  

 beslutte at anlægge Østamagerbanen, såfremt Ørestadsselskabet I/S vurderer,  

 at det økonomiske grundlag herfor er til stede, og såfremt Københavns  

 Amtskommune forpligter sig til at finansiere sin andel af  

 anlægsudgifterne.« 3. I § 7 indsættes som stk. 3:
»Stk. 3. Selskaberne kan udbyde letbanerne hver for sig eller  

 sammen to eller tre.
Frederiksbergbaneselskabet I/S henholdsvis  

 Østamagerbaneselskabet I/S kan bemyndige Ørestadsselskabet I/S til på det  

 pågældende selskabs vegne at foretage offentligt udbud af henholdsvis  

 Frederiksbergbanen og Østamagerbanen.« § 2 Loven træder i kraft ved bekendtgørelsen i Lovtidende.
