Skriftlig fremsættelse (25. april  

 2001) Trafikministeren (Jacob Buksti):
 Herved tillader jeg mig for Folketinget at  

 fremsætte:
 Forslag til lov om ændring af  

  færdselsloven. (Skærpelse af straffen for grove  

 færdselslovsovertrædelser og indførelse af  

 kørselsforbud).
(Lovforslag nr.
L 225).
Det er regeringens grundholdning, at hver ulykke er  

 én for meget.
Det skal sikres, at alle kan færdes trygt i  

 trafikken.
Hensynsløs og farlig trafikadfærd, bl.a.  

 forårsaget af unge bilister, medfører ofte dødsfald og  

 meget alvorlige skader for såvel den unge selv som for passagerer og  

 medtrafikanter.
Det må konstateres, at antallet af trafikulykker  

 fortsat er meget højt, og at dette gør sig gældende  

 både med hensyn til antallet af dræbte og tilskadekomne.
Ikke  

 mindst de unge trafikanter har været og er fortsat  

 overrepræsenteret i ulykkesstatistikken.
Der er således tale om  

 et alvorligt samfundsproblem, som der efter regeringens opfattelse bør  

 sættes ekstra ind over for.
Det må ske såvel generelt som  

 specielt over for dem, som for første gang har erhvervet  

 kørekort.
Ved lovforslaget tages derfor en række initiativer  

 for at mindske antallet af trafikulykker.
Dette gøres primært  

 ved en skærpelse af sanktionerne ved de groveste overtrædelser af  

 færdselsloven.
 Lovforslaget er en del af regeringens aktionspakke mod  

 unge fartbøller.
 Forslaget retter sig mod de groveste overtrædelser  

 af færdselsloven - overtrædelser, der indebærer en så  

 farlig og hensynsløs kørsel, at den i værste fald  

 medfører dødsfald og alvorlige personskadeuheld.
 Forslaget indebærer, at der indføres en  

 hjemmel til fængselsstraf for nogle af de forseelser, der i dag  

 medfører en ubetinget frakendelse af førerretten.
Endvidere indføres der ved forslaget en ny ordning  

 med kørselsforbud, hvor førere, der begår en  

 overtrædelse af færdselsloven inden for de første to  

 år efter, at de pågældende første gang har  

 fået kørekort, og hvor overtrædelsen har en sådan  

 grovhed, at den i dag vil medføre betinget frakendelse af  

 førerretten, bliver pålagt et kørselsforbud.
Dette  

 indebærer, at pågældende bliver stillet som ikke at have  

 bestået sin oprindelige køreprøve og derfor ikke er i  

 besiddelse af førerret.
Vedkommende skal gennemgå en  

 særlig, ny køreuddannelse, og bestå en sædvanlig  

 kontrollerende køreprøve, inden førerretten bliver givet  

 tilbage.
 Samtidig foreslås det, at førere, der inden  

 for de første to år efter førstegangserhvervelse af  

 kørekort begår en forseelse, som medfører en ubetinget  

 frakendelse af førerretten, tillige skal gennemgå den  

 særlige, nye køreuddannelse forinden generhvervelse af  

 førerretten.
 Idet jeg i øvrigt henviser til lovforslaget med  

 tilhørende bemærkninger, tillader jeg mig at anbefale forslaget  

 til Tingets velvillige behandling.
