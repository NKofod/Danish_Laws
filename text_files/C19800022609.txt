Indledning Ved lov nr. 480 af 5. november 1980 om ændring af lov om boligbyggeri er  

 der med virkning fra 1. januar 1981 bl. a. indført en adgang til at yde  

 offentlig støtte til opførelse og drift af indtil 700 andelsboliger.
Den  

 offentlige støtte ydes i form af rentesikring til nedbringelse af  

 renteudgifterne i en periode samt kommunal garanti for belåningen af  

 byggeriet.
De 700 boliger er endeligt fastsat i loven, og dette antal - der giver  

 ordningen karakter af et forsøg - kan derfor ikke overskrides.
Opførelsen af  

 boligerne er dog ikke bundet til noget bestemt år, men forudsættes af hensyn  

 til beskæftigelsen at ske i løbet af en kort periode.
Dette cirkulære omhandler reglerne for offentlig støtte til private  

 andelsboliger samt retningslinierne for projektering og udførelse af disse  

 boliger.
Endvidere gøres der rede for de regler, der skal sikre andelshaverne  

 mod tab på erlagte andelsindskud, såfremt andelsboligforeningen må opløses  

 som følge af utilstrækkelig tilslutning.
Også reglerne for andelshavernes ret  

 til at blive boende som lejere i disse tilfælde omtales.
 Cirkulæret indeholder herefter:
Støttereglernes indhold Krav til bygherren og byggeriet Støtteproceduren Andelshavernes forhold Lovens bestemmelser i kapitel VIII a om støtte til opførelse af  

 andelsboliger er optaget som bilag 1 til dette cirkulære.
I bilaget er  

 endvidere optaget de bestemmelser andetsteds i loven, hvortil der er henvist  

 i kapitel VIII a.
Støttereglernes indhold 1. Støtte kan kun bevilges, såfremt byggearbejderne  

 ikke er igangsat, jfr. pkt. 25 nedenfor.
Støtte til nedsættelse af driftsudgifterne 2. Ifølge de nye regler kan boligstyrelsen i  

 forbindelse med opførelse af i alt 700 andelsboliger yde rentesikring til  

 nedsættelse af driftsudgifterne med henblik på at sikre, at den årlige  

 boligudgift kan holdes på et rimeligt niveau.
Rentesikringen ydes efter samme  

 principper, som allerede er gældende for almennyttigt boligbyggeri.
Andelsboligerne forudsættes finansieret med realkreditlån inden for en  

 nettolånegrænse på 80 pct. af byggeriets anskaffelsessum.
De resterende 20  

 pct. skal andelshaverne selv indskyde.
Andelshaverne afgør selv, hvorledes  

 dette indskud tilvejebringes, f. eks. i form af opsparing, lån eller en  

 kombination heraf.
Der kan ikke ydes lån til betaling af andelsindskud efter  

 reglerne om beboerindskudslån i kapitel XI i lov om boligbyggeri.
Rentesikring ydes af staten til dækning af den del af ejendommens  

 renteudgifter, der svarer til en gennemsnitlig effektiv forrentning på mere  

 end en basisrente på 6 pct. p. a. af en realkreditbelåning op til 80 pct. af  

 ejendommens værdi.
Der kan ikke ydes boligsikring til andelsboliger.
3. Fuld rentesikring ydes i 4 år.
Rentesikringen  

 aftrappes derefter på ganske samme måde som i almennyttigt boligbyggeri, jfr.  

 boligministeriets cirkulære af 4. juni 1975 om støtte til almennyttigt  

 nybyggeri og boligstyrelsens cirkulære af 13. august 1979 om ændringer i lov  

 om boligbyggeri.
Det betyder, at basisrenten (og dermed beboerens egen  

 rentebetaling) hvert år forøges med en procentandel, svarende til 75 pct. af  

 de konstaterede procentvise prisstigninger ifølge reguleringspristallet for  

 juli.
Såfremt priserne det enkelte år er steget mere end lønningerne,  

 forhøjes basisrenten dog med 75 pct. af den procentvise stigning i  

 indkomsterne ifølge Danmarks Statistiks timelønsindeks for maj for  

 industriens arbejdere.
Med udgangspunkt i reguleringspristallet for juli eller - såfremt  

 prisstigningerne har oversteget lønstigningerne - lønindekset for maj  

 fastsætter boligstyrelsen en reguleringsfaktor.
Har stigningen i  

 reguleringspristallet/lønindekset udgjort f. eks. 7 pct., er  

 reguleringsfaktoren 75 pct. heraf eller 5,25 pct.
Reguleringsfaktoren  

 fastsættes med 2 decimaler og offentliggøres i Statstidende den første  

 tirsdag i september.
Når reguleringsfaktoren er fastsat, kan for det enkelte byggeri beregnes  

 det kommende års rentesikringsydelse, som vil være gældende efter  

 førstkommende aftrapningsdato i det pågældende år.
Den for det enkelte  

 byggeri fastsatte skæringsdato er afgørende, d.v.s. den dato, da byggeriet  

 oprindeligt gik i drift, og fra hvilken rentesikring er beregnet, jfr. pkt.  

 27.
 De ændrede rentesikringsydelser beregnes af Kongeriget Danmarks  

 Hypotekbank og Finansforvaltning, og meddelelse herom vil blive tilstillet  

 andelsboligforeningerne.
4. Rentesikring ydes med virkning fra ejendommens  

 ibrugtagelse og udbetales kontant til andelsboligforeningen til en af denne  

 opgivet konto i et pengeinstitut.
Udbetalingen sker kvartalsvis bagud pr. 31.  

 marts, 30. juni, 30. september og 31. december, første gang dog, når det  

 fuldførte byggeri er godkendt, og da for perioden fra ejendommens  

 ibrugtagelse til den af de nævnte datoer, der ligger nærmest forud for  

 rentesikringens berigtigelse.
Rentesikring vil dog kun kunne udbetales i takt  

 med, at boligerne rent faktisk tages i brug af egentlige andelshavere.
For de  

 boliger, der tages i brug af andelshavere på et senere tidspunkt, vil  

 rentesikringen først blive ydet fra dette tidspunkt til den pågældende  

 lejlighed, uanset om bygningen er taget i brug tidligere.
Rentesikringen vil  

 da blive ydet fra samme stade med hensyn til aftrapningen, som den befinder  

 sig på for de boliger, der har fået rentesikring fra starten.
Bliver  

 rentesikring f. eks. først aktuel for en bolig to år efter byggeriets  

 færdiggørelse, bliver der kun ydet fuld rentesikring i to år, før  

 aftrapningen påbegyndes, nemlig de to år, der er tilbage af den 4-års  

 periode, hvor fuld rentesikring ydes.
 5. Boligministeren kan helt eller delvis bringe  

 udbetalingen af rentesikringsbeløb til ophør, såfremt ejendommens økonomi  

 forbedres, eller ændrede forhold for byggeriet taler herfor, herunder at der  

 indtræder en stigning i det almindelige lejeniveau.
Rentesikringen bortfalder endvidere, såfremt ejendommen overgår til andet  

 formål, f. eks. hvis den på grund af økonomiske vanskeligheder som følge af  

 manglende tilslutning må sælges til andet boligformål.
Det påhviler  

 andelsboligforeningen straks at indberette sådanne ændrede forhold til  

 kommunen, der underretter hypotekbanken herom.
Kommunegaranti 6. Det vil være en betingelse for tilsagnet om  

 rentesikring, at kommunen, med tilsynsmyndighedens godkendelse, yder garanti  

 for den del af realkreditlånenes nettoprovenu, der får pantesikkerhed ud over  

 65 pct. af ejendommens værdi og inden for en lånegrænse på 80 pct. af  

 værdien.
 Ejendommens værdi fastsættes på grundlag af en vurdering af ejendommens  

 samlede anskaffelsessum excl. kurstab og indskuddet til  

 realkreditinstitutterne.
Krav til bygherren og byggeriet Bygherren 7. Der er ikke opstillet begrænsninger i den kreds,  

 der kan stå som initiativtager til og være bygherre for opførelse af  

 andelsboliger.
Der kan således ikke alene gives tilsagn om støtte til  

 andelsboligforeninger, der specielt er dannet med henblik på opførelse af  

 andelsboliger til brug for foreningens medlemmer.
Støttetilsagn kan også  

 gives til personer, institutioner, selskaber, fonds o. lign., der påtager sig  

 at opføre en boligbebyggelse med henblik på overdragelse til en  

 andelsboligforening.
Det vil i disse tilfælde være en betingelse for den  

 offentlige støtte, at bebyggelsen før udbetaling af rentesikring er  

 overdraget til en andelsboligforening til brug for medlemmerne, idet  

 rentesikring kun kan udbetales til en andelsboligforening.
Kommunens  

 tilladelse til at overføre støttetilsagnet til andelsboligforeningen skal  

 indhentes.
Tildeling af støtte vil blive tilrettelagt således, at især allerede  

 stiftede andelsboligforeninger, der råder over en egnet, byggemoden grund til  

 byggeriet, vil blive tilgodeset.
Grundens egnethed vil - i første række af  

 kommunen - blive bedømt ud fra dens planmæssige status, hvorved der vil blive  

 lagt vægt på, om der vil være mulighed for umiddelbart at anvende grunden til  

 formålet.
Planmæssige krav.
Antal boliger 8. Ifølge § 52 i lov om boligbyggeri skal byggeriet  

 have en tilfredsstillende udformning i byplanmæssig og teknisk henseende.  

 Heri ligger, at de til enhver tid gældende bestemmelser i jord-,  

 planlægnings- og byggelovgivning skal være overholdt.
Endvidere bør den  

 projekterede bebyggelse søges indpasset i den øvrige bebyggelse på stedet på  

 en sådan måde, at der opnås bedst mulige bebyggelsesforhold.
Det er vigtigt,  

 at bygherren på et tidligt tidspunkt retter henvendelse til kommunen herom,  

 jfr. pkt. 16 nedenfor.
9. Loven har ikke fastsat nogen nedre grænse for  

 antallet af boliger i det enkelte byggeri.
Men det vil bl. a. af hensyn til  

 det fællesskab af et vist omfang, andelstanken bygger på, og af hensyn til en  

 rationel og økonomisk indretning af byggeriet blive stillet som vilkår for  

 offentlig støtte, at der i det enkelte byggeri er tale om flere end 12  

 boliger.
Modsat vil der, bl. a. af hensyn til den karakter, ordningen har af  

 forsøg, ikke kunne forventes givet tilsagn til byggerier med et meget stort  

 antal boliger.
Udstyrsstandard 10. Boligerne skal være uden luksuspræg, men udstyret  

 med almindelige, moderne bekvemmeligheder.
Byggeriet skal tilrettelægges  

 efter rationelle, produktivitetsfremmende byggemetoder.
Byggeriet skal under  

 hensyntagen til kvalitet, udstyr og beliggenhed udføres for den lavest mulige  

 bekostning, og anskaffelsesudgifterne må søges holdt inden for rammer, der  

 muliggør, at boligerne vil kunne afhændes til andelshavere før byggeriets  

 færdiggørelse eller i alt fald inden for en rimelig tid efter færdiggørelsen.  

 Om de absolutte priskrav, der stilles til byggeriet, henvises til pkt. 15.
 Den konkrete udformning af byggeriet med hensyn til udstyr samt  

 vurderingen af priser m. v. skal ske ud fra det således givne sigte og bør  

 tilpasses forholdene til enhver tid.
11. Der er ikke fastsat generelle normer for  

 udstyrsstandarden som betingelse for at yde støtte til projekter.
Det  

 overlades til bygherrerne selv - inden for de forudsatte rammer og efter en  

 vurdering bl. a. af de lokale efterspørgselsforhold - at foretage det valg af  

 standard, der giver mulighed for at begrænse udgiften og samtidig gøre  

 boligerne tilstrækkeligt efterspurgte.
Boligernes størrelse 12. Ifølge lovens § 54, stk. 1, hvortil der er henvist  

 i § 59 a, må lejlighedernes bruttoetageareal ikke overstige 130 m2. Der vil  

 således ikke kunne ydes støtte til andelsboliger med et større areal.
 Endvidere gælder for støttet andelsboligbyggeri som udgangspunkt de samme  

 retningslinier for boligernes størrelse, som er fastsat i boligministeriets  

 cirkulære af 4. juni 1975 om støtte til almennyttigt nybyggeri m.v. i pkt. 37  

 og i boligministeriets cirkulære af 8. november 1977 om ændringer i lov om  

 boligbyggeri m.v., afsnit III.
 Efter disse retningslinier må lejlighedernes gennemsnitsstørrelse i  

 etagebyggeri højst være 85 m2 bruttoetageareal, og højst ca. 5 pct. af  

 lejlighederne må være på mere end 95 m2. I lavt byggeri må  

 gennemsnitsstørrelsen højst være 95 m2, og kun et meget begrænset antal  

 lejligheder må være på mere end 110 m2.
 Etagearealet for fritidslokaler og erhvervslokaler m.v., jfr. pkt. 13 og  

 14, skal ikke medregnes i de nævnte maksimumsarealer.
 Såfremt anskaffelsessummen pr. m2 bruttoetageareal for byggeriet er  

 væsentligt lavere end de maksimale rammetal, som er anført i cirkulærets pkt.  

 15, kan kommunen dog tillade en vis, rimelig forhøjelse af de nævnte  

 lejlighedsstørrelser - dog ikke udover lovens maksimum på 130 m2. En sådan  

 forhøjelse af lejlighedsstørrelsen kan dog kun ske, såfremt projektet i  

 øvrigt opfylder sædvanlige og forsvarlige krav til kvalitet og udstyr, og  

 boligerne skønnes at være tilstrækkeligt efterspurgte.
 Som almindelig retningslinie for lejlighedsfordeling i nybyggeri gælder,  

 at der skal være et rimeligt forhold mellem lejlighedsarealet og antallet af  

 beboelsesrum.
Om beregningen af etagearealer henvises til boligministeriets  

 cirkulæreskrivelse af 7. juni 1978 om beregning af etagearealer i  

 almennyttigt boligbyggeri.
Skrivelsen er optaget som bilag 2 til dette  

 cirkulære.
I det almennyttige boligbyggeri kan det ifølge pkt. 25 ff i cirkulæret af  

 4. juni 1975 kræves, at en passende del af lejlighederne indrettes for  

 børnerige familier, pensionister, invalider eller andre særlige  

 befolkningsgrupper.
Sådanne krav vil ikke blive stillet til offentligt  

 støttet andelsboligbyggeri, men dette hindrer naturligvis ikke, at der i den  

 enkelte bebyggelse indrettes andelsboliger til opfyldelse af sådanne særlige  

 boligbehov, og cirkulæret af 4. juni 1975 kan derfor i denne henseende  

 betragtes som vejledende.
 Fritidslokaler, legearealer m.v.
13. Der kan ydes støtte til indretning - med inventar  

 i beskedent omfang - af fritidslokaler, hobbyrum, samlingslokaler el. lign.,  

 såfremt deres areal ligger inden for 3 pct. af beboelsesarealet.
Denne  

 procentsats forhøjes, når bebyggelsen omfatter mindre end 35 boliger,  

 således:
Med 0,1 pct. for hver bolig under 35 - f. eks. til 3,3 pct. for 32 boliger  

 og 3,8 pct. for 27 boliger således at satsen ved 25 boliger bliver 4,0 pct.  

 For hver bolig under 25 forhøjes satsen med 0,2 pct., således at den ved 15  

 boliger udgør 6,0 pct.
For bebyggelser med under 15 boliger sker ingen  

 yderligere forhøjelse af satsen, der altså også her er 6,0 pct.
Overstiger  

 fællesarealerne disse procentsatser, er det et vilkår for støtte, at  

 udgifterne til det overskydende areal kan afholdes inden for rammebeløbene i  

 pkt. 15.
 Legearealer skal indrettes efter reglerne i bygningsreglementet, men  

 støtte kan kun ydes til den del af udgifterne, der kan rummes inden for  

 rammebeløbene i pkt. 15.
Erhvervslokaler 14. Til supplering af boligerne kan i passende omfang  

 indrettes butiks-, kontor- og værkstedslokaler.
 I det omfang, deres arealer ikke udgør mere end 5 pct. af  

 beboelsesbebyggelsens bruttoareal, kan kommunalbestyrelsens garanti, jfr.  

 pkt. 6, også omfatte den del af lånet, der vedrører disse lokaler.
 Der vil derimod ikke kunne ydes rentesikring til nedsættelse af  

 driftsudgifterne for lokalerne.
 Udgifterne til erhvervslokaler holdes uden for rammebeløbene i pkt. 15.
Rammetal 15. De rammetal, der er fastsat for den samlede  

 anskaffelsessum (grundudgifter, håndværkerudgifter, omkostninger) pr. m2  

 bruttoetageareal for almennyttigt byggeri, skal også overholdes i støttet  

 andelsboligbyggeri.
 Om undtagelser fra rammebeløbene, regulering af disse, krav til  

 anskaffelsessummens bestanddele og øvrige krav til fast pris og tid,  

 vinterbyggeri, udbydelse til entreprenørerne, kommunens vilkår, igangsætning,  

 skæringsdato samt vedligeholdelse og forsikring henvises til  

 boligministeriets cirkulære af 4. juni 1975 om støtte til almennyttigt  

 nybyggeri m.v., punkterne 38-45, med de ændringer, der følger af  

 boligministeriets cirkulære af 8. november 1977 om ændringer i lov om  

 boligbyggeri m.v., afsnit II, og boligstyrelsens cirkulæreskrivelse af 1.  

 september 1979 om nye regler for teknisk rådgivning og bistand inden for  

 almennyttigt byggeri.
 Det må tilrådes, at bygherrer uden særligt kendskab til disse regler for  

 byggeri med offentlig støtte søger vejledning hos kommunen om reglernes  

 nærmere indhold og anvendelse.
Støtteproceduren Uformelle forhåndsudtalelser fra kommunen om støttemuligheder 16. Det tilrådes, at bygherren, før den egentlige  

 støtteprocedure med fremsendelse af ansøgning o.s.v. indledes, henvender sig  

 til kommunen med henblik på at erfare, om kommunalbestyrelsen på forhånd kan  

 tænkes at ville give støttetilsagn - tilsagn om kommunal garanti og  

 anbefaling af rentesikring og om kommunen i princippet kan godkende det  

 påtænkte projekt, både i henseende til den kommunale planlægning - herunder  

 kloak- og vejplaner - og den påtænkte planløsning for det enkelte projekt, f.  

 eks. med hensyn til lejlighedsantal, lejlighedsfordeling o.s.v.
 En sådan uformel forhåndstilkendegivelse fra kommunen vil ikke kunne  

 betragtes som et endeligt løfte om et senere tilsagn om støtte.
17. Forinden grundkøbet bør bygherren sikre sig, at  

 grunden kan udnyttes som påtænkt.
Der bør tilvejebringes oplysninger om  

 byggemodning m.v.
Kan de lokale bygningsmyndigheder ikke give sikre  

 oplysninger om bundforholdene, bør der foretages en sagkyndig undersøgelse  

 heraf med henblik på beregning af eventuelle udgifter til ekstrafundering og  

 pilotering.
Bygherren bør sikre sig kommunalbestyrelsens godkendelse af  

 grundkøbesummen på baggrund af de forventede grundudgifter i øvrigt.
Reservation på kvoten og forhåndstilkendegivelse om tilsagn om støtte 18. Efter en eventuel indledende kontakt med kommunen  

 om dennes indstilling til projektet indledes den egentlige støtteprocedure  

 med fremsendelse af et ansøgningsskema til boligstyrelsen gennem  

 kommunalbestyrelsen om reservation på kvoten på 700 andelslejligheder og om  

 forhåndstilkendegivelse om tilsagn om støtte.
Skemaet indsendes til kommunen  

 i 2 eksemplarer, hvoraf kommunen videresender det ene til boligstyrelsen,  

 jfr. pkt. 20.
 Skemaet kan rekvireres i boligstyrelsen, Slotsholmsgade 12, 1216 København  

 K. (Tlf. 01 - 11 02 01).
19. Af hensyn til den karakter af forsøg, ordningen  

 har, foretager boligstyrelsen en principiel udvælgelse af projekter, der kan  

 få støtte.
Ved udvælgelsen vil man for at indhente erfaringer til brug ved en  

 eventuel videreførelse af ordningen søge sikret, at der ydes støtte til  

 forskellige former for byggeri, etagebyggeri, lavt byggeri (parcel- og  

 rækkehuse, gårdhuse o. lign.), byggerier, hvor initiativet tages af  

 forskellige typer af bygherrer etc.
Ifølge pkt. 7 vil endvidere især  

 andelsboligforeninger, der råder over en egnet, byggemodnet grund til  

 byggeriet, blive tilgodeset.
20. Det er ikke nødvendigt, at der på  

 ansøgningstidspunktet foreligger et færdigt udarbejdet projekt.
Ansøgningen  

 må dog indeholde sådanne oplysninger, at kommunalbestyrelsen og  

 boligstyrelsen er i stand til at bedømme, om byggeriet må forventes at ville  

 opfylde lovens krav, bl. a. til lejlighedsstørrelse og rammetal.
Såfremt  

 lovens krav til byggeriet ventes at kunne opfyldes, meddeler kommunen  

 bygherren, at kommunen vil være sindet at yde tilsagn om garanti, jfr. pkt.  

 6, og skemaet indsendes af kommunen til boligstyrelsen med oplysning herom.  

 Boligstyrelsen foretager derefter, såfremt betingelserne herfor i øvrigt er  

 opfyldt, den fornødne reservation på kvoten på de 700 lejligheder og meddeler  

 forhåndstilsagn om rentesikring til projektet, jfr. pkt. 2-4. Samtidig  

 bemyndiger boligstyrelsen kommunen til på styrelsens vegne at meddele  

 endeligt tilsagn om rentesikring, når betingelserne herfor er opfyldt.
21. Den meddelte reservation på kvoten skal inden 4  

 måneder efterfølges af et tilsagn om kommunegaranti og rentesikring.
Såfremt  

 der ikke vil kunne meddeles et sådant tilsagn fra kommunen inden udløbet af  

 denne frist, kan boligstyrelsen under særlige omstændigheder forlænge fristen  

 med yderligere 3 måneder.
Såfremt fristen ikke forlænges, eller hvis tilsagn  

 endnu ikke er meddelt efter en forlængelse af fristen som ovenfor nævnt, er  

 reservationen på kvoten og forhåndstilkendegivelsen om tilsagn om støtte  

 bortfaldet, og bygherren må i givet fald påny søge herom.
Ansøgning om godkendelse af projekt og anskaffelsessum før byggeriets  

 påbegyndelse 22. Den del af sagsbehandlingen, der har til formål at  

 vurdere, om projektet og udgifterne hertil opfylder de stillede krav og  

 forudsætninger, bliver ud fra samme synspunkter, som gælder for det  

 almennyttige byggeri, varetaget af kommunen.
Boligstyrelsens forhåndstilsagn om rentesikring, jfr. pkt. 20, vil  

 indeholde en bemyndigelse til kommunalbestyrelsen til på boligstyrelsens  

 vegne at meddele endeligt tilsagn om rentesikring samtidig med det endelige  

 tilsagn om kommunegaranti for bebyggelsens finansiering.
I denne bemyndigelse  

 fra boligstyrelsen til kommunalbestyrelsen vil det blive forudsat, at  

 kommunen har påset, at projektet med hensyn til planlægning, indretning og  

 priser opfylder de krav, der er stillet i afsnit II.
23. Det overlades principielt til den enkelte kommune  

 at afgøre, hvilket oplysningsmateriale fra ansøgeren der skal foreligge i de  

 enkelte sager.
Det vil dog sikkert kunne være praktisk at anvende de  

 ansøgningsskemaer, der benyttes i det almennyttige byggeri, jfr.  

 boligministeriets cirkulære af 4. juni 1975 om støtte til almennyttigt  

 byggeri, pkt. 52. Som grundlag for kommunens tilsagn vil således kunne  

 anvendes det pågældende skema 1 i det omfang, kommunen ønsker oplysningerne.  

 Det kan i det hele taget være hensigtsmæssigt for kommunens vurdering af  

 sagen at lægge de principper til grund, der er indeholdt i det nævnte  

 cirkulæres pkt. 53-57 - men naturligvis med den tilpasning, der er nødvendig  

 på grund af andelsboligernes særlige forhold.
 Såfremt betingelserne herefter kan anses for opfyldt, meddeler kommunen  

 tilsagn om kommunegaranti og - på boligstyrelsens vegne - om rentesikring.  

 Kommunen giver samtidig boligstyrelsen meddelelse herom.
 24. Når støttetilsagn er meddelt, kan bygherrens  

 færdiggørelse af projekteringen, indhentning af priser samt indgivelse af  

 ansøgning til kommunen om endelig godkendelse af projektet og anskaffelsessum  

 således ske efter retningslinierne i pkt. 56 og 57 i boligministeriets  

 ovennævnte cirkulære, og samme skema som for almennyttigt byggeri, nemlig  

 skema 2, vil kunne anvendes som grundlag herfor.
25. Opmærksomheden henledes på bestemmelsen i § 54,  

 stk. 2, hvorefter støtte kun kan bevilges, såfremt byggearbejderne ikke er  

 igangsat.
Dette indebærer, at kommunens endelige tilsagn om rentesikring og  

 kommunegaranti må anses for bortfaldet, såfremt bygherren har igangsat  

 arbejdet forinden tilsagnet.
Det er omvendt et vilkår for et støttetilsagns  

 fortsatte gyldighed, at byggeriet igangsættes til det tidspunkt, som er  

 anført i tilsagnet.
Godkendelse af den endelige anskaffelsessum efter byggeriets fuldførelse 26. Også under byggeriets gennemførelse kan kommunen  

 følge reglerne i boligministeriets cirkulære af 4. juni 1975, jfr.  

 cirkulærets pkt. 58. Efter byggeriets afslutning kan byggeregnskab opgøres på  

 skema 3 og behandles efter reglerne i pkt. 59 og 60 i det nævnte cirkulære.
Den anskaffelsessum, der er godkendt af kommunen, jfr. pkt. 24 ovenfor,  

 skal i princippet være overholdt efter færdiggørelsen.
Følgende merudgifter  

 kan dog altid godkendes ud over de gældende rammebeløb, jfr. pkt. 15 ovenfor:
 Kommunen orienterer boligstyrelsen om anskaffelsessummens godkendelse.
Fastsættelse af skæringsdag for byggeriets overgang fra anlæg til drift.  

 Ansøgning om berigtigelse af rentesikring 27. Senest 3 måneder efter byggeriets endelige  

 finansiering skal andelsboligforeningen fremsætte begæring om endelig  

 berigtigelse af rentesikring til kommunalbestyrelsen.
Kommunalbestyrelsen  

 skal i forbindelse med behandlingen påse, at skæringsdagen for byggeriets  

 overgang fra anlæg til drift er fastsat til datoen for byggeriets (sidste  

 lejlighed) færdiggørelse efter tidsplanen, med tillæg af een eller højst to  

 måneder til klargøring af udenomsarealerne.
Ved større byggeri med  

 kontinuerlig færdiggørelse af lejlighederne kan skæringsdatoen fastsættes til  

 den gennemsnitlige indflytningsdato beregnet på grundlag af forholdet mellem  

 den fulde årsindtægt, når alle boliger er afsat og den faktisk indgåede  

 indtægt på færdiggørelsestidspunktet.
Der henvises nærmere herom til pkt. 39,  

 nr. 14 i boligministeriets cirkulære af 4. juni 1975 om støtte til  

 almennyttigt nybyggeri m. v.
Kommunalbestyrelsen attesterer begæringen og videresender den til  

 Kongeriget Danmarks Hypotekbank og Finansforvaltning.
Såfremt ikke alle  

 boliger er taget i brug som andelsboliger, skal ansøgningen indeholde  

 oplysning om det ibrugtagne antal boliger, disses bruttoetageareal og det  

 samlede etageareal for bebyggelsen eller den del heraf, der søges  

 rentesikring til, jfr. nedenfor.
 Det skema, der skal anvendes ved berigtigelsen, fås ved henvendelse til  

 Kongeriget Danmarks Hypotekbank og Finansforvaltning, Landgreven 4, 1301  

 København K. (Tlf. 01-11 46 40).
28. Allerede når der er udstedt  

 ibrugtagningstilladelse for byggeriet eller et afsnit af dette, kan der - for  

 lejligheder, der er taget i brug af andelshavere, jfr. pkt. 30 - ske a conto  

 berigtigelse af rentesikringen på grundlag af foreløbige oplysninger om  

 prioritetsforrentningen.
Bygherren fremsender ansøgning herom direkte til  

 hypotekbanken på et skema, der fås ved henvendelse til hypotekbanken, bilagt  

 ibrugtagningstilladelse.
I tilfælde af delvis ibrugtagelse som andelsboliger  

 må skemaet suppleres med oplysninger som nævnt i pkt. 27.
 29. Ved beregningen af rentesikringen anses  

 obligationslån for optaget på tidspunktet for obligationernes afhændelse og  

 kontantlån på tidspunktet for provenuets udbetaling.
Rentesikringen beregnes på grundlag af de rentesatser, som offentliggøres  

 i Statstidende den 2. tirsdag i hver måned.
De offentliggjorte satser  

 anvendes ved beregning af rentesikring i forhold til obligationssalg, der er  

 sket i den forudgående måned.
Rentesikring udbetales kontant til andelsboligforeningen.
Udbetalingen  

 sker kvartalsvis bagud pr. 31. marts, 30. juni, 30. september og 31.  

 december, første gang når det fuldførte byggeri er godkendt og da for  

 perioden fra ejendommens ibrugtagelse til den af de nævnte datoer, der ligger  

 nærmest forud for rentesikringens berigtigelse.
30. Opmærksomheden henledes på de særlige regler, der  

 gælder for andelsboliger med hensyn til rentesikringens udbetaling.  

 Udbetalinger af rentesikring vil således først kunne ske i takt med, at de  

 enkelte boliger tages i brug af andelshaverne, jfr. pkt. 4 ovenfor.
Dette  

 gælder, hvad enten denne ibrugtagning sker straks efter byggeriets  

 færdiggørelse eller efter salg af andele til første andelshaver, der tager  

 den pågældende bolig i brug på et senere tidspunkt end byggeriets  

 ibrugtagelse.
Det må derfor som nævnt også i ansøgningen om rentesikringens berigtigelse  

 opgøres, hvor mange boliger der er solgt og taget i brug som andelsboliger på  

 ansøgningens tidspunkt, disses bruttoetageareal og bebyggelsens samlede  

 rentesikringsberettigede etageareal, idet rentesikringen da foreløbigt vil  

 blive fastsat på grundlag heraf.
Endvidere må andelsboligforeningen give  

 meddelelse til kommunen, efterhånden som flere boliger sælges som  

 andelsboliger og tages i brug, med henblik på attestation og videregivelse af  

 oplysningerne til hypotekbanken, som på grundlag heraf regulerer  

 rentesikringen.
 Rentesikringen for den enkelte bolig beregnes som en forholdsmæssig andel,  

 fastsat efter bruttoetageareal, af den samlede rentesikring for hele  

 bebyggelsen.
Andelshavernes forhold Oplysningspligt over for andelshavere 31. Forinden andelshaverens overtagelse af sin  

 lejlighed skal han af andelsboligforeningen gøres bekendt med indskuddets  

 størrelse, den årlige boligafgift, sikkerheden for det indbetalte indskud og  

 muligheden for at blive boende som lejer i tilfælde af, at foreningen opløses  

 som følge af manglende tilslutning.
Sikring af andelsindskud og andelshavernes ret til at blive boende 32. Da rentesikring først udbetales ved lejlighedernes  

 overtagelse af andelshaverne, må man gå ud fra, at en bygherre for at  

 begrænse sin risiko på forhånd sikrer sig, at en væsentlig del af boligerne  

 kan afsættes i forbindelse med eller snarest efter byggeriets færdiggørelse.
For at sikre andelshaverne mod tab på erlagte andelsindskud i tilfælde af,  

 at der alligevel ikke kan sælges et tilstrækkeligt antal lejligheder til at  

 sikre andelsboligforeningens fortsatte drift, skal andelsindskuddet  

 indbetales på en særlig spærret konto i et pengeinstitut, oprettet i  

 andelsboligforeningens navn.
Først når mindst 75 pct. af foreningens  

 lejligheder er taget i brug af andelshavere, der har indbetalt boligandel,  

 kan indskuddene frigives og udbetales til bygherren.
Kan disse betingelser ikke opfyldes, og foreningen må opløses,  

 tilbagebetales indskuddet til andelshaverne.
I disse tilfælde vil de  

 hidtidige andelshavere være berettiget til at blive boende i deres  

 lejligheder som lejere.
Udlejeren kan da forlange, at der af andelsindskuddet  

 tilbageholdes et beløb, svarende til 6 måneders leje, til dækning af  

 forudbetalt leje og depositum.
Herefter reguleres forholdet mellem lejer og  

 udlejer efter lejelovgivningen.
Andelsboligloven 33. For andelsboligforeningens forhold i øvrigt,  

 herunder krav til vedtægtens indhold og prisfastsættelse af andele ved  

 overdragelse af lejligheder, gælder reglerne i boligministeriets  

 lovbekendtgørelse nr. 515 af 28. november 1980 om andelsboligforeninger og  

 andre boligfællesskaber (andelsboligloven).
 Om disse forhold henvises i øvrigt til boligstyrelsens cirkulære om  

 andelsboligforeninger og andre boligfællesskaber.
Boligstyrelsen, den 29. december 1980 AXEL G.
POULSEN /Bent Noiesen UDDRAG Bilag 1 Lov nr. 480 af 5. november 1980 Lov om ændring af lov om boligbyggeri (Øget ramme for nyt almennyttigt boligbyggeri og lette kollektivboliger m.  

 v.
Støtte til opførelse af andelsboliger.
Udvidet adgang til erhvervelse af  

 eksisterende ejendomme til ungdomsboliger) § 1 I lov om boligbyggeri, jfr. lovbekendtgørelse nr. 354 af 30. juli 1980,  

 foretages følgende ændringer:
- - 4. Efter kapitel VIII indsættes som nyt kapitel VIII  

 a:
»Kapitel VIII a Støtte til opførelse af andelsboliger § 59 a.  Boligministeren kan på statskassens vegne  

 give tilsagn om rentesikring til opførelse af boliger, der overtages af  

 boligtagerne på andelsbasis.
Tilsagn kan gives til opførelse af indtil 700  

 andelsboliger.
 Stk. 2.  Tilsagn kan gives til andelsboligforeninger,  

 der er dannet med henblik på opførelse af andelsboliger til brug for  

 foreningens medlemmer, samt til personer, institutioner, selskaber, fonds og  

 lignende, som påtager sig at opføre en boligbebyggelse med henblik på  

 overdragelse til en andelsboligforening.
 Stk. 3.  Inden overtagelse af en bolig i foreningen skal  

 andelshaveren have oplysning om størrelsen af andelsindskud og boligafgift  

 samt om sikkerheden for det indbetalte indskud i tilfælde af, at foreningen  

 må opløses som følge af manglende tilslutning, og om de muligheder, der i så  

 fald vil være for at blive boende som lejer.
 § 59 b.  Rentesikring kan ydes til nedbringelse af  

 renteudgifterne ved lån til ejendommens opførelse inden for den lånegrænse,  

 der ifølge lov om realkreditinstitutter gælder for lån til opførelse af  

 ejendomme til helårsbeboelse.
 Stk. 2.  Reglerne i §§ 44 (* 1) og 47 (* 2) gælder  

 tilsvarende.
Stk. 3.  Rentesikring ydes fra tidspunktet for den  

 enkelte andelshavers ibrugtagelse af boligen med en forholdsmæssig andel af  

 den samlede rentesikring for ejendommen.
Rentesikringens aftrapning beregnes  

 med virkning fra ejendommens ibrugtagelse.
I øvrigt gælder §§ 45 (* 3) og 46  

 (* 4) tilsvarende.
 § 59 c.  Med hensyn til byggeriets udformning,  

 kvalitet og anskaffelsesudgifter m. v. gælder reglerne i §§ 52 (* 5), 54 (*  

 6) og 55 (* 7).
Stk. 2.  Til opførelsen kan kommunalbestyrelsen med  

 tilsynsmyndighedens samtykke yde garanti for realkreditlån inden for den del  

 af lånenes nettoprovenu, der får pantesikkerhed ud over 65 pct. af  

 ejendommens værdi, jfr. § 56, stk. 1. (* 8) Stk. 3.  Indtil 75 pct. af foreningens lejligheder er  

 taget i brug af andelshavere, der har indbetalt boligandel, indbetales  

 andelshavernes indskud på en særlig konto i et pengeinstitut, således at  

 midlerne ikke frigives til foreningen, før den nævnte betingelse er opfyldt.  

 Bliver betingelsen ikke opfyldt, og foreningen må opløses, tilbagebetales  

 andelsindskuddet.
Stk. 4.  Opløses en andelsboligforening som nævnt i stk.  

 3, har de hidtidige andelshavere ret til at blive boende som lejere, og  

 udlejeren kan da forlange, at der af andelsindskuddet tilbageholdes et beløb  

 svarende til 6 måneders leje til dækning af forudbetalt leje og  

 depositum.« - - § 2 Loven træder i kraft den 1. januar 1981.
Givet på Christiansborg slot, den 5.  

 november 1980 Under Vor Kongelige Hånd og Segl MARGRETHE R /Erling Olsen (* 1) § 44 lyder således:
 § 44. Rentesikring ydes af statskassen ved udbetaling af beløb til dækning  

 af den del af ejendommens renteudgifter, der svarer til en gennemsnitlig  

 effektiv forrentning på mere end en basisrente på 6 pct. p.a. af de optagne  

 realkreditlån.
 Stk. 2. Lånene anses for optaget på tidspunktet for obligationernes  

 afhændelse.
 (* 2) § 47 lyder således: § 47. Boligministeren kan helt eller delvis  

 bringe udbetalingen af rentesikringsbeløb til ophør, såfremt ejendommens  

 økonomi forbedres, eller ændrede forhold for byggeriet taler derfor, herunder  

 at der indtræder en stigning i det almindelige lejeniveau.
 (* 3) § 45 lyder således:
§ 45. Rentesikring ydes med virkning fra ejendommens ibrugtagelse og  

 udbetales kontant.
Udbetaling sker kvartalsvis bagud pr. 31. marts, 30. juni,  

 30. september og 31. december, første gang dog, når det fuldførte byggeri er  

 godkendt og da for perioden fra ejendommens ibrugtagelse til den af de nævnte  

 datoer, der ligger nærmest forud for rentesikringens berigtigelse.
Stk. 2.  

 Når byggeriet helt eller delvis er taget i brug, kan rentesikring ydes a  

 conto på grundlag af foreløbige oplysninger om prioritetsforrentningen.
 (* 4) § 46 lyder således:
§ 46. Der ydes fuld rentesikring i 4 år.
Derefter sker en årlig aftrapning  

 af rentesikringen ved at forhøje basisrenten, jfr. § 44, stk. 1, med et  

 reguleringstillæg, der fastsættes af boligministeren under hensyn til den  

 stedfundne pris- og lønudvikling, jfr. stk. 2-4.
 Stk. 2. Reguleringstillægget udgør 75 pct. af den procentvise årlige  

 stigning i priserne, udregnet på grundlag af reguleringspristallet for juli,  

 jfr. lov om beregning af et reguleringspristal.
Stk. 3. Overstiger den procentvise stigning i reguleringspristallet  

 stigningen i indkomsterne ifølge et officielt anerkendt lønindeks, udgør  

 reguleringstillægget 75 pct. af den procentvise stigning i indkomsterne.
Stk.  

 4. Reguleringstillægget fastsættes inden udgangen af september måned med  

 virkning for den aftrapning af rentesikring, som finder sted i det følgende  

 kalenderår.
 (* 5) § 52 lyder således:
§ 52. Det tilstræbes, at det støttede byggeri får en tilfredsstillende  

 udformning i planmæssig og teknisk henseende, og at det under hensyntagen til  

 kvalitet, udstyr og beliggenhed udføres for den lavest mulige bekostning.  

 Anskaffelsesudgifterne må søges holdt inden for rammer, der muliggør et  

 sådant lejeniveau, at boligerne kan påregnes udlejet.
En passende del af  

 lejlighederne kan kræves indrettet for børnerige familier, pensionister,  

 invalider eller andre særlige befolkningsgrupper.
 Stk. 2. Boligministeren kan fastsætte nærmere regler om de i stk. 1 nævnte  

 forhold.
 (* 6) § 54 lyder således:
 § 54. Lejlighedernes bruttoareal må ikke overstige 130 m2.
 Stk. 2. Støtte kan kun bevilges, såfremt byggearbejderne ikke er igangsat.  

 Boligministeren kan pålægge modtagerne af støtte at betale et passende bidrag  

 til dækning af statens administrationsudgifter ved andragenders behandling.
 (* 7) § 55 lyder således:
 § 55. Ejendommen skal holdes forsvarligt vedlige og skal forsikres i et  

 bygningsbrandforsikringsselskab, der har forsikringsrådets tilladelse  

 (koncession) til at drive forsikringsvirksomhed.
 (* 8) § 56, stk. 1, lyder således:
§ 56. En ejendoms værdi fastsættes på grundlag af en vurdering af  

 ejendommens samlede anskaffelsessum ekskl. kurstab og indskud til  

 realkreditinstitutterne.
Boligministeren kan fastsætte nærmere retningslinier  

 herom.
