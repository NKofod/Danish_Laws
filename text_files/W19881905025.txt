 Foreløbige afgørelser efter bistandslovens § 127, stk. 1 og 2, om  

 anbringelse uden for hjemmet truffet af formanden for det sociale udvalg og  

 af socialudvalget kunne ikke indankes for Ankestyrelsen.
 Ankestyrelsen kunne derfor ikke behandle en klage over de nævnte  

 afgørelser.
 Ankestyrelsen fandt heller ikke grundlag efter bistandslovens § 35 for  

 at optage sagen til behandling.
 REDEGØRELSE FOR SAGEN:
En kvinde K, med to børn under 18 år, havde jævnlig kontakt med social- og  

 sundhedsforvaltningen i A kommune.
Det var oplyst, at K havde problemer med  

 misbrug af spiritus og narkotika, og at hun som følge heraf havde  

 vanskeligheder med at varetage pasningen af børnene.
 AFGØRELSEN, DER KLAGES OVER:
 Formanden for det sociale udvalg i A kommune traf med socialudvalgets  

 efterfølgende godkendelse foreløbig afgørelse om, at K's to børn skulle  

 anbringes uden for hjemmet efter reglerne i bistandslovens kapitel VIII.
 KLAGEN TIL ANKESTYRELSEN:
 Afgørelsen var indanket af K's advokat, som gjorde gældende, at K var  

 flyttet fra A kommune på det tidspunkt, hvor afgørelserne om børnenes  

 anbringelse uden for hjemmet blev truffet, og at afgørelserne derfor måtte  

 være ugyldige.
 LOVGRUNDLAG:
 Bistandslovens § 127, stk. 1 og stk. 2 og § 35.
 ANKESTYRELSENS BESLUTNING:
 Afgørelsen, som træffes efter bistandslovens § 127, stk. 1 og stk. 2, kan  

 ikke indankes for Ankestyrelsen, og Ankestyrelsen kan derfor ikke tage  

 stilling til klagen.
 Efter det, som er oplyst af K's advokat og i de af advokaten indsendte  

 akter, har Ankestyrelsen ikke fundet grundlag for efter lovens § 35 at optage  

 sagen til behandling.
