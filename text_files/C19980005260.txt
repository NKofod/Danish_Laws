Indholdsfortegnelse Indledning 1.1. Vejledningens opbygning 1. Lov om social service blev vedtaget den 31. maj  

 1997 og træder i kraft den 1. juli 1998.
 Denne vejledning omhandler bestemmelserne i servicelovens kapitel 19, dvs.  

 §§ 97-103 om støtte til hjælpemidler, forbrugsgoder, køb af bil,  

 boligindretning og tilskud til individuel befordring.
 Vejledningen henvender sig først og fremmest til de kommunale og  

 amtskommunale sagsbehandlere, men også til brugergrupper og andre med  

 interesse for området.
 Kapitel 2 omhandler principper i dansk handicappolitik.
 Kapitel 3-4 omhandler administration og rådgivning.
Kapitel 5-10 vedrører hjælpemidler og forbrugsgoder.
Kapitel 11- 12  

 vedrører biler og tilskud til individuel befordring.
Kapitel 13 vedrører  

 boligindretning.
Vejledningen er opbygget således, at hvert kapitel indledes med de  

 relevante lov- eller bekendtgørelsesbestemmelser, der knytter sig til lov om  

 social service, i vejledningen benævnt serviceloven.
Bekendtgørelserne er  

 optrykt som bilag.
 I vejledningen refereres endvidere til lov om aktiv socialpolitik  

 (aktivloven) og til lov om retssikkerhed og administration på det sociale  

 område (retssikkerhedsloven).
 Hvor intet andet er anført i vejledningen, henvises der til bestemmelser i  

 serviceloven.
1.2. Ændringer på områderne 2. Vedrørende støtte til hjælpemidler:
Servicelovens §§ 97 og 98 regulerer området for støtte til hjælpemidler og  

 forbrugsgoder.
Derudover er der fastsat nærmere regler i Socialministeriets  

 bekendtgørelse nr. 123 af 19. februar 1998 om ydelse af hjælpemidler og  

 forbrugsgoder after servicelovens §§ 97 og 98. Bekendtgørelsen afløser  

 bekendtgørelse nr. 303 af 10. juni 1988 om ydelse af hjælpemidler efter  

 bistandslovens § 58.
 Med servicelovens ikrafttræden foretages der to væsentlige ændringer på  

 hjælpemiddelområdet:
- Servicelovens § 97, stk. 2, placerer ansvaret for bevilling af støtte  

 til optiske synshjælpemidler, arm- og benproteser, høreapparater samt særlige  

 informationsteknologiske hjælpemidler hos amtskommunen.
Høreapparater er dog  

 allerede med virkning fra 1. juli 1997 overført til amtskommunen, jf. lov nr.  

 458 af 10. juni 1997. Det er dog fortsat kommunernes opgave at yde støtte og  

 omsorgstilbud til personer, der får bevilget disse hjælpemidler.
- Der skelnes mellem støtte til hjælpemidler og hjælp til køb af forbrugsgoder.
Støtte til hjælpemidler reguleres efter  

 servicelovens § 97, medens støtte til køb af forbrugsgoder ydes efter  

 servicelovens § 98.
Støtten til køb af forbrugsgoder ydes som udgangspunkt med et kontant  

 beløb svarende til 50 % af prisen på et almindeligt standardprodukt af den  

 type, der er behov for til at afhjælpe den nedsatte funktionsevne.
Der kan  

 dog ikke ydes hjælp til forbrugsgoder, der normalt indgår i sædvanligt indbo,  

 fx almindelige båndoptagere og videomaskiner.
 På området for forbrugsgoder er der indført en bagatelgrænse på 500 kr.,  

 mens bagatelgrænsen for hjælpemidler efter bistandslovens § 58 ikke er  

 videreført.
 Der er endvidere tidligere sket en række ændringer på området, dels af  

 bistandslovens § 58, dels af bekendtgørelse nr. 303 af 10. juni 1988.  

 ændringerne er videreført i serviceloven og indarbejdet i den nye  

 bekendtgørelse.
 - Der er indført frit leverandørvalg for særligt personlige hjælpemidler,  

 jf. lov nr. 497 af 12. juni 1996.
- Der ydes ikke hjælp til brilleglas og kontaktlinser på ren optisk indikation, jf.
Socialministeriets bekendtgørelse nr. 918 af  

 18. oktober 1996.
- Der kan ikke længere ydes hjælp til telefoner, jf.
Social ministeriets  

 bekendtgørelse nr. 918 af 18. oktober 1996.
- Der ydes 100% tilskud til fingerprikker og teststrimler til insulinkrævende diabetikere, jf.
Socialministeriets bekendtgørelse nr.  

 519 af 19. juni 1997.
 3. Vedrørende støtte til bil:
 Servicelovens § 99 indeholder kun de overordnede regler om støtte til bil.  

 De nærmere regler om tildelingsbetingelser, tilbagebetaling af lån, hjælp til  

 udskiftning m.v. er fastlagt i Socialministeriets bekendtgørelse nr. 122 om  

 støtte til køb af bil efter servicelovens § 99. Bekendtgørelsen afløser  

 bekendtgørelse nr. 886 af 11. december 1986 om støtte til køb af bil efter  

 bistandslovens § 58.
Revaliderings- og pensionsnævnene nedlægges samtidig med servicelovens  

 ikrafttræden den 1. juli 1998, og nævnenes afgørelseskompetence overtages af  

 amterne.
Afgørelserne træffes som hidtil efter indstilling fra kommunerne, og  

 det er også fortsat kommunerne, der står for den praktiske gennemførelse af  

 afgørelserne, herunder udbetaler lån, udfærdiger gældsbreve, sørger for  

 klausulering og vægtafgiftsfritagelse m.v.
 Der er i det væsentlige tale om en videreførelse af de regler, der har  

 været gældende efter bistandslovens § 58. Den gældende praksis på området kan  

 derfor i vidt omfang lægges til grund ved behandling af ansøgninger.
 Systematikken i bekendtgørelsen følger den tidligere bilbekendtgørelse med  

 enkelte redaktionelle ændringer og følgende præciseringer:
 - I § 2 er det præciseret, at støtte til bil på erhvervsmæssigt  

 henholdsvis uddannelsesmæssigt grundlag forudsætter, at der er behov for  

 kørsel til og fra arbejdet eller uddannelsesstedet.
- I § 4 vedrørende lån inden for sædvanlig låneramme er indsat  

 bestemmelser om fastsættelse af indkomstgrundlaget, der anvendes ved  

 beregning af den tilbagebetalingspligtige del af lånet.
Reglerne svarer til  

 de bestemmelser, der hidtil har fremgået af loven (bistandslovens § 58, stk.  

 7, og § 54, stk. 3 og 4).
 - I § 9 vedrørende hjælp til særlige indretninger er det præciseret, at  

 der ikke ydes støtte til »fødte« indretninger, bortset fra tilskud  

 til automatisk transmission.
- I § 11 om vilkår for lån er de hidtidige regler om adgangen til at  

 medtage bilen til udlandet udeladt, da reglerne nu fremgår af en særskilt  

 bekendtgørelse (nr. 108 af 17. februar 1998 om betingelser for i særlige tilfælde  

 at få hjælp efter lov om social service under midlertidige ophold i  

 udlandet).
 - I § 18 er det præciseret, at ændringer i ansøgerens økonomiske forhold,  

 der sker efter udnyttelsen af bilbevillingen, ikke medfører ændringer i  

 beregningen af støtten.
 4. Vedrørende støtte til boligindretning:
 Der er i det væsentligste tale om en videreførsel af de regler, der  

 tidligere var indeholdt i bistandslovens § 59, stk. 1 (om boligindretning) og  

 § 48, stk. 1 og 2, (om boligskift). Den gældende praksis på området kan  

 derfor i vidt omfang lægges til grund ved behandlingen af ansøgninger.
Som noget nyt er der åbnet mulighed for, at der kan tages pant og stilles  

 krav om tilbagebetaling for hjælp ydet i forbindelse med boligskift, når en  

 boligindretning ikke kan lade sig gøre.
Hjælp i forbindelse med boligskift er  

 tidligere ydet efter bistandslovens § 48.
5. Vedrørende midlertidige udlandsophold I servicelovens § 2, stk. 2, er der indsat en bemyndigelse for  

 socialministeren til at fastsætte regler om betingelserne for i særlige  

 tilfælde at få hjælp efter loven under midlertidige ophold i udlandet.
I  

 medfør af denne bemyndigelse er der i bekendtgørelse fastsat regler, der  

 tydeliggør, hvornår hjælpen kan bevares under midlertidige ophold i udlandet.
1.3. Vejledninger og cirkulærer 6. Denne vejledning afløser:
 - Socialministeriets vejledning af 14. juni 1988 om ydelse af hjælpemidler  

 efter bistandslovens § 58.
- Socialministeriets cirkulære af 17. december 1986 om hjælp til  

 boligindretning, omsorgsarbejde og befordring efter bistandsloven - Vejledning nr. 2 af 28. marts 1984 om tildelingskriterier for støtte til  

 køb af bil efter bistandslovens § 58.
Udviklingen i handicappolitikken og  

 handicapbegrebet 7. Indsatsen på handicapområdet op til 1950'erne  

 bestod fortrinsvis i etablering af specialinstitutioner, hvor mennesker med  

 visse handicap tilbragte hele livet: hvor de boede, fik behandling,  

 undervisning m.v.
Et handicap blev betragtet som en egenskab eller mangel hos  

 den enkelte, og mennesker med handicap skulle beskyttes mod det omgivende  

 samfund og omvendt.
Denne holdning blev gennem 50'erne kritiseret for at føre til isolation og  

 udskillelse af mennesker med handicap.
I stedet blev der sat fokus på  

 begreberne normalisering og integration, og udgangspunktet i  

 handicappolitikken blev handicappedes ret til at leve et liv som alle andre.
For at opnå dette, var det nødvendigt at iværksætte en helt ny type  

 indsatser, der tog sigte på at ruste handicappede til at overvinde de  

 vanskeligheder, som en integration i det almindelige samfund medfører.
Fokus  

 i indsatsen var dog stadig individorienteret.
Imidlertid begyndte ikke mindst mennesker med handicap og deres pårørende  

 at sætte spørgsmålstegn ved denne politik.
Det er ikke nok at være  

 kørestolsmobil, hvis adgangsforholdene ikke giver mulighed for  

 kørestolsadgang, eller at være perfekt til punktskrift, hvis der ikke er  

 noget at læse.
Dette førte gennem 1970erne til en ny opfattelse af handicap, der  

 understreger samspillet mellem en funktionsnedsættelse og det omgivende  

 samfunds indretning.
Handicap er ikke en mangel ved den enkelte person, men  

 et misforhold i mødet mellem personens forudsætninger og den måde, det  

 omgivende samfund er indrettet på.
 Det nye handicapbegreb lægger vægt på de barrierer i det omgivende  

 samfund, et menneske med en funktionsnedsættelse støder imod.  

 Handicappolitikken får herved fokus både på behovet for støtte til den  

 enkelte, og behovet for at ændre og tilpasse omgivelserne samt aktiviteterne  

 i samfundet.
Principperne om ligebehandling og ligestilling af handicappede med andre  

 borgere bliver herved centrale, og er fx kommet til udtryk i  

 folketingsbeslutningen af 2. april 1993, som bl.a. dannede baggrund for  

 oprettelsen af et ligebehandlingscenter i tilknytning til Det Centrale  

 Handicapråd.
Også FNs »Standardregler om lige muligheder for  

 handicappede« vedtaget i december 1993 på FNs generalforsamling lægger  

 vægt på ligestilling af handicappede.
Sigtet i handicappolitikken bliver  

 »et samfund for alle«.
2.1. Solidaritetsprincippet Et væsentligt element i den danske handicappolitik er det generelle  

 solidaritetsprincip, som indebærer, at alle har et ansvar for den enkelte, og  

 at der, når behovet opstår, er sikret de nødvendige ydelser med henblik på  

 den pågældendes fremtidige tilværelse.
Solidaritetsprincippet giver sig  

 udslag i, at ydelserne i vidt omfang finansieres af det offentlige, dvs. via  

 skattebetalingen.
 De generelle politiske målsætninger gennem 80'erne og 90'erne har medført,  

 at målsætningerne om den enkeltes ansvarlighed for sig selv og sin familie i  

 stadig højere grad er blevet understreget - under henvisning til såvel  

 økonomiske som samfundsmæssige forhold.
 På handicapområdet har udviklingen imidlertid betydet en stadig stærkere  

 fasttømring af solidaritetsprincippet som det afgørende grundlag for det  

 offentliges forpligtelser over for mennesker med handicap.
2.2. Sektoransvarlighedsprincippet 8. Sektoransvarlighed er et centralt princip i den  

 ovenfor beskrevne udvikling i handicappolitikken.
Sektoransvarlighed betyder,  

 at den offentlige sektor, der udbyder en ydelse, en service eller et produkt  

 er ansvarlig for, at den pågældende ydelse er tilgængelig for mennesker med  

 nedsat funktionsevne.
Indsatsen på handicapområdet bliver dermed ikke længere  

 fortrinsvis en opgave for socialsektoren, men rækker ind i andre områder som  

 fx bolig-, trafik-, arbejdsmarkeds-, undervisnings- og sundhedssektoren.
 Sektoransvarlighedsprincippet danner således udgangspunktet ved  

 afgrænsning af, i hvilket regi et opgaveområde hører hjemme.
2.3. Kompensationsprincippet 9. Et andet centralt princip er, at personer med  

 nedsat funktionsevne i videst muligt omfang kompenseres for følgerne af deres  

 nedsatte funktionsevne.
Kompensationsprincippet tager udgangspunkt i, at kompensationsbehovet er  

 forskelligt fra menneske til menneske og fra funktionsnedsættelse til  

 funktionsnedsættelse.
Dette aspekt af kompensationsprincippet afspejler sig  

 generelt i tildelingskriterierne for de enkelte ydelser.
I enkelte tilfælde  

 fremgår dette aspekt af kompensationsprincippet også af udmålingskriterierne.
 Kompensationsprincippet udelukker ikke, at der i forbindelse med tildeling  

 og udmåling af handicapkompenserende ydelser lægges vægt på den enkeltes og  

 dennes families mulighed for at varetage de opgaver, der følger af  

 handicappet.
Den almindelige omsorgspligt i familieforhold anses således generelt at  

 kunne tillægges en vis betydning på handicapområdet.
Denne omsorgspligt anses  

 som en accept af, at der i familiebegrebet ligger en naturlig  

 omsorgsforpligtelse over for hinanden, og gælder således også på  

 handicapområdet.
 I denne vurdering indgår imidlertid også hensynet til, at familien -  

 herunder børn af handicappede forældre - kan fungere så normalt som muligt  

 med de ekstraordinære belastninger, der følger af et familiemedlems handicap,  

 herunder hensynet til at familien ikke bliver gjort til en  

 »plejeforanstaltning«, men fortsat kan fungere som en normal  

 familie.
 En del af kompensationen sker ved at søge at gøre samfundets tilbud  

 tilgængelige for personer med funktionsnedsættelser og en anden del sker ved  

 at stille forskellige særlige ydelser til rådighed for mennesker med nedsat  

 funktionsevne.
 Udgangspunktet i bestemmelserne i serviceloven, som tager sigte på at yde  

 kompensation for følgerne af en nedsat funktionsevne, er, at der enten  

 stilles naturalydelser til rådighed eller at der skal ske kompensation for  

 væsentlige merudgifter ved forsørgelsen som følge af den nedsatte  

 funktionsevne.
Der lægges herved på den ene side vægt på, at den handicappede skal  

 afholde den del af udgifterne, som svarer til de udgifter den pågældende selv  

 ville have afholdt, hvis der ikke havde foreligget en nedsat funktionsevne,  

 dvs. udgifter på linie med hvad alle andre har.
På den anden side skal  

 personer med handicap ikke selv dække merudgifter, der er en følge af den  

 nedsatte funktionsevne.
Administration 3.1. Samarbejde mellem kommuner og amts- kommuner 10. Retssikkerhedsloven fastslår i § 42, stk. 2, at  

 der er en gensidig forpligtelse for kommune og amtskommune til at samarbejde  

 i forbindelse med løsningen af opgaver efter lov om aktiv socialpolitik og  

 lov om social service.
Det er af afgørende betydning for en samlet og helhedsorienteret indsats,  

 at kommuner og amtskommuner samarbejder om de tilbud, der falder ind under  

 deres respektive ansvarsområder, navnlig hvor opgavevaretagelsen involverer  

 begge parter, eller hvor der er delt finansiering.
Det er vigtigt, at den af  

 parterne, der har det endelige ansvar for løsningen af en opgave, inddrager  

 den anden part i sagsforløb, der vedrører begge parter.
 Der lægges i bestemmelsen op til et samarbejde om såvel den overordnede  

 indsats som om indsatsen for den enkelte borger.
 På det overordnede plan bør parterne i fællesskab samordne serviceniveau  

 og -indsats samt udvikle samarbejdsmodeller for den samlede støttende  

 indsats, hvoraf ansvarsfordelingen fremgår.
 I indsatsen for den enkelte borger forudsætter et velfungerende  

 samarbejde, at amtskommunen henholdsvis kommunen inddrages i sagen så tidligt  

 som muligt, ikke mindst i forbindelse med at der skal laves planer for den  

 enkelte bruger efter servicelovens § 111.
 § 42,  stk. 3, er en ny bestemmelse, der giver adgang  

 til, at amtskommunen og kommunen, medmindre andet er fastsat, kan indgå  

 aftaler om, at forpligtelser vedrørende opgavevaretagelsen, der efter loven  

 påhviler den ene part, kan overlades til den anden.
 Der henvises i øvrigt til vejledningen om retssikkerhed og administration  

 på det sociale område.
3.2. Tidsfrister for sagsbehandling 11. Det følger af retssikkerhedslovens § 3, at  

 kommunen eller amtskommunen skal - fastsætte en frist, som kan være forskellig for forskellige opgavetyper, - at der skal oplyses om, hvilke frister som gælder i  

 kommunen/amtskommunen, og - at borgere skal have besked, hvis fristen i en konkret- sag ikke kan  

 overholdes.
 Der henvises til vejledningen om retssikkerhed og administration på det  

 sociale område.
3.3. Klageadgang 12. Kommunens/amtskommunens afgørelser kan indbringes  

 for det sociale nævn efter reglerne i kapitel 10 i retssikkerhedsloven.
 Der henvises i øvrigt til Den Sociale Ankestyrelses klagevejledning.
Rådgivning 13. Udgangspunktet for tilrettelæggelsen af hjælp til  

 ansøgere, der søger om støtte til hjælpemidler/forbrugsgoder, boligindretning  

 og biler er en kommunal og/eller amtskommunal rådgivning.
4.1. Den generelle rådgivningsforpligtelse - - - - - - - § 3.  Kommunen sørger for, at enhver har mulighed for  

 at få gratis rådgivning.
Formålet med rådgivningen er at forebygge sociale  

 problemer og at hjælpe borgeren over øjeblikkelige vanskeligheder og på  

 længere sigt sætte denne i stand til at løse opståede problemer ved egen  

 hjælp.
Rådgivning skal kunne gives som et anonymt og åbent tilbud.  

 Rådgivningen kan gives særskilt eller i forbindelse med anden hjælp efter  

 denne eller anden lovgivning.
 Stk. 2.  Kommunen skal i forbindelse med rådgivningen  

 være opmærksom på, om den enkelte har behov for anden form for hjælp efter  

 denne eller anden lovgivning.
- - - - - - - Rådgivning som åbent tilbud 14. Bestemmelsen i § 3 i serviceloven fastslår, at der  

 skal findes tilbud om rådgivning om sociale problemer, og at det er en  

 kommunal opgave.
Det påhviler kommunen at vurdere omfanget af behovet for  

 rådgivning og tage stilling til, hvorledes rådgivningen skal tilrettelægges  

 ud fra en bedømmelse af de muligheder, der er til stede eller kan  

 tilvejebringes gennem et samarbejde med andre myndigheder.
Den generelle  

 rådgivningsforpligtelse retter sig til alle borgere med behov herfor.
Rådgivningen skal have karakter af et åbent tilbud, hvor det står enhver  

 frit for at henvende sig.
Der er ingen begrænsninger med hensyn til, hvem der  

 kan søge om rådgivning.
Rådgivningen er gratis uanset økonomiske forhold.  

 Rådgivningen kan bestå i en enkeltstående oplysning, i samtaler med personen,  

 i hjælp til løsning af praktiske problemer, formidling af kontakt til andre  

 myndigheder, og der kan være tale om en løbende kontakt afhængig af behovet.
 Drejer det sig om udlændinge der ikke forstår dansk, henvises til  

 myndighedernes almindelige forpligtigelse til at løse eventuelle sproglige og  

 forståelsesmæssige problemer for udlændinge, jf. herved forvaltningslovens §  

 7, stk.1, vejledning om forvaltningsloven, pkt. 32-36, samt til vejledning om  

 retssikkerhed og administration på det sociale område, pkt. 21 og 43.
4.2. Kommunal rådgivning til personer med nedsat fysisk eller psykisk  

 funktionsevne - - - - - - - § 68.  Kommunen sørger for tilbud om gratis rådgivning  

 til personer med nedsat fysisk funktionsevne eller med særlige sociale  

 problemer.
Tilbudet om rådgivning skal også omfatte opsøgende arbejde.
- - - - - - - 15. Som supplement til rådgivningsforpligtelsen efter  

 § 3 har kommunen pligt til at tilrettelægge en særlig rådgivningsindsats over  

 for grupper med et særligt behov, herunder til personer med nedsat fysisk  

 eller psykisk funktionsevne.
 Det er kommunens forpligtelse, på områder hvor den ikke selv råder over  

 den nødvendige faglige viden, at indhente denne enten fra amtskommunen,  

 lands- og landsdelsdækkende funktioner eller fra anden relevant  

 specialrådgivning, fx. hjælpemiddelcentraler og Center for Små  

 Handicapgrupper, eller at henvise hertil.
4.3. Den amtskommunale rådgivning - - - - - - - § 69.  Amtskommunen yder gratis rådgivning til  

 personer med betydelig nedsat fysisk eller psykisk funktionsevne eller med  

 særlige sociale problemer i tilslutning til de opgaver, der påhviler  

 amtskommunen efter denne lov.
 Stk. 2.  Amtskommunen stiller nødvendig rådgivning og  

 konsulentstøtte til rådighed for kommunerne i deres arbejde med personer med  

 særlige behov og påtager sig i specielle tilfælde selv rådgivningen.
 Stk. 3.  Opgaverne efter stk. 1 og 2 kan varetages i  

 samarbejde med andre amtskommuner.
- - - - - - - Amtskommunal specialrådgivning 16. Som supplement til den kommunale  

 rådgivningsforpligtelse efter § 68 har amtskommunerne en særlig  

 rådgivningsforpligtelse, som har baggrund i, at nogle rådgivningsopgaver  

 forudsætter specialviden.
Det er amtskommunens forpligtelse at sikre, at der  

 findes det nødvendige og tilstrækkelige beredskab, som vil kunne sættes ind  

 på specialområder.
Amtskommunerne skal yde kommunerne bl.a. faglig rådgivning og  

 konsulentstøtte.
Dette vedrører først og fremmest kommunernes indsats over  

 for personer med særlige behov, hvor det ikke vil være muligt eller  

 hensigtsmæssigt at udvikle og opbygge den nødvendige ekspertise i den enkelte  

 kommune.
Amtskommunen kan også henvise til eller inddrage ekspertbistand, som  

 den ikke selv råder over, fra fagligt specialiserede videnscentre mv. som fx  

 Center for Små Handicapgrupper.
4.4. Særligt om rådgivning og vejledning i forbindelse med støtte til  

 hjælpemidler og forbrugsgoder - - - - - - - § 101.  Kommunen yder rådgivning om valg af  

 hjælpemidler og forbrugsgoder samt instruktion i brugen heraf m.v.
Stk. 2.  Amtskommunen yder rådgivning om valg af  

 hjælpemidler efter § 97, stk. 2, samt instruktion i brugen heraf m.v.
Til  

 støtte for kommunens rådgivning stiller amtskommunen endvidere i fornødent  

 omfang sagkyndige til rådighed og påtager sig i specielle tilfælde selv  

 rådgivningsarbejdet.
Amtskommunerne medvirker til at tilvejebringe  

 hensigtsmæssige og sikre hjælpemidler.
Amtskommunerne sørger for at  

 koordinere samt deltage i prøvnings-, forsknings- og informationsvirksomhed  

 på hjælpemiddelområdet.
- - - - - - - 17. Som supplement til rådgivningsforpligtelsen efter  

 §§ 3, 68 og 69 har kommunen pligt til at tilrettelægge en særlig  

 rådgivningsindsats i forbindelse med valg af hjælpemidler og forbrugsgoder.  

 Kommunen har yderligere en forpligtelse til at instruere i brugen af  

 hjælpemidlet/forbrugsgodet.
 For så vidt angår optiske synshjælpemidler, arm- og benproteser,  

 høreapparater og særlige informationsteknologiske hjælpemidler, påhviler det  

 dog amtskommunen at yde rådgivning og vejledning samt instruere i brugen af  

 hjælpemidlet eller forbrugsgodet.
Til støtte for kommunens rådgivning stiller amtskommunen endvidere i  

 fornødent omfang sagkyndige til rådighed og kan i specielle tilfælde påtage  

 sig rådgivningsarbejdet som supplement til den kommunale rådgivning.
Som led  

 i denne rådgivningsforpligtelse har amtskommunerne oprettet  

 hjælpemiddelcentraler, hvis opgave bl.a. er at orientere kommunerne om  

 tekniske hjælpemidler og udøve vejledning, demonstration og tilpasning af  

 hjælpemidler.
 Kommunens/amtskommunens sagsbehandlere samt den enkelte bruger kan rette  

 henvendelse til hjælpemiddelcentralen med henblik på rådgivning, oversigt  

 over produktsortiment eller afprøvning af et egnet produkt.
Endvidere indgår Hjælpemiddelinstituttet som et led i  

 kommunernes/amtskommunernes rådgivningsforpligtelse.
Instituttet koordinerer  

 og deltager i prøvnings-, forsknings- og informationsvirksomhed for  

 derigennem at tilvejebringe hensigtsmæssige og sikre hjælpemidler.
På området  

 for informationsteknologiske hjælpemidler evaluerer Hjælpemiddelinstituttet  

 produkternes anvendelsesområde og funktionalitet.
Hjælpemiddelinstituttet har et samlet overblik over udvalget af egnede  

 produkter på markedet.
Instituttet udgiver 2 tidsskrifter samt  

 Produktinformation med aktuelle oplysninger om hjælpemidler samt en række  

 metodebøger.
Instituttets adresse er: Hjælpemiddelinstituttet, Gregersensvej  

 38, 2630 Tåstrup, tlf. 43 99 33 22.
 Hjælpemiddelcentraler, kommuneforeninger, Hjælpemiddelinstituttet og Den  

 Kommunale Højskole m.fl. arrangerer informationsdage, kurser, temadage og  

 udstillinger på hjælpemiddelområdet.
I forbindelse med rådgivning og vejledning påhviler det  

 kommunen/amtskommunen at informere ansøgeren af et konkret  

 hjælpemiddel/forbrugsgode om, hvor vedkommende kan henvende sig for at få  

 hjælp.
Det er vigtigt, at amt og kommune samarbejder ved fastlæggelsen af,  

 hvem der er forpligtende myndighed i forhold til et konkret  

 hjælpemiddel/forbrugsgode.
Herved undgås det, at brugeren i svære  

 afgrænsningssituationer bliver »kastebold« mellem amt og kommune.  

 Der tænkes her især på afgrænsningen af de særlige informationsteknologiske  

 hjælpemidler og forbrugsgoder (kap. 7 og 8).
4.5. Finansiering af udgifter til rådgivning Finansiering 18. Udgifter til rådgivning, der påhviler kommunen,  

 afholdes endeligt af kommunen, jf. § 129, stk. 1. Tilsvarende afholder amtet  

 udgifter til rådgivning, der påhviler amtet, jf. § 130.
 Der henvises i øvrigt til Socialministeriets bekendtgørelse nr. 927 af 8.  

 december 1997 om fordeling mellem amterne, Københavns og Frederiksberg  

 kommuner af udgifterne ved lands- og landsdelsdækkende  

 specialrådgivningsfunktioner, samt fordelingen af udgifterne ved driften af  

 Hjælpemiddelinstituttet.
Hjælpemidler og forbrugsgoder - - - - - - - § 97.  Kommunen yder støtte til hjælpemidler til  

 personer med varigt nedsat fysisk eller psykisk funktionsevne, når  

 hjælpemidlet Stk. 2.  Amtskommunen yder støtte til Stk. 3 Stk. 4 Stk. 5 § 98.  Kommunen yder hjælp til køb af forbrugsgoder,  

 når betingelserne i § 97, stk. 1, er opfyldt.
Der kan dog ikke ydes hjælp til  

 forbrugsgoder, der normalt indgår i sædvanligt indbo.
 Stk. 2.  Amtskommunen yder hjælpen efter denne  

 bestemmelse, hvis forbrugsgodet er en del af et informationsteknologisk  

 hjælpemiddel, jf. § 97, stk. 2, nr. 4.
Stk. 3 Stk. 4 Stk. 5 Stk. 6 Stk. 7 - - - - - - - 5.1. Almindelige betingelser 5.1.1. Afgørelseskompetence 18. Det er kommunen, der træffer afgørelse om støtte  

 til hjælpemidler og forbrugsgoder.
Dog træffer amtskommunen afgørelse i sager  

 om støtte til optiske synshjælpemidler, arm- og benproteser, høreapparater og  

 særlige informationsteknologiske hjælpemidler samt forbrugsgoder, der indgår  

 som en del af et særligt informationsteknologisk hjælpemiddel.
Formål 19. Bevilling af hjælpemidler og forbrugsgoder skal  

 medvirke til, at ansøgeren får mulighed for at føre en så normal og  

 selvstændig tilværelse som muligt og i størst mulig grad gøre ansøgeren  

 uafhængig af andres bistand i dagligdagen.
5.1.2. Personkreds 20. Målgruppen for støtte til hjælpemidler og  

 forbrugsgoder er personer med nedsat fysisk eller psykisk funktionsevne.
Ved  

 at lægge vægt på funktionsevnen betones, at det ikke er  

 funktionsnedsættelsens art (sygdom, ulykkesfølger, aldersbetinget svagelighed  

 m.v.) eller omfang, der er afgørende, men derimod følgerne af den nedsatte  

 kropslige eller kognitive funktion.
5.1.3. Tildelingskriterier Varighed 21. Det er en betingelse for at yde hjælp til  

 anskaffelse af hjælpemidler og forbrugsgoder efter servicelovens §§ 97 og 98,  

 at der er en varigt nedsat fysisk eller psykisk funktionsevne hos ansøgeren.  

 Heri ligger dels, at der ikke inden for en overskuelig fremtid er udsigt til  

 en bedring af de helbredsmæssige forhold, dels at der i lang tid fremover  

 skal være behov for at afhjælpe følgerne af den nedsatte funktion.
Normalt  

 vil den tilgrundliggende lidelse være en belastning for ansøgeren resten af  

 livet.
 Er der kun tale om et midlertidigt behov for hjælp, fx som led i  

 sygdomsbehandling, falder det uden for servicelovens hjælpemiddelbestemmelser  

 at yde støtte.
Væsentlighed 22. For at der kan ydes hjælp efter servicelovens §§  

 97 og 98, kræves det, at hjælpemidlet eller forbrugsgodet i væsentlig grad  

 kompenserer for eller afhjælper den nedsatte funktionsevne og derved i  

 væsentlig grad letter den daglige tilværelse i hjemmet eller er nødvendigt  

 for at ansøgeren kan udøve et erhverv.
 Hjælpemidlet kan være til ansøgerens eget brug, fx protese, stok,  

 kørestol, eller til brug for andre, der bistår ansøgeren i dagligdagen, fx  

 personløfter.
Bedømmelsesgrundlag for ansøgning 23. Det er den myndighed, der har ansvaret for  

 sagsbehandlingen, dvs. kommunen/amtskommunen, der bestemmer, hvilke  

 oplysninger, herunder helbredsoplysninger, der er nødvendige, for at der kan  

 træffes afgørelse, når en person ansøger om et hjælpemiddel eller  

 forbrugsgode.
Sagsbehandlingen foregår i et samarbejde mellem borger og  

 sagsbehandler.
 Personer, der søger om eller får støtte, har efter retssikkerhedslovens §  

 10 pligt til at medvirke til at få de oplysninger frem, som er nødvendige for  

 at afgøre om eller hvilken hjælp, de er berettiget til.
Myndigheden kan som led i sagsbehandlingen anmode om undersøgelse hos en  

 læge eller indlæggelse til observation og behandling.
Myndigheden skal oplyse  

 om pligten til at medvirke og om adgangen til at indhente oplysninger fra  

 personer, myndigheder m.v., der har kendskab til forhold, der er eller må  

 anses for nødvendige for at behandle en sag.
Dette gælder også oplysninger om  

 en persons rent private forhold eller andre fortrolige oplysninger, ligesom  

 myndigheden kan indhente lægejournaler, sygehusjournaler eller udskrifter  

 heraf.
Myndigheden skal samtidig orientere om konsekvenserne, hvis pågældende  

 ikke vil medvirke eller ikke vil give samtykke til indhentning af  

 oplysningerne, jf. retssikkerhedslovens §§ 10 og 12.
Efter § 12, stk. 3, i retssikkerhedsloven, skal en myndighed oplyse, at  

 man vil indhente nærmere beskrevne typer af oplysninger til brug for  

 sagsbehandlingen, med mindre borgeren har indvendinger imod det.
Hvis der  

 gøres indsigelse i en ansøgningssag, vil dette blive respekteret.
Men  

 borgeren skal gøres opmærksom på, at sagen kan afgøres på det grundlag, der  

 foreligger, og at det kan være til skade for borgeren.
 I sager, hvor ansøgerens lidelse er stationær, bør der ikke indhentes  

 fornyet materiale om helbredsforhold.
 I tilfælde, hvor helbredsattest skønnes nødvendig, afholdes udgiften af  

 kommunen/amtskommunen.
Om indhentning af helbredsoplysninger og/eller helbredsattester henvises  

 til aftale mellem Kommunernes Landsforening, Københavns og Frederiksberg  

 kommuner og Den almindelige danske Lægeforening.
En ny aftale om blanketter  

 og publikationen »Socialt-lægeligt samarbejde« forventes færdig i  

 1998.
Vurdering af behov 24. Afgørelsen træffes på grundlag af en samlet  

 vurdering af ansøgerens situation.
I forbindelse med behandlingen af en ansøgning om et hjælpemiddel eller  

 forbrugsgode bør et ønske fra ansøgeren om at klare sig selvstændigt  

 tilgodeses.
Det bør endvidere indgå i overvejelserne, om det er  

 hensigtsmæssigt at yde en personlig støtte, fx til personlig og praktisk  

 hjælp, jf. servicelovens kapitel 14, i stedet for eller som supplement til et  

 hjælpemiddel.
For en del hjælpemidler vil afgørelse om berettigelse straks kunne træffes  

 på grundlag af ansøgning og de helbredsmæssige oplysninger.
Dette gælder fx  

 diabeteshjælpemidler og stomiartikler.
 I andre tilfælde må der ofte tilvejebringes en bred beskrivelse af, på  

 hvilken måde og i hvilket omfang funktionsevnen er nedsat, hvordan ansøgeren  

 i øvrigt klarer sin dagligdag, og hvorledes ansøgeren selv ønsker at indrette  

 sin tilværelse.
 Mange aspekter kan indgå i denne beskrivelse:
- ansøgerens nedsatte funktionsevne - boligens indretning - forholdene omkring boligen - familiemæssige forhold - fritidsaktiviteter - erhverv, skole, dag- og klubtilbud - særlige hensyn at tage i sygdomsbilledet - anden nedsat funktionsevne eller anden lidelse - skal hjælpemidlet/forbrugsgodet kombineres med anden støtte - skal hjælpemidlet/forbrugsgodet kombineres med behandling.
 I oplysningsarbejdet kan inddrages andre forvaltningsgrene, der kender  

 ansøgerens forhold.
Børn 25. Der kan gøre sig særlige hensyn gældende for  

 enkelte handicapgruppers vedkommende.
For eksempel må der ved vurdering af  

 behov for hjælpemidler til børn lægges vægt på, at barnet i videst muligt  

 omfang og med størst mulig selvstændighed kan udføre aktiviteter som andre  

 børn.
Det er vigtigt at sætte tidligt ind med hjælpemidler.
 Tildeling af hjælpemidler og forbrugsgoder efter servicelovens §§ 97 og 98  

 kan eventuelt kombineres med hjælp efter servicelovens § 28. Støtte til  

 hjælpemidler, der alene anvendes til fritid/leg, fx til et barn som ikke har  

 andre legemuligheder, ydes efter § 28.
Hvis et hjælpemiddel til et barn alene skal bruges i forbindelse med  

 undervisning, er det skolen, som skal sørge for anskaffelsen.
Dette gælder  

 også, hvis hjælpemidlet skal bruges i hjemmet til fx lektielæsning.
 I andre situationer end ovenfor nævnt skal hjælpemidlet eller  

 forbrugsgodet vurderes efter servicelovens §§ 97 eller 98.
 Med hensyn til afgrænsning til anden lovgivning henvises til vejledningens  

 kapitel 10.
Udviklingshæmmede 26. For så vidt angår udviklingshæmmede skal man være  

 særlig omhyggelig med at bedømme hjælpemiddelbehovet.
Udviklingshæmmede har  

 en enklere og mere konkret forståelse af virkeligheden.
Over halvdelen af de  

 udviklingshæmmede er multihandicappede, dvs. at forstandshandicappet kan være  

 kombineret med syns-, høre- eller bevægelseshandicap.
Progredierende lidelser 27. Ved progredierende sygdomme som fx leddegigt,  

 muskelsvind, dissemineret sklerose, ALS (amyotrofisk lateral sklerose) og  

 Spielmeyer-Vogt, vil der ofte være behov for en række hjælpeforanstaltninger.  

 Det er i den forbindelse vigtigt, at der ikke alene ses på det aktuelle  

 behov, men også tages hensyn til den forventede fremtidige udvikling.
 Botilbud m.m.
 28. Vedrørende hjælpemidler, der er til fælles brug  

 for personer i et botilbud for voksne samt i en daginstitution, klub eller  

 døgninstitution for børn og unge, henvises der til kapitel 10.
Hjælpemidler 6.1. Hvad dækker ydelsen - - - - - - - B § 4. Hjælp ydes til anskaffelse af det bedst egnede og billigste  

 hjælpemiddel.
Hjælpen kan ydes som udlån, kontantydelse eller udleveres som  

 naturalhjælp.
 § 5.  Hjælp til reparation og udskiftning af bevilgede  

 hjælpemidler samt reservehjælpemidler ydes efter behov.
 Stk. 2.  Der ydes ikke hjælp til udgifter, som følger af  

 brug af hjælpemidlet, fx. til drift, rengøring eller vedligeholdelse, jf. dog  

 stk. 3-4.
 Stk. 3.  Hjælp til høreapparater, der ydes af  

 amtskommunen, jf. § 2, stk. 2, nr. 3, omfatter tillige vedligeholdelse og  

 batterier.
 Stk. 4.  Der ydes hjælp til udskiftning af dæk og  

 slanger til kørestole, hvis der er behov for mere end en årlig udskiftning.  

 Ansøgeren betaler selv udgifterne til den første årlige udskiftning.
- - - - - - - Valg af hjælpemiddel 29. Det skal være oplyst, hvilke manglende funktioner  

 hjælpemidlet skal afhjælpe, og hvilke muligheder der findes for afhjælpning  

 under hensyn til den enkelte ansøgers situation.
Der skal ydes det bedst egnede og billigste hjælpemiddel.
Heri indgår  

 hensyn til behov, kvalitet, driftssikkerhed, betjeningsmulighed, udgifter til  

 drift af hjælpemidlet, hjælpemidlets holdbarhed, servicekrav, garanti,  

 service- og reparationsmuligheder m.m.
Ansøgeren skal have mulighed for selv at prøve og vurdere hjælpemidlet,  

 evt. forskellige typer, inden beslutning træffes.
Det er vigtigt, at  

 ansøgeren får god instruktion under afprøvningen, og at der gives ansøgeren  

 god tid, således at pågældende kan blive fortrolig med hjælpemidlet.
I  

 særlige tilfælde kan det anbefales, at ansøgeren får hjælpemidlet på prøve,  

 for gennem en passende periode at opleve funktionen i dagligdagen.
Instruktionen skal også omfatte oplysninger om eventuelle  

 sikkerhedsforskrifter og vedligeholdelse.
Ligeledes må instruktionen  

 tilrettelægges efter den enkelte hjælpemiddelbruger og hjælpemidlets art.
Kun  

 derved opnås den optimale nytte af hjælpemidlet.
 Foreligger der en psykisk nedsat funktionsevne, må man være indstillet på,  

 at afprøvning og træning i brug af hjælpemidler kan strække sig over lang tid  

 og helst skal foregå i de omgivelser, hvor hjælpemidlet senere skal anvendes.
Når der er bevilget et hjælpemiddel, er det som oftest vigtigt at følge  

 sagen op, fx for at se om der er valgt det rigtige hjælpemiddel, om  

 yderligere instruktion eller tilretning er fornøden, om der er ændringer i  

 helbredsforhold eller andet hos personen med nedsat funktionsevne, som gør  

 hjælpemidlet mindre egnet.
Der kan også være sket en udvikling på  

 hjælpemiddelmarkedet, som giver mulighed for at få et hjælpemiddel, der er  

 væsentlig bedre egnet.
Udskiftning 30. Hjælpemidler udskiftes, når der er behov herfor.
 Der kan ikke opstilles generelle retningslinier for, hvor længe et  

 hjælpemiddel skal holde.
 Der skal altid foretages en individuel bedømmelse af ansøgninger om  

 udskiftning.
I appendiks er der under enkelte hjælpemidler nævnt vejledende  

 udskiftningsintervaller.
Dette indebærer ikke, at hjælpemidlet skal udskiftes  

 til dette tidspunkt, eller at behov for hyppigere udskiftning ikke kan  

 forekomme.
Individuel brug, legemlige forandringer, slitage kan selv efter  

 kort tid umuliggøre anvendelse af hjælpemidlet.
Et hjælpemiddel kan blive  

 uanvendeligt af andre årsager eller gå tabt, fx ved tyveri eller brand.
I  

 sidstnævnte situationer bør brugeren forsynes med et erstatningshjælpemiddel  

 uden unødig forsinkelse.
 Udskiftning af et hjælpemiddel kan også blive aktuel, hvis der er kommet  

 et hjælpemiddel på markedet, der er væsentligt bedre egnet for personen med  

 nedsat funktionsevne, eller som i væsentlig grad bedre kan afhjælpe den  

 nedsatte funktionsevne.
Reservehjælpemidler 31. Normalt vil der ikke være behov for  

 reservehjælpemidler.
Ved personlige hjælpemidler som kompressionsstrømpe,  

 brystprotese, støttekorset, fodtøj og andre kropsbårne hjælpemidler kan der  

 dog af hygiejniske hensyn være behov for et reservehjælpemiddel.
Hvis et hjælpemiddel fx er ydet til brug i hjemmet, kan der efter en  

 konkret vurdering af behovet ydes reservehjælpemidler, når det pågældende  

 hjælpemiddel er meget vanskeligt at medbringe udenfor hjemmet.
Dette er især  

 aktuelt, hvor brugeren er optaget på en dagforanstaltning eller skole, som  

 ikke er forpligtet til at stille hjælpemidlet til rådighed i arbejds- eller  

 skolesituationen (der henvises til kap.10).
Reparation 32. Der ydes hjælp til nødvendige reparationer af  

 hjælpemidler.
 Kommunen/amtskommunen må være opmærksom på købelovens reklamationsregler  

 (den etårige reklamationsfrist eller eventuel løfte/aftale om garanti eller  

 fri service).
Kommunen/amtskommunen må sikre sig, at hjælpemidler repareres på  

 forsvarlig måde, og at personen lider mindst muligt afsavn.
Under  

 reparationen udlånes eventuelt et andet egnet hjælpemiddel.
Drift 33. Der ydes normalt ikke hjælp til dækning af  

 udgifter, der følger af brug af hjælpemidlet, fx til drift (alm. batterier,  

 kasettebånd), rengøringsmidler, almindelig vedligeholdelse.
 Ved bevilling til en trehjulet knallert er det en betingelse, at ansøgeren  

 tegner den lovpligtige ansvarsforsikring og afholder udgiften dertil.
 Ansøgeren må allerede inden eller ved bevilling af et hjælpemiddel  

 orienteres om, at der påløber udgifter og om disses forventede størrelse.  

 Eventuelt kan det overvejes, om der kan ydes tilskud til udgifterne efter  

 servicelovens §§ 28 eller 84, aktivlovens § 81 eller som et personligt tillæg  

 efter pensionslovens § 17.
Der kan dog ydes hjælp til enkelte driftsudgifter, fx yder amtskommunen  

 støtte til batterier til høreapparater, og kommunen yder støtte til  

 akkumulatorer til el-kørestole.
Endvidere yder kommunen hjælp til udskiftning  

 af dæk og slanger til kørestole, hvis der er behov for mere end en årlig  

 udskiftning, mens ansøgeren selv betaler udgifterne til den første årlige  

 udskiftning.
Der kan ikke stilles krav om, at ansøgeren skal holde hjælpemidlet  

 særskilt forsikret.
Ansøgeren er forpligtet til at passe på hjælpemidler som  

 på sine egne ting.
Beskadiges hjælpemidlet eller går hjælpemidlet til grunde,  

 kan kommunen/amtskommunen, hvis ansøgeren eller skadevolderen har en  

 familieforsikring, forhøre om skaden kan dækkes.
Ansøgeren er forpligtet til  

 at medvirke hertil.
 Kommunen/amtskommunen vil ved hyppige skadesforløb kunne tage disse i  

 betragtning ved vurderingen af, hvorledes hjælpemiddelbehovet kan løses, og  

 hvilket hjælpemiddel, der i den konkrete situation skal stilles til rådighed.
6.2. Leverandørvalg - - - - - - - § 97,  stk. 3. Kommunen eller amtskommunen kan  

 bestemme, at et hjælpemiddel skal leveres af bestemte leverandører.
I  

 forbindelse med kommunens eller amtskommunens indgåelse af leverandøraftaler  

 inddrages repræsentanter for brugerne ved udarbejdelse af  

 kravspecifikationerne.
- - - - - - - Kommunens valg/brugerindflydelse 34. Kommunen eller amtskommunen kan bestemme, at et  

 hjælpemiddel skal leveres af en bestemt leverandør.
 Med leverandøraftaler sigtes der til alle aftaler, som regulerer en  

 kommunes/amtskommunes hjælpemiddelsortiment eller antal af leverandører.  

 Bestemmelsen omfatter hjælpemiddelområdet generelt og ikke alene de  

 situationer, hvor hjælpemidlet udleveres til brugeren direkte af  

 leverandøren.
 Kommunen/amtskommunen skal ved indgåelse af leverandøraftaler inddrage  

 repræsentanter for brugerne ved udarbejdelse af kravspecifikationerne.
 Reglen om brugerrepræsentation har til formål at inddrage brugernes viden  

 og erfaring om produkterne og den service, der bør knytte sig dertil.  

 Brugerrepræsentanterne skal således sikres indflydelse på, hvilke krav  

 kommunerne/amtskommunerne skal stille til indholdet i leverandøraftaler,  

 herunder krav til kvalitet, forsyningssikkerhed, sortiment, forhandlernet  

 m.v.
 Desuden vil brugernes medvirken ved formulering af kravene i og  

 forudsætningerne bag de indgåede aftaler være medvirkende til at tydeliggøre,  

 hvad brugerne kan forvente af det offentlige system på hjælpemiddelområdet.
Tilrettelæggelsen af brugerindflydelsen i forbindelse med udarbejdelse af  

 kravspecifikationerne foretages af den enkelte kommune/amtskommune.
Det bør i  

 den forbindelse sikres, at processen med udarbejdelse af aftalegrundlaget  

 foregår inden for tilstrækkelige tidsmæssige rammer til at gøre  

 brugerindflydelsen reel.
Som repræsentanter for brugere anbefales det at inddrage personer fra de  

 relevante handicap-organisationer.
Det kan dog også være relevant at inddrage  

 brugere eller andre, der har en særlig ekspertise på området, og som kan  

 repræsentere de pågældende brugergrupper.
Der er ikke krav om, at  

 brugerrepræsentanterne skal have bopæl i kommunen/amtskommunen.
 De Samvirkende Invalideorganisationer, Kløverprisvej 10 B, 2650 Hvidovre,  

 udgiver en vejviser med adresser på medlemsorganisationerne og kan oplyse om  

 sine amts- og lokalafdelinger.
Hjælpemidler dækker over et meget bredt spektrum af produkter, som  

 benyttes af vidt forskellige brugergrupper.
Derfor kan det ikke generelt  

 siges, hvilke forhold, der bør specificeres i de krav, der danner grundlag  

 for leverandøraftalerne.
Dette kan fx være spørgsmål om kvalitet,  

 produktsortiment, forsyningssikkerhed, leveringstid, garanti, reklamation,  

 reparation m.v.
Med hensyn til kravene til produkternes kvalitet findes der på nogle  

 områder kvalitetsmål (ISO-kvalifikationer), som kan indgå ved udarbejdelse af  

 kravspecifikationer.
Der er mulighed for at få sagkyndig bistand ved de  

 amtskommunale hjælpemiddelcentraler og eventuelt Hjælpemiddelinstituttet,  

 Gregersensvej 38, 2630 Tåstrup, med henblik på opstilling af kvalitetskrav.
Når hjælpemidlet udleveres direkte fra leverandøren, vil det kunne være  

 hensigtsmæssigt i aftalegrundlaget at præcisere nogle fagmæssige krav, fx at  

 leverandøren har en specifik uddannelsesmæssig baggrund, og at leverandøren  

 skal kunne tilbyde løbende kontrol og hjemmebesøg.
Der vil endvidere kunne  

 fastlægges procedurer vedrørende fx ansøgning og udskiftning eller reparation  

 af udleverede hjælpemidler.
For at sikre brugerne et bredt udvalg af hjælpemidler vil det - afhængig  

 af de lokale forhold - kunne være hensigtsmæssigt med  

 fælleskommunale/-amtslige leverandøraftaler.
Dette kan ligeledes opnås ved at  

 kommunen/amtskommunen indgår aftaler med et konsortium af flere leverandører.
 Det bemærkes, at en leverandøraftale ikke må være til hinder for, at  

 personer med et særligt behov får stillet et egnet hjælpemiddel til rådighed,  

 selv om hjælpemidlet ikke er omfattet af leverandøraftalen.
Særligt personlige hjælpemidler - - - - - - - § 97,  stk. 4. For særligt personlige hjælpemidler kan  

 ansøgeren, såfremt den pågældende ønsker at benytte en anden leverandør end  

 den af kommunen eller amtskommunen valgte, vælge selv at indkøbe hjælpemidlet  

 og få udgifterne hertil refunderet, dog højst med et beløb svarende til den  

 pris, kommunen eller amtskommunen kunne have erhvervet hjælpemidlet til hos  

 sin leverandør.
Har kommunen eller amtskommunen ikke indgået  

 leverandøraftale, kan ansøgeren vælge leverandør.
Ved særligt personlige  

 hjælpemidler forstås ortopædisk fodtøj, arm- og benproteser, tandproteser,  

 støttekorsetter og bandager m.v., parykker, brystproteser, stomihjælpemidler  

 og kropsbårne synshjælpemidler til personer med en varigt nedsat synsfunktion  

 eller medicinsk-optisk definerede, varige øjenlidelser.
- - - - - - - 35. For særligt personlige hjælpemidler i form af  

 ortopædisk fodtøj, (herunder individuelt fremstillede ortopædiske fodindlæg),  

 arm- og benproteser, tandproteser, støttekorsetter og bandager m.v.  

 (individuelt fremstillede eller tilpassede afstivende bandager som fx  

 skinnebandager, stativer og halskraver), parykker, brystproteser,  

 stomihjælpemidler og kropsbårne synshjælpemidler kan brugerne, såfremt de  

 ikke ønsker at benytte kommunens/amtskommunens leverandør, selv vælge  

 leverandør af hjælpemidlet.
Der skal foretages en konkret vurdering af, hvilket hjælpemiddel, der er  

 det bedst egnede og billigste for den enkelte ansøger.
Heri indgår hensyn til  

 behov, kvalitet, betjeningsmulighed, udgifter til drift af hjælpemidlet,  

 hjælpemidlets holdbarhed, servicekrav, garanti, service- og  

 reparationsmuligheder m.m.
 Ansøgeren skal have bevilget et egnet hjælpemiddel uden egenudgift,  

 bortset fra eventuel egenbetaling fastsat i hjælpemiddelbekendtgørelsen (fx  

 ortopædisk fodtøj).
Når bevillingen foreligger, kan ansøgeren selv indkøbe hjælpemidlet hos en  

 leverandør efter eget valg.
Det hjælpemiddel, som brugeren indkøber, skal  

 opfylde de hensyn til kvalitet, holdbarhed, garanti, service- og  

 reparationsmuligheder m.m., der er lagt til grund for bevillingen.
Har kommunen/amtskommunen indgået leverandøraftale, kan ansøgeren få  

 refunderet et beløb svarende til de udgifter, kommunen/amtskommunen ville  

 have haft, hvis ansøgeren havde valgt at benytte kommunens-/amtskommunens  

 leverandør.
Ansøgeren kan dog højst få refunderet det beløb, som pågældende  

 har betalt for hjælpemidlet.
Det bør fremgå af bevillingen hvad hjælpemidlet  

 koster hos kommunens/amtskommunens leverandør.
I de kommuner/amtskommuner, hvor der ikke er indgået leverandøraftaler,  

 kan ansøgeren vælge leverandør, og støtten ydes efter regning til det  

 bevilgede hjælpemiddel. Ønsker ansøgeren et andet hjælpemiddel - fx af en  

 anden kvalitet, anden farve eller yderligere funktioner - må den pågældende  

 selv betale en evt. difference.
Hvis ansøgeren fx har fået bevilget en paryk  

 af kunstfiber, men vælger en paryk af ægte hår, kan støtten alene omfatte  

 prisen på en paryk af kunstfiber.
For at sikre, at reglen om frit leverandørvalg ikke indebærer unødig  

 belastning af den enkelte brugers økonomi, bør det beløb, ansøgeren er  

 berettiget til i henhold til bevillingen, refunderes straks ved forevisning  

 af fakturaen.
Ved udlæg af større beløb til fx ortopædiske sko eller arm- og  

 benproteser bør kommunen/amtskommunen aftale med den leverandør, som  

 ansøgeren vælger, at fakturaen, bortset fra evt. egenandel, sendes direkte  

 til kommunen/amtskommunen.
Ansøgere, der udnytter adgangen til frit leverandørvalg, er kun berettiget  

 til befordringsgodtgørelse efter reglerne i bekendtgørelsens § 23, svarende  

 til afstanden til det sted, hvor udleveringen af hjælpemidlet efter  

 kommunens/amtskommunens sædvanlige praksis ville have fundet sted.
Der  

 henvises til bekendtgørelsens § 23, stk. 4.
 Det fri leverandørvalg har ikke virkning for hjælpemidler, der er omfattet  

 af leverandøraftaler, hvis aftalen er indgået før den 22. maj 1996, eller der  

 er foretaget udbud før den 22. maj 1996. Fra den 1. januar 2001 er der dog  

 frit leverandørvalg, uanset om der er indgået leverandøraftaler, som rækker  

 ud over den 31. december 2000, jf. § 140, stk. 2.
Særlige informationsteknologiske  

 hjælpemidler - - - - - - - B § 2, stk. 3. Særlige informationsteknologiske hjælpemidler, jf. stk. 2,  

 nr. 4, omfatter produkter, der kan afhjælpe et kommunikationshandicap (fx.  

 talemaskiner og kommunikatorer) samt computerbaserede  

 kommunikationshjælpemidler, herunder specialprogrammer og andet særligt  

 tilbehør til personlige computere.
- - - - - - - Særlige IT-hjælpemidler 36. Det er amtskommunen, der er ansvarlig for  

 tildeling af hjælp til særlige informationsteknologiske hjælpemidler.
 Målgruppen er personer med væsentlig nedsat høre-, tale-, syns-, eller  

 skrivefunktion, hvor hjælpemidlet i væsentlig grad kan afhjælpe følgerne af  

 den nedsatte kommunikationsevne.
 Særlige informationsteknologiske hjælpemidler omfatter produkter, der er  

 fremstillet specielt med henblik på at afhjælpe et kommunikationshandicap (fx  

 talemaskiner og kommunikatorer), herunder særlige kommunikationsprogrammer  

 (fx scanningsprogrammer til betjening med en enkelt kontakt, skærmlæsere til  

 syntetisk tale, skærmtastaturer og forstørrelsesprogrammer) og andet særligt  

 tilbehør (fx specielle tastaturer, specielle mus, museerstatninger og  

 morseudstyr) til personlige computere (PC'er).
 Ved information/kommunikation forstås at modtage og afgive meddelelser.  

 Produkter, der alene kan afgive eller modtage signaler, som fx  

 varslingshjælpemidler (fx dørsignaler, lys- eller lydindikatorer),  

 tryghedsalarmer (fx nødkald), overvågningsudstyr samt omgivelseskontrol vil  

 ikke være omfattet.
Hjælpemidlet skal endvidere være særligt informationsteknologisk.
Der er  

 tale om avancerede kommunikationshjælpemidler, hvortil der kræves en særlig  

 høj grad af ekspertise for at kunne vurdere hvilken løsning, der er den mest  

 hensigtsmæssige for brugeren.
 Dvs. at eksempelvis høretekniske hjælpemidler, (fx  

 kommunikationsforstærkere), manuelle/elektriske punktskriftmaskiner  

 (brailleudstyr), punkture samt teleslyngeanlæg ikke anses for særligt  

 teknologiske.
 De hjælpemidler, der ikke er særligt informationsteknologiske, ydes  

 fortsat af kommunen i det omfang betingelserne for støtte efter  

 bekendtgørelsens §1 er opfyldt.
 For at kunne vurdere ansøgerens nedsatte funktionsevne og behov i  

 øjeblikket og på længere sigt kan der være behov for et tværfagligt  

 samarbejde under medvirken af fx ergoterapeut, fysioterapeut, lærer,  

 neuropsykolog, talepædagog og tekniker.
 Hvis det er tvivlsomt, om en person med nedsat funktionsevne er i stand  

 til at anvende hjælpemidlet, således at kommunikationsevnen i væsentlig grad  

 forbedres, kan det blive nødvendigt at stille hjælpemidlet til rådighed for  

 den pågældende i en prøveperiode.
 I forbindelse med tildeling af særlige informationsteknologiske  

 hjælpemidler til personer med progredierende lidelser, fx muskelsvind eller  

 ALS (amyotrofisk lateral sklerose), er det vigtigt ikke kun at se på det  

 aktuelle behov, men også tage hensyn til den forventede fremtidige udvikling.  

 Det er herunder vigtigt at tage hensyn til, at hjælpen ydes på et tidspunkt,  

 hvor den pågældende har de bedste forudsætninger for at lære at bruge  

 hjælpemidlet.
Forbrugsgoder - - - - - - - § 98.  Kommunen yder hjælp til køb af forbrugsgoder,  

 når betingelserne i § 97, stk. 1, er opfyldt.
Der kan dog ikke ydes hjælp til  

 forbrugsgoder, der normalt indgår i sædvanligt indbo.
 Stk. 2.  Amtskommunen yder hjælpen efter denne  

 bestemmelse, hvis forbrugsgodet er en del af et informationsteknologisk  

 hjælpemiddel, jf. § 97, stk. 2, nr. 4.
 Stk. 3.  Der kan kun ydes hjælp, når udgiften er over  

 500 kr.
 Stk. 4.  Hjælpen udgør 50 pct. af prisen på et  

 almindeligt standardprodukt af den pågældende art.
 Stk. 5.  Hvis det på grund af den nedsatte funktionsevne  

 er nødvendigt med et forbrugsgode, der er dyrere end et almindeligt  

 standardprodukt, eller hvis den nedsatte funktionsevne nødvendiggør særlig  

 indretning af forbrugsgodet, betaler kommunen henholdsvis amtskommunen, jf.  

 stk. 1 og 2, de nødvendige merudgifter.
 Stk. 6.  Hvis forbrugsgodet udelukkende fungerer som et  

 hjælpemiddel til at afhjælpe den nedsatte funktionsevne, betaler kommunen  

 henholdsvis amtskommunen, jf. stk. 1 og 2, de fulde anskaffelsesudgifter.  

 Hjælpen kan ydes som udlån.
Stk. 7.  Socialministeren kan fastsætte nærmere regler  

 om - - - - - - - 8.1. Afgrænsning 37. Der ydes støtte til forbrugsgoder til personer med  

 en varigt nedsat fysisk eller psykisk funktionsevne, når forbrugsgodet i  

 væsentlig grad kan afhjælpe de varige følger af den nedsatte funktionsevne og  

 derved i væsentlig grad kan lette den daglige tilværelse, eller er nødvendigt  

 for at pågældende kan udøve et erhverv.
 Forbrugsgoder omfatter produkter, som er fremstillet og forhandles bredt  

 med henblik på sædvanligt forbrug med den almindelige befolkning som  

 målgruppe.
 Sådanne produkter er således ikke fremstillet specielt med henblik på at  

 afhjælpe en nedsat funktionsevne, men kan dog i en række tilfælde udgøre den  

 kompensation, som personer med nedsat funktionsevne har behov for.
Det gælder fx situationer, hvor husholdningsredskaber, køkkenmaskiner og  

 andre hårde hvidevarer så som vaskemaskiner, tørretumblere, opvaskemaskiner  

 o.l. bevirker, at den pågældende kan udføre dagligdags funktioner, som han  

 eller hun ellers ikke ville være i stand til uden hjælp, og hvor der ikke i  

 øvrigt er andre personer i husstanden, der med rimelighed kan påtage sig  

 opgaverne.
Det bør i denne forbindelse bemærkes, at børn af forældre med  

 nedsat funktionsevne ikke af det offentlige bør pålægges mere arbejde i  

 hjemmet, end deres jævnaldrende kammerater udfører.
 Med den stigende vægt på tilgængelighed for personer med nedsat  

 funktionsevne må det forventes, at stadigt flere forbrugsgoder vil blive  

 fremstillet med indbyggede handicapegnede funktioner, således at de i en  

 konkret situation kan virke handicapkompenserende.
Støtten ydes til køb af et forbrugsgode.
I modsætning til det egentlige  

 hjælpemiddelområde får brugeren således ejendomsretten til produktet, og  

 brugeren kan efter eget valg af leverandør købe det produkt, han eller hun  

 ønsker.
Der er også mulighed for, at pågældende kan købe et dyrere produkt  

 mod selv at betale ekstraudgifterne.
 Hvis betingelserne for støtte til køb af forbrugsgoder er opfyldt, ydes  

 der hjælp, uanset om ansøgeren selv tidligere har anskaffet sig et lignende  

 forbrugsgode.
Støtte til forbrugsgoder ydes af kommunen.
Amtskommunen yder dog støtte  

 til forbrugsgoder, der indgår som en del af et særligt  

 informationsteknologisk hjælpemiddel, typisk personlige computere (PC'ere),  

 samt specialprogrammer og andet særligt tilbehør til PC'eren.
Se nærmere  

 herom i kapitel 7 om særlige informationsteknologiske hjælpemidler.
- - - - - - - B § 19, stk. 4. Der ydes kun hjælp efter denne bestemmelse, når udgiften i  

 den enkelte ydelsessituation overstiger 500 kr.
- - - - - - - Bagatelgrænse 38. Støtten omfatter kun udgifter til køb af  

 forbrugsgoder, der koster mere end 500 kr.
 Hvis der i den enkelte ydelsessituation er behov for mere end et  

 forbrugsgode, lægges den samlede udgift til grund.
8.2. Sædvanligt indbo - - - - - - - B § 19, stk. 5. Der ydes ikke hjælp efter denne bestemmelse til  

 forbrugsgoder, der normalt indgår i sædvanligt indbo, fx. almindelige stole,  

 borde, senge, telefoner, TV-apparater, videomaskiner, båndoptagere, m.v., som  

 normalt forefindes i ethvert hjem, der måtte ønske det.
- - - - - - - 39. Der kan ikke ydes hjælp til forbrugsgoder, der  

 normalt indgår i sædvanligt indbo, fx almindelige stole, borde, senge,  

 telefoner, TV-apparater, videomaskiner, båndoptagere m.v., og som normalt  

 forefindes i ethvert hjem, der måtte ønske det.
Der ydes således ikke støtte til almindelige båndoptagere til blinde, der  

 fx har behov for afspilning af lydbøger eller lydbreve.
Ligeledes ydes der  

 ikke støtte til almindelige videomaskiner til døve.
Hvilke forbrugsgoder, der indgår i sædvanligt indbo, vil løbende ændres i  

 takt med den almindelige samfundsudvikling.
Ved bedømmelsen af, hvorvidt et  

 forbrugsgode er så almindeligt, at der ikke kan ydes hjælp til anskaffelsen  

 efter reglerne om forbrugsgoder, må der tages hensyn til udviklingen i den  

 almindelige levestandard og folks forbrugs- og levevaner.
Således vil flere  

 forbrugsgoder med tiden blive mere almindeligt udbredt og efterhånden blive  

 betragtet som sædvanligt indbo.
Det forudsættes, at niveauet i det mindste svarer til praksis vedrørende  

 trangsbeneficiet, hvorefter der skal være tale om »et beskedent  

 hjem«, jf.
Retsplejelovens § 509. Som supplement hertil skal der  

 foretages en vurdering af, hvor udbredt et givet forbrugsgode er på  

 landsplan.
Til brug for denne vurdering kan oplysninger fra Danmarks  

 Statistik anvendes som retningsgivende standard.
8.3. Almindeligt standardprodukt - - - - - - - B § 19, stk. 1. Hjælp til anskaffelse af øvrige forbrugsgoder ydes, når  

 betingelserne i § 1 er opfyldt, med et beløb svarende til 50 pct. af prisen  

 på et almindeligt standardprodukt af den pågældende art.
- - - - - - - 40. Hjælpen ydes som udgangspunkt med et kontant beløb  

 svarende til 50% af prisen på et almindeligt standardprodukt af den type, der  

 er behov for til at afhjælpe den nedsatte funktionsevne.
Ved fastlæggelsen af  

 et almindeligt standardprodukt må prisen på et gennemsnitsprodukt af den  

 pågældende type lægges til grund.
Til forskel fra egentlige hjælpemidler vil et forbrugsgode, der bevilges  

 med henblik på at kompensere for en nedsat funktionsevne, normalt også  

 indebære en lettelse i dagligdagen på samme måde som for personer uden nedsat  

 funktionsevne.
Egenbetalingen på 50% har således baggrund i, at der ville  

 være tale om overkompensation, hvis modtageren fik de fulde  

 anskaffelsesudgifter dækket.
Som eksempel kan nævnes en person, der har behov for en PC'er, fordi den i  

 væsentlig grad kan afhjælpe et manglende læsesyn, som følge af et alvorligt  

 synshandicap.
Ved tildeling af PC'eren får pågældende kompensation for den  

 nedsatte funktionsevne, men opnår desuden de fordele, der i øvrigt er ved at  

 have en PC'er.
Det samme gælder situationer, hvor pågældende ved brug af egen  

 vaskemaskine i væsentlig grad får afhjulpet en nedsat funktionsevne.
Også her  

 opnår den pågældende de fordele, der i øvrigt er ved at have egen  

 vaskemaskine, fremfor at skulle bruge tid og penge på at benytte fx et  

 møntvaskeri.
8.4. Forbrugsgoder med en særlig kvalitet eller kapacitet og/eller med en  

 særlig indretning - - - - - - - B § 19, stk. 2. Hvis der foreligger ganske særlige forhold ved den  

 nedsatte funktionsevne, som nødvendiggør anskaffelse af et forbrugsgode, der ydes der ud over støtten efter stk. 1 hjælp til betaling af forskellen  

 mellem prisen på et almindeligt standardprodukt og prisen på det bedst egnede  

 og billigste produkt.
- - - - - - - 41. I nogle situationer vil ansøgerens nedsatte  

 funktionsevne nødvendiggøre et produkt med en særlig kvalitet eller kapacitet  

 som andre ikke behøver (fx en computer eller en vaskemaskine med særlig stor  

 kapacitet eller særlig holdbarhed). Det kan ligeledes være nødvendigt at  

 tilpasse forbrugsgodet gennem en særlig indretning for at det kan betjenes af  

 den pågældende (fx en computer med et særligt tastatur, en vaskemaskine med  

 en særlig handicapindretning).
 For at undgå, at modtageren påføres merudgifter som følge af den nedsatte  

 funktionsevne, ydes der, foruden støtten på 50 % af prisen på et almindeligt  

 standardprodukt, hjælp til betaling af de nødvendige merudgifter i form af  

 betaling af forskellen mellem prisen på et almindeligt standardprodukt og  

 prisen på det bedst egnede og billigste produkt med særlig kvalitet eller  

 kapacitet og/eller med særlig indretning.
 Det forudsættes, at ansøgeren oplyses om, hvilket produkt  

 kommunen/amtskommunen finder velegnet og vil yde støtte til.
8.5. Forbrugsgoder der udelukkende fungerer som hjælpemiddel - - - - - - - B § 19, stk. 3. Hvis forbrugsgodet på grund af den nedsatte funktionsevne  

 udelukkende fungerer som et hjælpemiddel, således at ansøgeren ikke kan  

 udnytte produktet efter sit formål som forbrugsgode, omfatter hjælpen den  

 fulde anskaffelsespris på det bedst egnede og billigste produkt.
Hjælpen kan  

 ydes som udlån.
- - - - - - - 42. I ganske særlige tilfælde kan et almindeligt  

 forbrugsgode have en så specifik funktion til at kompensere for en nedsat  

 funktionsevne, at forbrugsgodet reelt ikke har anden funktion end at fungere  

 som hjælpemiddel på linie med de egentlige hjælpemidler.
 Det drejer sig især om forbrugsgoder i form af computere og andet  

 elektronisk udstyr i tilfælde, hvor udstyret i væsentlig grad kan afhjælpe en  

 nedsat kommunikationsevne, og hvor den pågældende på grund af den nedsatte  

 funktionsevne ikke har nogen mulighed for at udnytte de øvrige  

 anvendelsesmuligheder og fordele, der ligger i udstyret.
 I denne situation omfatter støtten de fulde anskaffelsesudgifter til det  

 bedst egnede og billigste produkt.
 Da der normalt vil være tale om ganske betragtelige udgifter, kan  

 kommunen/amtskommunen i sådanne tilfælde vælge at yde støtten som udlån.
8.6. Hvad dækker ydelsen Valg af forbrugsgode 43. Det er ansøgeren selv, der køber produktet, men  

 kommunen/amtskommunen har en forpligtelse til at yde rådgivning og vejledning  

 om egnede produkter.
Der er ikke fastsat regler om den praktiske gennemførelse af bevillinger.  

 Det er således op til den enkelte kommune/amtskommune at tilrettelægge  

 administrationen, så der så vidt muligt kan tages hensyn til den enkelte  

 ansøgers ønsker.
Det forudsættes, at det ved fastlæggelse af arbejdsgange  

 sikres, at ansøgerens økonomi ikke belastes unødigt i forbindelse med købet.  

 Det beløb, ansøgeren er berettiget til i henhold til bevillingen, bør derfor  

 refunderes straks ved forevisning af fakturaen.
I forbindelse med større  

 beløb bør kommunen/amtskommunen aftale med forhandleren, at  

 kommunens/amtskommunens andel af købesummen afregnes direkte med  

 forhandleren.
 Det forudsættes, at leverandøren er en momsregistreret virksomhed.
Udgifter til udskiftning, reparation og drift - - - - - - - B § 20. Der ydes ikke hjælp til udskiftning og reparation af  

 forbrugsgoder, der er anskaffet med hjælp efter § 19, stk. 1.
 § 21.  Til forbrugsgoder, der er anskaffet med hjælp  

 efter § 19, stk. 2, ydes der hjælp til udskiftning og reparation efter behov.
 Stk. 2.  Hjælp til udskiftning, jf. § 19, stk. 2, ydes  

 ved betaling af forskellen mellem prisen på et almindeligt standardprodukt og  

 prisen på det bedst egnede og billigste produkt.
 Stk. 3.  Hjælp til reparation af forbrugsgoder, der er  

 anskaffet med hjælp efter § 19, stk. 2, nr. 1, ydes med halvdelen af  

 udgiften.
 Stk. 4.  Hjælp til reparation af forbrugsgoder, der er  

 anskaffet med hjælp efter § 19, stk. 2, nr. 2, omfatter alene  

 reparationsudgifter vedrørende den særlige indretning.
 § 22.  Til forbrugsgoder, der er anskaffet med hjælp  

 efter § 19, stk. 3, ydes der hjælp til udskiftning og reparation efter behov.
- - - - - - - 44. Der ydes ikke støtte til drift af forbrugsgoder.  

 Der ydes som udgangspunkt heller ikke støtte til udskiftning eller reparation  

 af forbrugsgoder.
 Dog vil der efter behov kunne ydes støtte til udskiftning og reparation af  

 forbrugsgoder med en særlig kvalitet eller kapacitet og/eller med en særlig  

 indretning, samt forbrugsgoder der udelukkende fungerer som hjælpemiddel.
 For så vidt angår støtte til udskiftning af forbrugsgoder med en særlig  

 kvalitet eller kapacitet og/eller med en særlig indretning ydes denne ved  

 betaling af forskellen mellem prisen på et almindeligt standardprodukt og  

 prisen på det bedst egnede og billigste produkt.
Der ydes støtte til reparation af forbrugsgoder med en særlig indretning  

 ved betaling af reparationsudgiften vedrørende den særlige indretning.
Støtte  

 til reparation af forbrugsgoder med en særlig kvalitet eller kapacitet ydes  

 dog med halvdelen af udgiften.
Støtte til udskiftning af forbrugsgoder der udelukkende fungerer som et  

 hjælpemiddel ydes ved betaling af den fulde anskaffelsespris på det bedst  

 egnede og billigste produkt.
Ved reparation ydes der støtte til betaling af  

 den fulde reparationsudgift.
8.7. Eksempler på anvendelse af reglerne om forbrugsgoder 45. Eksempel 1.
41 årig enlig kvindelig førtidspensionist er som følge af dissemineret  

 sclerose kørestolsbruger.
Kvinden bor i en etageejendom uden vaskemaskine  

 installeret i lejlighederne og uden fælles vaskeri, og hun er ikke i stand  

 til at benytte møntvaskeri.
 Efter en konkret vurdering findes kvinden berettiget til støtte til køb af  

 en vaskemaskine.
 Der er ikke som følge af sygdommen behov for en ekstra god vaskemaskine,  

 ligesom det ikke er nødvendigt med specialindretninger af vaskemaskinen for  

 at kvinden kan bruge den.
 Støtten udmåles efter hovedreglen i bekendtgørelsens § 19, stk.1. Det vil  

 sige, at hjælpen ydes med et beløb svarende til 50% af prisen på  

 standardmaskinen.
 To år efter købet går vaskemaskinen i stykker og kvinden søger om støtte  

 til dækning af reparationsudgifterne.
 Da vaskemaskinen er anskaffet med støtte efter bekendtgørelsens § 19, stk.  

 1, er kvinden ikke berettiget til støtte efter reglerne om forbrugsgoder, jf.  

 bek. § 20.
 Kommunen undersøger derefter, om der kan være grundlag for hjælp til  

 reparationsudgifterne efter reglerne i pensionslovens § 17 om personligt  

 tillæg.
Efter yderligere 4 år går vaskemaskinen på ny i stykker og maskinen kan  

 ikke repareres.
Kvinden søger derfor om hjælp til en ny vaskemaskine.
 Kvinden er ikke berettiget til hjælp til udskiftning efter reglerne om  

 forbrugsgoder, jf. bekendtgørelsens § 20. I lighed med situationen omkring  

 afslag på hjælp til dækning af reparationsudgifter, undersøger kommunen  

 derefter, om der kan ydes personligt tillæg.
 46. Eksempel 2.
 Hvis kvinden fra eksempel 1 også er inkontinent for både afføring og urin  

 og derfor har et særligt stort behov for tøjvask, har hun som følge af  

 sygdommen brug for en ekstra god vaskemaskine.
 Foruden støtten på 50 % af prisen på et almindeligt standardprodukt, får  

 kvinden i denne situation hjælp til betaling af de nødvendige merudgifter i  

 form af betaling af forskellen mellem prisen på et almindeligt  

 standardprodukt og prisen på det bedst egnede og billigste produkt med særlig  

 kvalitet eller kapacitet, jf. § 19, stk. 2.
 Kvinden kan få hjælp til reparation med halvdelen af udgiften efter reglen  

 i bekendtgørelsens § 21, stk. 3.
 Hjælp til udskiftning ydes ved betaling af forskellen mellem prisen på et  

 almindeligt standardprodukt og prisen på det bedst egnede og billigste  

 produkt med særlig kvalitet eller kapacitet, jf. bekendtgørelsens. § 21, stk.  

 2.
Særligt om administration på  

 hjælpemiddelområdet 9.1. Flytning 47. Hjælpemidler og forbrugsgoder efter servicelovens  

 §§ 97 og 98 ydes normalt af ansøgerens bopælskommune, eller amtskommune for  

 så vidt angår de hjælpemidler og forbrugsgoder der ydes efter §§ 97, stk. 2,  

 og 98, stk. 2.
Ved flytning til anden kommune, medtages bevilgede hjælpemidler, som der  

 fortsat er behov for.
Der sker ikke et videresalg til  

 tilflytningskommunen/-amtet, men denne underrettes om bevillingen af  

 hjælpemidler og forbrugsgoder.
Tilflytningskommunen/-amtet er forpligtet til  

 at føre tilsyn og afholde udgifter i forbindelse med eventuelle reparationer  

 (med hensyn til reparation af forbrugsgoder henvises der til kap. 8).
 Ved flytning igen til ny kommune/-amt påhviler det  

 fraflytningskommunen/-amtet at give den oprindelige kommune/amt underretning.
 Efter endt brug skal hjælpemidlet tilbageleveres, hvis det er ydet som  

 udlån, til den oprindelige kommune/amt uden omkostninger for brugeren eller  

 for den oprindelige kommune/amt (fx fragtomkostninger). Forbrugsgoder, som er  

 brugerens ejendom, skal ikke tilbageleveres.
9.2. Udland 48. Kropsbårne hjælpemidler kan frit medtages til  

 udlandet.
Andre hjælpemidler kan medtages under ophold i udlandet, hvis - modtageren deltager i aktiviteter, der er led i aktivering eller  

 revalidering, - modtageren deltager i en uddannelse i udlandet, der berettiger til  

 Statens Uddannelsesstøtte i udlandet, - der er behov for nødvendig lægebehandling, som den pågældende ikke kan få her i landet eller behandlingstilbud, kurophold  

 e.l., som er betalt af det offentlige, - modtageren udøver aftalt eller fastlagt samvær, som ikke kan foregå her i landet, med egne børn under 18 år, - modtageren holder ferie i udlandet, - der foreligger ganske særlige forhold, fx besøg hos en nær pårørende, der er alvorligt syg.
Der henvises til § 7 i bekendtgørelse om betingelser for i særlige  

 tilfælde at få hjælp under midlertidige ophold i udlandet efter lov om social  

 service.
Bekendtgørelsen er optrykt som bilag 4.
 Særligt for EU/EØS- borgere.
 49. I enkelte tilfælde er der fastsat særlige regler  

 for EU/EØS- borgeres mulighed for at få ydet hjælpemidler ved ophold i et  

 andet EU/EØS-land.
 Visse hjælpemidler skal fx ydes erhvervsaktive og deres familiemedlemmer,  

 når de er omfattet af dansk lovgivning om social sikring, selv om de opholder  

 sig eller bor i et andet medlemsland.
 Dette følger af forordning (EF) nr. 1408/71 om anvendelse af de sociale  

 sikringsordninger på arbejdstagere, selvstændige erhvervsdrivende og deres  

 familiemedlemmer, der flytter inden for Fællesskabet.
 Forordningens artikel 24 handler om »større naturalydelser«.  

 Artiklen befinder sig i forordningens kapitel om sygesikringsydelser, hvilket  

 fører til, at disse større naturalydelser i forordningens forstand hører til  

 blandt sygesikringsydelserne, og dermed, også i det enkelte medlemsland,  

 udgør sociale sikringsydelser i modsætning til serviceydelser.
 Sociale sikringsydelser tilkommer personer, der er omfattet af  

 forordningen, også når de bor eller opholder sig i et andet medlemsland end  

 det land, der er »kompetent« med hensyn til de pågældende ydelser.  

 For sygesikringens naturalydelser, fx lægehjælp, sygehusbehandling, men også  

 kategorien større naturalydelser (hjælpemidler) gælder imidlertid den særlige  

 ordning, at ydelserne gives i bopæls- eller opholdslandet, men for det  

 »kompetente« lands regning.
For personer, der efter forordningen er omfattet af dansk lovgivning om  

 social sikring, selv om de opholder sig i et andet medlemsland, er Danmark  

 det »kompetente« land.
Danmark skal derfor betale disse  

 naturalydelser, når de gives i bopæls- eller opholdslandet, og til personer,  

 der er omfattet af dansk lovgivning, skal Danmark levere ydelsen, når de  

 opholder sig i Danmark på ferie eller lignende.
Betalingen for ydelser givet i et andet medlemsland dækkes af den række af  

 aftaler, som Danmark har indgået med andre medlemslande om gensidigt afkald  

 på refusion af betaling for naturalydelser.
Der skal derfor ikke betales for  

 disse ydelser til de lande, som Danmark har refusionsafkaldsaftaler med.
De vigtigste tilfælde, hvor en person er omfattet af dansk lovgivning om  

 social sikring under bopæl eller ophold i et andet medlemsland, gengives  

 nedenfor.
Der er dog ikke tale om en udtømmende gengivelse af disse regler.  

 Offentligt ansatte (tjenestemænd og ansatte i et tjenestemandslignende  

 forhold) er fx under beskæftigelse for Danmark i et andet medlemsland uden  

 tidsbegrænsning omfattet af dansk lovgivning om social sikring.
Efter forordningens artikel 14 skal dansk lovgivning finde anvendelse på  

 situationer, hvor en person, der har lønnet beskæftigelse for en virksomhed,  

 udsendes af denne til et andet EU-land for der at udføre et arbejde for  

 virksomhedens regning.
Det er dog en betingelse, at arbejdets varighed ikke  

 påregnes at overstige et år, og at den pågældende arbejdstager ikke udsendes  

 for at afløse en anden person, hvis udstationeringsperiode er udløbet.
Hvis varigheden af det arbejde, der skal udføres, på grund af  

 uforudsigelige omstændigheder bliver længere end oprindeligt forudsat og  

 kommer til at overstige et år, er den pågældende fortsat omfattet af dansk  

 lovgivning, indtil arbejdet er afsluttet.
Den kompetente myndighed i den  

 medlemsstat, til hvis område den pågældende er udsendt, eller det af denne  

 myndighed udpegede organ skal dog meddele samtykke hertil, og begæring om  

 samtykke skal indgives inden udløbet af den første etårs-periode.
Samtykke  

 kan ikke meddeles for længere tid end et år.
Tilsvarende regler finder anvendelse for så vidt angår selvstændige  

 erhvervsdrivende.
Der henvises til forordningens artikel 14a.
 Efter artikel 17 kan bestemmelserne i forordningen om, hvilket lands  

 lovgivning en person skal være omfattet af, ved aftale mellem to eller flere  

 medlemslande eller deres myndigheder eller organer fraviges, når dette er til  

 fordel for visse kategorier af personer eller for visse personer.
 Forordningens artikel 24 bestemmer, at i en situation, hvor en  

 arbejdstager eller en selvstændig erhvervsdrivende er i færd med at flytte  

 fra et medlemsland til et andet og forinden har indgivet ansøgning om et af  

 de større hjælpemidler, som artikel 24 handler om, til sig selv eller til et  

 af sine familiemedlemmer, skal hjælpemidlet ydes af det land, hvor  

 ansøgningen er indgivet, selv om det først bevilges efter, at ansøgeren er  

 flyttet og er blevet optaget i tilflytningslandets sociale sikringssystem.
 I denne situation skal kommunen eller amtskommunen levere det pågældende  

 hjælpemiddel, når Danmark er det land, hvor der er indgivet ansøgning om  

 hjælpemidlet, selv om ansøgeren allerede er flyttet til et andet medlemsland.
 Artikel 24 er en undtagelse fra den almindelige regel om, at  

 sygesikringens naturalydelser ikke leveres, men kun betales af det  

 »kompetente« land.
Artikel 24 vedrører kun de hjælpemidler, der fremgår af afgørelse nr. 115  

 fra den administrative kommission.
Afgørelsen er optrykt som bilag 7.
9.3. Befordringsgodtgørelse - - - - - - - B § 23. Kommunen henholdsvis amtskommunen yder befordringsgodtgørelse i  

 forbindelse med ansøgning og ydelse af hjælpemidler og forbrugsgoder, når den  

 samlede udgift med det billigste, forsvarlige befordringsmiddel overstiger 60  

 kr.
For personer, der modtager sociale pensioner, dog 25 kr.
 Stk. 2.  Der kan ydes time- og dagpenge og  

 hoteldispositionsbeløb efter laveste sats i Finansministeriets til enhver tid  

 gældende cirkulære om time- og dagpenge m.v., når der er tale om en rejse,  

 der nødvendiggør overnatning uden for hjemmet.
 Stk. 3.  Der kan ydes befordringsgodtgørelse efter stk.  

 1 og 2 til rejseledsager, når ledsagelse er absolut påkrævet på grund af  

 ansøgerens helbredstilstand eller alder.
Stk. 4.  For personer, der vælger at udnytte adgangen  

 til leverandørvalg, jf. § 6, stk. 2, er kommunen/amtskommunen højst forpligtet  

 til at yde befordringsgodtgørelse svarende til afstanden til det sted, hvor  

 udleveringen af hjælpemidlet efter kommunens/amtskommunens sædvanlige praksis  

 ville have fundet sted.
Befordringsudgifter herudover betales af ansøgeren.
- - - - - - - 50. Efter bekendtgørelsens § 23 ydes der godtgørelse  

 af udgifter til befordring i forbindelse med ansøgning og ydelse af  

 hjælpemidler og forbrugsgoder.
Befordringsgodtgørelsen ydes af den samme  

 myndighed (kommune eller amtskommune), som er ansvarlig for sagens  

 behandling.
 Hvis befordringen sker med henblik på afprøvning som led i sagens  

 behandling, fx på Statens Øjenklinik, ydes der befordringsgodtgørelse, selv  

 om afprøvningen i den konkrete ansøgningssituation ikke fører til bevilling  

 af et hjælpemiddel.
 I tilfælde, hvor ansøgeren udnytter adgangen til frit leverandørvalg for  

 særligt personlige hjælpemidler, jf. bekendtgørelsens § 6, stk. 2 og 3, er  

 der efter § 23, stk. 4, kun ret til befordringsgodtgørelse svarende til  

 afstanden til det sted, hvor udleveringen efter kommunens/amtskommunens  

 sædvanlige praksis ville have fundet sted.
9.4. Finansiering Amtskommunen afholder endeligt udgifterne til hjælpemidler og  

 forbrugsgoder, der bevilges af amtskommunen, jf. servicelovens § 131, stk. 6.
 Udgifter til hjælpemidler og forbrugsgoder, der bevilges af kommunen til  

 personer, der er fyldt 67 år, afholdes endeligt af kommunen, jf. § 131, stk.  

 3, nr. 4, mens kommunen og amtskommunen hver afholder 50% af udgifterne til  

 personer under 67 år, jf. § 131, stk. 4.
Afgrænsning til anden lovgivning 51. Der findes i lovgivningen andre regler om ydelse  

 af hjælpemidler inden for følgende områder:
- sygehussektoren - hjemmesygeplejen - undervisningssektoren - anden lovgivning i øvrigt Kun hvor det ansøgte hjælpemiddel ikke kan henføres til disse  

 bestemmelser, behandles ansøgningen efter regler i den sociale lovgivning.
 Foruden servicelovens §§ 97 og 98 indeholder den sociale lovgivning  

 muligheder for hjælp i servicelovens §§ 28, 84 og 102 samt i aktivlovens §§  

 78 og 82. For så vidt angår hjælpemidler m.v. i botilbud samt  

 daginstitutioner, klubber og døgninstitutioner efter serviceloven henvises  

 der til pkt. 61.
Da en række forskellige sektorer hver for sig administrerer hjælpemidler,  

 kan der opstå problemer for brugeren i forbindelse med ydelse af hjælpemidlet  

 og i forbindelse med sektorskifte.
Det er derfor nødvendigt, at sagsgangen  

 sektorerne imellem lettes, og at samarbejdet mellem sektorerne smidiggøres og  

 udbygges mest muligt, således at brugeren til enhver tid er sikret de  

 nødvendige hjælpemidler.
10.1. Sygehussektoren 52. Indenrigsministeriet har ved cirkulære af 20.  

 februar 1975 angivet retningslinier for afgrænsning af behandlingsredskaber,  

 hvortil udgiften afholdes af sygehusvæsenet. (Cirkulæret er optrykt som bilag  

 nr. 7).
10.2. Hjemmesygeplejen 53. Ifølge Indenrigsministeriets bekendtgørelse nr.  

 198 af 17. maj 1979 om hjemmesygeplejerskeordninger § 3 opretter kommunen et  

 depot med de for hjemmesygeplejen nødvendige rekvisitter, hjælpemidler m.v.  

 Der henvises til de af Sundhedsstyrelsen fastsatte retningslinier for  

 tilrettelæggelse af hjemmesygeplejerskeordningen (marts 1987).
10.3. Undervisningssektoren 54. Hjælpemidlerne kan have karakter af  

 undervisningsmidler, som er en forudsætning for, at den pågældende får  

 optimalt udbytte af undervisningen.
Det kan også være hjælpemidler, som er en  

 forudsætning for, at eleven kan deltage i undervisningen (fx en specialstol  

 eller et hjælpemiddel til en hørehæmmet elev). Uddannelsesinstitutionen skal  

 også stille hjælpemidler til rådighed, som skal bruges af eleven i hjemmet  

 til fx lektielæsning.
Det er uddannelsesinstitutionernes opgave at sørge for at, institutionen  

 er tilgængelig for personer med nedsat funktionsevne.
Dette gælder såvel  

 adgangsforhold som bygningsindretning.
 Hjælpemidler er en del af den specialpædagogiske bistand efter  

 folkeskolelovens § 3, stk. 2, og tildeles til børn med særlige behov i  

 skolen.
 Elever på privatskoler har mulighed for specialpædagogisk bistand på linie  

 med elever i folkeskolen.
 Til børn, som ikke har begyndt skolegangen, kan der som et led i den  

 specialpædagogiske bistand ydes pædagogiske hjælpemidler, jf.  

 folkeskolelovens § 4 stk. 1.
 På gymnasieskoler, studenterkurser og HF-kurser er amtskommunerne  

 forpligtet til at yde specialundervisning eller anden specialpædagogisk  

 bistand i fornødent omfang jf.:
 - Gymnasiebekendtgørelse nr. 319 af 19. maj 1993, § 10, stk. 5, hvoraf  

 bl.a. fremgår, at til elever med handicap gives der specialundervisning eller  

 anden specialpædagogisk bistand i fornødent omfang.
 - Bekendtgørelse af lov om gymnasiet m.v. nr. 63 af 23. januar 1997 § 2,  

 stk. 6, hvoraf bl.a. fremgår, at til handicappede elever gives der  

 specialundervisning eller anden specialpædagogisk bistand.  

 Undervisningsministeren fastsætter regler herom.
 - Bekendtgørelse om tilskud m.v. til private gymnasieskoler nr. 1049 af  

 15. december 1995, § 8, hvoraf bl.a. fremgår, at tilskud til dækning af  

 ekstraudgifter til lærertimer, hjælpemidler og befordring for elever med  

 svære handicap kan ydes efter konkret ansøgning til Undervisningsministeriet.
- HF-loven nr. 64 af 23. januar 1997, § 9, hvoraf bl.a. fremgår, at til  

 handicappede studerende gives der specialundervisning eller anden  

 specialpædagogisk bistand i fornødent omfang.
Undervisningsministeren  

 fastsætter regler herom.
 - HF-bekendtgørelsen nr. 605 af 15. juli 1995, § 14, stk. 2, hvoraf bl.a.  

 fremgår, at til handicappede studerende gives der specialundervisning eller  

 anden specialpædagogisk bistand i fornødent omfang.
Elever - unge som voksne - med handicap eller vanskeligheder, der kan  

 sidestilles hermed, der er i uddannelse på en erhvervsskole har ret til at  

 blive tilbudt individuel specialpædagogisk støtte til deres uddannelse i  

 henhold til Undervisningsministeriets bekendtgørelse nr. 1030 af 15. december  

 1993 om specialpædagogisk støtte under erhvervsuddannelse m.v.  

 Erhvervsskolerne er landbrugsskoler, handelsskoler og tekniske skoler samt  

 nogle få faglige specialskoler.
Social- og sundhedsskolerne er også  

 erhvervsskoler, men administreres af amterne, hvorfor man må undersøge på den  

 enkelte skole, hvorledes man der administrerer ordningen.
Erhvervsskolerne er forpligtet til at tilbyde, iværksætte og betale for  

 specialpædagogisk støtte fra første dag, eleven er optaget i uddannelsen, når  

 handicappet er synligt og dermed erkendt.
Det gælder også, dersom eleven  

 vælger praktikadgangsvejen eller begynder sin uddannelse på Teknisk I  

 introduktion (TI) eller Handelsskolernes Introduktionsforløb (HI).
På AMU-området (Arbejdsministeriet) er der afsat midler til udvikling af  

 kompenserende undervisningsmidler og i et vist omfang til anskaffelse af  

 særligt udstyr.
Midlerne administreres af Arbejdsmarkedsstyrelsen.
 Specialpædagogisk støtte på erhvervsskoler til elever med handicap eller  

 vanskeligheder, der kan sidestilles hermed, er udførligt beskrevet i en række  

 vejledninger.
 Hvis et hjælpemiddel er påkrævet i forbindelse med gennemførelse af  

 specialundervisning, dækkes udgifterne hertil i henhold til lovbekendtgørelse  

 nr. 866 af 7. november 1995 om kompenserende specialundervisning for voksne.
 I lovbekendtgørelse nr. 560 af 20. juni 1996 om støtte til Folkeoplysning  

 (aftenskoler, foreninger) fremgår det af § 45, stk. 2, at  

 undervisningsministeren yder tilskud til handicappedes deltagelse i  

 folkeoplysende virksomhed, fx. befordring, tolkebistand, personlige hjælpere  

 og handicapkompenserende udstyr.
10.4. Hjælpemidler i henhold til anden lovgivning i øvrigt 55. For enkelte persongrupper ydes der hjælpemidler  

 ifølge særlig lovgivning.
Som eksempler nævnes:
 Efter § 13 i lov om erstatning til besættelsestidens ofre, jf.  

 lovbekendtgørelse nr. 136 af 23. februar 1995, kan der løbende ydes støtte  

 til nødvendige hjælpemidler.
 Efter § 3, stk. 2, i lov nr. 240 af 8. april 1992 om ophævelse af lov om  

 erstatning for skader ved LSD-behandling og om ændring af ligningsloven, har  

 skadelidte, også efter 1. juli 1992, ret til erstatning for udgifter til  

 nødvendige hjælpemidler, såfremt nævnet i forbindelse med afgørelse om  

 erstatning efter § 3 i lov om erstatning for skader ved LSD-behandling har  

 bestemt, at vedkommende har ret til nødvendige hjælpemidler.
Efter § 30 i lov om forsikring mod følger af arbejdsskade, jf.  

 lovbekendtgørelse nr. 789 af 28. august 1996, kan der under sagens behandling  

 afholdes udgifter til hjælpemidler.
Endvidere er der henvist til reglerne i  

 denne lov i følgende love og bekendtgørelser:
Lov nr. 80 af 8. marts 1978 om erstatning til skadelidte værnepligtige  

 m.fl. (som senest ændret ved lov nr. 924 af 25. november 1992), Lov nr. 82 af 8. marts 1978 om erstatning for vaccinationsskader, (som  

 senest ændret ved lov nr. 915 af 8. december 1993), Anordning nr. 137 af 24. marts 1993 om erstatning til indsatte i  

 kriminalforsorgens institutioner for følger af ulykkestilfælde m.v. og Socialministeriets bekendtgørelse nr. 1124 af 15. december 1992 om  

 erstatning efter lov om forsikring mod følger af arbejdsskade til personer,  

 der er optaget i institutioner m.v. under bistandsloven.
10.5. Serviceloven og aktivloven Aktivlovens § 78 56. Efter aktivlovens § 78 kan kommunen give en person  

 med begrænsninger i arbejdsevnen, der er ansat, eller som skal ansættes på  

 arbejdsmarkedet, hjælp til værktøj og arbejdsredskaber samt hjælp til  

 kortvarige kurser, når hjælpen har afgørende betydning for, at den pågældende  

 kan fastholde eller opnå beskæftigelse.
Det er endvidere en forudsætning, at  

 værktøjet eller arbejdsredskabet kompenserer for den pågældendes  

 begrænsninger i arbejdsevnen.
Hjælpen er subsidiær i forhold til anden hjælp  

 efter aktivloven eller hjælp efter anden lovgivning.
Efter servicelovens §§ 97 og 98 kan der ydes hjælpemidler eller  

 forbrugsgoder, der er nødvendige for, at ansøgeren kan udøve et erhverv.  

 Hjælpemidlet/forbrugsgodet ydes efter servicelovens §§ 97 og 98, hvis det er  

 en forudsætning for, at ansøgeren overhovedet kan være i erhverv.
Hjælp til  

 værktøj og arbejdsredskaber, der er nødvendige for at ansøgeren kan bestride  

 en konkret arbejdsproces, kan kommunen give efter aktivlovens § 78. Se også  

 Vejledning om aktiv socialpolitik.
Aktivlovens § 82 57. Efter aktivlovens § 82 kan der ydes hjælp til  

 sygebehandling, medicin, tandbehandling eller lignende, der ikke kan dækkes  

 efter anden lovgivning, såfremt personen ikke selv har midler til at afholde  

 udgiften.
Se også Vejledning om aktiv socialpolitik.
Servicelovens § 28 58. Efter servicelovens § 28 yder kommunen dækning af  

 nødvendige merudgifter ved forsørgelse i hjemmet af et barn under 18 år med  

 betydelig og varigt nedsat fysisk eller psykisk funktionsevne eller  

 indgribende kronisk eller langvarig lidelse.
Merudgiftsydelserne er fastsat i  

 § 28, stk. 2. Se også Vejledning om sociale tilbud til børn og unge med  

 handicap.
Servicelovens § 84 59. Efter servicelovens § 84 yder kommunen dækning af  

 de nødvendige merudgifter ved forsørgelsen til personer med betydelig og  

 varigt nedsat fysisk eller psykisk funktionsevne, hvor merudgiften er en  

 følge af den nedsatte funktionsevne.
Se også Vejledning om sociale tilbud til  

 voksne med handicap.
Servicelovens § 102 60. Efter servicelovens § 102 kan der ydes hjælp til  

 nødvendige boligændringer.
Se kapitel 13.
 10.5.1. Botilbud (servicelovens kapitel 18), daginstitutioner, klubber  

 (servicelovens kapitel 4 og 5) og døgninstitutioner (servicelovens kapitel  

 8).
 Botilbud m.m.
- - - - - - - B § 7. Hjælpemidler, der er til fælles brug for personer i et botilbud  

 efter servicelovens kap. 18 eller i en daginstitution, en klub eller en  

 døgninstitution efter servicelovens kap. 4, 5 og 8 eller som i øvrigt er  

 basisinventar i det pågældende botilbud eller den pågældende daginstitution,  

 klub eller døgninstitution, stilles til rådighed af botilbuddet,  

 daginstitutionen, klubben eller døgninstitutionen.
 Stk. 2.  Hjælpemidler, som er personlige, idet de alene  

 anvendes af den pågældende og fx medtages under ophold uden for botilbuddet  

 eller dag- eller døgninstitutionen, er ikke basisinventar.
- - - - - - - 61. Hjælpemidler, der er til fælles brug for personer  

 i et botilbud for voksne eller i en daginstitution, en klub eller en  

 døgninstitution for børn og unge eller som i øvrigt er basisinventar det  

 pågældende sted, stilles til rådighed af botilbuddet, daginstitutionen,  

 klubben eller døgninstitutionen, fx senge med almindelige  

 plejesengsfunktioner, badeværelses- og toiletindretning med toiletforhøjere,  

 bade/bækkenstole, ramper, kørestole uden særlig indretning (transportstole),  

 teleslyngeanlæg, kommunikationsanlæg, håndlupper, båndoptager,  

 elskrivemaskine, blinkanlæg, tunghøreklokker m.v.
Basisinventar kan således ikke omfatte hjælpemidler, som er personlige for  

 den enkelte, idet de alene anvendes af den pågældende og fx medtages under  

 ophold uden for botilbuddet, daginstitutionen, klubben samt  

 døgninstitutionen.
Dette gælder uanset hvilket botilbud, daginstitution, klub  

 eller døgninstitution og uanset hvilken nedsat funktionsevne, der er tale om  

 i det konkrete tilfælde, hvorfor fx individuelt tilrettede kørestole m.v. for  

 personer med ophold i botilbud for voksne med vidtgående fysiske  

 funktionsnedsættelser ikke skal stilles til rådighed af botilbuddet, men af  

 kommunen efter servicelovens § 97.
 Er et hjælpemiddel nødvendigt under et midlertidigt ophold i hjemmet, fx  

 på ferie eller weekend, ydes det efter servicelovens § 97, hvis hjælpemidlet  

 er meget vanskeligt at bringe frem og tilbage.
 Har kommunen/amtskommunen bevilget et hjælpemiddel til brug i hjemmet, og  

 der er behov for samme hjælpemiddel ved opholdet i en daginstitution eller en  

 klub for børn og unge påhviler det kommunen/amtskommunen at bevilge et  

 reservehjælpemiddel efter servicelovens § 97, med mindre der er tale om et  

 hjælpemiddel, der skal være til rådighed i den pågældende daginstitution  

 eller klub eller hjælpemidlet uden særlig vanskelighed kan bringes frem og  

 tilbage til daginstitutionen.
 Er der tale om værktøj eller arbejdsredskaber, som den pågældende skal  

 anvende i beskæftigelse på arbejdsmarkedet, kan kommunen give dette efter  

 reglerne i aktivlovens § 78.
Støtte til køb af bil - - - - - - - § 99.  Der ydes støtte til køb af bil til personer med  

 en varigt nedsat fysisk eller psykisk funktionsevne, der i væsentlig grad  

 forringer evnen til at færdes eller i væsentlig grad vanskeliggør muligheden  

 for at opnå eller fastholde et arbejde eller gennemføre en uddannelse uden  

 brug af bil.
Støtten ydes som rentefrit lån inden for en ramme på 114.000 kr.
 Stk. 2.  Foreligger der ganske særlige forhold i  

 forbindelse med den nedsatte funktionsevne, kan der ydes et rente- og  

 afdragsfrit lån til betaling af forskellen mellem støtte efter stk. 1 og  

 anskaffelsesprisen.
Stk. 3.  Socialministeren fastsætter regler om Stk. 4.  Amtskommunen træffer afgørelser om støtte efter  

 denne bestemmelse efter indstilling fra kommunen.
Afgørelser om henstand med  

 tilbagebetaling og eftergivelse af lån træffes dog af kommunen.
Kommunen  

 varetager de administrative opgaver i forbindelse med afgørelser efter  

 bestemmelsen.
- - - - - - - 11.1. Generelt om ordningen med støtte til køb af bil Formål 62. Formålet med at yde støtte til bil er at  

 tilvejebringe muligheder for at tilgodese et kørselsbehov for mennesker med  

 en varig nedsættelse af funktionsevnen, der bevirker, at de ikke eller kun  

 med betydelig vanskelighed kan fungere i den daglige tilværelse uden brug af  

 bil.
11.2. Tildelingsbetingelser - - - - - - - B § 1. Støtte til køb af bil kan ydes til personer med en varigt nedsat  

 fysisk eller psykisk funktionsevne, der i væsentlig grad forringer evnen til  

 at færdes eller i væsentlig grad vanskeliggør muligheden for at opnå eller  

 fastholde et arbejde eller gennemføre en uddannelse uden brug af bil.
§ 2.  Det er en betingelse for at opnå støtte, at der  

 er behov for kørsel Stk. 2.  Der kan ikke ydes støtte, hvis ansøgerens  

 samlede kørselsbehov ud fra en vurdering af alder, almentilstand og  

 forholdene i øvrigt mere hensigtsmæssigt kan tilgodeses ved andre ordninger,  

 herunder ordninger om individuel handicapkørsel etableret efter lovene om  

 hovedstadsområdets kollektive persontrafik og den lokale og kollektive  

 persontrafik uden for hovedstadsområdet.
 § 3.  Hvis det under hensyn til ansøgerens alder og  

 almentilstand må anses for betænkeligt at yde støtte til en bil, som  

 ansøgeren selv skal føre, skal der rettes henvendelse til politiet for at få  

 en nærmere vurdering af ansøgerens egnethed til at føre bil.
- - - - - - - Varigt nedsat funktionsevne 63. Efter bekendtgørelsens § 1 og § 2 kan der ydes  

 støtte til bil til personer med en varigt nedsat funktionsevne, som under  

 hensyn til ansøgerens behov for kørsel og formålet med kørslen i væsentlig  

 grad forringer evnen til at færdes uden brug af bil.
Det er ikke funktionsnedsættelsens art eller omfang, der er det afgørende,  

 men i hvilken udstrækning funktionsnedsættelsen hindrer, at ansøgeren kan  

 benytte kollektive transportmidler eller i øvrigt dække sit kørselsbehov på  

 anden måde end ved at køre i egen bil.
Dette beror på en samlet vurdering af  

 ansøgerens sociale og helbredsmæssige forhold.
 Ved at fokusere på den enkelte ansøgers funktionsevne kan afgørelsen  

 vedrørende to ansøgere med samme lidelse (diagnose) således godt falde  

 forskelligt ud.
Som grundlag for vurderingen af ansøgerens funktionsevne skal der ske en  

 bred belysning af, hvordan ansøgeren rent faktisk klarer sin daglige  

 tilværelse med sit handicap.
Denne beskrivelse af ansøgerens funktionsniveau,  

 der er baseret på de sociale myndigheders og ansøgerens egen beskrivelse,  

 sammenholdes med oplysninger om det objektive helbredsmæssige grundlag.
 Udgangspunktet for den samlede bedømmelse er ansøgerens egen beskrivelse  

 af den manglende evne til at færdes, suppleret med oplysninger om  

 kørselsformål og ansøgerens sociale forhold, jf. pkt. 11.2.2. Kommunen er  

 ansvarlig for, at sagen er tilstrækkelig belyst, inden indstillingen afgives  

 til amtet.
11.2.1. Helbredsmæssige forhold Formål med helbredsmæssig beskrivelse 64. Formålet med den helbredsmæssige beskrivelse er at  

 tilvejebringe så dækkende helbredsmæssige oplysninger, at det er muligt at  

 vurdere, om der er en sådan sammenhæng mellem beskrivelsen af ansøgerens  

 faktiske funktion og de objektive helbredsmæssige forhold, at det kan  

 forklare det nedsatte funktionsniveau.
Der er ikke fastsat specielle krav til funktionsnedsættelsens art.
I  

 almindelighed vil det være en manglende eller stærkt reduceret gangfunktion,  

 der nødvendiggør anskaffelse af egen bil, men det kan også skyldes anden  

 fysisk eller psykisk sygdom.
 For eksempel vil personer med svære hjerte- og lungelidelser eller svær  

 astma i nogle situationer kunne opfylde betingelserne for støtte, selv om  

 gangfunktionen er normal.
Især ved progredierende sygdomme som fx leddegigt, muskelsvind,  

 dissemineret sklerose, ALS, Spielmeyer-Vogt, vil der ofte være behov for en  

 række hjælpeforanstaltninger, hvor støtte til bil kan indgå som en del af den  

 samlede indsats.
Det er i den forbindelse vigtigt, at der ikke alene ses på  

 det aktuelle behov, men også tages hensyn til den forventede fremtidige  

 udvikling.
 Støtte på baggrund af en psykisk lidelse vil især kunne være aktuelt for  

 meget plejekrævende udviklingshæmmede eller autistiske/psykotiske personer og  

 personer med massive sindslidelser, der har meget vanskeligt ved at benytte  

 kollektiv transport, selv i følge med andre.
62. Det er kommunen, som tager stilling til, hvilke  

 helbredsmæssige oplysninger der skal tilvejebringes som grundlag for  

 vurderingen af de objektive helbredsmæssige forhold.
Ansøgeren har pligt til  

 selv at medvirke til sagens oplysning, jf. retssikkerhedslovens § 10, stk. 1.
I nogle tilfælde vil udskrift af sygehusjournal eller udskrivningsbrev  

 og/eller foreliggende eller indhentet generel helbredsundersøgelse være  

 tilstrækkelig for vurderingen af de objektive helbredsmæssige forhold.
I  

 andre situationer vil det være nødvendigt med supplerende oplysninger, fx. en  

 speciallægeerklæring.
 Ved ansøgning om støtte til udskiftning af bil bør der foreligge aktuelle  

 lægelige oplysninger, der objektivt beskriver de helbredsmæssige forhold.
Objektiv beskrivelse 65. De objektive helbredsoplysninger skal danne  

 grundlag for at vurdere, om tilstanden kan betegnes som varig og om  

 behandlingsmulighederne er udtømte.
 Det centrale i de lægelige, objektive beskrivelser er funktionsniveauet.  

 Det vil her være hensigtsmæssigt med oplysninger om gangdistance, en  

 beskrivelse af gangen og skridtlængden samt tiden, det tager at tilbagelægge  

 gangdistancen, sikkerhed/usikkerhed i vendinger samt igangsætningsbesvær og  

 evnen til trappegang (op og ned), bestige høje trin og til at komme på og af  

 kollektive transportmidler.
Der bør også foreligge en beskrivelse af, om gangen foregår med eller uden  

 hjælpemidler, om den er sikker i ansøgerens eget tempo eller om små  

 niveauforskelle, glat føre eller lignende kan medføre væsentlig øget risiko  

 for fald.
I hvor lang tid ansøgeren kan stå og om der er særlige skånehensyn  

 under hensyn til lidelsens art.
Det er væsentligt med en beskrivelse af den tilgrundliggende lidelse for  

 det nedsatte funktionsniveau, herunder den indskrænkede gangfunktion.
Ofte  

 kan en grundlidelse, der er lokaliseret til rygmarv, hjerne eller det  

 perifere nervesystem, have betydning for funktionen i fødder og ben.
 I årsagsbeskrivelsen bør det oplyses, om der eksempelvis findes:
Diagnose/prognose 66. Sygdommens diagnose bør anføres.
Det er vigtigt,  

 at tilstanden er diagnosticeret, og at der er taget stilling til  

 behandlingsmulighederne og om tilstanden er varig.
Prognosen, herunder  

 specielt med henblik på gangfunktionen, bør vurderes.
 På grundlag af relevante helbredsmæssige oplysninger vurderes, om der er  

 sammenhæng mellem sygehistorie og de objektive fund og ændringen i  

 funktionsniveauet, herunder specielt gangfunktionen.
 Ved vurdering af omfanget af den konstaterede ændring i funktionsniveauet  

 må der bl.a. tages hensyn til formålet med brug af bil.
 Betydningen af den konstaterede funktionsnedsættelse må derfor beskrives i  

 forhold til kørselsformål (arbejde, uddannelse, fritidsaktiviteter), boligens  

 og arbejds- og uddannelsesstedets placering i forhold til kollektive  

 trafikmidler, eventuelle særlige skånehensyn som følge af lidelsens art m.v.
Selvom de helbredsmæssige oplysninger ikke er altafgørende, er der en  

 sammenhæng mellem omfanget af den konstaterede nedsættelse af  

 funktionsniveauet og muligheden for at få støtte til køb af bil.
I den  

 samlede vurdering af funktionsnedsættelsen stilles der således større krav  

 til de helbredsmæssige forholds betydning for ansøgeren ved kørsel til  

 fritidsformål end ved daglig kørsel til og fra arbejde eller uddannelse.
Blanketter 67. Det bemærkes, at Kommunernes Landsforening,  

 Københavns og Frederiksberg kommuner og Den almindelige Danske Lægeforening  

 har aftaler om indhentning af helbredsoplysninger og/eller helbredsattester.  

 En ny aftale om blanketter og publikationen »Socialt-lægeligt  

 samarbejde« forventes færdig i 1998.
11.2.2. Sociale forhold Generelt om de sociale forholds betydning 68. Som grundlag for vurderingen af ansøgerens sociale  

 forhold indgår en række oplysninger om ansøgerens familie, bolig, uddannelse,  

 erhverv, økonomi, fritidsaktiviteter, oplysninger om kørselsbehovet og om  

 tilgængelige kollektive transportmidler og afstanden fra hjemmet til disse  

 samt om muligheden for andre kørselsordninger.
Oplysningerne bør i første række komme fra ansøgeren selv, eventuelt med  

 bistand fra den kommunale sagsbehandler.
Det forudsættes, at beskrivelsen af  

 ansøgerens situation foretages af den kommunale sagsbehandler og ansøgeren i  

 fællesskab.
 I beskrivelsen af de sociale forhold bør der endvidere tages hensyn til  

 den forventede fremtidige udvikling, således at det sikres, at indsatsen vil  

 have optimal effekt i hele perioden (6 år). Eksempelvis må der tages højde  

 for, at børns behov for at medtage hjælpemidler ændres.
I det følgende kommenteres en række forhold, der hver for sig eller i  

 indbyrdes sammenspil kan have betydning for den samlede vurdering.  

 Opregningen er ikke udtømmende, dvs. der kan godt i en konkret sag lægges  

 vægt på andre forhold end de nævnte.
Der kan heller ikke på forhånd siges  

 noget om den indbyrdes vægtning - dvs. hvor meget der skal lægges vægt på de  

 enkelte forhold.
Familieforhold 69. Familiens størrelse og sammensætning kan have  

 betydning for ansøgerens funktionsniveau og dermed behov for kørsel.
Det er  

 især ressourcer/manglende ressourcer hos de øvrige familiemedlemmer, der har  

 betydning i denne sammenhæng.
Fx om ansøgeren er henvist til selv at købe ind  

 m.v., i hvilket omfang en eventuel ægtefælle eller samlever kan bistå, om der  

 er andre personer med handicap i familien, herunder om der er børn med et  

 stort plejebehov.
Hvis ansøgerens ægtefælle skal fungere som chauffør, kan  

 det være hensigtsmæssigt med oplysninger om ægtefællens arbejdstider m.v. af  

 hensyn til vurderingen af, om bevilling af støtte til bil kan tilgodese  

 ansøgerens samlede behov for kørsel.
 Hvis ansøgeren har behov for hjælp ved ind- og udstigning, bør det  

 klarlægges om ansøgeren kan disponere over fornøden bistand hertil fra andre,  

 eventuelt føreren af bilen.
Boligforhold 70. Boligens placering i forhold til kollektive  

 transportmidler, indkøbsmuligheder, lægebesøg og offentlige kontorer m.v.  

 indgår i vurderingen af funktionsevnen.
Boligens etageplacering kan også have betydning for ansøgerens  

 funktionsniveau.
Fx kan mange trapper i forbindelse med den daglige  

 befordring m.v., tære så meget på kræfterne, at ansøgerens mulighed for at få  

 dækket sit kørselsbehov uden brug af bil bliver væsentlig forringet.
Arbejds- og uddannelsesmæssige forhold 71. Der vil ofte være et kørselsbehov forbundet med et  

 arbejde eller en uddannelse.
Det indgår i vurderingen, hvor belastende det  

 vil være for en ansøger at bruge andre befordringsmidler end egen bil for at  

 komme til og fra arbejde eller uddannelse.
Der lægges således vægt på, om der  

 er et udtalt skånebehov og om brug af kollektive transportmidler betyder  

 risiko for væsentlig udtrætning på grund af lidelsens karakter.
72. Hvis bilen skal bruges til og fra arbejde, er det  

 en betingelse, at der er tale om et arbejde, der skaffer ansøgeren et  

 væsentligt bidrag til forsørgelsen, jf. bekendtgørelsens § 2, stk. 1, nr. 1.  

 Dette vil være tilfældet, hvis indtægterne ligger omkring niveauet for  

 mellemste førtidspension, men også lavere indtægter vil efter en konkret  

 vurdering kunne udgøre et væsentligt bidrag til forsørgelsen.
I vurderingen  

 kan bl.a. indgå oplysninger om arbejdets karakter og varighed, arbejdstidens  

 længde og hvorledes arbejdstiden er fordelt på ugens dage.
 For ansøgere, der modtager social pension, og som har et skånejob, jf. lov  

 om aktiv socialpolitk, må der foretages en konkret vurdering af, om indtægten  

 fra beskæftigelsen sammenholdt med pensionsindtægten udgør et væsentligt  

 bidrag til forsørgelsen.
 Da der skal lægges vægt på, om arbejdet giver et væsentligt bidrag til  

 forsørgelsen, er det uden betydning, om indtægterne opnås i et  

 ansættelsesforhold, herunder fleksjob og skånejob, jf. §§ 71 og 75 i lov om  

 aktiv socialpolitik, eller ved arbejde i egen virksomhed.
73. Brug af bil skal være nødvendig i forbindelse med  

 kørsel til og fra arbejde, dvs. at bilen skal dække modtagerens personlige  

 kørselsbehov.
Der kan derfor ved vurderingen af, om ansøgeren er berettiget  

 til støtte, ikke lægges afgørende vægt på, at en bil er et nødvendigt led ved  

 arbejdets udførelse, fx ved kørsel af varer.
Dette udelukker dog ikke, at  

 bilen også kan benyttes i erhvervet, hvis støttebetingelserne i øvrigt er  

 opfyldt.
 Hvis bilen skal bruges til og fra et uddannelsessted, skal der være tale  

 om en uddannelse, der sigter mod fremtidige arbejds- og indtægtsmuligheder,  

 jf. bek. § 2, stk. 1, nr. 2.
Fritidsaktiviteter 74. Støtte til bil tilsigter også at forøge eller  

 bevare udfoldelsesmulighederne og dermed medvirke til en bedre livskvalitet  

 hos personer med varigt nedsat funktionsevne.
I den forbindelse har en  

 persons fritidsaktiviteter, fx sport, familiebesøg, fritidsundervisning,  

 frivilligt organisationsarbejde, udflugter, sommerhusbesøg og lignende,  

 betydning for livskvaliteten.
 Det afgørende er, at behovet for kørsel i egen bil, sammenholdt med den  

 konstaterede funktionsnedsættelse, er af tilstrækkeligt omfang til, at der  

 reelt bliver tale om en væsentlig lettelse i den daglige tilværelse.
Børn 75. Forældre og plejeforældre kan ansøge på vegne af  

 et handicappet barn, men det er barnet, der skal fremstå som ansøger, og det  

 er barnets funktionsevne, kørselsbehov m.v., der er afgørende for, om der kan  

 ydes støtte til bil.
Der ydes normalt ikke støtte til befordring af børn, der alene på grund af  

 alder er ude af stand til at gå, eller hvor barnet uden urimeligt besvær  

 endnu kan køres i klapvogn eller eventuelt bæres, fx. i lift eller bæresele.  

 Hvis et barn ikke er i stand til at stå med støtte, og der heller ikke er  

 udsigt til, at barnet senere kommer til det, eller hvis barnet skal  

 transporteres på en særlig måde, fx i skalstol, kan der derfor efter en  

 konkret vurdering være grundlag for at yde støtte til befordring af selv  

 meget små børn.
Med hensyn til muligheden for at yde supplerende lån henvises  

 til pkt. 89-91.
11.2.3. Forholdet til andre befordringsordninger Ad. bek.
§ 2,  stk. 2 76. Efter bekendtgørelsens § 2, stk. 2, kan der ikke  

 ydes støtte, hvis ansøgerens samlede kørselsbehov ud fra en vurdering af  

 alder, almentilstand og forholdene i øvrigt mere hensigtsmæssigt kan  

 tilgodeses ved andre ordninger.
Ved bedømmelsen af kørselsbehovet må det overvejes, om dette behov er af  

 et sådant omfang, at det ikke i rimeligt omfang kan dækkes ved andre  

 befordringsordninger.
Ved denne vurdering må der ses på ansøgerens samlede  

 kørselsbehov.
Uddannelse 77. Hvis fx hovedformålet er kørsel til og fra en  

 uddannelse, men det fremtidige kørselsbehov er usikkert, vil kørselsbehovet  

 eventuelt kunne dækkes ved andre foranstaltninger, fx taxi eller lejet bil,  

 med støtte efter reglerne om revalidering, jf. § 63 i lov om aktiv  

 socialpolitik.
 Tilsvarende gælder det, at hvis der efter anden lovgivning er ret til  

 befordring under uddannelsen, kan dette udelukke støtte til bil.
 Der henvises herved til Undervisningsministeriets regler om befordring af  

 elever i folkeskolen og frie grundskoler, om befordringsgodtgørelse til visse  

 grupper af uddannelsessøgende, om tilskud til visse befordringsudgifter for  

 elever under erhvervsuddannelse eller landbrugets grunduddannelse, samt om  

 befordring af voksne, der modtager specialundervisning efter loven om  

 specialundervisning for voksne, herunder deltager i kurser for voksne med  

 utilstrækkelige læse-, stave- og skrivefærdigheder.
 I disse situationer må det indgå i vurderingen, om de nævnte  

 befordringsordninger i rimeligt omfang tilgodeser ansøgerens samlede  

 kørselsbehov såvel i forbindelse med uddannelse som øvrige rimelige  

 kørselsbehov.
I vurderingen kan også indgå, hvilken løsning der på længere sigt må anses  

 for den økonomisk mest hensigtsmæssige.
Det vil således kunne tale for at yde  

 støtte til køb af bil, hvis bilen og dens drift i uddannelsestiden er den  

 samfundsmæssigt billigste løsning.
 De nævnte hensyn kan således efter en konkret vurdering føre til, at  

 ydelse af støtte til køb af bil må anses for den mest hensigtsmæssige måde at  

 tilgodese ansøgerens kørselsbehov på, jf. i øvrigt bekendtgørelsens § 11,  

 stk. 1, nr. 6, hvor det som vilkår for støtte til bil er fastsat, at bilen i  

 videst muligt omfang skal anvendes til at dække ansøgerens totale  

 kørselsbehov.
Fritidsaktiviteter 78. Hvis benyttelse af bil sigter mod opfyldelse af  

 kørselsbehov til fritidsaktiviteter m.v., jf. bekendtgørelsens § 2, stk. 1,  

 nr. 3, må det ligeledes overvejes, om ansøgerens samlede kørselsbehov ud fra  

 en vurdering af ansøgerens alder, almentilstand og forholdene i øvrigt kan  

 løses tilfredsstillende på anden måde.
Fx må transportbehovet i nogle  

 tilfælde antages at kunne tilgodeses på forsvarlig måde gennem udnyttelse af  

 trafikselskabernes individuelle kørselsordninger for bevægelseshæmmede, jf.  

 lov om hovedstadsområdets kollektive persontrafik og lov om den lokale og  

 kollektive persontrafik uden for hovedstadsområdet, og/eller ved faktisk  

 etableret befordring med individuelle transportmidler, jf. servicelovens §  

 103.
11.2.4. Ansøgerens egnethed til at føre bil Ad. bek. § 3 79. Efter bekendtgørelsens § 3 skal der rettes  

 henvendelse til politiet (kørekortkontoret) for at få en nærmere vurdering af  

 ansøgerens egnethed til at føre bil, hvis det under hensyn til ansøgerens  

 alder og almentilstand må anses for betænkeligt at yde støtte til en bil, som  

 ansøgeren selv skal føre.
For at kørekortkontoret kan tage stilling til, om ansøgeren kan opnå  

 kørekort, og om der eventuelt skal stilles særlige vilkår herfor, fx særlige  

 krav til indretningen af en bil, som ansøgeren skal føre, er det nødvendigt  

 for kommunen at medsende helbredsmæssige oplysninger.
Ansøgeren orienteres om  

 henvendelsen.
 Selv om ansøgeren har et gyldigt kørekort, kan der være anledning til at  

 rette henvendelse til kørekortkontoret, fx hvis kørekortet har en kort  

 gyldighedsperiode, eller der efter kørekortets udstedelse er indtrådt en  

 forringelse i funktionsniveauet, som kan have betydning for ansøgerens  

 kørefærdigheder eller kan nødvendiggøre særlige indretninger.
 Man må være særlig opmærksom på situationer, hvor funktionsevnen er nedsat  

 på grund af lidelser, der erfaringsmæssigt er fremadskridende (fx leddegigt,  

 muskelsvind, dissemineret sclerose, ALS).
11.3. Udmåling af støtte - - - - - - - B § 4. Støtte efter §§ 1 og 2 ydes som rentefri lån på indtil 114.000 kr.,  

 dog højst bilens købesum.
Stk. 2.  Personer, hvis indkomstgrundlag ikke overstiger  

 136.000 kr. skal tilbagebetale halvdelen af lånet med 1/72 af beløbet i  

 månedlige afdrag.
Den anden halvdel af lånet nedskrives med 1/72 månedligt  

 fra bilens registrering.
Stk. 3.  For personer, hvis indkomstgrundlag overstiger  

 136.000 kr., forhøjes den del af lånet, der skal tilbagebetales, med 20% af  

 den del af indkomstgrundlaget, der overstiger 136.000 kr.
Den del af lånet,  

 der skal nedskrives, nedsættes tilsvarende.
 Stk. 4.  Indkomstgrundlaget, jf. stk. 2 og 3, består af  

 personlig indkomst med tillæg af positiv kapitalindkomst, der anvendes til  

 beregning af indkomstskat efter personskattelovens § 7, dog før de deri  

 nævnte bundfradrag og fradrag for grundbeløb, og aktieindkomst, der beskattes  

 efter personskattelovens § 8 a, stk. 2.
Stk. 5.  Opgørelsesperioden for indkomstgrundlaget efter  

 stk. 4 er indkomsten for det senest afsluttede indkomstår.
Indkomstgrundlaget  

 anvendes med virkning for det andet kalenderår efter indkomstårets udløb.
 Stk. 6.  Ved opgørelsen af indkomstgrundlaget efter stk.  

 3-4 reguleres den personlige indkomst, der indgår i indkomstgrundlaget, med  

 satsreguleringsprocenten, jf. lov om en satsreguleringsprocent, gældende pr.  

 1. januar i indkomståret, jf. stk. 5, og pr. 1. januar det følgende år.
Stk. 7.  Til personer under uddannelse, jf. § 2, stk. 1,  

 nr. 2, uden erhvervsindtægt kan der gives afdragsfrihed, så længe uddannelsen  

 varer.
Ved uddannelsens afslutning afskrives et beløb svarende til, hvad der  

 i perioden skulle have været betalt.
 § 5.  Ejer ansøgeren på ansøgningstidspunktet en bil,  

 hvortil der er ydet støtte, skal nettoprovenuet ved salget af denne bil enten  

 anvendes til køb af den nye bil og/eller fratrækkes i det nye lån, således at  

 den tilbagebetalingspligtige del nedbringes først.
- - - - - - - 11.3.1. Lån inden for sædvanlig låneramme Almindeligt lån 80. Støtte til køb af bil ydes med et rentefrit lån  

 inden for en fast låneramme, jf. servicelovens § 99, stk. 1, og  

 bilbekendtgørelsens § 4, stk. 1. Lånerammen reguleres en gang årligt med  

 satsreguleringsprocenten, jf. servicelovens § 136, stk. 3, og  

 bilbekendtgørelsens § 19.
 Lånet kan højst udgøre bilens købesum (leveret på gaden inklusive  

 leveringsomkostninger) med fradrag af evt. tilskud til automatisk  

 transmission, jf. bekendtgørelsens § 9, stk. 2.
Ved almindeligt lån efter bekendtgørelsens § 4 er ansøgeren frit stillet  

 med hensyn til, hvilken bil han/hun vil købe.
Hvis modtageren køber en bil,  

 hvis pris overstiger den fastsatte låneramme, skal pågældende selv finansiere  

 restkøbesummen, fx. ved indgåelse af afbetalingskontrakt eller optagelse af  

 banklån.
 Hvis ansøgeren overvejer at købe en dyrere bil, er det vigtigt at være  

 opmærksom på, at i udskiftningssituationer skal hele salgsprovenuet medgå ved  

 købet af den ny bil, jf. bekendtgørelsens § 5.
 Kommunen forudsættes at rådgive om bilvalg, bl.a. for at sikre, at bilen  

 er anvendelig under hensyn til den enkelte ansøgers forhold.
Lånet afdrages over 6 år 81. Som udgangspunkt skal halvdelen af lånet  

 tilbagebetales i månedlige afdrag over en 6 års periode.
Den anden halvdel af  

 lånet nedskrives hver måned med 1/72.
 Ansøgerens økonomiske forhold har ikke betydning for lånets størrelse, men  

 for, hvor stor en del af lånet der skal tilbagebetales.
Indkomstgrundlagets betydning for tilbagebetalingen 82. Det følger af bekendtgørelsens § 4, stk. 3, at  

 hvis den støtteberettigede har et højere indkomstgrundlag end 136.000 kr.,  

 forhøjes den del af lånet, der skal betales tilbage, med 20 % af den del af  

 indkomstgrundlaget, der overstiger 136.000 kr.
Den del af lånet, der skal  

 nedskrives, nedsættes tilsvarende.
 Ved lån til bil til befordring af barn, anvendes barnets indkomstgrundlag.
Beregning af indkomstgrundlaget 83. Fastsættelsen af indkomstgrundlaget, der anvendes  

 ved beregningen af den del af lånet, der skal tilbagebetales, følger de samme  

 principper som ved betaling for personlig og praktisk hjælp, jf.  

 servicelovens § 71, stk. 1. Bilbekendtgørelsens § 4, stk. 4-6, svarer således  

 til § 3, stk. 2-4, i Socialministeriets bekendtgørelse nr. 26 af 14. januar  

 1998 om betaling for generelle tilbud og for tilbud om personlig og praktisk  

 hjælp m.v.
Det er kun den berettigedes personlige indkomst, der lægges til grund.
En  

 eventuel ægtefælles eller samlevers indkomstforhold er således uden betydning  

 ved fastsættelsen af indkomstgrundlaget.
 Der henvises til kapitel 7 i Socialministeriets vejledning om betaling for  

 generelle tilbud og for tilbud om personlig og praktisk hjælp m.v., hvori  

 indkomstgrundlagets bestanddele og opgørelsen af indkomstgrundlaget er  

 nærmere uddybet.
Udnyttelsestidspunkt 84. Efter bekendtgørelsens § 18, stk. 2, er det  

 ansøgerens indkomst på tidspunktet for bevillingens udnyttelse, der danner  

 udgangspunkt for beregningen af indkomstgrundlaget.
Udnyttelsestidspunktet  

 vil normalt være slutsedlens dato, men hvis der er tale om lån til en bil,  

 der er anskaffet før modtagelse af bevilling, anses tidspunktet for  

 bevillingens modtagelse som udnyttelsestidspunkt efter § 18, stk. 2.
 Det er den kommune, pågældende bor i på udnyttelsestidspunktet, der er  

 ansvarlig for beregningen af indkomstgrundlaget (og de øvrige opgaver  

 vedrørende den praktiske gennemførelse af amtets afgørelse, herunder  

 udbetaling af lån).
 Skatteministeren stiller oplysninger til rådighed til brug for opgørelse  

 af indkomstgrundlaget, jf. servicelovens § 137. Endvidere kan  

 skatteministeren fastsætte regler om adgangen til at påklage afgørelser om  

 indkomstgrundlaget, jf. retssikkerhedslovens § 75.
85. ændrede økonomiske forhold på  

 udnyttelsestidspunktet kan medføre ændring i forholdet mellem den  

 afdragspligtige og afdragsfri del af lånet, jf. § 18, stk. 3. ændrede  

 økonomiske forhold i løbet af 6-årsperioden medfører ikke ændring i  

 beregningen af støtten.
Der kan dog eventuelt være grundlag for henstand  

 eller eftergivelse, jf. § 15, stk. 1.
Afdragsfrihed under uddannelse 86. Efter bekendtgørelsens § 4, stk. 7, kan der til  

 personer under uddannelse, jf. § 2, stk. 1, nr. 2, uden erhvervsindtægt gives  

 afdragsfrihed, så længe uddannelsen varer.
Ved periodens afslutning afskrives  

 et beløb svarende til, hvad der i perioden skulle have været betalt.
 Det er ikke en betingelse for afdragsfrihed under uddannelsen efter § 4,  

 stk. 7, at billånet er bevilget til at dække et kørselsbehov til og fra en  

 uddannelse, jf. § 2, stk. 1, nr. 2. Der kan således godt gives afdragsfrihed,  

 hvis modtageren efterfølgende går ind i et uddannelsesforløb.
Salgsprovenuets betydning ved lån til udskiftning 87. Ejer modtageren på ansøgningstidspunktet en bil,  

 hvortil der har været ydet lån, skal nettoprovenuet (dvs. efter fradrag af  

 eventuel restgæld) medgå til købet af den nye bil, jf. bekendtgørelsens § 5.  

 Modtageren kan således anvende et provenu til at købe en bil, hvis købesum  

 overstiger låne-rammen i § 4.
 Et resterende provenu fratrækkes ved beregningen af lånet først i den  

 beregnede tilbagebetalingspligtige del og derefter i den del af lånet, der  

 nedskrives.
 Ejer ansøgeren på ansøgningstidspunktet en bil, hvortil der alene er ydet  

 afgiftsfritagelse eller -nedsættelse, jf. bekendtgørelsens § 8 eller tilskud  

 til særlige indretninger, indgår provenuet ikke i låneberegningen.
Resterer der efter bilens salg en restgæld, er denne forfalden til  

 betaling, før det nye lån kan udbetales.
Dog er der mulighed for en  

 afdragsordning, henstand eller eftergivelse af sådan restgæld, jf.  

 bekendtgørelsens § 15.
 Finder eftergivelse ikke sted, vil den gamle restgæld eventuelt kunne  

 afvikles sammen med det nye lån under forudsætning af, at det nye lån plus  

 den gamle restgæld ikke overstiger lånerammen i bekendtgørelsens § 4.
Det nye lån deles i to halvdele, en afdragspligtig og en afdragsfri (dvs.  

 den del der nedskrives), og den gamle restgæld, som var et betalingspligtigt  

 beløb, lægges til det nye lån i dettes afdragspligtige del.
Det nye gældsbrev  

 skal omfatte det samlede beløb af det nye lån og den gamle restgæld.
 Er eller har modtageren været under uddannelse, henvises til  

 bekendtgørelsens § 4, stk. 7, om afskrivning efter bevilget afdragsfrihed.
Lån til biler, der er anskaffet før modtagelse af bevilling 88. Ansøgningen skal være indgået inden 1 år fra  

 bilens registrering, jf. § 11, stk. 2. Udnyttelsestidspunktet jf.  

 bekendtgørelsens § 18, stk. 2, er i denne sammenhæng tidspunktet for  

 bevillingens modtagelse, således at de på dette tidspunkt gældende beløb for  

 lån, indkomstgrundlag og tilskud til automatisk transmission finder  

 anvendelse.
Efter § 11, stk. 2, ydes støtten (herunder afgiftsfritagelse eller  

 -nedsættelse efter § 8), med virkning fra bilens første registrering for den  

 berettigede.
Den afdragsfri del af lånet beregnes som halvdelen (evt.  

 reguleret efter ansøgerens indkomstgrundlag) af bilens pris på  

 anskaffelsestidspunktet - dog højst den på udnyttelsestidspunktet gældende  

 låneramme.
Resten af lånet er afdragspligtigt.
Det beregnede lån udbetales herefter med det fulde afdragsfrie beløb samt  

 den afdragspligtige del af lånet med fradrag af de månedlige afdrag, der  

 skulle have været betalt i perioden fra bilens registrering og frem til  

 lånets udbetaling.
Den afdragsfrie del af lånet nedskrives samtidig med  

 virkning fra bilens første registrering.
Er den faktiske restgæld inkl. rente  

 på bevillingstidspunktet større end det beregnede lån, kan der i ganske  

 særlige tilfælde udbetales også det fulde beregnede afdragspligtige lån  

 betinget af, at hele det afdragspligtige lån er tilbagebetalt senest 6 år  

 efter registreringsdatoen.
11.3.2. Lån ud over sædvanlig låneramme - - - - - - - B § 6. Der kan ydes et rente- og afdragsfrit lån til betaling af  

 forskellen mellem støtten efter § 4, og bilens anskaffelsespris, når der  

 foreligger ganske særlige forhold i forbindelse med en persons  

 funktionsnedsættelse, fx Stk. 2.  Lånet efter stk. 1 fastsættes på grundlag af  

 prisen på den billigste og bedst egnede bil og nedskrives med 1/72 månedligt  

 fra bilens registrering.
 Stk. 3.  Ejer ansøgeren på ansøgningstidspunktet en bil,  

 hvortil der er ydet støtte, skal nettoprovenuet ved salget af denne bil  

 fratrækkes i lånet efter stk. 1. Et eventuelt overskydende beløb fratrækkes i  

 lånet efter § 4.
 Stk. 4.  Særlige indretninger, som bilen efterfølgende  

 forsynes med på grund af ansøgerens helbredstilstand, ydes som tilskud, jf. §  

 9.
- - - - - - - Betingelser for supplerende lån 89. I bekendtgørelsen § 6, stk. 1, er der angivet tre  

 eksempler på situationer, hvor der kan ydes hjælp til en større og dyrere  

 bil, end der er mulighed for at anskaffe med det almindelige lån efter § 4.
De tre eksempler, der er nævnt i § 6, kan hver for sig begrunde hjælp til  

 større og dyrere bil, men der vil ofte være tale om en kombination.
Da der er  

 tale om eksempler, er de angivne situationer ikke udtømmende, men vil dog  

 være dækkende for langt de fleste tilfælde, hvor supplerende lån kan komme på  

 tale.
Behovet for nødvendige indretninger i en bil, som kan begrunde supplerende  

 lån, vil bl.a. være afhængig af, hvilken grad af selvhjulpenhed der kan opnås  

 hos ansøgeren.
I specielle tilfælde vil behovet for selvhjulpenhed kunne  

 begrunde bevilling af støtte til køb af en kassebil/bus, hvor modtageren ved  

 egen hjælp og med fx elkørestol kan køre ind i bilen ved hjælp af  

 platformslift og placere sig bag rattet med elkørestolen som førersæde.
Endvidere kan der være tale om så omfattende ændringer, at det forudsætter  

 brug af en særlig rummelig bil.
Der kan også være behov for en speciel  

 indretning, som visse bilmodeller er »født« med, hvorfor det vil  

 være en mere teknisk forsvarlig løsning med det »medfødte«  

 aggregat, frem for at indbygge denne i en »alm.« bil.
Udgiften til  

 indbygningen i relation til den tekniske kvalitet kan være uforholdsmæssig  

 stor, ligesom indretninger der indbygges efterfølgende vil kunne reducere  

 brugtvognsprisen.
Ind- og udstigningsproblemer, som kan begrunde supplerende lån, vil ofte  

 stå i forbindelse med mulighederne for at anvende hjælpemidler til placering  

 af ansøgeren i bilen.
Disse hjælpemidler kræver normalt god plads for at  

 kunne betjenes.
Endvidere kan der være tale om begrænset bevægelighed i arme,  

 ben og ryg, som gør, at særlig bred dør og god plads bag rattet er påkrævet.
Behov for medbringelse af nødvendige hjælpemidler, der kan begrunde  

 supplerende lån, forekommer oftest i tilfælde, hvor ansøgeren selv skal føre  

 bilen, og anbringelse af kørestol i kabinen er nødvendig, samt i forbindelse  

 med multihandicappede børn.
Voksne, fx personer med muskelsvind og  

 skleroseramte, kan have et tilsvarende behov for at medbringe en række  

 nødvendige hjælpemidler, selvom de ikke selv skal føre bilen.
 Ved nødvendige hjælpemidler sigtes der til hjælpemidler, der medtages i  

 forbindelse med dækning af det almindelige, regelmæssige behov for kørsel.
Det kan være vanskeligt at fastslå nødvendigheden af at medbringe de ofte  

 mange forskellige hjælpemidler, som børn er udstyret med.
Der er typisk tale  

 om ganghjælpemidler, siddehjælpemidler samt kørestole, og ofte vil disse  

 hjælpemidler ikke kunne klappes sammen.
Man må ved vurderingen af  

 nødvendigheden af at medbringe det enkelte hjælpemiddel være opmærksom på, at  

 selv om barnet med dette hjælpemiddel måske har en begrænset funktion, bør  

 denne funktion dog tilgodeses.
 Det bemærkes, at busser (dvs. biler konstrueret til befordring af mere end  

 9 personer) til kørestolsbrugere, som er fritaget for vægtafgift, er fritaget  

 for registreringsafgift, jf. § 2, stk. 1, nr. 6 b, i lov om  

 registreringsafgift af motorkøretøjer m.v.
90. Ved vurderingen af, om der er grundlag for  

 supplerende lån, er det vigtigt at være opmærksom på, at modtageren  

 forudsættes at kunne benytte bilen i 6 år.
Hvis der er stor sandsynlighed  

 for, at behovet vil ændre sig så væsentligt i løbet af 6-års perioden, at det  

 vil være nødvendigt med en større eller dyrere bil (fx hvis det kan forudses,  

 at der vil blive behov for at medtage større hjælpemidler og/eller behov for  

 særlige indretninger) kan det derfor i nogle tilfælde være hensigtsmæssigt at  

 bevilge supplerende lån ud fra den forventede fremtidige udvikling og dermed  

 undgå situationer, hvor det vil være nødvendigt med førtidig udskiftning.
Supplerende lån ydes til en bestemt bilmodel 91. I modsætning til støtte efter § 4 ydes støtten til  

 supplerende lån til den bil, der efter en konkret vurdering anses for den  

 billigste og bedst egnede, og modtageren kan således ikke i disse situationer  

 frit vælge biltype.
Ved vurdering af, hvilken bil der i den enkelte ansøgningssituation er  

 bedst egnet, skal der primært tages hensyn til, at bilen skal kunne fungere  

 som befordringsmiddel for den støtteberettigede.
Hvis det fx er et barn, der  

 er støtteberettiget, og der i familien er andre søskende, kan antallet af  

 disse derfor ikke få afgørende indflydelse på, hvilken bil der må anses for  

 billigst og bedst egnet.
Hvis bilen ikke kan rumme hele familien, er der mulighed for, at familien  

 selv kan finansiere prisdifferencen mellem den bevilgede bil og en model, som  

 efter familiens vurdering vil kunne dække hele familiens behov for  

 befordring.
Det forudsætter dog, at den model, familien finder frem til, er  

 lige så velegnet for det handicappede barn.
I tvivlstilfælde forelægges  

 spørgsmålet for amtet.
Den valgte løsning må ikke medføre yderligere udgifter  

 for det offentlige.
 I den forbindelse er det vigtigt at være opmærksom på, at hele  

 nettoprovenuet skal bruges til at nedbringe et eventuelt nyt lån i  

 udskiftningssituationer, jf. § 6, stk. 3. Dette gælder uanset, at forældrene  

 måtte have finansieret merudgifterne til en dyrere bil.
Salgsprovenuets betydning ved supplerende lån til udskiftning 92. § 6, stk. 3, omhandler de situationer, hvor der er  

 tale om lån til udskiftning af en bil, der er anskaffet med støtte.
 Provenureglen i § 6, stk. 3, indebærer, at der i udskiftningssituationer  

 kun kommer et supplerende lån til udbetaling, hvis prisen på den billigste og  

 bedst egnede bil overstiger lånerammen i § 4, stk. 1, + eventuelt fast  

 tilskud til automatisk transmission + nettoprovenuet ved salget af den bil,  

 der skal udskiftes.
I modsætning til lån efter bekendtgørelsens § 4 kan ansøgeren ved lån  

 efter § 6 ikke bruge et eventuelt nettoprovenu fra den tidligere bil til at  

 købe en bil, hvis pris er højere end det bevilgede.
Provenuet skal bruges til  

 at nedbringe det supplerende lån, og et eventuelt overskydende beløb  

 fratrækkes i lånet efter § 4.
Kun »fødte« indretninger 93. Efter § 6, stk. 4, indgår indretninger, som bilen  

 er »født« med (typegodkendt), i det supplerende lån, hvorimod  

 indretninger, som efterfølgende installeres i bilen, ydes som tilskud, jf. §  

 9.
11.4. Betingelser for lån til udskiftning - - - - - - - B § 7. Der kan tidligst ydes støtte 6 år efter registreringen til  

 udskiftning af bil, hvortil der er ydet støtte.
Stk. 2.  Der kan dog ydes støtte før 6 års periodens  

 udløb, Stk. 3.  Ved udskiftning efter stk. 2 skal  

 nettoprovenuet ved salget af bilen eller ved udbetaling af bilens  

 forsikringssum anvendes til indfrielse af lån efter §§ 4 og 6. En eventuel  

 udækket restgæld afskrives, medmindre der er givet henstand efter § 15, eller  

 lånet er misligholdt, jf. § 13.
- - - - - - - Støtte til udskiftning normalt tidligst efter 6 år 94. Efter bekendtgørelsens § 7, stk. 1, kan der  

 tidligst ydes støtte til ny bil, når den eksisterende er 6 år gammel.
Hvis  

 betingelserne for lån fortsat er opfyldt, vil modtageren som udgangspunkt  

 have ret til udskiftning efter 6 år.
Førtidig udskiftning 95. Udskiftning, før der er forløbet 6 år, kan dog  

 komme på tale, jf. bekendtgørelsens § 7, stk. 2.
§ 7,  stk. 2, nr. 1, sigter til de såkaldte  

 »mandagsbiler« eller biler, der er belastet med tekniske problemer  

 i et sådant omfang, at bilen praktisk taget ikke har kunnet anvendes eller er  

 uforholdsmæssig reparationskrævende.
Der skal i disse tilfælde indhentes en  

 erklæring fra Statens Bilinspektion.
Erklæringen, der er gratis, udstedes kun  

 efter ønske fra den pågældende myndighed.
Ved totalskade, jf. § 7, stk. 2, nr. 2, må man være opmærksom på, at hvis  

 bilen totalskades indenfor det første år, og forsikringsselskabet stiller en  

 ny bil af samme mærke og indretning til rådighed, kan det være  

 hensigtsmæssigt at indføre den nye bil i gældsbrevet, således at de hidtidige  

 vilkår videreføres i den nye bil.
I disse tilfælde vil udskiftningen dog  

 tidligst kunne ske 6 år fra den nye bils registreringstidspunkt.
Førtidig udskiftning efter bekendtgørelsens § 7, stk. 2, nr. 3, vil  

 normalt være begrundet i en forværring af modtagerens helbredstilstand.
Man  

 bør i den forbindelse være særlig opmærksom på, at progredierende lidelser,  

 fx leddegigt, muskelsvind, dissemineret sklerose, Spielmeyer-Vogt,  

 amyotrofisk lateral sklerose (ALS), ofte vil kunne medføre et behov for  

 førtidig udskiftning.
 I særlige tilfælde vil en varig bedring af helbredstilstanden kunne føre  

 til førtidig udskiftning, fx hvis ændringen medfører, at modtageren fremover  

 vil være i stand til selv at føre bil, men at det vil være nødvendigt med  

 indretninger, som ikke kan indbygges i den nuværende bil.
 § 7,  stk. 2, nr. 3, sigter i øvrigt ikke alene på  

 ændringen af helbredssituationen, men mere bredt på situationer, hvor der er  

 sket en ændring i modtagerens samlede funktionsniveau, fx fordi en ægtefælle,  

 der tidligere har kunnet hjælpe med ind- og udstigningen og placering af  

 kørestol, ikke længere har mulighed for at hjælpe.
11.5. Fritagelse for vægtafgift og afgift efter brændstofforbrug - - - - - - - § 8.  Efter § 16 i lov om vægtafgift af motorkøretøjer  

 m.v. er amtskommunen bemyndiget til at bevilge fritagelse for vægtafgift, når  

 ansøgeren opfylder betingelserne i denne bekendtgørelse for støtte til køb af  

 bil eller betaling af registreringsafgift efter § 16.
Stk. 2.  Efter § 7, stk. 2, i lov om afgift efter  

 brændstofforbrug for visse personbiler er amtskommunen endvidere bemyndiget  

 til at træffe afgørelse om fritagelse for afgift eller brændstofforbrug, hvis  

 bilen er benzindreven, og nedsættelse til 35 pct. af afgiftsbeløbene for  

 dieselbiler, hvis bilen er dieseldreven.
Det er en betingelse for  

 afgiftsfritagelse og - nedsættelse, at ansøgeren opfylder betingelserne i  

 denne bekendtgørelse om støtte til køb af bil eller betaling af  

 registreringsafgift efter § 16.
- - - - - - - Afgiftsfritagelse 96. Afgørende for, om en person er berettiget til  

 afgiftsfritagelse, jf. bekendtgørelsens § 8, er, at den pågældende opfylder  

 betingelserne for støtte til køb af bil.
Det er således ikke noget krav, at  

 der er ydet lån til køb af bilen.
 Søges der både om lån og afgiftsfritagelse, vil fritagelsen gælde fra  

 bilens registrering.
 Hvis der alene søges om afgiftsfritagelse, bevilges fritagelsen fra den  

 første i måneden efter ansøgningens indgivelse.
 Endvidere bemærkes, at bevilling af fritagelse for vægtafgift for så vidt  

 angår personbiler, kun er relevant for biler, der er indregistreret første  

 gang før den 1. juli 1997.
Personbiler, der er indregistreret første gang efter den 1. juli 1997, er  

 omfattet af loven om afgift efter brændstofforbrug, jf. lov nr. 360 af 2.  

 juni 1997. Hvis bilen er benzindreven, bevilges der fritagelse for afgift.
Er  

 bilen dieseldreven, bevilges der afgiftsnedsættelse (afgiften nedsættes til  

 35% af de afgiftsbeløb, der er nævnt i § 3, stk. 1 og 2, i loven om afgift  

 efter brændstofforbrug).
11.6. Særlige indretninger - - - - - - - § 9.  Der kan ydes tilskud til nødvendig indretning af  

 en bil, herunder til aggregater, uanset om der kan ydes støtte til  

 anskaffelse af bil efter §§ 1-2. Tilskud er betinget af, at bilen tilhører  

 ansøgeren eller en anden person inden for husstanden, og at bilen ikke er  

 forsynet med indretningen fra fabrikken.
 Stk. 2.  Tilskud til automatisk transmission, der udgør  

 16.000 kr., er dog betinget af, at bilen er under 1 år og er forsynet med  

 indretningen fra fabrikken.
 Stk. 3.  Der kan normalt tidligst ydes tilskud efter 6  

 år til lignende indretning af en bil.
 Stk. 4.  Amtskommunen kan bemyndige kommunen til at  

 bevilge tilskud efter stk.1-2, når politiet har krævet særlige indretninger i  

 bilen.
- - - - - - - Indretningen skal være nødvendig 97. Tilskud til nødvendig indretning ydes, når  

 politiet har stillet krav herom, eller når ansøgerens helbredsforhold i  

 øvrigt taler for det, fx smertetilstande eller skånehensyn.
Endvidere sigter bestemmelsen til indretninger, der tjener til at lette  

 modtagerens placering i bilen, fx glideskinner til sæde, særligt tilpasset  

 sæde, drejesæde, hævesæde, lift, eller til at lette placeringen af nødvendige  

 hjælpemidler, fx slidsker, kran og trailer.
Hvis modtageren ikke selv skal  

 køre bilen, og der i chaufførens kørekort er stillet krav om særlige  

 indretninger, kan der også ydes tilskud hertil.
Tilskud til særlige indretninger kan ydes, selv om ansøgeren ikke opfylder  

 betingelserne for at få lån til køb af bil.
Søges der alene om tilskud til  

 særlige indretninger, bør ansøgeren vejledes om muligheden for at søge lån og  

 afgiftsfritagelse eller - nedsættelse.
 Bestemmelsen i § 9 vedrører kun indretninger, som skal indbygges i bilen  

 efter levering fra fabrikken, bortset fra biler med »født«  

 automatisk transmission.
 Ansøgerens indkomstforhold er uden betydning for tilskuddet, der ydes ved  

 dækning af de faktiske udgifter til indbygningen.
Forinden særlige indretninger iværksættes, skal tilbud indsendes til  

 godkendelse hos kommunen.
Er der alternative muligheder, må sådanne  

 overvejes.
Der kan også være tale om overflytning af tidligere ydede  

 indretninger.
 Der kan ydes tilskud til nødvendige indretninger i en tidligere  

 registreret bil, hvis det skønnes rimeligt under hensyn til bilens stand og  

 alder, udgiften ved indretningen og ansøgerens forhold i øvrigt, dog normalt  

 under forudsætning af, at den foreslåede løsning formodes at være brugbar i  

 en 6-årig periode.
Fast tilskud til automatisk transmission 98. Tilskud til automatisk transmission, som bilen er  

 »født« med, er betinget af, at bilen er under et år.
Hvis der  

 undtagelsesvis ydes tilskud til indbygning af automatisk transmission, ydes  

 tilskud til den faktiske udgift efter § 9, stk. 1.
Tilskuddet udgør 16.000 kr. (pr. 1. januar 1998), uanset om den faktiske  

 prisforskel på en given biltype med og uden aut. transmission er større eller  

 mindre end tilskuddet.
Der kan ydes tilskud til automatisk transmission,  

 uanset om der samtidig ydes lån til anskaffelse af bilen.
11.7. Tilskud til betaling af køreundervisning - - - - - - - B § 10. Der kan ydes tilskud til betaling af køreundervisning af ansøgeren  

 og til lægeerklæring i forbindelse med støtte til køb af bil eller i  

 forbindelse med fornyelse af kørekort af helbredsmæssige årsager, når  

 betingelserne for støtte til køb af bil i øvrigt er opfyldt.
Der kan  

 endvidere ydes tilskud til betaling af køreundervisning af en person, der  

 godkendes som chauffør for en person under 18 år, der opfylder betingelserne  

 for støtte til køb af bil.
 Stk. 2.  Hvis køreundervisningen skal finde sted i  

 ansøgerens egen bil på grund af dennes særlige indretning, kan der ydes  

 tilskud til betaling af på- og afmontering af skolepedaler.
- - - - - - - Tilskud til kørekort 99. Efter bekendtgørelsens § 10 kan der ydes tilskud  

 til lægeerklæring og køreundervisning til ansøgere i forbindelse med støtte  

 til køb af bil, og når det som led i sagsbehandlingen skal undersøges, om  

 ansøgeren selv har mulighed for at føre en bil.
 Tilskud kan også ydes, hvor ansøgerens kørekort skal fornyes enten på  

 grund af tidsbegrænsning eller på grund af helbredsmæssige ændringer,  

 forudsat betingelserne for støtte til køb af bil i øvrigt er opfyldt.
 Stiller Statens Bilinspektion krav om, at vejledende/orienterende  

 køreprøve skal ske i skolevogn eller særlig indrettet skolevogn, betales  

 denne udgift som tilskud.
 Stiller Statens Bilinspektion krav om, at ansøgeren skal have køretimer,  

 forinden afgørelse om kørekort kan træffes, eller skønner kommunen dette  

 nødvendigt, afholder kommunen udgiften hertil.
 Hvis muligheden for at opnå eller forny kørekort under hensyn til  

 ansøgerens helbredsforhold og alder skønnes at være ringe og forbundet med  

 uforholdsmæssige udgifter til køreundervisning og indretning af bil, bør  

 tilskud vurderes i forbindelse med bekendtgørelsens § 3. Hvis ansøgeren  

 herefter ikke skønnes selv at være i stand til at føre bilen, må det  

 overvejes, om der er anden chaufførmulighed, eller om ansøgerens kørselsbehov  

 mere hensigtsmæssigt tilgodeses ved andre ordninger, jf. bekendtgørelsens §  

 2, stk. 2.
 Til opnåelse eller fornyelse af kørekort ydes tilskud til det antal  

 køretimer, som under hensyn til ansøgerens helbredstilstand og alder må anses  

 for rimeligt.
100. Efter § 10, stk. 1, 2. pkt., ydes der tilskud til  

 køreundervisning af en person, der godkendes som chauffør for en person under  

 18 år, der opfylder betingelserne for støtte til køb af bil.
Tilskud ydes til  

 den person, der skal varetage den væsentligste del af kørslen for barnet, og  

 kan ydes, selv om en anden person i husstanden har kørekort.
Der ydes kun tilskud til køreundervisning til en person i forbindelse med  

 bevilling til støtte til køb af bil.
Opstår der senere ændringer i barnets  

 familiemæssige forhold, der medfører behov for kørekort til en anden af  

 barnets pårørende, kan køreundervisning betales.
 Det bemærkes, at 15-18 årige under særlige omstændigheder (og med visse  

 begrænsninger) kan opnå kørekort, jf. færdselslovens § 56, stk. 2, jf. § 57.
 Hvis der af hensyn til parkeringslempelser og lignende er behov for  

 invalideskilt, henvises ansøgeren til at rette henvendelse til De Samvirkende  

 Invalideorganisationer, Kløverprisvej 10 B, st., 2650 Hvidovre.
11.8. Vilkår for støtte - - - - - - - B § 11. Som vilkår for lån efter §§ 4 og 6 gælder:
 har modtaget støtte.
Stk. 2.  Der kan dog uanset bestemmelsen i stk. 1, nr.  

 1, ydes støtte til bil, som ansøgeren eller en anden person i husstanden har  

 købt fabriksny indenfor det sidste år.
Støtten ydes med virkning fra bilens  

 første registrering.
 § 12.  Som vilkår for afgiftsfritagelse og  

 -nedsættelse, jf. § 8, gælder:
- - - - - - - 101. Lånet skal anvendes til køb af en fabriksny bil.  

 Dog er der efter § 11, stk. 2, mulighed for at købe bil på »forventet  

 efterbevilling«, idet der kan ydes lån til biler, som ansøgeren eller en  

 person i husstanden har købt fabriksny inden for det sidste år.
§ 11,  stk. 1, nr. 2, stiller krav om, at bilen  

 registreres i navnet på den person, der har modtaget støtten.
Det betyder, at  

 en bil, der tidligere har været registreret for en ægtefælle eller samlever,  

 og som har været under 1 år på ansøgningstidspunktet, skal omregistreres til  

 den støtteberettigede.
 Hvis lånet ydes på baggrund af et barns handicap, registreres barnet som  

 ejer og forældrene som brugere.
§ 11,  stk. 1, nr. 5, omfatter alle de forudsætninger,  

 der har ligget til grund for bevillingen af lån, herunder også sociale  

 forhold som fx boligens placering og muligheden for hjælp fra  

 familiemedlemmer ved ind- og udstigning.
Dette kan medføre, at en person, der  

 har fået bevilling til bil, ikke længere er berettiget, hvis han/hun flytter  

 til et område, der er bedre dækket af kollektive trafikmidler, skifter  

 arbejde, ophører med arbejde m.v.
§ 11,  stk. 1, nr. 6, tilsigter at udnytte  

 ressourcerne bedst muligt og at undgå overkompensation.
Dette kan for  

 personer, der har modtaget støtte, medføre, at der som forudsætning for  

 støtte til bil må ske en reduktion eller ophør af alternativ kørsel efter  

 konkret drøftelse med de myndigheder, der administrerer kørselsordninger, fx  

 i amts eller kommunes regi.
 I § 11, stk. 1, nr. 7, ligger, at bilen ikke må stilles til rådighed for  

 andre på en sådan måde, at den berettigede ikke længere har gavn af bilen og  

 kan disponere over den til enhver tid.
11.8.1. Medtagelse af bil til udlandet Udland 102. I tidligere bilbekendtgørelser har det været  

 fastsat som et vilkår for lån til køb af bil og fritagelse for vægtafgift, at  

 bilen kun måtte medtages til udlandet ved ophold af få måneders varighed på  

 grund af ferie, kurophold, uddannelse og lignende.
 Reglerne om adgangen til at medtage biler til udlandet fremgår nu af § 8 i  

 Socialministeriets bekendtgørelse nr. 108 af 17. februar 1998 om betingelser  

 for i særlige tilfælde at få hjælp efter lov om social service under  

 midlertidige ophold i udlandet.
Bestemmelsen i § 8 i bekendtgørelse nr. 108 svarer indholdsmæssigt til de  

 regler, der har været fastsat som et vilkår i bilbekendtgørelsen.
Dog er der  

 en udvidet adgang til at medtage bilen til udlandet til uddannelsesformål og  

 aktiviteter i forbindelse med revalidering og aktivering efter lov om aktiv  

 social politik.
Bekendtgørelsen er optrykt som bilag 4 til denne vejledning.
Stiftelse af lån 103. Når amtets afgørelse foreligger, og der er  

 skrevet slutseddel, foranlediger kommunen gældsbrev oprettet og underskrevet  

 af ansøgeren.
Gældsbrevet skal indeholde angivelse af lånets størrelse,  

 afvikling og vilkår, jf. bekendtgørelsens § 11 og § 14, stk. 2. Ansøgeren  

 skal dokumentere, at kaskoforsikring er tegnet enten ved påtegning i  

 gældsbrevet eller ved særskilt dokumentation.
 Der bør i gældsbrevet angives, at bilen kun må medtages til udlandet til  

 de formål, der er nævnt i § 8 i bekendtgørelsen om betingelser for i særlige  

 tilfælde af få hjælp efter lov om social service under midlertidige ophold i  

 udlandet, idet det kan medføre bortfald af støtte, hvis bilen medtages til  

 andre formål, jf. bilbekendtgørelsens § 13, stk. 3.
Udgifterne i forbindelse med lånets stiftelse betales af kommunen som  

 administrationsudgift.
Lånedokumenterne er fritaget for tinglysningsafgift,  

 jf. § 41 d, nr. 7, i lov om retsafgifter.
Er ansøgeren umyndig, skal statsamtet (i København Overpræsidiet) give  

 samtykke til gældsstiftelsen.
Endvidere skal værgen normalt også underskrive  

 en friholdelseserklæring, der går ud på, at værgen friholder den umyndige for  

 gældsforpligtelser, indtil vedkommende bliver myndig, og samtidig fraskriver  

 sig retten til at gøre eventuelt krav gældende mod den umyndige, når  

 vedkommende bliver myndig.
Pantsikkerhed 104. Der er ikke i reglerne krav om pantsikkerhed ved  

 ydelse af lån.
Dette udelukker dog ikke, at lånet kan sikres ved oprettelse  

 af løsørepantebrev i bilen efter en konkret vurdering i de enkelte tilfælde,  

 fx hvis ansøgeren har gældsbyrder, der kan tænkes at føre til en  

 gældssaneringssag efter konkurslovens regler.
Det kan også være  

 hensigtsmæssigt at sikre tilbagebetalingen ved pant i bilen, hvis lånet ydes  

 til en selvstændig erhvervsdrivende.
Ved en eventuel sikkerhedsstillelse forudsættes det, at ansøgerens  

 stilling ikke forringes.
Ansøgeren er ved lån inden for den normale  

 låneramme, jf. bekendtgørelsens § 4, frit stillet med hensyn til bilvalg, og  

 et pantebrev bør derfor respektere en eventuel panteret, der stiftes i  

 forbindelse med ansøgerens finansiering af en restkøbesum.
 11.8.2. Praktisk gennemførelse af registrering, klausulering og  

 afgiftsfritagelse.
 105. Kommunen orienterer forhandleren om lånets  

 størrelse og tilsender forhandleren blanketter til brug ved bilens  

 registrering, således at der ved registreringen indføjes klausul, jf.  

 bekendtgørelsens § 11, stk. 1, nr. 3, og afgiftsfritagelse, jf.  

 bekendtgørelsens § 8.
Motorkontoret bekræfter ved påtegning på blanketten og påfører dato og  

 registreringsnummer.
Der skal ikke betales gebyr for nummerplader og syn i  

 forbindelse med registreringen, jf. § 122 b i Trafikministeriets  

 bekendtgørelse nr. 592 af 24. juni 1996.
Er ansøgeren ikke myndig, skal bilen registreres med ansøgeren som ejer og  

 de pårørende som brugere.
Disses navne anføres på anmeldelsesblanketten til  

 motorkontoret.
 Først når underskrevet gældsbrev og dokumentation for kaskoforsikring og  

 motorkontorets attestation foreligger, kan lånet udbetales.
 Er bilen registreret før bevillingen, jf. bekendtgørelsens § 11, stk. 2,  

 sker indføjelse af klausul og afgiftsfritagelse samt ved henvendelse til  

 Centralregistret for Motorkøretøjer, vedlagt bilens registreringsattest og  

 kvitteringer for betalt afgift.
 Bevilling af afgiftsfritagelse eller -nedsættelse alene (uden samtidigt  

 lån) sendes til Centralregistret for Motorkøretøjer, vedlagt bilens  

 registreringsattest og kvitteringer for betalt afgift.
Er bilen ikke registreret i ansøgerens navn, skal bilen, jf. § 16 i lov om  

 vægtafgift af motorkøretøjer m.v., omregistreres, således at ansøgeren står  

 som ejer eller bruger.
Henvendelse herom rettes til Motorkontoret, vedlagt  

 bevillingsskrivelse, registreringsattest, anmeldelsesblanket og  

 forsikringsbevis.
Omregistrering mellem ægtefæller er fritaget for  

 ejerskiftesyn.
11.9. Afvikling af støtte - - - - - - - B § 13. Hvis de i §§ 11-12 nævnte vilkår ikke overholdes, afgiver kommunen  

 indstilling til amtskommunen, om lånet skal opsiges og afgiftsfritagelsen,  

 jf. § 8, bortfalde.
 Stk. 2.  Træffer amtskommunen afgørelse om støttens  

 bortfald, skal restgælden efter §§ 4 og 6 indfries og afgiftsfritagelsen  

 efter § 8 bortfalde med udgangen af den måned, der følger efter den måned,  

 hvor ansøgeren har fået meddelelse om afgørelsen.
 Stk. 3.  Stk. 1 og 2 finder tilsvarende anvendelse, hvis  

 bilen medtages til udlandet i strid med § 8 i Socialministeriets  

 bekendtgørelse om betingelser for i særlige tilfælde at få hjælp efter lov om  

 social service under midlertidige ophold i udlandet.
- - - - - - - 11.9.1. Inddragelse af støtte Inddragelse af støtte 106. Hvis vilkårene i bekendtgørelsens §§ 11 og 12  

 ikke overholdes, afgiver kommunen indstilling til amtet, om støtten skal  

 bortfalde, jf. § 13, stk. 1. Støtten kan også bortfalde, hvis bilen medtages  

 til udlandet i strid med § 8 i bekendtgørelse om betingelser for i særlige  

 tilfælde at få hjælp efter lov om social service under midlertidige ophold i  

 udlandet, jf. bilbekendtgørelsens § 13, stk. 3.
 Hvis amtet herefter træffer beslutning om støttens bortfald, underretter  

 amtet Centralregistret for Motorkøretøjer om, at afgiftsfritagelsen  

 bortfalder med udgangen af den efterfølgende måned regnet fra det tidspunkt,  

 hvor ansøgeren modtager meddelelse om afgørelsen, jf. § 13, stk. 2. Lånet  

 opsiges, og restgælden (inkl. den ikke nedskrevne del af eventuelt  

 afdragsfrit lån) kræves indbetalt senest inden udgangen af den efterfølgende  

 måned.
 Indfries restgælden, kvitterer kommunen gældsbrevet og indsender bilens  

 registreringsattest til Centralregistret for Motorkøretøjer med anmodning om  

 ophævelse af klausul.
Har pågældende ikke mulighed for at indfri restgælden inden den nævnte  

 frist, kan kommunen efter § 15, stk. 2, tillade afvikling ved en  

 afdragsordning, hvis det skønnes rimeligt.
Ved afdragenes fastsættelse tages  

 der hensyn til vedkommendes betalingsevne, herunder formue.
Det anbefales, at  

 afviklingsperioden ved en sådan afdragsordning ikke går udover, hvad der  

 oprindelig er fastsat i gældsbrevet.
Skønnes det ikke muligt at fastsætte en rimelig afdragsordning, må  

 kommunen vejlede pågældende med henblik på salg af bilen og eventuelt anden  

 løsning af pågældendes befordringsproblem.
Klausulen ophæves først, når  

 gælden er indfriet.
 Hvis gælden ikke kan afvikles som foran beskrevet, kan gælden inddrives  

 efter reglerne for inddrivelse af personlige skatter, jf. servicelovens §  

 118, stk. 2.
11.9.2. Ansøgeren ønsker at indfri lån - - - - - - - B § 14. En person, der ønsker at indfri lån før 6-års periodens udløb,  

 skal betale hele restgælden, herunder også en forholdsmæssig del af  

 eventuelle afdragsfri lån.
Stk. 2.  Hvis en person, der har modtaget støtte til  

 bil, dør, forfalder restgælden efter § 4 og § 6 til betaling.
Hvis bilens  

 værdi ved salg ikke dækker gælden, afskrives den udækkede del af lånet.
- - - - - - - Ønske om indfrielse af lån 107. Hvis en ansøger ønsker at indfri lån før 6-års  

 periodens udløb, forfalder hele restgælden til betaling, jf. bekendtgørelsens  

 § 14, stk. 1. I disse situationer sender kommunen pågældende en opgørelse  

 over restgælden, inklusive restgælden på den ikke nedskrevne del af eventuelt  

 afdragsfrit lån.
 Kommunen bør samtidig forhøre sig om baggrunden for ønsket om at indfri  

 lånet, idet ønsket kan være begrundet i en ændring af pågældendes økonomiske,  

 familiemæssige eller helbredsmæssige forhold, som kan give kommunen anledning  

 til at vejlede pågældende om andre befordringsmuligheder, udskiftning af bil,  

 henstand med afdrag eller lignende.
 Situationen kan endvidere give anledning for kommunen til at undersøge,  

 hvorvidt betingelserne for afgiftsfritagelse fortsat vil være til stede, jf.  

 bekendtgørelsens § 12, nr. 2. Indfries restgælden, forholdes som beskrevet  

 under pkt. 106.
Af hensyn til, at bilens ejer kan have brug for registreringsattesten ved  

 salg af bilen, bør sagsbehandlingen gennemføres hurtigst muligt.
Det  

 bemærkes, at afgiftsfritagelse altid ophører ved bilens omregistrering til  

 anden person.
11.9.3. Afvikling af støtte ved dødsfald Afvikling ved dødsfald 108. Efter bekendtgørelsens § 14, stk. 2, forfalder  

 retsgælden til betaling, hvis den støtteberettigede dør.
 Kommunen skal orientere Centralregistret for Motorkøretøjer om dødsfaldet.  

 Kommunen skal anmelde en evt. restgæld, herunder også den ikke nedskrevne del  

 af eventuelt afdragsfrit lån, til skifteretten som krav i boet.
 Kommunen har ingen fortrinsstilling i forhold til boets øvrige kreditorer,  

 medmindre lånet er sikret ved pant.
 Hvis bilens værdi ved salg ikke dækker hele gælden, afskrives den udækkede  

 del af lånet jf. bekendtgørelsens § 14, stk. 2.
 Udlægges boet til dækning for begravelsesudgifter, jf. skiftelovens § 10,  

 stk. 1 og 2, kan krav om indfrielse af lånet ikke rejses over for afdødes  

 efterladte, og restgælden må afskrives.
11.9.4. Henstand og eftergivelse - - - - - - - B § 15. Kommunen træffer afgørelse om henstand med tilbagebetaling og  

 eftergivelse af lån ved manglende betalingsevne på grund af sygdom,  

 arbejdsløshed m.v.
Stk. 2.  Er der i medfør af § 13, stk. 2, truffet  

 afgørelse om indfrielse af restgæld, kan kommunen dog fastsætte en  

 afdragsordning.
Bestemmelsen i stk. 1 finder i øvrigt tilsvarende anvendelse.
- - - - - - - Sygdom og arbejdsløshed 109. Kommunen kan give henstand med betaling af afdrag  

 ved manglende betalingsevne på grund af sygdom, arbejdsløshed m.v., jf. § 15,  

 stk. 1. Henstand forudsætter, at der er tale om en ændring i pågældendes  

 situation, som medfører, at pågældende ikke kan afdrage uden at mangle, hvad  

 der må anses for nødvendigt til eget eller familiens underhold.
Der kan også  

 gives henstand med en del af afdraget, således at der fastsættes en  

 midlertidig afdragsordning med nedsatte afdrag.
Ved en senere udskiftning kan der tages stilling til eftergivelse, hvis  

 der har været givet henstand, eller hvis afdragsbetingelserne på grund af  

 tilsvarende forhold ikke har været overholdt.
Der kan ikke eftergives, hvis  

 bilens værdi ved salg dækker restgælden, eller hvis pågældende stadig ejer  

 bilen.
 Er der bevilget afdragsfrihed under uddannelse, jf. bekendtgørelsens § 4,  

 stk. 7, afskrives ved uddannelsens afslutning et beløb, svarende til hvad der  

 i perioden ville være afdraget, hvis afdragsfrihed ikke var bevilget.
11.9.5. Afvikling af støtte i forbindelse med totalskade Afvikling ved totalskade 110. Hvis bilen totalskades og støtten i den  

 forbindelse bortfalder, opgør kommunen restgælden, herunder også restgælden  

 på den ikke nedskrevne del af eventuelt afdragsfrit lån.
Opgørelsen sendes  

 til den pågældende selv og til forsikringsselskabet, og det aftales mellem  

 parterne, at en til restgælden svarende del af forsikringssummen indbetales  

 til kommunen.
Et overskydende beløb udbetales til pågældende selv, mens en evt.  

 resterende gæld er forfalden til betaling.
Kommunen kan i den forbindelse  

 fastsætte en afdragsordning eller eftergive restgælden.
 Hvis der efter totalskade ydes lån til en ny bil, følger det af  

 bekendtgørelsens § 7, stk. 3, at en eventuel udækket restgæld afskrives,  

 medmindre der er givet henstand eller lånet er misligholdt.
11.10. Støtte til bil, der medtages fra udlandet - - - - - - - B § 16. Der kan ydes et rente- og afdragsfrit lån til betaling af  

 registreringsafgift til personer, der ved indrejse her i landet medbringer en  

 bil, når betingelserne i §§ 1-2 i øvrigt er opfyldt.
 Stk. 2.  Lånet kan ikke overstige det beløb, der skal  

 nedskrives ved beregning af støtte efter § 4, stk. 1-6.
 Stk. 3.  Lånet efter stk. 1 nedskrives med 1/48  

 månedligt fra bilens registrering her i landet.
 Stk. 4.  Hvis Skatteministeriet har tilladt, at  

 registreringsafgiften betales efter særlige regler, finder stk. 1-3  

 tilsvarende anvendelse med de ændringer i udbetalingen og nedskrivningen af  

 lånet, som følger af de særlige regler.
 Stk. 5.  Bestemmelserne i § 7 og §§ 11-15 finder  

 tilsvarende anvendelse, dog således at de angivne tidsrum på 6 år nedsættes  

 til 4 år.
- - - - - - - 111. Bekendtgørelsens § 16 giver mulighed for, at  

 personer, der tager varigt ophold her i landet, kan få lån til betaling af  

 registreringsafgiften på en bil, der medtages her til landet, i stedet for  

 lån til køb af en ny bil.
Det bemærkes, at lånet ikke kan overstige det beløb, der skal nedskrives  

 ved beregning af lån efter § 4, stk. 1-6, dvs. den afdragsfri del.
Dette  

 betyder, at lånet højst kan udgøre halvdelen af den til enhver tid gældende  

 låneramme.
I det omfang en beregning af ansøgerens indkomstgrundlag viser, at  

 hele lånet efter § 4 ville være tilbagebetalingspligtigt, kan der ikke ydes  

 lån til betaling af registreringsafgift.
 Der kan også ydes afgiftsfritagelse efter § 8 til biler omfattet af § 16.
11.11. Regulering - - - - - - - § 136,  stk. 3. Det beløb, der er nævnt i § 99, stk.  

 1, reguleres en gang årligt med satsreguleringsprocenten, jf. lov om en  

 satsreguleringsprocent.
Beløbet afrundes til nærmeste kronebeløb, der er  

 deleligt med 1.000.
 B § 19. De beløb, der er nævnt i § 4 og § 9, stk. 2, reguleres en gang  

 årligt med satsreguleringsprocenten, jf. lov om en satsreguleringsprocent.  

 Beløbene i § 4 afrundes til nærmeste kronebeløb, der er deleligt med 1000.  

 Beløbet i § 9, stk. 2, afrundes til nærmeste kronebeløb, der er deleligt med  

 100.
- - - - - - - 112. Beløbene for låneramme, indkomstgrundlag og  

 tilskud til automatisk transmission reguleres en gang årligt med  

 satsreguleringsprocenten.
Socialministeriet offentliggør de regulerede beløb  

 sammen med en række andre sociale ydelser (satsreguleringscirkulæret).
11.12. Kompetence - - - - - - - B § 17. Afgørelser i henhold til denne bekendtgørelse træffes med de  

 undtagelser, der fremgår af § 15, af amtskommunen.
Stk. 2.  Afgørelserne kan inden 4 uger efter at klageren  

 har fået meddelelse om afgørelsen, indbringes for det sociale nævn.
Det  

 sociale nævns afgørelse er endelig.
Den Sociale Ankestyrelse kan dog optage  

 en sag af principiel eller generel betydning til behandling, jf. § 63 i lov  

 om retssikkerhed og administration på det sociale område.
- - - - - - - 113. Alle afgørelser, bortset fra afgørelser om  

 henstand og eftergivelse, jf. § 15, træffes af amtskommunen.
Afgørelserne kan  

 påklages til det sociale nævn.
Ansøgeren flytter under sagsbehandlingen 114. Hvis ansøgeren flytter til en anden kommune efter  

 ansøgningens indgivelse, og sagen endnu ikke er sendt til amtet, skal  

 kommunen oversende sagen til ansøgerens nye kommune, da det er  

 opholdskommunen, der skal vurdere, om betingelserne for støtte er opfyldt, og  

 afgive indstilling til amtet.
Hvis sagen allerede er indsendt til amtet, skal kommunen underrette amtet  

 om flytningen.
Amtet skal i disse situationer sende sagen til ny vurdering i  

 den nye opholdskommune.
Afgørelse træffes i den amtskommune, som ansøgerens  

 nye opholdskommune er beliggende i.
11.13. Finansiering 115. For personer, der er fyldt 67 år, afholder  

 kommunen endeligt udgifterne til støtte til køb af bil, jf. servicelovens §  

 131, stk. 3, nr. 4. For personer under 67 år afholder kommunen og  

 amtskommunen hver 50% af udgifterne, jf. § 131, stk. 4.
Støtte til individuel befordring - - - - - - - § 103.  Kommunen kan yde tilskud til personer, som på  

 grund af varigt nedsat fysisk eller psykisk funktionsevne har behov for  

 befordring med individuelle transportmidler.
 Stk. 2.  Kommunens afgørelser om hjælp efter denne  

 bestemmelse kan ikke indbringes for anden administrativ myndighed.
- - - - - - Tilskud til individuel befordring 116. Lovens § 103 er en videreførelse af den del af  

 bistandslovens § 61, der vedrørte tilskud til individuel befordring.  

 Personkredsen er ændret, så det ikke længere er en betingelse, at ansøgeren  

 er pensionist.
Der er således mulighed for at yde befordringstilskud til alle  

 personer, der på grund af en varigt nedsat funktionsevne ikke kan benytte  

 offentlige transportmidler.
Det er overladt til kommunalbestyrelsen at tilrettelægge tilskudsordningen  

 og træffe beslutning om, hvordan hjælpen til den enkelte skal gives, herunder  

 om der skal træffes aftale med et transportselskab eller lignende, eller om  

 den pågældende selv skal kunne vælge.
Tilskud ydes efter en vurdering af  

 behovet i det enkelte tilfælde.
Individuel handicapkørsel 117. Ved vurderingen kan der tages hensyn til, om  

 ansøgerens behov vil kunne dækkes efter anden lovgivning, fx gennem  

 udnyttelse af trafikselskabernes individuelle kørselsordninger.
 Det påhviler således Hovedstadsområdets Trafikselskab (HT) og samtlige  

 amter/trafikselskaber uden for HT-området at etablere individuelle  

 befordringsordninger for svært bevægelseshæmmede personer, jf. lov om  

 hovedstadsområdets kollektive persontrafik, og lov om den lokale og  

 kollektive personbefordring uden for hovedstadsområdet (Trafikministeriet).  

 Denne befordring dækker ikke kørsel til behandling, terapi eller lignende.
 Eventuelt vil der kunne ydes tilskud efter servicelovens § 103 som  

 supplement til trafikselskabernes individuelle kørselsordninger.
Ordningerne tilrettelægges lokalt af amter/trafikselskaber i samarbejde  

 med handicaporganisationerne.
Der kan derfor være forskel på, hvordan de  

 enkelte trafikselskaber vælger at administrere den.
 Det er en forudsætning, at prisen for kørslen ikke ligger væsentligt  

 højere end prisen for transport af ikke-handicappede.
Skattefrit tilskud 118. Ydelser, som offentlige myndigheder og  

 institutioner udbetaler efter serviceloven til dækning af nærmere bestemte  

 udgifter for modtageren, er ikke skattepligtige, jf. ligningslovens § 7,  

 litra j.
 Et tilskud efter § 103 udbetales ikke til fri disposition, men derimod til  

 dækning af den pågældendes konkrete transportudgifter.
 Når tilskuddet er anvendt til formålet, er det således ikke skattepligtigt  

 for den pågældende.
 Kommunalbestyrelsen bør af hensyn til de sociale myndigheders og  

 skattemyndighedernes kontrol bede den pågældende fremlægge dokumentation for  

 afholdelse af udgiften, fx i form af en kvittering.
Finansiering 119. For personer, der er fyldt 67 år, afholder  

 kommunen endeligt udgifterne til individuel befordring efter servicelovens §  

 103, mens kommunen og amtskommunen hver afholder 50 % af udgifterne til  

 personer under 67 år.
Der henvises til lovens § 131, stk. 3, nr. 4, og § 131,  

 stk. 4.
Boligindretning - - - - - - - § 102.  Kommunen yder hjælp til indretning af bolig  

 til personer med varigt nedsat fysisk eller psykisk funktionsevne, når  

 indretning er nødvendig for at gøre boligen bedre egnet som opholdssted for  

 den pågældende.
Stk. 2 Stk. 3 - - - - - - - Boligindretning og boligskift.
Generelt 120. I § 102 er samlet de bestemmelser, der tidligere  

 var indeholdt i bistandslovens § 59, stk. 1, (om boligindretning) og § 48,  

 stk. 1. og 2 (om boligskift). Terminologien er ændret, således at den er  

 bragt i overensstemmelse med formuleringen i de øvrige bestemmelser om  

 personer med nedsat funktionsevne.
Der tilsigtes med ændringen ingen ændring  

 i målgruppen, og bestemmelsen omfatter således fortsat både børn og voksne.
Personkreds 121. Der vil efter denne bestemmelse kunne ydes hjælp  

 til personer, som på grund af varigt nedsat fysisk eller psykisk  

 funktionsevne har behov for hjælp til boligindretning eller til skift af  

 bolig.
 Hjælp til boligindretning og til skift af bolig ydes efter behov uden  

 hensyn til modtagerens økonomiske forhold.
Nødvendig hjælp 122. Hjælpen må anses for nødvendig, når en  

 boligændring eller et boligskift set i forhold til ansøgerens funktionsevne  

 skønnes at kunne afhjælpe eller i betydelig grad formindske de boligmæssige  

 ulemper ved ophold i eget hjem.
For personer med progredierende lidelse bør  

 det indgå i vurderingen, at boligen også på længere sigt skal være egnet for  

 pågældende, jf. nedenfor pkt. 126.
13.1. Boligmæssige ændringer Ikke hjælp til istandsættelse o.lign.
 123. Det er ikke tilstrækkeligt, at en ændring af  

 boligen ud fra en gennemsnitsbetragtning må anses for hensigtsmæssig, lige så  

 lidt som der efter bestemmelsen i § 102, stk. 1, kan ydes hjælp til  

 boligmæssige foranstaltninger, som alene eller overvejende har karakter af  

 istandsættelse, almindelig vedligeholdelse eller modernisering.
Hvor ydes hjælpen? 124. Hjælp kan ydes, uanset om modtageren bor i  

 lejlighed, ejerlejlighed, eget hus eller har varigt ophold hos familie eller  

 andre.
Det følger heraf, at der også vil kunne ydes nødvendig hjælp til  

 indretning af boligen for at gøre denne bedre egnet som opholdssted for børn  

 anbragt i familiepleje, når der er tale om varigt ophold.
Hjælp til boligindretning omfatter nødvendig hjælp til ændring og  

 indretning af allerede bestående beboelser.
Der vil endvidere kunne ydes  

 hjælp til opførelse af en mindre tilbygning til værelse eller lignende, når  

 det skønnes hensigtsmæssigt.
 I forbindelse med opførelse af selvstændig bolig vil personer med varigt  

 nedsat fysisk eller psykisk funktionsevne kunne ansøge om hjælp til særlige  

 indretninger, der specielt sigter mod at afhjælpe pågældendes handicap.
 Ofte vil det kun være påkrævet at foretage mindre omfattende ændringer, fx  

 fjernelse af dørtrin, opsætning af gelændere, håndtag ændringer af  

 toiletforhold og lignende.
Om boligbegrebet 125. Bestemmelsen kan kun anvendes til indretning af  

 pågældendes eget hjem, herunder også bofællesskaber.
Som et eksempel på hjælp  

 til sidstnævnte kan nævnes, automatisk døråbner til et fælleshus, der indgår  

 som en del af bofællesskabet.
Boligbegrebet kan også omfatte en carport med direkte adgang til boligen,  

 eller en reserveret parkeringsplads i parkeringskælderen under den ejendom,  

 ansøgeren bebor.
Derimod er der ikke mulighed for at yde hjælp til etablering  

 af parkeringsplads udenfor ansøgerens egentlige boligareal.
 Når hjælpen vedrører mindre børn, kan anlæg af eller en udvidelse af et  

 fliseareal omkring et hus betragtes som hjælp til indretning af boligen for  

 at gøre denne bedre egnet som opholdssted for barnet.
 Boligindretning vedrører således mur- og nagelfaste genstande, hvorimod  

 forskelligt tilbehør til boligindretning, hvor hjælpen ikke kan ydes efter §§  

 97 og 98 i lov om social service, eventuelt kan dækkes efter § 28 for så vidt  

 angår børn og § 84 for voksne.
 Der vil normalt ikke kunne ydes hjælp til boligindretning til personer,  

 som bor i botilbud efter lov om social service Kap. 18, plejehjem m.v.,  

 ligesom der ikke kan foretages indretning af arbejdspladser, skoler,  

 børnehaver m.v. efter denne bestemmelse.
 Der vil normalt ikke kunne ydes hjælp til boligindretning, der er iværksat  

 inden bevillingen foreligger.
Omfattende og bekostelige ændringer 126. Ved afgørelse af sager om foretagelse af mere  

 omfattende og bekostelige ændringer, fx hjælp til etablering af elevator,  

 kran og mindre om- eller tilbygning med henblik på indretning af et værelse  

 eller lignende, påhviler det kommunen nærmere at undersøge, om en mere  

 hensigtsmæssig eller økonomisk afhjælpning af boligforholdene, eventuelt ved  

 flytning, kan tilvejebringes.
Det bør i denne forbindelse tages i  

 betragtning, at boligen skal være egnet til benyttelse gennem et længere  

 tidsrum, og at udgifterne ved ændringen må anses for rimelige i forhold til  

 de opnåede brugsmæssige fordele.
 Er der ikke tale om særlige kostbare eller omfattende ændringer, bør der i  

 vidt omfang tages hensyn til ansøgers eget ønske om at blive boende i den  

 hidtidige bolig.
13.2. Hjælp til anskaffelse af anden bolig - - - - - - - § 102 Stk. 2.  I de ganske særlige tilfælde, hvor hjælp efter  

 stk. 1 ikke er tilstrækkelig til at gøre boligen egnet som opholdssted, kan  

 kommunen yde hjælp til dækning af udgifter til anskaffelse af anden bolig til  

 personer med betydelig og varigt nedsat fysisk eller psykisk funktionsevne.  

 Det er en betingelse, at der ikke kan anvises anden bolig, som dækker den  

 pågældendes behov.
- - - - - - - Boligskift 127. Kan der af praktiske grunde ikke foretages den  

 nødvendige boligindretning med hjælp efter stk. 1 i ansøgerens nuværende  

 bolig, og kan kommunen ikke anvise en anden egnet bolig, kan der i ganske  

 særlige tilfælde ydes hjælp til anskaffelse af en egnet bolig.
Det er en  

 forudsætning, at der er tale om betydelig og varigt nedsat fysisk eller  

 psykisk funktionsevne.
En sådan hjælp har tidligere kunnet ydes til dækning  

 af merudgifter ved en dyrere bolig, som var nødvendig på grund af en persons  

 handicap.
 Der kan være tale om, at der ydes tilskud til højere husleje ved flytning  

 fra en billigere lejlighed til en dyrere, som er mere handicapegnet eller  

 dækning af højere boligudgifter i fast ejendom, som den pågældende selv ejer.
Lejebolig 128. Ved flytning fra en lejlighed til en anden, tages  

 der udgangspunkt i huslejeforskellen på flyttetidspunktet ved beregningen af  

 tilskuddet.
Ved beregningen af tilskuddet indregnes eventuelle ændringer i  

 boligsikring/boligydelse, således at tilskuddet udgør nettoforskellen i  

 husleje.
Derudover kan der ydes tilskud til et eventuelt indskud i den nye  

 bolig.
Ved flytning fra eget hus til lejlighed beregnes tilskuddet som forskellen  

 i månedlig ydelse.
Udgifter ved salg af ejendommen og indskud i lejligheden  

 kan modregnes i et eventuelt overskud ved salg af ejendommen.
Ejerbolig 129. Ved flytning fra en ejerbolig til en anden  

 udmåles hjælpen som et beløb, der svarer til forskelsværdien af den  

 offentlige vurdering af den nuværende og den tidligere ejendom.
13.3. Pant og tilbagebetaling - - - - - - - §102...
 Stk.3.  Socialministeren fastsætter nærmere regler om, i  

 hvilket omfang hjælp efter stk. 1 og 2 skal tilbagebetales, herunder i  

 hvilket omfang det tilbagebetalingspligtige beløb kan sikres ved pant i  

 ejendommen.
 B § 1. Yder kommunen hjælp til en person i medfør af lovens § 102, stk. 1,  

 til boligindretning i egen ejendom, og medfører indretningen en ikke  

 ubetydelig forøgelse af boligens værdi, også for andre, ydes den del af  

 hjælpen, der modsvarer denne værdiforøgelse, i form af et rente- og  

 afdragsfrit lån, der forfalder til betaling ved ejerskifte.
§ 2....  (bestemmelse om boligskift) § 3.  Til sikkerhed for de i §§ 1 og 2 nævnte lån  

 oprettes og tinglyses pantebrev i den ejendom, boligindretningen vedrører  

 henholdsvis den nye ejendom.
Udgifterne herved afholdes af kommunen som  

 administrationsudgift.
- - - - - - - Pant m.v. ved boligændring 130. Bor ansøgeren i egen ejendom, og er der tale om  

 en betydelig udgift til indretning af boligen, der forbedrer ejendommen og  

 medfører en forøgelse af dennes værdi, ydes hjælpen som et rente- og  

 afdragsfrit lån, der forfalder til udbetaling ved ejerskifte.
I sådanne  

 tilfælde bør pantebrev oprettes og tinglyses.
Afgørelse af, hvorvidt  

 tilbagebetaling skal ske, træffes på grundlag af en sagkyndig vurdering af,  

 hvorvidt ændringen vil øge boligens værdi også for andre.
 Når hjælp til boligindretning bliver ydet som lån, foretages der i  

 forbindelse med lånets bevilling en tinglysning i ansøgerens ejendom af et  

 beløb, svarende til de forventede faktiske udgifter ved boligindretningen.  

 Når denne er gennemført og offentlig vurdering har fundet sted, foretages en  

 regulering af den tinglyste hæftelse til et beløb, svarende til den forøgelse  

 af ejendommens værdi, som er en følge af boligindretningen.
- - - - - - - § 4.  Lån ydet i medfør af § 1 kan nedskrives over en  

 periode på op til 20 år, hvis værdiforøgelsen forringes over perioden.
- - - - - - - Kan det forudses, at den foretagne boligindretning, fx installation af et  

 nyt køkken, med tiden vil miste en del af sin værdi, kan det aftales, at det  

 ydede lån nedskrives over en periode på op til 20 år.
 Der kan ikke stilles yderligere vilkår for ydelse af rente- og afdragsfrit  

 lån til boligindretning.
- - - - - - - B § 2. Yder kommunen hjælp til en person i medfør af lovens § 102, stk. 2,  

 til anskaffelse af en anden bolig, ydes den del af hjælpen, der svarer til  

 forskelsværdien af den offentlige vurdering af den nuværende og den tidligere  

 ejendom, i form af et rente- og afdragsfrit lån, der forfalder til betaling  

 ved ejerskifte.
§ 3.  Til sikkerhed for de i §§ 1 og 2 nævnte lån  

 oprettes og tinglyses pantebrev i den ejendom, boligindretningen vedrører  

 henholdsvis den nye ejendom.
Udgifterne herved afholdes af kommunen som  

 administrationsudgift.
- - - - - - - Pant m.v. ved boligskift 131. Når der af praktiske grunde ikke kan foretages  

 den nødvendige boligindretning med hjælp efter stk. 1 i ansøgerens nuværende  

 bolig, og kommunen ikke kan anvise en anden egnet bolig, kan der ydes hjælp  

 til dækning af højere boligudgifter i fast ejendom, som den pågældende selv  

 ejer.
Der foretages en tinglysning i ansøgerens nye ejendom af et beløb, der  

 svarer til forskelsværdien af den offentlige vurdering af den nuværende og  

 den tidligere ejendom.
Hjælpen ydes som et rente- og afdragsfrit lån, der  

 forfalder til udbetaling ved ejerskifte.
13.4. Retablering Retablering 132. I forbindelse med ydelse af hjælp til indretning  

 af bolig kan der gives tilsagn om dækning af udgifterne til nødvendig  

 retablering af boligen på nærmere fastsatte betingelser, der aftales inden  

 igangsættelsen af boligændringen.
Der ydes kun undtagelsesvis hjælp til  

 retablering af ejerboliger, fx i forbindelse med genanvendelse af trappelift,  

 elevatorer o.lign.
13.5. Finansiering Finansiering 133. For personer, der er fyldt 67 år, afholder  

 kommunen endeligt udgifterne til boligindretning efter servicelovens § 102,  

 mens kommunen og amtskommunen hver afholder 50% af udgifterne til personer  

 under 67 år.
Der henvises til § 131, stk. 3, nr. 4, og § 131, stk. 4.
Socialministeriet, den 5. marts 1998 Karen Jespersen / Frode Svendsen Appendiks Oplysninger om enkelte hjælpemidler Der er i det følgende medtaget oplysninger om enkelte hjælpemidler, jf.  

 servicelovens § 97, som ofte har givet anledning til forespørgsler.
1. Medicin - - - - - - - B § 9. Tilskudsberettiget medicin, der ordineres til vedvarende brug på  

 grund af en varig lidelse.
 Stk. 2.  Hjælpen ydes til egenudgiften ud over 300 kr.  

 månedlig og udbetales månedsvis bagud.
- - - - - - - Det er en betingelse for hjælp til medicin, at ansøgeren på grund af en  

 varig lidelse har et vedvarende forbrug af lægeordineret tilskudsberettiget  

 medicin, og at egenudgiften overstiger 300 kr. pr. måned.
Har ansøgeren flere varige lidelser, for hvilke der ordineres  

 tilskudsberettiget medicin, fx en person med dårligt hjerte og gigt, kan de  

 samlede medicinudgifter lægges til grund.
Egenudgiften kan dog højst udgøre  

 300 kr. for den enkelte person pr. måned.
 Egenudgiften på 300 kr. månedlig beregnes på grundlag af det  

 gennemsnitlige månedlige forbrug.
 Ansøgeren må orienteres om at meddele, hvis der indtræder ændring i  

 ordinationen.
Er medicinen ordineret for en kortere periode eller uden at være et led i  

 behandlingen af den varige lidelse, gives der ikke tilskud, selv om den  

 varige lidelse kan være årsag til hyppigere infektionssygdomme end normalt  

 forekommende.
Som eksempel kan nævnes antibiotika mod lungebetændelse.
 Har ansøgeren et midlertidigt stop af medicinindtagelse, fx på grund af  

 sygehusindlæggelse eller ved gratis afprøvning af anden medicintype for  

 sygdommen, indgår denne periode ikke i beregningen af det gennemsnitlige  

 månedlige forbrug.
 Der ydes kun hjælp til medicinudgifter efter servicelovens § 97, hvis  

 ansøgeren ikke kan få dækket udgifterne efter andre bestemmelser, fx  

 pensionslovens § 17 om personligt tillæg, aktivlovens § 82 eller  

 servicelovens §§ 28 eller 84. I tilfælde af at disse bestemmelser ikke dækker  

 den fulde udgift, ydes der kun støtte efter servicelovens § 97, hvis  

 ansøgeren herefter har en egenudgift på 300 kr. månedlig.
 Personer, der er medlem af sygeforsikringen Danmark, hvor der i et vist  

 omfang fås refusion for udgifter til tilskudsberettiget lægeordineret  

 medicin, har kun en egenudgift for så vidt angår ikke-refunderede udgifter.
2. Særlige beklædningsgenstande - - - - - - - B § 15. Særlige beklædningsgenstande.
Hjælpen ydes til dækning af  

 merudgifterne.
- - - - - - - Der kan ydes hjælp til merudgifterne ved anskaffelse af særlige  

 beklædningsgenstande.
Som eksempler på særlige beklædningsgenstande kan  

 nævnes regnslag til kørestole, køreposer, rygeforklæde, hagesmække samt  

 beskyttelsesbukser til svært inkontinente personer til badning i svømmehal.
 Hjælp kan også ydes til merudgifter til beklædningsgenstande til en  

 person, som på grund af sygdom, ulykke eller lignende er blevet varigt  

 invalideret og som følge heraf ikke mere kan bruge sit tøj og således på en  

 gang får behov for at få udskiftet dele af sin garderobe.
 Børn og unge under 18 år, der har et specielt behov for beklædning på  

 grund af deres nedsatte funktionsevne, eller kronisk eller langvarige  

 lidelse, kan få hjælp til merudgifter til beklædning efter servicelovens §  

 28.
 Voksne personer med betydelig og varigt nedsat fysisk eller psykisk  

 funktionsevne, som løbende har behov for særligt tilvirket tøj, har mulighed  

 for at få dækket merudgifterne efter servicelovens § 84.
 Pensionister må, såfremt de ikke kan få dækket udgifterne efter § 97, søge  

 om dækning af merudgifter til særlige beklædningsgenstande efter  

 pensionslovens § 17 om personligt tillæg.
3. Kompressionsstrømper Kompressionsstrømper kan ydes ved svære, varige kredsløbslidelser, fx - svære grader af åreknuder (varicer) som ikke svinder efter fornøden  

 behandling - varige følger efter blodpropper i ben eller arme - varige hævelser på grund af følger efter strålebehandling - kronisk ødem (væske) i benene på grund af en varig utilstrækkelig  

 funktion af vener eller fraførende lymfekar Kompressionsstrømper kan vælges med forskellig trykeffekt (kompression)  

 afhængig af sygdommens følger.
Det afgørende for, om der kan ydes  

 kompressionsstrømper er ikke trykeffekten, men om kompressionsstrømpen kan  

 afhjælpe en svær, varig kredsløbslidelse jf. ovennævnte indikationer.
 Der kan ikke ydes hjælp efter servicelovens § 97 til støttestrømper og  

 antiembolistrømper, som anvendes fx ved lettere benproblemer, irritationer,  

 uro i benene eller for at forebygge venelidelser.
 Der kan ligeledes være brug for kompressionsstrømper til arme.
 Der vil normalt være behov for reservestrømpe(r).
4. Flowtron-pumpe En Flowtron-pumpe anvendes til afhjælpning af manglende eller nedsat  

 funktion af lymfekarsystemet.
Flowtron-pumpen anvendes som led i behandling eller som forebyggende  

 behandling ved operation.
Pumpen har til formål at lette blod- eller  

 lymfeafløb i ekstremiteter.
I disse situationer må Flowtron-pumpen betegnes  

 som et behandlingsredskab som udlånes af sygehusvæsenet.
 Hvor der er tale om et kronisk lymfeødem, uden dette skyldes udsæd  

 (metastaser) fra brystkræften, og hvor sygehusbehandlingen herfor er ophørt,  

 kan der ydes hjælp efter § 97.
5. Støttekorsetter Støttekorsetter Et støttekorset er et ortopædisk hjælpemiddel, som har en korrigerende,  

 aflastende eller støttende funktion.
Hjælp kan ydes, når det kan anses for dokumenteret, at  

 behandlingsmulighederne er udtømt, og at lidelsen er varig.
Det er en  

 forudsætning, at det konkrete hjælpemiddel i væsentlig grad afhjælper den  

 nedsatte funktionsevne.
 Indikationer:
1. Svære slidgigtforandringer i rygsøjlen 2. Degeneratio disci intervertebralis.
Degeneration af  

 båndskive (discus) i rygsøjlens lændedel.
Lidelsen medfører risiko for tryk  

 på nerverødder og udvikling af slidgigt.
Lidelsen er normalt ikke tilgængelig  

 for operativ behandling.
3. Scoliosis.
Skævhed af rygsøjle med rotation og  

 krumning til siden.
 4. Spondylitis ankylopoietica (Bechterews sygdom).  

 Udtalt kronisk betændelse i leddene mellem korsben og hofteben eventuelt med  

 forkalkninger og forsnævringer af båndskiver og ledbånd i rygsøjlen.
5. Spondylolisthesis.
Fremadglidning af ryghvirvel i  

 forhold til hvirvlen nedenfor, hvor kirurgisk behandling ikke har givet  

 tilfredsstillende resultat eller ikke kan gennemføres.
6. Osteoporose.
Knogleskørhed 7. Muskeldystrofi.
Svind af rygmuskulatur Den under punkt 2 nævnte lidelse degeneration disci intervertebralis må  

 ikke forveksles med discusprolaps, som vil kunne diagnosticeres ved  

 myelografi/CT-scanning af lænderyggen.
 Hjælp kan ydes til individuelt tilpassede korsetter eller til  

 færdigfremstillede eventuelt med tilpasning.
 Der kan gives hjælp til reservekorset bl.a. af hygiejniske hensyn.
 Ved kropsforandringer som følge af fx udvikling af lidelsen,  

 vægtændringer, må der ydes hjælp til et nyt korset.
 Ved førstegangsansøgninger bør der indhentes foreliggende kirurgiske,  

 ortopædiske eller lignende oplysninger.
 Der ydes ikke hjælp til støttekorsetter, der bruges som led i behandling,  

 fx til midlertidig korrektion.
6. Parykker Parykker kan ydes ved vansirende skaldethed.
 Næsten alle parykker fremstilles i dag af kunstfibre.
Herretoupeer eller -parykker bliver næsten alle individuelt fremstillet på  

 grund af den forskelligartede hårplacering på issen hos mænd.
Herretoupeer er  

 derfor væsentlig dyrere end dameparykker.
Herretoupeer kan vaskes og  

 ibrugtages straks, hvorfor der sjældent vil være behov for reservetoupe.
 Dameparykker er enten fabriksfremstillet eller individuelt fremstillet.  

 Der er kun en lille prisforskel på de to paryktyper.
 Til dameparykker kan der være behov for pasning og sætning, hvorfor der  

 normalt vil være behov for reserveparyk.
 Til personer, der er overfølsomme overfor syntetiske stoffer, fores  

 indersiden af toupeen/parykken med bomuldsmateriale for en lille merpris.
 Individuel tilpasning af parykken kan være nødvendig ved en atypisk  

 hovedform.
 Holdbarheden af parykker af kunstfibre er gennemsnitlig 1 år, men forhold  

 hos den enkelte ansøger, som fx kraftig transpiration fra hovedbunden, kan  

 bevirke hurtigere nedslidning af parykken og dermed nødvendiggøre hyppigere  

 udskiftning.
 Almindelig forekommende hårtab - hos mænd fx »måne« - anses ikke  

 for omfattet af de almindelige bestemmelser i bekendtgørelsen.
 Ved midlertidig hårtab som følge af behandling, fx kemoterapi, ydes  

 parykken/toupeen af sygehusvæsenet.
7. Brystproteser Der kan ydes hjælp til brystproteser efter bortoperation af det ene eller  

 begge bryster.
 Kvinder der af anden grund mangler det ene eller begge bryster er  

 ligeledes berettiget til protese(r).
Vedrørende udskiftningstidspunkt kan det være vejledende, hvilken garanti  

 leverandøren har givet.
Der er normalt længere garanti på formfaste  

 brystproteser.
 Vedrørende brystproteser, der indopereres, henvises til sygehusvæsenet.
 Der ydes ikke hjælp til særlige protesebrystholdere eller badedragter.
8. Tandproteser - - - - - - - B § 11. Tandproteser i tilfælde af funktionelt ødelæggende eller kosmetisk  

 vansirende følger af:
 Stk. 2.  Der ydes ikke hjælp til reparation eller  

 udskiftning af tidligere bevilget tandprotese.
- - - - - - - Hjælp til almindelig forebyggende og behandlende tandpleje ydes til voksne  

 efter sygesikringsloven (Sundhedsministeriets bek. om lov om offentlig  

 sygesikring nr. 77 af 31. januar 1994, § 8, jf.
Sundhedsministeriets bek. nr.  

 1029 af 15. december 1993 om tilskud efter sygesikringsloven til tandpleje)  

 og til børn efter tandplejeloven (lovbekendtgørelse om tandpleje nr. 411 af  

 26. maj 1994). Børn og unge under 18 år se Sundhedsministeriets  

 Bekendtgørelse nr. 493 af 8. juni 1994 om kommunal tandpleje.
Kun hvor hjælp ikke ydes efter disse bestemmelser, kan bek. § 11  

 overvejes.
Bestemmelsens område er meget snævert.
Hjælp ydes til tandprotese.
Ved en tandprotese forstås en erstatning for  

 en eller flere manglende eller beskadigede tænder og skader opstået på  

 tandproteser.
En tandprotese kan være fastsiddende (krone eller bro) eller  

 aftagelig (delprotese eller helprotese).
 Hjælp til fast tandbro ydes kun, når dette er den eneste forsvarlige  

 løsning.
 Der kan ydes hjælp til behandling, der anses for nødvendig til  

 fremstilling og fastgøring af protese, herunder behandling af tænder, der  

 skal bære eller støtte protesen.
 Personer med behov for særlig (tand)protese på grund af læbe- eller  

 ganespalte henvises til København: Tale- og Høreinstituttet, Rygårds Alle 45,  

 2900 Hellerup, eller til Århus: Ganespalteafdelingen, Finsensgade 12 A, Århus  

 C.
 Som eksempler på nødvendig lægelig eller tandlægelig behandling kan  

 nævnes:
 - operative indgreb, for så vidt der ikke restitueres som led i  

 sygdomsbehandlingen på sygehuset.
 - strålebehandling efter en kræftoperation i hoved- og halsområdet.
 Som eksempler på medfødte invaliderende tandlidelser kan nævnes:
- udeblevet anlæg af blivende tænder (aplasier). Lidelsen kan vise sig allerede i børneårene, men kan være ubehandlet til  

 voksenalderen.
Vurderingen af de manglende tandanlægs betydning vil afhænge  

 af antal og placering af de manglende tænder, - visse arveligt betingede tandlidelser, der har medført manglende eller anormal dannelse af emalje eller tandben (amelogenesis  

 imperfecta eller dentinogenesis imperfecta). Her sker en hurtig nedbrydning  

 af tænderne i en ung alder, og behandling gives som oftest i form af  

 tandprotese.
 I disse særlige tilfælde som nævnt ovenfor, kan der efter § 97 ydes hjælp  

 til protesebehandling til afhjælpning af følgerne af pludselige og direkte  

 skadepåvirkninger på tyggeorganet samt følgerne af medfødte, invaliderende  

 tandlidelser herunder udeblevne anlæg af blivende tænder, og hjælp ydes kun,  

 hvis der er tale om funktionelt eller kosmetisk vansirende følger.
Der ydes ikke hjælp til operative indgreb, tandregulering eller løbende  

 forebyggende eller behandlende tandpleje.
Her må i det omfang, hjælp ikke  

 ydes efter sygesikrings- eller tandplejeloven, henvises til hjælp efter  

 aktivlovens § 82, eller for pensionister som personligt tillæg.
9. Ortopædisk fodtøj - - - - - - - B § 14. Ortopædisk fodtøj eller tilretning af almindeligt fodtøj, såfremt  

 generne af en deformitet kan afhjælpes.
 Stk. 2.  Til dækning af udgifter ved anskaffelse af  

 ortopædisk fodtøj afholder ansøgeren selv et beløb, der udgør 530 kr. pr. par  

 for personer over 18 år og 290 kr. pr. par for børn og unge under 18 år.
 Stk. 3.  Der kan i forbindelse med bevilling af  

 ortopædisk fodtøj gives tilsagn om forsåling/udbedring af fodtøjet.
- - - - - - - Ved ortopædisk fodtøj forstås individuelt fremstillet fodtøj (herunder  

 fodtøj med træbund) og særligt fabriksfremstillet fodtøj, der tilgodeser en  

 foddeformitet (fx knyster og overvidde) eller benyttes i forbindelse med  

 bandagering (kapselsko).
 Der vil kunne ydes hjælp til personer, der er overfølsomme over for fx  

 limstoffer og stoffer i forbindelse med garvningsprocesser i almindeligt  

 fodtøj.
 Ved førstegangsbevillinger kan det anbefales, at reservefodtøj først  

 bevilges/anskaffes efter 3 måneders forløb af hensyn til eventuelle  

 tilpasningsproblemer.
Der kan ydes forsåling/udbedring af ortopædisk fodtøj.
Det vil være  

 hensigtsmæssigt, at reparationen udføres af leverandøren af fodtøjet, idet  

 læsten til skoen vil kunne danne baggrund for en optimal udbedring af det  

 ortopædiske fodtøj.
Hensigten er, at udskiftningsintervallet for ortopædisk  

 fodtøj kan øges.
Der kan dog ikke stilles betingelse om, at det gamle fodtøj  

 forsåles/udbedres, før der bevilges hjælp til nye sko.
Til personer over 18 år vil der normalt kunne ydes hjælp til udskiftning  

 hver 18. måned.
Særlige forhold (fx erhvervsarbejde, vejrlig, særlige  

 lidelser) kan bevirke større eller særlig slitage, der gør hyppigere  

 udskiftninger nødvendige.
Er der behov for ortopædisk værnefodtøj, afholder arbejdsgiveren et beløb,  

 svarende til den sædvanlige udgift til værnefodtøj, jf.
Arbejdsministeriets  

 bekendtgørelse nr. 746 af 28. august 1992, som ændret ved bekendtgørelse nr.  

 186 af 14. marts 1994, om brugen af personlige værnemidler.
Den resterende  

 udgift afholdes efter bekendtgørelsens § 14. Reglen om, at ansøgeren selv  

 skal bidrage med et takstmæssigt beløb for fodtøj, bekendtgørelsens § 14,  

 stk. 2, finder ikke anvendelse ved ortopædisk værnefodtøj.
 Der ydes ikke hjælp til fabriksfremstillet fodtøj til børn med bløde  

 platfødder (fri drejebevægelighed).
10. Stomihjælpemidler - - - - - - - B § 16. Stomihjælpemidler til personer, som har fået foretaget en af  

 følgende operationer: Colostomi (kunstig udføring af tyktarmen), ileostomi  

 (kunstig udføring af tyndtarmen) eller urostomi (kunstig udføring af  

 urinveje).
 Stk. 2.  Til personer, der modtager stomihjælpemidler,  

 som er omfattet af en leverandøraftale som nævnt i servicelovens § 140, stk.  

 2, kan hjælpen ydes som naturalhjælp, jf. § 4, eller som et kontantbeløb, der  

 udbetales kvartalsvis forud.
 Kontantbeløbene pr. kvartal udgør:
 Til colostomi 1.170 kr.
 Til ileostomi 1.320 kr.
 Til urostomi 1.510 kr.
 Stk. 3.  I tilfælde, hvor der af særlige grunde er behov  

 for større eller andet forbrug end det, der svarer til kontantbeløbene, jf.  

 stk. 2, kan kommunalbestyrelsen bevilge hjælpen efter regning.
- - - - - - - Stomihjælpemidler er omfattet af reglerne om frit leverandørvalg.  

 Kontantbeløbet til personer, der ønsker selv at indkøbe stomihjælpemidler,  

 fastsættes således ud fra en konkret vurdering af den enkeltes brugers behov,  

 og der er derfor ikke behov for centralt fastsatte beløb.
Det fremgår dog af servicelovens § 140, stk. 2, at reglerne om frit  

 leverandørvalg ikke har virkning for hjælpemidler, der er omfattet af  

 kommunale leverandøraftaler, hvis aftalen er indgået eller der er foretaget  

 udbud før den 22. maj 1996. Derfor er bekendtgørelsens § 16, stk. 2,  

 opretholdt for såvidt angår de brugere, som først omfattes af det fri  

 leverandørvalg, når de eksisterende leverandøraftaler er udløbet.
Fra den 1.  

 januar 2001 er der dog frit leverandørvalg, uanset om der er indgået  

 leverandøraftaler, som rækker ud over den 31. december 2000.
11. Trehjulede knallerter Der kan ydes trehjulet knallert til personer, som på grund af nedsat  

 gangevne kun kan færdes over korte strækninger og ikke har kræfter til at  

 bruge trehjulet cykel.
 Det er en forudsætning, at dens anvendelse i det enkelte tilfælde  

 helbredsmæssigt og færdselsmæssigt kan anses for forsvarlig.
Det er et vilkår, at ansøgeren tegner lovpligtig ansvarsforsikring og  

 afholder udgiften herved.
Der kan ikke stilles krav om, at der tegnes  

 kaskoforsikring.
 Der kan også ydes hjælp til lovbefalet styrthjelm.
12. Særlige stole Hjælp kan ydes til stole med en særlig udformning, fx med speciel  

 polstring eller elektrisk funktion, som er nødvendig på grund af et svært  

 fysisk handicap.
Som eksempler på særlige stole kan nævnes arthrodesestole og  

 sæder (beregnet til personer med stift hofteled), katapultstole (til  

 personer, der har vanskeligt ved at sætte sig, rejse sig).
 Der ydes således ikke hjælp til almindelige hvilestole.
13. Medicinsk-optisk defineret varig øjenlidelse - - - - - - - B § 17. Briller og kontaktlinser, hvis følgerne af en medicinsk- optisk  

 defineret, varig øjenlidelse kan afhjælpes, jf. indikationerne i bilag 2.
 Stk. 2.  Der kan ikke ydes støtte, når behovet for  

 briller eller kontaktlinser alene skyldes en optisk synsfejl.
Stk. 3.  Hvis problemet ikke kan løses lokalt, kan  

 briller og kontaktlinser, jf. stk. 1, samt andre optiske synshjælpemidler til  

 personer med en medicinsk-optisk defineret, varig øjenlidelse eller et varigt  

 synshandicap udleveres af Statens Øjenklinik efter henvisning fra  

 speciallæger i øjensygdomme, øjenafdelinger samt amtskommunale konsulenter  

 og/eller synscentraler.
Statens Øjenklinik giver efterfølgende amtskommunen  

 meddelelse om udlevering.
 Stk. 4.  Socialministeriet fastsætter betaling for  

 synshjælpemidler, der udleveres af Statens Øjenklinik, jf. stk. 3.
- - - - - - - Det er amtskommunen, der er ansvarlig for tildeling af briller og  

 kontaktlinser til personer med en medicinsk-optisk defineret varig  

 øjenlidelse.
 Det er en forudsætning for støtte til briller og kontaktlinser efter  

 servicelovens § 97, at ansøgeren har en medicinsk-optisk defineret, varig  

 øjenlidelse.
Der kan således ikke ydes hjælp efter servicelovens § 97 til briller og  

 kontaktlinser på ren optisk indikation, dvs. hvis behovet for briller og  

 kontaktlinser alene skyldes langsynethed, nærsynethed, bygningsfejl eller  

 forskellig optisk styrke på øjnene.
Under denne gruppe hører også personer  

 opereret for ensidig/dobbeltsidig grå stær erhvervet som voksen (o/18 år). I  

 disse tilfælde kan der evt. søges støtte efter aktivlovens § 82 eller for så  

 vidt angår pensionister pensionslovens § 17 om personligt tillæg.
Opregningen af øjenlidelser i bekendtgørelsens bilag 2 dækker langt de  

 fleste situationer, hvor støtte til briller eller kontaktlinser kan komme på  

 tale.
Der vil dog kunne forekomme andre øjenlidelser af tilsvarende  

 sværhedsgrad, som efter en konkret vurdering vil kunne berettige til støtte.  

 Afgørelse træffes i disse tilfælde efter indstilling fra Statens Øjenklinik,  

 Rymarksvej 1, 2900 Hellerup.
 De anførte persongrupper med en varig øjenlidelse har ofte behov for  

 specialbriller og specialkontaktlinser, som forudsætter en høj grad af  

 specialoptisk fagkundskab ved udmåling og tilpasning.
Nogle øjensygdomme, jf. bilag 2 til bekendtgørelsen, kan være ledsaget af  

 blændingsfænomener, som vil kunne afhjælpes med medicinske filterglas, der  

 findes i forskellige udformninger.
Filterglas er brilleglas med specielle  

 lysabsorberende egenskaber, der giver en væsentlig reduktion af lysblænding  

 og en forbedret synsstyrke.
Medicinske filterglas kan ydes uafhængig af  

 styrke.
Afgrænsningen af brugergruppen gør det naturligt at kræve oplysninger  

 om diagnose og symptomer.
 Ved støtte til kontaktlinser kan der ydes hjælp til erstatningsbriller.  

 Hjælp til briller omfatter glas og stel samt evt. matglas eller balanceglas.  

 Specielle stel er ofte påkrævet på grund af optikkens karakter.
- - - - - - B bilag 2.
 Indikationer for hjælp til briller og kontaktlinser, jf. § 17, stk. 1:
- - - - - - - Til pkt. 1. Hjælpemidlet vil ofte være en specialfremstillet kontaktlinse Til pkt. 2: Hjælpemidlet vil ofte være en specialfremstillet farvet  

 kontaktlinse eller diafragmalinse/irislinse.
Til pkt. 3: Hjælpemidlet vil ofte være en specialfremstillet kontaktlinse Til pkt. 4: Hjælpemidlet vil ofte være en bandagelinse med protektiv  

 virkning med eller uden styrke.
 Til pkt. 5: Hjælpemidlet vil ofte være en påmalet kontaktlinse eller  

 øjenprotese.
Til pkt. 6: Det drejer sig om følger efter fx ulykke, hjerneblødning eller  

 lammelse.
Hjælpemidlet vil ofte være enten en okklusionskontaktlinse eller  

 briller med stærk prismevirkning.
 Til pkt. 7: Det drejer sig om en invaliderende lysoverfølsomhed, som kan  

 afhjælpes med særlige spektrale filterglas.
Til pkt. 8: Det drejer sig om personer med ekstrem nærsynethed,  

 langsynethed eller bygningsfejl.
Den styrkemæssige grænse for  

 specialfremstillede brilleglas eller kontaktlinser ligger omkring +/- 16 - 17  

 dioptrier i højst brydende snit eller 5 - 6 dioptrier i cylinderværdi, men  

 afhænger af den teknologiske udvikling.
Til pkt. 9: Det drejer sig om synshandicappede børn og unge, der indtil de  

 fylder 18 år er registreret i synsregisteret ved Statens Øjenklinik, jf.  

 servicelovens § 35, stk. 3. Kriteriet for at blive registreret i  

 synsregistret er en synsstyrke på højst 6/18 (0,3) på bedste øje.
Til denne  

 gruppe børn og unge er der brug for et bredt spektrum af synshjælpemidler,  

 herunder korrigerende optik i form af briller og kontaktlinser.
14. Varigt synshandicap (svagsynsoptik) Det er amtskommunen, der er ansvarlig for tildeling af svagsynsoptik til  

 personer med et varigt synshandicap.
 Behov for svagsynsoptik opstår i almindelighed ved synsstyrker på 6/18  

 (0,3) eller derunder.
Svagsynsoptik (specielle optiske hjælpemidler) er primært optik med  

 forstørrende virkning, lupper, lupbriller, kikkerter, kikkertbriller samt  

 kombinationer heraf.
Forstørrelsen eller styrken fremgår af specifikationen  

 på det ansøgte hjælpemiddel og udtrykkes enten ved dioptriværdien (D) eller  

 som x (gange).
 Hvis forskellen (additionen) mellem personens afstands- og læsestyrke er  

 mindst 4 dioptrier, kan hjælp ydes som lupbrille.
 Hjælp til lupbriller, kikkertbriller og medicinske filterglas omfatter  

 også brillestel og eventuelt matglas eller balanceglas.
 Der kan også være tale om synsfeltudvidere samt natkikkerter.
For brugere af svagsynsoptik vil arbejdsafstanden ved fx læsning og  

 skrivning oftest være meget kort, afhængig af linsens brændvidde.
Dette giver  

 ved længere tids læsning en anstrengende arbejdsstilling.
Det kan derfor være  

 nødvendigt med optikunderstøttende hjælpemidler som fx særlig belysning,  

 skråplade, konceptholdere el.lign.
 Socialministeriet fastsætter betaling for svagsynsoptik, briller,  

 kontaktlinser og øjenproteser, der udleveres af Statens Øjenklinik.
 CCTV er et elektron-optisk hjælpemiddel, som anvendes af personer, der  

 ikke på anden måde kan opnå et læsesyn med specialoptik.
Formålet med at bevilge hjælp til CCTV-udstyr er at give de pågældende  

 personer mulighed for at kommunikere uden bistand fra andre.
Det afgørende er  

 derfor, om der er mulighed for ved hjælp af det tekst/-billedforstørrende  

 udstyr i væsentlig grad at afhjælpe personens svigtende kommunikationsevne og  

 normalisere ansøgerens daglige tilværelse.
 15. Telefonhjælpemidler, nødkald, alarm anlæg m.v.
 Ved telefonhjælpemidler ydes der hjælp til anskaffelse, men ikke til evt.  

 abonnementsafgift.
Endvidere kan der ydes hjælp til nødkald og alarmanlæg m.v., som  

 forudsætter en telefonlinje.
I tilfælde hvor ansøgeren ikke i forvejen har  

 telefon, vil der her kunne ydes hjælp til oprettelsen, men ikke til betaling  

 af telefonabonnementet.
Evt. kan der ansøges om hjælp til dette efter  

 bestemmelsen i pensionslovens § 17 om personligt tillæg.
- - - - - - - - - - - - - - Afgørelse nr. 115 af 15. december 1982 om bevilling af proteser, større bandager eller andre større  

 naturalydelser, der er omhandlet i artikel 24, stk. 2, i Rådets forordning  

 (EØF) nr. 1408/71 DE EUROPÆISKE FÆLLESSKABERS ADMINISTRATIVE KOMMISSION FOR VANDRENDE  

 ARBEJDSTAGERES SOCIALE SIKRING HAR- under henvisning til artikel 81, litra a), i Rådets forordning (EØF) nr.  

 1408/71 af 14. juni 1971 om anvendelse af de sociale sikringsordninger på  

 arbejdstagere, selvstændige erhvervsdrivende samt deres familiemedlemmer, der  

 flytter inden for Fællesskabet, ifølge hvilken artikel den har til opgave at  

 behandle ethvert administrativt spørgsmål eller fortolkningsspørgsmål, der  

 opstår i forbindelse med forordning (EØF) nr. 1408/71 og senere forordninger.
under henvisning til artikel 24, stk.2, i forordning (EØF) nr. 1408/71, og idet beslutning i sagen er truffet på de i artikel 80, stk. 3, i  

 forordning (EØF) nr. 1408/71 fastsatte betingelser- Kommissionen har truffet følgende afgørelse:
1. Ved de i artikel 24, stk. 2, i forordning (EØF) nr.  

 1408/71 omhandlende proteser, større bandager eller andre større  

 naturalydelser, forstås følgende ydelser, for så vidt disse i det  

 foreligggende tilfælde er hjemlet i den for opholdsstedets eller  

 bopælsstedets institution gældende lovgivning:
- på rekreationshjem, sanatorium, institutioner eller anstalt for  

 handicappede (blinde, døvstumme, psykisk handicappede osv.) eller  

 luftkursted, - på hospital for forebyggende behandling, når op holdets varighed ifølge  

 erklæring fra den behand lende læge - eller, såfremt det i sådanne tilfælde  

 kræves efter lovgivningen i det land, jvor den pågældende befinder sig, fra  

 den rådgivende læge ved opholdsstedets eller bopælsstedets institution - må  

 antages at ville overstige 20 dage eller o modstrid med den forud indhentede  

 erklæring fra ovennævnte læge strækker sig ud over 20 dage; 2. Denne afgørelse, der erstatter afgørelse nr. 93 af  

 24. januar 1974, offentliggøres i De Europæiske Fællesskabers Tidende.
Den  

 finder anvendelse fra 1. januar 1983.
