Indholdsfortegnelse Indledning Afsnit A.
Afgrænsning af skattesubjekterne 1. Generelle bemærkninger 2. Fonde 2.1. Ikke-erhvervsdrivende fonde 2.2. Erhvervsdrivende fonde 2.3. Fonde, der ikke er omfattet af fondslovgivningen 2.4. Fonde omfattet af realrenteafgiftsloven 3. Foreninger 3.1. Generelle bemærkninger 3.2. Arbejdsmarkedssammenslutninger 3.3. Brancheforeninger 4. Fonde og foreninger med hjemsted i udlandet Afsnit B.
Skattepligtens indtræden og ophør 5. Generelle bemærkninger 6. Skattepligtens indtræden 7. Skattepligtens ophør 8. Overgang til anden form for skattepligt Afsnit C.
Opgørelse af den skattepligtige indkomst m.v.
9. Generelle bemærkninger 10. Erhvervsmæssig indkomst 11. Renter 12. Udbytter og lempelsesregler 13. Kapitalgevinster 13.1. Generelle bemærkninger 13.2. Ejendomsavancer og aktieavancer 13.3. Kursgevinster 14. Gaver 14.1. Fritagelse for beskatning af gaver 14.2. Anmodning om fritagelse 14.3. Generelle kriterier for fritagelse 14.4. Fritagelse for fonde med almennyttigt formål 14.5. Skematisk oversigt 14.6. Stående fritagelse for gavebeskatning 15. Arv 16. Driftsomkostninger 16.1. Generelle bemærkninger 16.2 Afgrænsningen mellem driftsomkostninger og uddelinger 16.3. Udvidet driftsomkostningsbegreb 17. Bundfradrag 18. Arbejdsmarkedssammenslutningers indkomstopgørelse 18.1. Indtægter 18.2. Udgifter 19. Fremførsel af underskud 20. Sambeskatning, fusion m.v.
20.1. Sambeskatning 20.2. Fusion 20.3. Fission Afsnit D.
Særlige fradragsregler 21. Uddelinger 21.1. Generelle bemærkninger 21.2. Fradragsrettens indtræden 21.3. Uddelinger til almenvelgørende eller almennyttige formål 21.4. Andre uddelinger, hvor modtageren er skattepligtig 22. Hensættelser til almenvelgørende eller  

 almennyttige formål 22.1. Krav til hensættelserne 22.2. Efterbeskatning 22.3. Dispensationsmulighed 22.4. Hensættelser til kulturelle formål - dispensationsmulighed 23. Konsolideringshensættelser 23.1. Generelle bemærkninger 23.2. Fonde - konsolideringshensættelser efter § 5, stk. 1 23.3. Kongeligt konfirmerede fonde - konsolideringshensættelser efter § 5,  

 stk. 2 23.4. Foreninger 24. Prioriteringsreglen  Afsnit E.
Ligning,  

 selvangivelse og opkrævning 25. Generelle bemærkinger 26. Erklæringsordning 26.1. Foreninger 26.2. Fonde Afsnit F.
Overgangsregler, ikrafttrædelse 27. Overgangsreglernes anvendelsesområde 28. Afskrivninger 28.1. Maskiner, inventar og lignende driftsmidler 28.2. Bygninger og installationer 28.2.1. Bygninger anskaffet før den 1. januar 1982 28.2.2. Bygninger anskaffet den 1. januar 1982 eller senere 28.2.3. Særlige installationer i afskrivningsberettigede bygninger anskaffet før den 1. januar 1982 28.2.4. Særlige installationer i afskrivningsberettigede bygninger anskaffet den 1. januar 1982 eller senere 28.2.5. Installationer i ikke-afskrivningsberettigede bygninger 29. Opgørelse af kapitalgevinster 29.1. Fast ejendom 29.1.1. Tidligere skattepligt efter selskabsskatteloven 29.2. Aktier 30. Ikrafttrædelse og ophævelse af tidligere cirkulære 30.1. Ikrafttrædelse 30.2. Ophævelse af tidligere cirkulære Indledning.
 Lov om beskatning af fonde og visse foreninger (fondsbeskatningsloven) er  

 senest udsendt som lovbekendtgørelse nr. 703 af 16. oktober 1991. En ny  

 lovbekendtgørelse vil blive udsendt i efteråret 1992.
 Fondsbeskatningsloven blev indført ved lov nr. 145 af 19. marts 1986, som  

 et led i skattereformen af 1985. Loven er siden ændret ved lov nr. 371 af 1.  

 juli 1988, lov nr. 106 af 15. februar 1989, lov nr. 889 af 29. december 1989,  

 lov nr. 59 af 7. februar 1990, lov nr. 255 af 25. april 1990, lov nr. 386 af  

 13. juni 1990, lov nr. 217 af 10. april 1991, lov nr. 218 af 10. april 1991,  

 lov nr. 350 af 6. juni 1991, lov nr. 362 af 6. juni 1991, lov nr. 394 af 6.  

 juni 1991, lov nr. 219 af 3. april 1992 og lov nr. 291 af 29. april 1992.
Siden lovens gennemførelse i 1986 er der foretaget en del ændringer af  

 loven og truffet en række afgørelser af fortolkningsmæssig og præciserende  

 karakter.
Disse ændringer og afgørelser er indarbejdet i nærværende  

 cirkulære, som erstatter Skattedepartementets cirkulære nr. 133 af 28.  

 november 1986, der samtidig ophæves.
Fondsbeskatningsloven indeholder regler om beskatning af fonde og  

 foreninger.
Til og med indkomståret 1990 var også en række finansierings- og  

 kreditinstitutter omfattet af loven, men disse er nu i vidt omfang overført  

 til selskabsskatteloven.
Princippet i fondsbeskatningsloven er, at fonde og foreninger principielt  

 skal undergives de samme regler, som er gældende for aktieselskaber.
På grund  

 af fondenes og foreningernes særegne struktur, formål og virke er der  

 imidlertid gjort en række undtagelser, hvorved den konkrete beskatning  

 adskiller sig fra aktieselskabsbeskatningen.
Undtagelserne kan bevirke, at  

 visse indtægter, der er skattepligtige for aktieselskaber, ikke vil blive  

 beskattet i fonde eller foreninger.
Endvidere vil en række udgifter, der  

 normalt er uden skattemæssig betydning, kunne fradrages ved  

 indkomstopgørelsen.
 Fondsbeskatningsloven blev gennemført med virkning fra og med indkomståret  

 1987.
 Loven gælder ikke for Færøerne og Grønland.
 Overalt i cirkulæret, hvor intet andet er anført i forbindelse med  

 paragrafhenvisninger, henvises til fondsbeskatningsloven.
Afsnit A.
Afgrænsning af skattesubjekterne.
1. Generelle bemærkninger Fondsbeskatningsloven indeholder 3 grupper af skattesubjekter:
 Selvstændige retssubjekter såsom selvejende institutioner og legater, der  

 ikke er omfattet af en af de 3 nævnte grupper, er som oftest skattepligtige  

 efter selskabsskattelovens § 1, stk. 1, nr. 6. Skattepligten efter denne  

 bestemmelse er dog betinget af, at de pågældende institutioner m.v. udøver  

 erhvervsmæssig virksomhed, og skattepligten omfatter alene indtægter ved  

 sådan virksomhed, jf. selskabsskattelovens § 1, stk. 4 og 5.
 Om afgrænsningen af selvstændige retssubjekter, der ikke er omfattet af  

 fondslovene, se pkt. 2.3.
Til og med indkomståret 1990 omfattede loven også en række særligt  

 opregnede kreditforeninger, lånekasser samt finansierings- og  

 kreditinstitutter m.v., i det omfang skatteministeren havde truffet  

 bestemmelse herom.
Disse beskattes nu i vidt omfang efter  

 selskabsskatteloven.
Skattepligten i fondsbeskatningsloven har indtil indkomståret 1992 været  

 knyttet til registreringen i Fondsregistret og for erhvervsdrivende fonde  

 tillige i Erhvervs- og Selskabsstyrelsen.
Ved lov nr. 350 af 6. juni 1991 er  

 registreringen i Fondsregistret imidlertid afskaffet.
Fonde og foreninger  

 skal i stedet indsende vedtægter og en fortegnelse over bestyrelsen til de  

 kommunale skattemyndigheder og fondsmyndigheden.
Erhvervsdrivende fonde  

 registreres dog fortsat i Erhvervs- og Selskabsstyrelsen.
 Skattepligten for fonde og foreninger er ifølge de nye regler afgrænset  

 efter de materielle fondslove, dvs. lov om fonde og visse foreninger  

 (fondsloven) og lov om erhvervsdrivende fonde (erhvervsfondsloven). De fonde  

 og foreninger, der er omfattet af fondsloven eller af erhvervsfondsloven, er  

 således skattepligtige i medfør af fondsbeskatningsloven.
 Skattepligten omfatter herefter ikke fonde, der generelt eller konkret er  

 undtaget fra de materielle fondslove i medfør af fondslovens § 1, stk. 2 - 4,  

 eller i medfør af erhvervsfondslovens § 1, stk. 4 og 5.
Afgørelse om, hvorvidt en institution er omfattet af  

 fondsbeskatningsloven, træffes i første instans af de kommunale  

 skattemyndigheder i forbindelse med skatteansættelsen af institutionen  

 og/eller af stifteren.
Da en stillingtagen hertil undertiden vil rejse  

 spørgsmål om, hvorvidt en institution er en fond og ikke f.eks. en forening  

 eller en ulovlig selvbåndlæggelse, vil skattemyndighederne efter  

 omstændighederne i visse tilfælde præjudicielt skulle tage stilling til, om  

 der foreligger en fond.
Skattemyndighederne må i disse tilfælde foretage en konkret vurdering af  

 institutionens karakter.
Hovedbetingelserne for, at der foreligger en fond,  

 er, at der er tale om en formue af mere varig karakter, der uigenkaldeligt er  

 udskilt fra stifterens formue til et bestemt eller flere bestemte formål og  

 med selvstændig ledelse i forhold til stifteren.
 Er en fond stiftet af en juridisk person, f.eks. et aktieselskab,  

 accepteres dog, at der er sammenfald mellem fondens bestyrelse og  

 aktieselskabets bestyrelse.
 For så vidt angår erhvervsdrivende fonde afhænger afgørelsen af, om  

 institutionen er registreret i Erhvervs- og Selskabsstyrelsen, jf. pkt. 2.2.
 De kommunale skattemyndigheder foretager en skatteansættelse af de  

 skattepligtige fondes og foreningers indkomst, jf. cirkulærets afsnit E  

 vedrørende ligning, selvangivelse og opkrævning.
 De kommunale skattemyndigheders afgørelser kan påklages efter reglerne i  

 lov nr. 824 af 19. december 1989 om skattemyndighedernes organisation og  

 opgaver m.v. (Skattestyrelsesloven). En afgørelse kan således indbringes for  

 skatteankenævnene og herefter for Landsskatteretten.
 Bindende forhåndsbesked kan gives efter reglerne i lov nr. 143 af 13.  

 april 1983 om bindende forhåndsbesked om skattespørgsmål m.v., der senest er  

 ændret ved lov nr. 218 af 10. april 1991.
Ikke-erhvervsdrivende fonde skal senest 3 måneder efter oprettelsen  

 indsende vedtægter og en fortegnelse over medlemmerne af bestyrelsen til  

 fondsmyndigheden samt til skattemyndigheden i den kommune, hvor fonden har  

 hjemsted.
Er stifteren eller stifterne ikke angivet i vedtægterne, skal der  

 tillige indsendes særskilt oplysning herom.
Vedtægtsændringer samt meddelelse  

 om ændringer af bestyrelsens sammensætning skal indsendes til  

 skattemyndigheden sammen med selvangivelsen.
Reglerne herom findes i  

 fondslovens § 6, stk. 2, og § 11, stk. 2. Overtrædelse straffes med bøde, jf.  

 fondslovens § 43, stk. 1.
Foreninger skal ligeledes senest 3 måneder efter oprettelsen indsende  

 vedtægter og en fortegnelse over medlemmer af ledelsen til skattemyndigheden  

 i den kommune, hvor foreningen har hjemsted.
Vedtægtsændringer samt  

 meddelelse om ændringer af ledelsens sammensætning skal indsendes til  

 skattemyndigheden sammen med selvangivelsen.
Reglerne herom findes i  

 fondslovens § 48, stk. 2, og § 49, stk. 2.
 I de tilfælde, hvor aktiverne i en forening forøges fra 250.000 kr. eller  

 derunder til over 250.000 kr., skal ledelsen senest 3 måneder herefter  

 indsende vedtægter og fortegnelse over ledelsens medlemmer til  

 skattemyndigheden i den kommune, hvor foreningen har hjemsted, jf.  

 fondslovens § 48 a.
 Overtrædelse af fondslovens § 48, stk. 2, § 48 a og § 49, stk. 2, straffes  

 med bøde, jf. fondslovens § 54.
 Skattemyndighederne skal modtage oplysningerne og træffer først i  

 forbindelse med skatteansættelsen afgørelse om, hvorvidt den pågældende  

 institution er omfattet af fondsbeskatningsloven.
2. Fonde 2.1. § 1, nr. 1, afgrænser kredsen af fonde, der er skattepligtige  

 efter fondsbeskatningsloven.
Lovens § 1, nr. 1, nævner for det første fonde,  

 der er omfattet af lov nr. 300 af 6. juni 1984 om fonde og visse foreninger  

 (fondsloven) senest ændret ved lov nr. 187 af 23. marts 1992 - dvs.  

ikke-erhvervsdrivende fonde .
 Justitsministeren er fondsmyndighed for alle ikke-erhvervsdrivende fonde  

 samt for visse erhvervsdrivende fonde, jf. pkt. 2.2.
 Afgørelsen om, hvorvidt en institution er omfattet af  

 fondsbeskatningsloven, træffes af skattemyndighederne i forbindelse med  

 skatteansættelsen, jf. pkt. 1.
En ikke-erhvervsdrivende fond skal ved oprettelsen have aktiver for over  

 250.000 kr.
Aktiverne og egenkapitalen skal stå i rimeligt forhold til  

 formålet.
Fondsmyndigheden kan i særlige tilfælde tillade oprettelse af en fond med  

 aktiver på 250.000 kr. eller derunder, jf. fondslovens § 8, stk. 2. Disse  

 fonde vil være skattepligtige efter selskabsskattelovens § 1, stk. 1, nr. 6,  

 hvis de har indkomst ved erhvervsmæssig virksomhed.
Fondsmyndigheden vil  

 formentlig afvise at behandle en dispensationsansøgning, hvis det er  

 åbenbart, at der ikke er tale om en fond.
 Kapitalkravet gælder ikke for fonde, der stiftes i henhold til et  

 testamente, der er oprettet før den 1. januar 1985.
Fondslovens § 1, stk. 2, indeholder en række undtagelser.
Udover de fonde,  

 som er omfattet af erhvervsfondsloven, er følgende fonde undtaget fra  

 fondsloven:
 Ifølge fondslovens § 1, stk. 3, kan fondsmyndigheden bestemme, at en fond,  

 som er undergivet et vist statsligt eller kommunalt tilsyn, helt eller  

 delvist skal være undtaget fra fondslovens regler.
Det er som følge af de enkelte fondes forskellighed og forskelle i  

 intensiteten i de offentlige tilsyn ikke muligt at angive præcist, hvilke  

 mindstekrav der må stilles, for at fritagelse kan ske, udover at tilsynet  

 skal være fuldt betryggende ud fra fondsretlige synspunkter.
Der må herved  

 navnlig lægges vægt på, om tilsynsmyndigheden foretager en  

 regnskabsgennemgang med henblik på, om de fondsretlige regler er overholdt,  

 og om der er fastsat regler om godkendelse af ekstraordinære dispositioner.
 Det er således ikke tilstrækkeligt for fritagelse efter § 1, stk. 3, at de  

 kommunale skattemyndigheder alene får tilsendt institutionens reviderede  

 årsregnskab og sammenholder dette med institutionens formålsparagraf for at  

 påse, at driften opfylder formålsparagraffen.
 Mange fonde er undergivet et fuldt ud betryggende offentligt tilsyn  

 (typisk i forbindelse med ydelse af kommunale tilskud) og har derfor mulighed  

 for at blive fritaget for også at være undergivet tilsyn af fondsmyndigheden.
 Disse generelt eller konkret undtagne fonde er ikke omfattet af  

 fondsbeskatningsloven, men derimod i almindelighed af selskabsskattelovens §  

 1, stk. 1, nr. 6, jf. endvidere pkt. 2.3.
 I henhold til fondslovens § 1, stk. 3, kan fondsmyndigheden bestemme, at  

 fondens undtagelse fra fondslovens regler kun skal være delvis.
Spørgsmålet om, hvorvidt den pågældende fond i disse tilfælde er omfattet  

 af fondsbeskatningsloven, afhænger af en konkret vurdering af de forhold, som  

 undtagelsen omfatter.
Gives der dispensation fra regler af mindre  

 grundlæggende karakter, vil fonden typisk være omfattet af  

 fondsbeskatningsloven.
Der kan i den forbindelse nævnes bestemmelserne i  

 fondslovens § 3 om fondes navn og § 17 om suppleanter for  

 bestyrelsesmedlemmer.
Som nævnt ovenfor omfatter fondsloven kun fonde, hvis aktiver overstiger  

 250.000 kr.
Bliver fondens aktivmasse mindre end 250.000 kr., er fonden ikke  

 længere omfattet af fondsloven og dermed heller ikke af  

 fondsbeskatningsloven.
Hvis fonden har erhvervsmæssige indtægter, vil den  

 blive beskattet i henhold til selskabsskattelovens § 1, stk. 1, nr. 6. Kommer  

 aktivmassen senere over 250.000 kr., omfattes fonden igen af fondsloven og  

 dermed af fondsbeskatningsloven.
 Med hensyn til de skattemæssige konsekvenser af fondens indtræden og  

 udtræden af fondsbeskatningsloven kan der henvises til pkt. 6-8.
 2.2. § 1, nr. 1, nævner for det andet fonde, der er omfattet af  

 lovbekendtgørelse nr. 756 af 18. november 1991 om erhvervsdrivende  

 fonde .
Industriministeren er som udgangspunkt fondsmyndighed for erhvervsdrivende  

 fonde.
I de tilfælde, hvor fondens hovedformål hører under justitsministeren,  

 udøves fondsmyndigheden dog af justitsministeren.
Det samme gælder, hvis  

 fonden har flere ligestillede formål, der ikke hører under samme minister.
 Erhvervsdrivende fonde er defineret i erhvervsfondslovens § 1, stk. 2. Ved  

 erhvervsdrivende fonde forstås såvel fonde, der selv driver erhvervsmæssig  

 virksomhed, som fonde, der har en bestemmende indflydelse over et selskab,  

 der driver erhvervsmæssig virksomhed.
Erhvervsdrivende fonde skal registreres i Erhvervs- og Selskabsstyrelsen  

 for at have retsevne.
I forbindelse med registreringen er det Erhvervs- og  

 Selskabsstyrelsen, der tager stilling til, om der er tale om en fond, samt om  

 denne er erhvervsdrivende og i øvrigt omfattet af loven.
 Det bemærkes, at en fond godt kan drive erhvervsmæssig virksomhed i  

 skattemæssig forstand uden , at der fondsretligt er tale om en  

 erhvervsdrivende fond.
Erhvervsdrivende fonde oprettet før 1. januar 1985 skulle inden den 1.  

 januar 1988 have tilvejebragt en grundkapital på mindst 300.000 kr.
Der kan  

 dog undtages fra kapitalkravet, jf. erhvervsfondslovens § 67.  

 Erhvervsdrivende fonde oprettet efter 1. januar 1985 skal have en  

 grundkapital på mindst 300.000 kr.
Er kapitalkravet ikke opfyldt, kan der  

 ikke ske registrering i Erhvervs- og Selskabsstyrelsen.
 Erhvervsfondslovens § 1, stk. 4, indeholder regler svarende til  

 fondslovens § 1, stk. 2, dvs. regler vedrørende fonde, der ikke er omfattet  

 af loven.
 Ifølge erhvervsfondslovens § 1, stk. 5, kan fondsmyndigheden med  

 industriministerens samtykke herudover bestemme, at en fond, som er  

 undergivet offentligt tilsyn og økonomisk kontrol, helt eller delvist skal  

 være undtaget fra loven.
Erhvervsdrivende fonde, der i henhold til erhvervsfondslovens § 1, stk. 4,  

 eller § 1, stk. 5, ikke er registreringspligtige i Erhvervs- og  

 Selskabsstyrelsen, omfattes ikke af skattepligten i fondsbeskatningsloven.
De  

 kan derimod være omfattet af selskabsskattelovens § 1, stk. 1, nr. 6, jf.  

 pkt. 2.3.
 Erhvervs- og Selskabsstyrelsen fører fortegnelse over erhvervsdrivende  

 fonde, der er undtaget i henhold til § 1, stk. 4 og 5, i erhvervsfondsloven.  

 Fritaget er således en række ungdomskollegier, ældreboliger, idrætsanlæg,  

 elektricitetsværker m.v.
Til og med indkomståret 1990 var visse finansierings- og kreditinstitutter  

 omfattet af fondsbeskatningslovens § 1, nr. 4 og 5, der nu er ophævet.
Ved  

 lov nr. 362 af 6. juni 1991 blev disse finansierings- og kreditinstitutter  

 overført til selskabsskattelovens § 1, stk. 1, nr. 5 b.  

 Finansieringsinstitutter, som ikke er nævnt i denne bestemmelse, men som er  

 omfattet af erhvervsfondsloven, vil fra og med indkomståret 1991 være  

 skattepligtige efter § 1, nr. 1, i fondsbeskatningsloven.
 2.3. Som nævnt under pkt. 1 skal skattemyndighederne i visse  

 tilfælde præjudicielt afgøre, om en ikke-erhvervsdrivende institution kan  

 betragtes som en fond.
Spørgsmålet om, hvorvidt der foreligger en fond, kan eksempelvis opstå i  

 forbindelse med beskatning af stifteren.
I disse tilfælde må det vurderes, om  

 der er tale om en institution, der opfylder betingelserne for at være en  

 fond, eller om der i stedet må antages blot at være tale om en ulovlig  

 selvbåndlæggelse.
Betingelserne for at anse en ikke-erhvervsdrivende  

 institution for en fond findes beskrevet i pkt. 2.1.
 I de tilfælde, hvor skattemyndighederne finder, at der ikke foreligger en  

 fond, men f.eks. en indsamling eller en velgørende forening, kan  

 sammenslutningen muligvis anses for et selvstændigt skattesubjekt, der  

 beskattes i henhold til selskabsskatteloven.
Det vil som udgangspunkt være selskabsskattelovens § 1, stk. 1, nr. 6, der  

 gælder for sådanne institutioner.
Dvs. institutionerne vil være  

 skattepligtige i det omfang, de har erhvervsmæssige indkomster, jf.  

 selskabsskattelovens § 1, stk. 4-5, medmindre institutionerne er omfattet af  

 en af selskabsskattelovens generelle skattefritagelsesbestemmelser, jf. denne  

 lovs § 3. En fond, der er undtaget fra registreringspligt i Erhvervs- og  

 Selskabsstyrelsen efter erhvervsfondslovens § 1, stk. 4, og som eksempelvis  

 udøver almennyttig boligvirksomhed, er generelt fritaget for beskatning, jf.  

 selskabsskattelovens § 3, stk. 1, nr. 6.
For skattepligtige efter fondsbeskatningsloven er skattefrihed efter  

 selskabsskattelovens § 3 derimod uden betydning.
Således vil f.eks. en havn  

 eller et elektricitetsværk, der på grund af sin aktivitet ville være fritaget  

 for skattepligt efter selskabsskattelovens § 3, stk. 1, nr. 4, være  

 skattepligtig efter fondsbeskatningsloven.
 2.4. Fonde, der er omfattet af realrenteafgiftsloven, er undtaget  

 fra skattepligten efter fondsbeskatningsloven, jf. § 1, stk. 2.
3. Foreninger 3.1. Foreninger, der er omfattet af fondslovens § 2, er  

 skattepligtige efter fondsbeskatningslovens § 1, nr. 2 eller 3.
 Det er skattemyndighederne, der i forbindelse med skatteansættelsen afgør,  

 om en forening er omfattet af fondsbeskatningsloven.
 Afgørelsen herom beror i et vist omfang på en konkret vurdering af  

 foreningens formål som udtrykt i vedtægterne og foreningens faktiske virke.
Fondslovens § 2 omfatter arbejdsgiverforeninger, fagforeninger og andre  

 faglige sammenslutninger, der har til hovedformål at varetage de økonomiske  

 interesser for den erhvervsgruppe, som medlemmerne tilhører.
Fondsloven  

 omfatter desuden foreninger, hvis midler hovedsagelig består af bidrag fra de  

 ovenfor nævnte faglige foreninger.
Det er dog en betingelse, at foreningen  

 har som et formål at varetage de økonomiske interesser for den  

 erhvervsgruppe, som medlemmerne tilhører.
 Fællesudvalg mellem fagforbund og arbejdsgiverforeninger anses i  

 almindelighed ikke for omfattet af § 2, såfremt formålet udelukkende er at  

 formidle uddannelse, studieophold, arrangere konferencer o. lign., og  

 samtlige midler og ikke blot et eventuelt afkast anvendes til formålet.  

 Såfremt et sådant fællesudvalg opfylder betingelserne for at blive anset for  

 et selvstændigt skattesubjekt, vil fællesudvalget kunne være skattepligtig i  

 henhold til selskabsskattelovens § 1, stk. 1, nr. 6. Det samme gælder de  

 såkaldte uddannelsesfonde o.lign.
Foreninger med velgørende, kulturelle eller fritidsbetonede formål er ikke  

 omfattet af fondsloven.
Disse foreninger vil fortsat være skattepligtige  

 efter selskabsskattelovens § 1, stk. 1, nr. 6, i det omfang de har indkomst  

 ved erhvervsmæssig virksomhed.
Gruppen af foreninger, der er omfattet af fondslovens § 2 og dermed af  

 fondsbeskatningslovens § 1, nr. 2 og 3, svarer som hovedregel til gruppen af  

 faglige foreninger, hvortil kontingentudgifter er fradragsberettigede.
Der  

 vil sædvanligvis være tale om fradragsret efter ligningslovens § 13. Såfremt  

 fradraget i et vist omfang grunder sig på statsskattelovens § 6 a, vil de  

 almindelige regler for fradragsret for dels selvstændige erhvervsdrivende,  

 dels lønmodtagere finde anvendelse, jf. det kommende cirkulære til  

 ligningsloven.
Fondsloven omfatter kun foreninger, hvis aktiver overstiger 250.000 kr.  

 Bliver aktiverne i en faglig forening mindre end 250.000 kr., er foreningen  

 ikke længere omfattet af fondsloven, og dermed bliver den undtaget fra  

 fondsbeskatningsloven.
Overstiges beløbsgrænsen på 250.000 kr. senere,  

 omfattes foreningen af fondsloven og dermed af fondsbeskatningsloven.
Med  

 hensyn til de skattemæssige konsekvenser af foreningers udtræden og indtræden  

 i fondsbeskatningsloven, kan der henvises til pkt. 6-8.
 Består foreningen af en hovedforening og en række afdelinger, vil også  

 afdelingerne være skattepligtige, hvis de selvstændigt opfylder betingelserne  

 for at være omfattet af fondsloven.
 3.2. Den skattemæssigt forskelligartede behandling af  

 arbejdsmarkedssammenslutninger og andre foreninger nødvendiggør en sondring  

 mellem de to former for foreninger.
 Efter fondsbeskatningslovens § 1, nr. 3, består  

arbejdsmarkedssammenslutninger af 3 grupper af foreninger:
En faglig forening forhandler ofte både overenskomster, yder  

 understøttelse under konflikt og varetager medlemmernes interesser af  

 merkantil eller servicebetonet art.
Sådanne » blandede »  

 foreninger er i deres helhed arbejdsmarkedssammenslutninger, jf. § 1, nr. 2,  

 in fine.
En opdeling kan alene foretages, såfremt foreningens love eller vedtægter  

 muliggør dette.
For at anse to eller flere opdelte foreninger som  

 selvstændige skattesubjekter, må der konkret lægges vægt på, at foreningerne  

 har hvert sit navn, hvert sit formål, hver sin ledelse og bestyrelse samt  

 selvstændig regnskabsaflæggelse m.v.
3.3. De i § 1, nr. 2, nævnte andre foreninger, ofte  

 betegnet som brancheforeninger eller interesseforeninger,  

 består herefter af foreninger omfattet af fondsloven, der alene varetager  

 medlemmernes faglige og økonomiske interesser af merkantil art samt af  

 servicebetonet art.
En faglig forening, der hverken forhandler overenskomst  

 eller yder konfliktunderstøttelse, men som derimod arbejder til fremme af  

 omsætningen af branchens produkter eller ydelser, beskattes således efter §  

 1, nr. 2. Foreningens aktiviteter kan også bestå i, at den tilbyder  

 undervisning og kurser, udgiver faglitteratur eller yder konsulenttjenester  

 m.v.
Som eksempel kan nævnes brancheforeninger, erhvervsorganisationer,  

 handelsstandsforeninger, handelsforeninger, landbrugs- og  

 husmandsorganisationer, kvægavlerforeninger og lignende.
Udbetalinger fra en brancheforening til en arbejdsmarkedssammenslutning  

 medfører ikke i sig selv, at den udbetalende forening bliver en  

 arbejdsmarkedssammenslutning.
Hertil kræves, enten at foreningen selv har til  

 formål at føre eller faktisk fører overenskomstforhandlinger og understøtter  

 under konflikt, eller at foreningen selv besidder kapital til  

 konfliktunderstøttelse.
4. Fonde og foreninger med hjemsted i udlandet Fondsbeskatningsloven indeholder kun regler for beskatning af fonde og  

 foreninger med hjemsted i Danmark.
Fonde og foreninger med hjemsted i  

 udlandet (herunder Færøerne og Grønland) vil, såfremt de har aktiviteter i  

 Danmark, være begrænset skattepligtig af disse aktiviteter efter reglerne i  

 selskabsskattelovens § 2.
For fondsdannelser med hjemsted i udlandet kan der være behov for en  

 skattemæssig stillingtagen til, om fondsdannelsen - med hensyn til formuens  

 udskillelse og bestyrelse m.v. - opfylder betingelserne for at kunne anses  

 for et i forhold til stifteren selvstændigt retssubjekt.
En fond oprettet i  

 udlandet, der ikke opfylder samme krav som danske fonde med hensyn til  

 fondskapitalens effektive udskillelse fra stifterens formue, kan ikke  

 forventes godkendt.
Dette bevirker, at fondskapitalen samt renteafkastet  

 heraf vil blive henført til fortsat beskatning hos stifteren.
Afsnit B.
Skattepligtens indtræden og ophør.
5. Generelle bemærkninger Fondsbeskatningsloven henviser til selskabsskattelovens regler om  

 skattepligtens indtræden og ophør, dvs. selskabsskattelovens §§ 4 og 5 samt  

 reglerne om overgang fra een beskatningsform til en anden, jf.  

 selskabsskattelovens §§ 5 A, 5 B og 5 C.
 Det følger heraf, at skatteansættelsen for fonde og foreninger foretages  

 for et skatteår på grundlag af den indkomst, der erhverves i det indkomstår,  

 der udløber i eller falder sammen med det foregående skatteår, jf.  

 selskabsskattelovens § 10. Et een gang benyttet indkomstår kan ikke fraviges  

 uden tilladelse fra den lokale told- og skatteregion, i Københavns og  

 Frederiksberg kommuner dog vedkommende skattedirektorat.
6. Skattepligtens indtræden Det følger af selskabsskattelovens § 4 om skattepligtens indtræden  

 , at den første skatteansættelse for nystiftede fonde og foreninger,  

 der omfattes af loven, finder sted for det skatteår, der følger umiddelbart  

 efter udløbet af den første regnskabsperiode.
Ansættelsen omfatter indkomsten  

 i hele den første regnskabsperiode uden hensyn til dens længde.
Overgang fra  

skattefri virksomhed til fondsbeskatning sidestilles i denne henseende  

 med nystiftelse.
 Skattepligten for fonde og foreninger indtræder fra det tidspunkt, hvor  

 fonden eller foreningen omfattes af fondsloven; typisk stiftelsestidspunktet.
Fondsloven omfatter kun fonde og foreninger, hvis aktiver overstiger  

 250.000 kr.
Overstiges denne beløbsgrænse, kan foreningen eller fonden også  

 af denne grund blive omfattet af fondsloven og dermed af  

 fondsbeskatningsloven.
 Såfremt fonden eller foreningen ikke har haft erhvervsmæssig indkomst og  

 dermed været skattepligtig efter selskabsskattelovens § 1, stk. 1, nr. 6 vil  

 der ved overgangen til fondsbeskatningen være tale om indtræden af  

 skattepligt.
Udgangspunktet er, at skattepligten indtræder på det tidspunkt, hvor  

 aktivmassen overstiger 250.000 kr.
Det kan dog ofte være vanskeligt i  

 regnskabsperioden at kontrollere, om der er sket en sådan forøgelse, at  

 fondens eller foreningens aktiver overstiger 250.000 kr. i handelsværdi.
På  

 denne baggrund bør det i almindelighed accepteres, at forøgelsen først  

 konstateres ved aflæggelsen af årsregnskab.
Dette gælder dog ikke, såfremt  

 det i regnskabsperioden klart kan konstateres - f.eks. ved arv eller gave -  

 at aktivmassen overstiger 250.000 kr.
 Skattepligten omfatter indtægter erhvervet siden stiftelsen/forøgelsen.
 For erhvervsdrivende fonde er registreringen i Erhvervs- og  

 Selskabsstyrelsen en gyldighedsbetingelse, jf. erhvervsfondslovens § 6.  

 Skattepligten indtræder på tidspunktet for registreringen og omfatter  

 indtægter erhvervet fra stiftelsen.
7. Skattepligtens ophør Skattepligt efter fondsbeskatningsloven ophører ved udgangen af  

 det skatteår, hvori fonden eller foreningen opløses, jf. § 2, stk. 1, og  

 selskabsskattelovens § 5.
 Opløsning af fonde skal ske i overenssstemmelse med fondslovens §§ 32 og  

 33 og erhvervsfondslovens §§ 48-50.
Overgang fra fondsbeskatning til skattefri virksomhed sidestilles efter  

 selskabsskattelovens § 5, stk. 4, med opløsning.
Overgang til skattefri  

 virksomhed foreligger eksempelvis, hvis en fond overgår til at være omfattet  

 af selskabsskattelovens § 3, eller hvis fonden overgår til  

 selskabsskattelovens § 1, stk. 1, nr. 6, og fonden ikke har erhvervsmæssig  

 virksomhed.
 Overgangen til selskabsskatteloven kan f.eks. skyldes, at fonden bliver  

 undtaget fra fondslovgivningen enten ved en generel eller konkret undtagelse  

 eller ved, at fondens aktivmasse udgør 250.000 kr. eller derunder.
Efter selskabsskattelovens § 5 skal der udover den ordinære ansættelse  

 foretages en ekstraordinær ansættelse.
Den ekstraordinære ansættelse vedrører  

 indtægter for tiden fra udløbet af det regnskabsår, som ligger til grund for  

 den ordinære ansættelse, for det pågældende skatteår, og indtil opløsningen  

 eller overgangen til skattefri virksomhed.
I sidstnævnte tilfælde kan overgangen eksempelvis ske, fordi fondens  

 aktivmasse ikke længere overstiger 250.000 kr., jf. ovenfor.
I dette tilfælde  

 anvendes som udgangspunkt datoen for faldet i aktivmassens værdi.
Det kan dog  

 ofte være et problem i løbet af regnskabsperioden at kontrollere, om der er  

 sket et sådant fald i værdien, at fondens eller foreningens aktivmasse ikke  

 længere overstiger 250.000 kr.
I lighed med den praksis, der bør anvendes ved  

 indtræden af skattepligt, bør det i almindelighed være tilstrækkeligt, at  

 nedgangen først konstateres ved aflæggelsen af årsregnskab.
Fonden eller  

 foreningen kan dog selv henlede opmærksomheden på nedgangen.
Både ved ophør og ved overgang til skattefri virksomhed skal der ske  

 beskatning af den fortjeneste, der ville blive udløst ved salg til  

 handelsværdi.
Det gælder uanset, om et sådant salg faktisk finder sted, jf.  

 selskabsskattelovens § 5, stk. 4.
 Inden en måned efter opløsningen eller overgangen skal der indgives  

 anmeldelse herom til de kommunale skattemyndigheder, jf. selskabsskattelovens  

 § 5, stk. 2, og Told- og Skattestyrelsens cirkulære nr. 35 af 1. oktober  

 1990.
 De samme regler finder anvendelse, hvis en faglig forening opløses eller  

 overgår til skattefri virksomhed.
 For fonde under konkurs er der ikke skattepligt af konkursindkomsten,  

 medmindre der træffes beslutning om skattepligt, jf. konkursskattelovens § 2.  

 Overgang til skattefrihed af konkursindkomsten er ikke en overgang som nævnt  

 i selskabsskattelovens § 5, stk. 4.
 Om skattefri fusion af fonde m.v. se under punkt 20.2.
Foretager en fond eller en forening en ikke skattefri fusion , skal  

 den ophørende fond eller forening skattemæssigt behandles som i  

 opløsningstilfældet.
Tilflyder der den modtagende (fortsættende) fond eller  

 forening en formuefordel ved fusionen, må denne formuefordel sidestilles med  

 et gavebeløb, hvorved kapitalen forøges.
For fondes vedkommende kan der evt.  

 opnås dispensation for indkomstbeskatning eller for at betale afgift efter  

 reglerne i § 3, stk. 3 og 4.
8. Overgang til anden form for skattepligt § 2,  stk. 2 og 3, henviser til selskabsskattelovens  

 §§ 5 A, 5 B og 5 C om overgang fra een beskatningsform til en anden.  

 Det bemærkes, at reglerne i §§ 5 A, 5 B og 5 C, jf. § 2, stk. 2 og 3, kun  

 finder anvendelse, hvor ændringen ikke medfører likvidation efterfulgt af  

 nystiftelse.
Bestemmelserne finder heller ikke anvendelse, hvor ændringen  

 indebærer en overgang til skattefri virksomhed, jf. ovenfor under pkt. 7.
 Ved ændringer i en forening m.v. beskattet efter selskabsskattelovens § 1,  

 stk. 1, nr. 3 a eller 4, eller stk. 2, 2. pkt., der bevirker, at foreningen  

 m.v. for fremtiden skal beskattes efter fondsbeskatningslovens regler, finder  

 selskabsskattelovens § 5 B anvendelse, jf. § 2, stk. 2. Herefter sker  

 beskatning efter fondsbeskatningslovens regler med virkning fra og med det  

 indkomstår, der efterfølger det indkomstår, hvori ændringen finder sted.
 Tilsvarende får en ændring, der bevirker overgang fra almindelig  

 selskabsbeskatning, jf. selskabsskattelovens § 1, stk. 1, nr. 1-3, 5-6, eller  

 stk. 2, 1. pkt., til beskatning efter fondsbeskatningsloven, virkning fra  

 udgangen af det indkomstår, hvori den organisatoriske forandring finder sted,  

 jf. selskabsskattelovens § 5 C og § 2, stk. 3. Dette kan f.eks. være  

 tilfældet, såfremt aktivmassen for en fond omfattet af selskabsskatteloven  

 stiger i værdi, således at værdien kommer op over 250.000 kr.
 Ændringer, der bevirker, at beskatning for fremtiden skal finde sted efter  

 andre regler i fondsbeskatningsloven end hidtil, får ligeledes betydning fra  

 udgangen af det indkomstår, hvori ændringen finder sted, jf.  

 selskabsskattelovens § 5 C, stk. 1, og § 2, stk. 3.
 Ved ændringer, der bevirker overgang fra selskabsskattelovens almindelige  

 regler til beskatning efter fondsbeskatningsloven, succederer fonden m.v. i  

 de anskaffelsessummer, anskaffelsestidspunkter og formål, hvortil  

 formuegoderne oprindeligt var anskaffet, jf. selskabsskattelovens § 5 C, stk.  

 2. Det samme gælder ved ændringer, der medfører ændring fra een  

 beskatningsform ifølge fondsbeskatningsloven til en anden.
Overgang fra beskatning efter fondsbeskatningsloven til beskatning efter  

 selskabsskattelovens § 1, stk. 1, nr. 3 a eller 4, eller stk. 2, 2. pkt.,  

 sidestilles med opløsning.
Det følger af henvisningen i § 2 til  

 selskabsskattelovens § 5 A.
I praksis vil det formentlig kun være relevant  

 for faglige foreninger.
I medfør af selskabsskattelovens § 5 A skal der  

 foretages en ekstraordinær ansættelse af indtægten fra udløbet af det  

 regnskabsår, som er lagt til grund for den ordinære ansættelse for det  

 skatteår, hvori overgangen sker, og indtil overgangen.
Overgang til beskatning efter selskabsskattelovens § 1, stk. 1, nr. 1-3,  

 5-6, eller efter stk. 2, 1. pkt., får virkning fra udløbet af det indkomstår,  

 i hvilket ændringen finder sted.
Der skal i denne situation ikke foretages  

 afsluttende ansættelse, jf. selskabsskattelovens § 5 C.
Såfremt overgangen  

 indebærer overgang til skattefri virksomhed, vil overgangen dog være omfattet  

 af selskabsskattelovens § 5, jf. pkt. 7.
 Da det afhænger af aktivmassens værdi, om en fond er omfattet af  

 fondsloven eller ej, og dermed også om den er omfattet af  

 fondsbeskatningsloven, kan den situation opstå, at fonden i princippet kan gå  

 ud og ind af fondsbeskatningsloven flere gange inden for samme indkomstår  

 afhængig af kursudsvingene.
Overgangsreglerne i selskabsskatteloven medfører dog, at fonden først vil  

 indtræde eller genindtræde i fondsbeskatningsloven med virkning fra det  

 efterfølgende indkomstår, jf. selskabsskattelovens § 5 C.
Fonden vil således  

 ikke opleve, at den skattemæssigt i løbet af året skiftevis vil være omfattet  

 af henholdsvis fondsbeskatningsloven og selskabsskatteloven.
Der vil  

 endvidere kun kunne ske ophørsbeskatning i medfør af selskabsskattelovens § 5  

 een gang i løbet af indkomståret.
Afsnit C.
Opgørelse af den skattepligtige indkomst m.v.
9. Generelle bemærkninger Den skattepligtige indkomst for fonde og de i § 1, nr. 2, nævnte  

 foreninger opgøres efter lovens § 3, stk. 1, efter de for aktieselskaber  

 gældende regler . For de i § 1, nr. 3, nævnte  

 arbejdsmarkedssammenslutninger findes særlige regler om indkomstopgørelsen i  

 § 8, jf. herom nedenfor i pkt. 18.
 I den efter §§ 3 og 8 opgjorte indkomst anerkendes en række særlige  

 fradrag efter §§ 4, 5 og 9, som er nærmere omtalt nedenfor under afsnit D.
I § 3, stk. 1, er der henvist til de for aktieselskaber gældende regler  

 for opgørelse af den skattepligtige indkomst.
Denne henvisning bevirker, at  

 fondes og de i § 1, nr. 2, nævnte foreningers indkomst som hovedregel opgøres  

 efter selskabsskattelovens regler.
Det vil sige skattelovgivningens  

 almindelige regler, for så vidt de efter deres indhold er anvendelige på  

 fonde og foreninger, jf. selskabsskattelovens § 8. Henvisningen til de  

 regler, der gælder for selskaber, suppleres med en række yderligere  

 henvisninger, hvorved fonde og foreninger bringes ind under  

 aktieselskabslignende regler.
Indkomstopgørelsen foretages under eet.
Det medfører eksempelvis, at  

 negativ erhvervsmæssig indkomst fragår i eventuel anden positiv indkomst, der  

 resterer efter bundfradrag som omtalt nedenfor under pkt. 17. For  

 arbejdsmarkedssammenslutninger skal driftsomkostninger dog henføres til de  

 indtægter, de vedrører, jf. pkt. 18.2.
 Skatteprocenten, der er den samme som selskabsskatteprocenten, fremgår af  

 § 11, stk. 1. Skatteprocenten har i de seneste år udviklet sig således:
 Indkomståret 1989: 50 pct.
 Indkomståret 1990: 40 pct.
 Indkomståret 1991: 38 pct.
 Indkomståret 1992: 38/34 pct.
 Indkomståret 1993: 34 pct.
 For indkomståret 1992 er skatteprocenten som udgangspunkt 38 pct., men via  

 acontoskattebetaling kan det også for dette år opnås, at procenten reelt  

 bliver 34.
10. Erhvervsmæssig indkomst Ved opgørelsen af den skattepligtige indkomst medregnes overskud fra  

erhvervsvirksomhed opgjort efter sædvanlige regler.
Foreninger  

 omfattet af fondsbeskatningsloven skal således også medregne indtægt fra  

 omsætning med medlemmer, i modsætning til foreninger omfattet af  

 selskabsskatteloven, jf. selskabsskattelovens § 1, stk. 5. Bortset herfra vil  

 indkomst af erhvervsmæssig virksomhed kunne afgrænses efter samme  

 retningslinjer, som er gældende for skattepligtige, der er omfattet af  

 selskabsskattelovens § 1, stk. 1, nr. 6, jf. samme lovs § 1, stk. 4.
 Til den erhvervsmæssige indkomst medregnes også indtægt ved erhvervsmæssig  

 virksomhed i udlandet.
 Nedenfor under pkt. 18.1. er omtalt et særligt forhold vedrørende  

 fastlæggelsen af arbejdsmarkedssammenslutningers erhvervsmæssige indkomst.
Efter selskabsskattelovens § 3, stk. 5, anses indkomst, der erhverves af  

 aktieselskaber, som i altovervejende grad ejes af almenvelgørende eller  

 almennyttige fonde eller foreninger, for indtjent af fonden eller foreningen.  

 Efter gældende praksis fortolkes udtrykket »altovervejende grad«  

 således, at fonden eller foreningen har ejet mindst 75 pct. af selskabets  

 aktie- eller anpartskapital.
Reglen bevirker, at indkomsten ikke beskattes i  

 selskabet, men anses for indtjent direkte af fonden eller foreningen.
Det er  

 en forudsætning for at bringe reglen i anvendelse, at fonden i det  

 indkomstår, hvori den anses for at have indtjent beløbet, uddeler eller  

 hensætter beløbet efter § 4, stk. 1 eller 3. Fonden vil således have  

 fradragsret for et beløb, der svarer til den indtægt, som skal medregnes  

 direkte i fondens skattepligtige indkomst.
11. Renter Fonde og foreninger er skattepligtige af alle renteindtægter ,  

 uanset om disse har tilknytning til den erhvervsmæssige virksomhed eller ej.  

 Der må eventuelt foretages en opdeling af renteindtægterne i en  

 erhvervsmæssig og en ikke-erhvervsmæssig del, idet bundfradrag kun gives i  

 den ikke-erhvervsmæssige indkomst.
Afgrænsningen af den erhvervsmæssige  

 indkomst sker i henhold til praksis.
Fonde og foreninger kan som andre retssubjekter yde et rentefrit eller  

 lavt forrentet lån, eftergive forfaldne renter eller stille ferie- eller  

 fribolig til rådighed.
I visse tilfælde skal der ske beskatning af den  

 manglende indkomst i fonden eller foreningen som følge af manglende  

 renteindtægt.
Et beløb svarende til den manglende indkomst kan anses som en  

 uddeling.
Om der er fradragsret for en sådan uddeling, afgøres efter § 4,  

 stk. 1-3.
 Afkast af en vedtægtsmæssig rentenydelsesret skal først medregnes ved  

 fondens indkomstopgørelse på det tidspunkt, hvor der ikke længere er en  

 berettiget rentenyder, og afkastet tilfalder fonden.
 Erhvervsdrivende fonde er omfattet af reglerne om fuldstændig  

 renteperiodisering, jf. ligningslovens § 5, stk. 4. Ligningsrådet har  

 vedtaget, at ikke-erhvervsdrivende fonde og foreninger omfattet af  

 fondsbeskatningsloven kan foretage renteperiodisering, jf. ligningslovens §  

 5, stk. 5. Det een gang valgte princip kan kun ændres med tilladelse fra de  

 stedlige skattemyndigheder.
12. Udbytter og lempelsesregler § 10,  stk. 1 og 2, indeholder regler, der svarer til  

 selskabsskattelovens § 13, stk. 1, nr. 2, og § 13, stk. 3. Bestemmelsen  

 vedrører skattefrihed for udbytter , hidrørende fra danske og  

 udenlandske selskaber, hvori fonden eller foreningen besidder mindst 25 pct.  

 af aktie- eller anpartskapitalen.
 Med hensyn til de udenlandske datterselskaber fremgår det af § 10, stk. 2,  

 at skattefriheden afhænger af, hvorvidt det kan godtgøres, at det  

 udbyttegivende selskab er blevet beskattet efter regler, der ikke i væsentlig  

 grad afviger fra reglerne her i landet.
 Af bekendtgørelse nr. 704 af 16. oktober 1991 om indkomstbeskatning af  

 aktieselskaber fremgår, hvilke kriterier der lægges til grund ved godkendelse  

 af udenlandske selskabsskattesystemer.
 Der henvises i øvrigt til punkt 48 i cirkulære nr. 136 af 7. november 1988  

 (selskabsskattecirkulæret).
Skattefrit udbytte fra danske datterselskaber til fonde og foreninger kan  

 udbetales uden indeholdelse af udbytteskat, jf. kildeskattelovens § 65, stk.  

 4. Det er en betingelse, at fonden opfylder kravene i § 10 om at have ejet  

 mindst 25 pct. af aktie- eller andelskapitalen i det udbyttegivende selskab  

 enten i hele det indkomstår, hvori udbyttet er modtaget, eller i en  

 sammenhængende periode på mindst 2 år frem til det tidspunkt, hvor udbyttet  

 modtages.
Det er en betingelse, at fondens revisor afgiver en erklæring, jf.  

 den kommende bekendtgørelse om opkrævning m.v. af indkomst- og formueskat.
 For så vidt angår udbytte fra danske selskaber, der ikke er omfattet af §  

 10, stk. 1, indeholder § 10, stk. 3, en regel svarende til  

 selskabsskattelovens § 13, stk. 4. Herefter skal udbytte fra selskaber, hvori  

 fonden eller foreningen besidder mindre end 25 pct. af aktie- eller  

 anpartskapitalen kun medregnes ved indkomstopgørelsen med 66 pct. af beløbet.
 De for selskaber i øvrigt gældende regler om modregning og tilbagebetaling  

 af udbytteskat finder tilsvarende anvendelse for fonde og foreninger, jf.  

 kildeskattelovens § 67, stk. 2.
 Endelig indeholder § 11, stk. 2, henvisninger til selskabsskattelovens §  

 17, stk. 2, 4 og 5. Disse bestemmelser vedrører nedsættelse eller  

 eftergivelse af den beregnede skat for indkomst fra udlandet, samt  

 eftergivelse af skat pålignet holdingselskaber.
 Prioriteringsreglen i § 6 omfatter skattefri datterselskabsudbytter og den  

 del af udbyttet fra andre selskaber, der ikke skal medregnes ved  

 indkomstopgørelsen, dvs. de resterende 34 pct. af udbyttet fra danske  

 minoritetsaktier.
Efter ligningslovens § 33 gives der fradrag i skat til Danmark for  

 skattebeløb, der er betalt til udlandet.
Denne regel finder også anvendelse  

 for fonde og foreninger.
Fondes og foreningers skat af indkomst fra udlandet  

 kan desuden nedsættes efter bestemmelser herom i dobbeltbeskatningsaftaler  

 indgået med de pågældende stater.
 Skattenedsættelsen foretages i den beregnede skat i sædvanlig rækkefølge.
13. Kapitalgevinster 13.1 Fonde og foreninger skal ikke svare særlig indkomstskat.
De  

 indkomster, der omfattes af lov om særlig indkomstskat m.v., skal dog fuldt  

 ud medregnes i fondens eller foreningens almindelige indkomst for det  

 indkomstår, hvori indkomsten er konstateret.
 Henvisningen til de almindelige regler om indkomstopgørelsen for selskaber  

 omfatter også reglerne om beskatning af kapitalgevinster.
13.2 Fonde og foreninger, der ikke driver næringsvirksomhed med  

 køb og salg af fast ejendom, vil kun være skattepligtige af fortjeneste ved  

 afståelse af fast ejendom, når betingelserne herfor i  

ejendomsavancebeskatningsloven eller loven om førstegangsafståelse af  

 ejerlejligheder er opfyldt.
Tab ved ejendomssalg kan ikke fradrages.
Fonde og foreninger er også omfattet af aktieavancebeskatningsloven  

 . Aktieavancebeskatningen svarer til den for aktieselskaber gældende, jf.  

 særligt aktieavancebeskatningslovens § 4, stk. 5. Afståelse af aktier, der  

 ikke er erhvervet som led i næring, medfører derfor ikke beskatning efter tre  

 års ejertid.
Tab ved sådanne afståelser kan ikke fratrækkes.
Der henvises til  

 pkt. 13 i cirkulære nr. 1 af 2. januar 1984 om beskatning ved afståelse af  

 aktier.
Cirkulæret omhandler desuden reglen i aktieavancebeskatningslovens §  

 5, stk. 5, om begrænsning af fradragsretten for tab ved moderselskabers eller  

 -fondes aktieafståelser.
Ligningslovens § 16 B finder i sin helhed anvendelse på fonde og  

 foreninger.
Ved aktiesalg til en fond finder holdingreglerne dog ikke  

 anvendelse, hvis aktiesælgers indflydelse i fonden og i det overdragne  

 selskab ikke anses for væsentlig, og aktiesælger ikke efter afståelsen  

 besidder aktier i det overdragne selskab.
Ved aktieafståelser fra fonde, som  

 opfylder kravet i fondslovens § 31 eller erhvervsfondslovens § 43 om  

 adskillelse mellem begunstigede og bestyrelsesmedlemmer m.fl., gives der som  

 udgangspunkt dispensation, da de værnshensyn, som ligger bag holdingreglerne,  

 ikke gør sig gældende ved disse fondes aktiesalg.
 13.3. Fonde og foreninger er ligeledes omfattet af  

kursgevinstloven .
I medfør af kursgevinstlovens § 2 er fonde og foreninger generelt  

 skattepligtige af gevinster og tab på fordringer og gæld.
Dette gælder også  

 fordringer og gæld i fremmed valuta, jf. kursgevinstlovens § 6. I lighed med  

 selskaber er fonde og foreninger således ikke omfattet af mindsterentereglen.
Ved lov nr. 187 af 23. marts 1992 om ændring af fondsloven er der givet  

 adgang for ikke-erhvervsdrivende fonde til at kunne uddele  

 nettokursgevinster.
Herved har disse fonde fået en tilsvarende mulighed som  

 de erhvervsdrivende fonde til at minimere kursgevinstbeskatningen via  

 fradragsberettigede uddelinger.
Fonden vil kunne få fradrag for uddeling af nettokursgevinsten, uanset at  

 denne først kan opgøres beløbsmæssigt efter indkomstårets udgang.
Det er dog  

 en betingelse, at fonden ved den foretagne uddeling må anses for endeligt at  

 have forpligtet sig til uddeling. jf. pkt. 21.2.
Kursgevinstbeskatningen gælder allerede for indkomståret 1991, og  

 ændringsloven indeholder derfor en særlig regel, hvorved fondene får mulighed  

 for at foretage uddelinger med skattemæssig virkning tilbage til dette  

 indkomstår.
Uddelingen skal dog være foretaget senest ved fondens rettidige  

 indgivelse af selvangivelse for indkomståret 1991.
 Med hensyn til kurstab er der indsat en særlig regel om  

 underskudsfremførsel, jf. nedenfor under pkt. 19.
 Uanset udgangspunktet om fradragsret for tab på alle fordringer indeholder  

 kursgevinstlovens § 6 B en regel om, at bl.a. fonde og foreninger som  

 udgangspunkt ikke kan fradrage tab på fordringer på koncernforbundne  

 selskaber.
Såfremt kreditors fradragsret er omfattet af den nævnte begrænsning, skal  

 debitor ikke medregne den modsvarende gevinst på sin gæld.
Dette gælder dog  

 ikke ved eftergivelse af gæld, i det omfang gælden nedskrives til et lavere  

 beløb end fordringens værdi for kreditor på tidspunktet for  

 gældseftergivelsen.
Det bemærkes endvidere, at der ikke er skattepligt af gevinst på gæld som  

 følge af tvangsakkord eller aftale om en samlet ordning mellem en skyldner og  

 dennes kreditorer om bortfald eller nedsættelse af gælden, jf.  

 kursgevinstlovens § 6 A.
Dette gælder dog ikke, i det omfang gælden  

 nedskrives til et lavere beløb end fordringens værdi for kreditor.
 14. Gaver m.v.
 14.1. Fonde og de i § 1, nr. 2, nævnte foreninger skal - i  

 modsætning til arbejdsmarkedssammenslutninger som nævnt i § 1, nr. 3, - ved  

 indkomstopgørelsen medregne gaver, kontingenter og løbende ydelser.
Efter § 3, stk. 3, kan fonde - og kun fonde - fritages for beskatning af  

 visse typer af gaver.
For familiefonde kan fritagelsen for gavebeskatning  

 modsvares af, at fonden pålægges en afgift, jf. lovens § 3, stk. 4.
 De typer af gaver til fonde, der konkret kan fritages for beskatning, er:
 1. Gaver, hvorved en fond oprettes.
 2. Gaver, hvorved grundkapitalen i en fond udvides.
 3. Gaver, der ydes udelukkende almenvelgørende eller  

 på anden måde almennyttige fonde, forudsat at gaven består af bestemte  

 aktiver eller beløb til erhvervelse eller forbedring af bestemte aktiver, og  

 forudsat at aktivet direkte tjener til opfyldelse af fondens formål.
I § 3, stk. 3, nr. 2, er anvendt begrebet »grundkapital«, uanset  

 dette kun anvendes i erhvervsfondsloven.
I fondsloven tales om den bundne  

 kapital, som omfatter den kapital, der forelå ved fondens stiftelse, aktiver  

 som senere tilfalder fonden, medmindre giver har bestemt, at aktiverne skal  

 anvendes til uddeling, samt aktiver der modsvarer overskud, som er henlagt  

 til konsolidering.
 Hvadenten der anvendes betegnelsen grundkapital, bunden kapital el. lign.,  

 tilsigter den skattemæssige anvendelse af begrebet »grundkapital«  

 at skelne mellem kapital, der kan og ikke kan uddeles.
Gaver som nævnt under 1 og 2 vil som hovedregel ikke kunne uddeles af  

 fonden.
Dette følger af fondslovens § 9, stk. 1, og erhvervsfondslovens §§ 10  

 og 11. Det vil normalt være unødvendigt nærmere at undersøge, om fonden er  

 afskåret fra eller rent faktisk ikke foretager uddeling på grundlag af  

 grundkapitalen.
 14.2. Anmodning om fritagelse for indkomstbeskatning af gaver skal  

 rettes til den kommunale skattemyndighed, hvor fonden har hjemsted, jf. § 3 i  

 bekendtgørelse nr. 417 af 6. juni 1991 (klageafkortningsbekendtgørelsen).
Afgørelsen kan påklages til told- og skatteregionen.
Afgørelser, der er  

 truffet af Københavns og Frederiksberg kommuner kan påklages til henholdsvis  

 Told- og Skatteregion København 2 (Nord) og Told- og Skatteregion 3  

 (Nordvest). De afgørelser, som told- og skatteregionerne træffer som  

 klageinstans, kan ikke indbringes for anden administrativ myndighed, jf. § 14  

 i nævnte bekendtgørelse.
14.3. Ved afgørelsen om dispensation lægges der vægt på, om  

 gavegiver har fradragsret for gaven.
Dernæst sondres mellem familiefonde og  

 andre fonde.
Dispensation efter § 3, stk. 3, vil normalt være udelukket, såfremt  

gavegiver har fradragsret for ydelsen.
Dette gælder dog ikke, hvis  

 fradragsretten følger af ligningslovens § 14 F.
Efter denne bestemmelse har  

 arbejdsgiver fradragsret for bidrag til fonde, der har til formål at betrygge  

 eller forbedre kårene for de ansatte eller tidligere ansatte mv.
 Er gavegiver en anden fond, der således blot kanaliserer ydelsen til det  

 endelige formål via en særlig fond, vil der normalt kunne dispenseres fra  

 gavebeskatning, forudsat der ikke foreligger gensidige gaver mellem fondene.
Fonde, der er godkendt efter ligningslovens § 8 A, § 8 H eller § 12, stk.  

 3, kan også opnå dispensation for den del af gaven, der overstiger det beløb,  

 som gavegiver har fradragsret for.
Hvis yderen giver afkald på at gøre  

 fradragsretten gældende, kan der ydes dispensation for hele gaven.
 Gaver til stiftelse eller udvidelse af grundkapitalen i fonde, bortset fra  

 familiefonde, vil således, hvis giver ikke har fradragsret, normalt kunne  

 fritages for beskatning.
 Ved gaver til stiftelse eller udvidelse af grundkapitalen i en  

familiefond , hvorved forstås fonde, i hvis vedtægter der tillægges  

 medlemmer af bestemte familier fortrinsret til uddelinger fra fonden eller  

 fortrinsret til at besætte bestemte stillinger mv., jf. fondslovens § 7 og  

 erhvervsfondslovens § 8, vil der kun i visse tilfælde kunne opnås fritagelse  

 for beskatning og da kun mod betaling af afgift, jf. § 3, stk. 4.
 Er en familiefond stiftet inden den 1. januar 1985, vil der ikke blive  

 meddelt dispensation for gavebeskatning efter § 3, stk. 3. Spørgsmålet om  

 kompenserende afgift er derfor ikke relevant i denne situation.
 Er familiefonden derimod stiftet den 1. januar 1985 eller senere, vil  

 gaver til stiftelse af grundkapitalen blive pålagt en afgift på 20 pct., mens  

 gaver til udvidelse af grundkapitalen i en fond stiftet efter denne dato, vil  

 blive pålagt en afgift på 35 pct.
 Afgiftspligtige gaver indgår - i modsætning til skattepligtige gaver -  

 ikke i den indkomst, der reduceres med bundfradraget efter § 3, stk. 2.
Den forskellige skattemæssige behandling af gaver til udvidelse af  

 familiefonde stiftet før eller efter den 1. januar 1985, skyldes reglerne i  

 fondslovens § 7 og erhvervsfondslovens § 8. Efter disse bestemmelser er det i  

 fonde stiftet den 1. januar 1985 eller senere kun muligt at tillægge een på  

 stiftelsestidspunktet ufødt generation privilegier.
For fonde stiftet før det  

 nævnte tidspunkt findes alene begrænsninger i arveloven og fideikommisloven.
Fonde, der både varetager familiemæssige formål og andre formål, behandles  

 skattemæssigt som familiefonde.
Opnår en »blandet« familiefond  

 fondsmyndighedens tilladelse til at foretage en opdeling af fonden i adskilte  

 afdelinger, således at de familiemæssige formål adskilles fra de øvrige  

 formål, kan fonden dog modtage gaver til den ikke-familiemæssige afdeling  

 uden kompenserende afgift.
For at afdelinger kan anerkendes som adskilt, skal  

 der for den enkelte afdeling føres særskilt regnskab med angivelse af bunden  

 og disponibel kapital samt angivelse af indtægter, udgifter og gaver.
For  

 erhvervsdrivende fonde gælder erhvervsfondslovens § 28, stk. 3.
 Om betaling af den kompenserende afgift se pkt. 25.
14.4. Efter § 3, stk. 3, nr. 3, kan der indrømmes fritagelse for  

 beskatning af gaver bestående af bestemte aktiver eller beløb til erhvervelse  

 eller forbedring af bestemte aktiver.
Fritagelsen er betinget af, at fonden  

 udelukkende er almennyttig eller almenvelgørende.
Om fastlæggelse af dette  

 begreb henvises til pkt. 21.3.
Det er dernæst en betingelse for fritagelse, at gaven direkte tjener til  

 opfyldelse af fondens formål.
Der skal derfor være en naturlig forbindelse  

 mellem gaven og fondens virksomhed.
Der kan eksempelvis være tale om gaver  

 bestående i kunstgenstande til brug for en fonds udstillingsvirksomhed.
 Består gaven i et pengebeløb, må det ikke være overladt til bestyrelsen i  

 fonden eller andre med væsentlig indflydelse over fonden at finde nærmere  

 anvendelse for det modtagne beløb.
 Ved afgørelsen af, om et beløb til anskaffelse af et aktiv el. lign. kan  

 fritages for beskatning efter § 3, stk. 3, nr. 3, kan det tillægges  

 betydning, om fonden må antages at have fradragsret for udgifter, der  

 afholdes af den modtagne ydelse.
 14.5. Reglerne om dispensation for beskatning af gaver til fonde  

 fremgår af følgende oversigt:
Betingelserne for at meddele stående fritagelse for beskatning af de i §  

 3, stk. 3, nr. 2, nævnte gaver er for det første, at gavegiver ikke har  

 fradragsret for ydelsen og for det andet, at der ikke er tale om gaver til en  

 familiefond.
Førstnævnte betingelse gælder dog ikke, hvis fradragsretten  

 følger af ligningslovens § 14 F.
 Desuden skal en stående fritagelse for gavebeskatning ledsages af en pligt  

 til over for skattemyndigheden at indgive oplysning om modtagne gaver.
 Stående fritagelse vil normalt ikke kunne meddeles for en periode, der  

 overstiger 5 år.
 Den stående fritagelse kan begrænses til alene at vedrøre gaver fra en  

 bestemt yder.
15. Arv Arv, der tilfalder fonde, skal ikke medregnes ved indkomstopgørelsen, men  

 i visse tilfælde betales der arveafgift.
Afgiften udgør som udgangspunkt 35 pct. uanset størrelsen af arvelodden.  

 Såfremt arven tilfalder fonde og foreninger med almenvelgørende eller andet  

 almennyttigt formål, er det muligt at få bevilget arveafgiftsfritagelse, jf.  

 arveafgiftslovens § 3, stk. 4, nr. 3. Fritagelsen bevilges af skifteretter og  

 eksekutorer for så vidt angår de fonde og foreninger, der er godkendt efter  

 ligningslovens § 8 A.
For så vidt angår de fonde og foreninger, der ikke er  

 optaget på denne liste, gives fritagelsen efter en konkret vurdering  

 foretaget af told- og skatteregionerne.
 Afgiften af arv, der tilfalder familiefonde, udgør som hovedregel 35 pct.  

 Hvis retten til at nyde godt af et familielegat eller familiestiftelse  

 overgår til den begunstigede i kraft af en legal eller en fundatsmæssig  

 successionsorden, beregnes arveafgiften dog efter samme regler, som hvis  

 arveafgiftens størrelse afhænger af arvens størrelse og af slægtskabet mellem  

 arveladeren og den begunstigede.
16. Driftsomkostninger 16.1. Henvisningen i § 3, stk. 1, til bl.a. selskabsskattelovens  

 § 8, medfører tillige, at fonde og de i § 1, nr. 2, nævnte foreninger ved  

 indkomstopgørelsen kan fradrage driftsomkostninger , jf.  

 statsskattelovens § 6 a.
 16.2. Det er på flere punkter nødvendigt at sondre mellem  

 driftsomkostninger, der kan fradrages efter § 3, stk. 1, og uddelinger, der  

 kan fradrages efter § 4.
 Som forskelle på den skattemæssige behandling kan nævnes:
 - Et driftsmæssigt underskud kan fremføres til modregning i det følgende  

 års overskud, jf. ligningslovens § 15. Uddelinger, der overstiger årets  

 nettoindkomst opgjort efter sædvanlige regler, kan ikke fradrages i det  

 følgende år.
 - Uddelinger til almennyttige formål giver ret til konsolideringsfradrag,  

 jf. § 5, stk. 1.
- Uddelinger anses efter § 6 for foretaget forlods af visse skattefrie  

 indtægter.
Driftsomkostninger fragår i den skattepligtige indkomst.
- Ikke almennyttige uddelinger kan alene fradrages, hvis modtager er  

 skattepligtig heraf.
Dette gælder dog ikke, hvis udgiften er at anse for en  

 driftsomkostning.
 - Bundfradrag ydes i den ikke-erhvervsmæssige indkomst inden fradrag for  

 uddelinger.
 - Underskud fra tidligere år skal fradrages før årets uddelinger  

 fradrages.
 Det vil kunne forekomme, at udgifter, der efter fast praksis ikke anses  

 for at vedrøre indkomstopgørelsen, og som derfor hverken kan fradrages som  

 driftsomkostninger eller gøres til genstand for skattemæssige afskrivninger,  

 vil kunne fradrages som uddelinger.
 Som driftsomkostninger anses udgifter, hvorved fonden m.v. bringes  

 i stand til at varetage sine formål ifølge vedtægterne, jf. nærmere nedenfor.  

 Ved uddelinger forstås ydelser, som fonden eller foreningen. afholder  

 med henblik på at realisere de formål, der fremgår af vedtægterne.
 Fonde kan både foretage eksterne og interne uddelinger, jf. dog pkt. 21.1.
Ved eksterne uddelinger forstås f.eks. legater, stipendier eller  

 ydelser til formål, som fonden ikke selv udfører.
Eksterne uddelinger kan  

 beskrives som fondes vedtægtsbestemte anvendelse af nettoindkomsten, der sker  

 uden forventning om en modydelse.
Ved interne uddelinger forstås f.eks. udgifter til forbedring eller  

 udvidelse af en stiftelses bygninger, en forskningsfonds udgifter til  

 forskning i eget regie eller et museums indkøb til egne udstillinger.
Ved  

 interne uddelinger påregner fonden således en modydelse bestående af et aktiv  

 (en forskningsindsats, en forbedring, en kunstgenstand etc.), som fonden har  

 en vedtægtsmæssig adgang eller forpligtelse til at erhverve.
 Ved afgørelsen af, hvorledes en given udgift skattemæssigt skal behandles,  

 er det nødvendigt at afgøre, om en udgift er fradragsberettiget, og efter  

 hvilke regler udgiften skal fradrages.
En udgift, der er afholdt som et led i driften af fonden eller foreningen,  

 vil normalt kunne fradrages som en driftsomkostning eller kunne gøres til  

 genstand for skattemæssige afskrivninger.
Nedenfor i pkt. 16.3. er det  

 omtalt, at det generelle driftsomkostningsbegreb i relation til fonde eller  

 foreninger må udvides fra alene at omfatte udgifter forbundet med  

 erhvervsmæssig virksomhed til også at omfatte udgifter, der er nødvendige af  

 hensyn til fondens eller foreningens øvrige virksomhed.
 I en række tilfælde vil det ikke entydigt kunne afgøres, om der foreligger  

 en udgift, der vil kunne fradrages som en driftsomkostning eller gøres til  

 genstand for skattemæssige afskrivninger, eller om der foreligger en  

 uddeling, der kan fradrages efter § 4. Det gælder særligt i tilfælde, hvor  

 fonden eller foreningen i eget regie afholder udgifter til opfyldelse af  

 formålet.
Som eksempel herpå kan nævnes en stiftelses vedligeholdelse af bygningen,  

 en videnskabelig fonds omkostninger til aflønning af forskere ansat i fonden  

 eller et museums udgifter til anskaffelse og vedligeholdelse m.v. af de  

 udstillede genstande.
Sådanne udgifter vil efter omstændighederne kunne anses  

 for interne uddelinger.
Om der i stedet kan blive tale om at fradrage de  

 nævnte udgifter som driftsomkostninger eller foretage afskrivninger derpå,  

 afhænger af skattelovgivningens almindelige regler herom, jf. dog nedenfor  

 under pkt. 16.3. om det særlige driftsomkostningsbegreb for fonde og  

 foreninger omfattet af fondsbeskatningsloven.
 Uanset de ovenfor beskrevne forskelle i den skattemæssige behandling af  

 driftsomkostninger og uddelinger vil det i almindelighed ikke være nødvendigt  

 at foretage en nærmere prøvelse af den af fonden eller foreningen foretagne  

 vurdering af omkostningens karakter.
Det er nødvendigt, at fonden eller foreningen på anskaffelsestidspunktet  

 tager stilling til udgiftens karakter.
I visse tilfælde vil der være mulighed  

 for, at en del af udgiften kan fradrages som en uddeling, mens den resterende  

 del af udgiften vil kunne gøres til genstand for skattemæssig afskrivning.  

 Fonden må i disse tilfælde foretage en opdeling.
Det skal dog påses, at  

 udgifter, der fradrages som uddelinger, ikke tillige fradrages ved  

 indkomstopgørelsen som driftsomkostninger eller medregnes ved opgørelsen af  

 grundlaget for skattemæssige afskrivninger.
 Uddelinger skal endvidere afgrænses over for rene formuedispositioner, jf.  

 nedenfor under pkt. 21.1.
 16.3. Afgrænsningen af, hvilke udgifter der som driftsomkostninger  

 kan fradrages ved opgørelsen af indkomsten efter § 3, skal som udgangspunkt  

 foretages efter de retningslinier, der er gældende ved opgørelsen af  

 aktieselskabers skattepligtige indkomst.
Imidlertid kan der forekomme udgifter, som er nødvendige at afholde af  

 hensyn til fondens eller foreningens virksomhed, uden at udgiften kan anses  

 for direkte vedrørende indkomsterhvervelsen eller har karakter af en  

 uddeling.
Udgifter, der direkte knytter sig til fondens eller foreningens  

 virksomhed, vil normalt kunne fradrages, uanset om udgiften afholdes af  

 hensyn til indkomsterhvervelsen.
Udover sædvanlige erhvervsmæssige udgifter  

 vil således også udgifter forbundet med fonds- eller foreningsvirksomheden  

 kunne fradrages.
Som eksempler kan nævnes en stiftelses udgifter til drift af  

 stiftelsens friboliger eller en ikke-erhvervsdrivende forenings omkostninger  

 til kontorhold.
 Erhvervsdrivende fonde kan fradrage årsafgiften til Erhvervs- og  

 Selskabsstyrelsen ved opgørelsen af den ikke-erhvervsmæssige indkomst.  

 Registreringsafgiften kan derimod ikke fradrages.
Afgrænsningen af afskrivningsberettigede udgifter må ses i lyset af  

 de særlige investeringer, der foretages af hensyn til fonds- eller  

 foreningsvirksomheden.
Dette gælder, selv om denne virksomhed kan  

 karakteriseres som erhvervsmæssig.
Hvad bygningsafskrivninger angår, er det  

 dog en forudsætning for skattemæssige afskrivninger, at der er tale om en  

 afskrivningsberettiget bygning, jf. afskrivningslovens § 18.
17. Bundfradrag Efter § 3, stk. 2, - og den tilsvarende bestemmelse for  

 arbejdsmarkedssammenslutninger i § 8, stk. 3, - kan fonde og foreninger ved  

 opgørelsen af indkomsten før særlige fradrag for uddelinger og hensættelser  

 foretage et bundfradrag.
Bundfradraget foretages i den samlede indkomst eksklusiv indkomst fra  

 erhvervsmæssig virksomhed.
Det er således alene de samlede  

 ikke-erhvervsmæssige nettorenteindtægter, kursgevinster og aktieavancer samt  

 skattepligtige udbytter, gaver og ejendomsavancer mv., der reduceres med  

 bundfradraget.
Erhvervsmæssig indkomst afgrænses i relation til beregningen  

 af bundfradraget efter de retningslinier, der findes i selskabsskattelovens §  

 1, stk. 4. Vejledende i denne forbindelse er således den praksis, der findes  

 vedrørende institutioner omfattet af selskabsskattelovens § 1, stk. 1, nr. 6.  

 Opmærksomheden henledes dog på, at selskabsskattelovens § 1, stk. 5, ikke er  

 gældende for foreninger omfattet af fondsbeskatningsloven.
Denne bestemmelse  

 er således også uden betydning ved beregningen af bundfradraget efter § 3,  

 stk. 2.
 Fradraget udgør 25.000 kr. for fonde, mens fradraget for foreninger udgør  

 200.000 kr.
Bundfradraget foretages inden fradrag efter §§ 4 og 5. Der kan derfor ikke  

 ske fremførsel af et underskud svarende til bundfradraget, såfremt der  

 foretages uddelinger eller hensættelser af samme størrelse som indkomsten  

 opgjort efter § 3. Dette svarer til, at underskud, der fremkommer ved, at  

 uddelinger og hensættelser overstiger den efter § 3 opgjorte indkomst, ikke  

 kan fremføres.
I § 3, stk. 2, in fine, findes dog en særregel vedrørende  

 fradragsberettiget nettotab efter kursgevinstloven.
Der kan henvises til pkt.  

 19.
 En ikke-udnyttet del af et bundfradrag, der skyldes, at den  

 ikke-erhvervsmæssige indkomst er mindre end 25.000 kr., respektive 200.000  

 kr., kan ikke modregnes i eventuel positiv erhvervsmæssig indkomst.
18. Arbejdsmarkedssammenslutningers indkomstopgørelse 18.1. Arbejdsmarkedssammenslutninger som nævnt i § 1, nr. 3, skal  

 ved indkomstopgørelsen med en række undtagelser medregne de samme arter af  

 indtægter som fonde og øvrige foreninger, jf. § 8, stk. 1, sidste pkt.
Efter § 8, stk. 1, medregnes til den skattepligtige indkomst indtægter ved  

 erhvervsmæssig virksomhed, rente- og udbytteindtægter, særlig indkomst,  

 herunder skattepligtige ejendomsavancer, aktieavancer og indkomst efter  

 kursgevinstloven, jf. ovenfor under pkt. 13.2. og 13.3. De i pkt. 12 omtalte  

 regler i §§ 10 og 11, finder tilsvarende anvendelse for  

 arbejdsmarkedssammenslutninger.
Den skattepligtige indkomst opgøres under eet  

 efter sædvanlige regler med de undtagelser, der følger af §§ 8 og 9.
 Gaver, løbende ydelser og kontingenter medregnes derimod ikke til  

 arbejdsmarkedssammenslutningers skattepligtige indkomst, jf. § 8, stk. 1.  

 Herved adskiller arbejdsmarkedssammenslutningers indkomstopgørelse sig fra  

 indkomstopgørelsen for andre foreninger omfattet af fondsbeskatningsloven.
 Såfremt arbejdsmarkedssammenslutningen har foretaget opdeling af  

 kontingentet jf. det kommende cirkulære til ligningsloven, skal den  

 erhvervsmæssige del af kontingentet dog medregnes.
 18.2. Arbejdsmarkedssammenslutninger kan ved indkomstopgørelsen  

 efter § 8, stk. 2, foretage fradrag for driftsudgifter, der vedrører  

 indkomstkilder, hvis indtægter er skattepligtige.
 Vejledende ved afgørelsen af, om en driftsomkostning vedrører  

 indkomstkilder, hvis indtægter er skattepligtige, er princippet bag  

 selskabsskattelovens § 9, stk. 1.
Udgifter, der alene afholdes med henblik på ikke-erhvervsmæssig  

 kontingentopkrævning mv., kan herefter ikke fradrages ved indkomstopgørelsen.  

 Udgifter, der både vedrører erhvervelsen af skattefri indtægter og  

 erhvervelsen af skattepligtige indtægter, skal, såfremt der ikke er andre  

 holdepunkter, fordeles efter forholdet mellem den skattepligtige og den  

 skattefri indtægt.
Tilsvarende gælder ved en blandet benyttelse af  

 afskrivningsberettigede aktiver.
Udgifter, der afholdes i forbindelse med en erhvervsvirksomhed, som  

 arbejdsmarkedssammenslutningen driver under normale vilkår, er fuldt  

 fradragsberettigede.
Overstiger udgiften i et år indtægten fra virksomheden,  

 kan underskuddet fradrages i den øvrige skattepligtige indkomst opgjort efter  

 § 8. Imidlertid vil udgifter ved visse aktiviteter, der må anses for at være  

 af erhvervsmæssig art, på trods heraf ikke kunne fradrages ved  

 indkomstopgørelsen, fordi aktiviteten skal henføres til den skattemæssigt  

 uvedkommende del af foreningens virke, der finansieres af skattefri  

 kontingenter.
En arbejdsmarkedssammenslutning vil ofte drive eksempelvis  

 undervisnings-, forlags-, informations- eller konsulentvirksomhed.
I det  

 omfang sådanne aktiviteter i overvejende grad stilles til rådighed for  

 sammenslutningens medlemmer, vil aktiviteten som hovedregel være  

 underskudsgivende.
Et sådant underskud vil i almindelighed ikke kunne  

 fradrages ved indkomstopgørelsen, medmindre underskuddet må anses for  

 enkeltstående, idet driften må anses for erhvervsmæssigt anlagt.
Afgrænsningen af, hvilke udgifter der som driftsomkostninger kan fradrages  

 af arbejdsmarkedssammenslutninger, må i øvrigt foretages efter de foran under  

 pkt. 16.3. angivne retningslinier.
Herefter kan også udgifter, der afholdes i  

 forbindelse med den skattemæssigt relevante del af foreningsvirksomheden,  

 fradrages ved indkomstopgørelsen, hvis de almindelige betingelser herfor er  

 opfyldt.
 Renteudgifter kan fradrages fuldt ud uden hensyn til lånets art eller  

 benyttelse.
 Arbejdsmarkedssammenslutningers rente- og udbytteindtægter samt  

 skattepligtige avancer mv. reduceres med et 200.000 kr.'s bundfradrag efter  

 samme regler, som gælder for de i § 1, nr. 2, nævnte foreninger.
19. Fremførsel af underskud Ved opgørelsen af indkomst efter §§ 3 og 8, dvs. ved opgørelsen af  

 nettoindkomsten inden fradrag for uddelinger og hensættelser, kan underskud  

 fremført efter ligningslovens § 15 fradrages.
Underskud fra tidligere år skal  

 fradrages, før årets uddelinger fradrages.
Også underskud, der vedrører  

 erhvervsmæssig virksomhed i indkomstår forud for indtræden af skattepligten  

 efter fondsbeskatningsloven, vil kunne fremføres til modregning i den efter  

 §§ 3 og 8 opgjorte indkomst.
Modregning med tidligere års underskud sker i  

 den samlede indkomst opgjort efter §§ 3 og 8 eventuelt efter reduktion med  

 bundfradrag i ikke-erhvervsmæssig indkomst.
 Tilsvarende kan underskud, der fremkommer ved opgørelse af indkomsten  

 efter §§ 3 eller 8, fremføres til modregning i følgende års positive  

 indkomst.
Et underskud, der fremkommer ved, at uddelinger og hensættelser som nævnt  

 i §§ 4 og 5, jf. § 9, stk. 1, overstiger den efter §§ 3 og 8 opgjorte  

 indkomst, kan derimod ikke fremføres til de følgende indkomstår.
Det er  

 således ikke muligt for fonden m.v. at uddele sig til eller ved hjælp af  

 hensættelser at opnå et skattemæsigt underskud.
 I henhold til § 3, stk. 2, 4. og 5. pkt., kan fonde og foreninger omfattet  

 af § 1, nr. 2, i visse tilfælde fremføre et underskud, der først fremkommer,  

 efter at der er taget højde for fradrag for uddelinger og hensættelser i  

 henhold til § 4. Dette kan ske, i det omfang underskuddet hidrører fra et  

 fradragsberettiget nettotab efter kursgevinstloven.
Ved opgørelsen af underskuddet skal der tages højde for  

 prioriteringsreglen i § 6, således at fradrag for uddelinger og hensættelser  

 i henhold til § 4 reduceres med bundfradrag og eventuelle skattefri  

 udbytteindtægter.
I denne forbindelse anses de skattefri indtægter for  

 primært at være anvendt til uddelinger og hensættelser i henhold til § 4.
 Det er omtalt ovenfor under pkt. 17, at bundfradraget efter § 3, stk. 2,  

 eller § 8, stk. 3, skal foretages inden uddelinger og hensættelser.  

 Overstiger uddelingerne og hensættelserne tilsammen med bundfradraget den  

 efter §§ 3 eller 8 opgjorte indkomst, kan det overskydende beløb ikke  

 fremføres til modregning i følgende års indkomst.
 Overstiger bundfradraget de samlede rente-, udbytte- og avanceindtægter  

 m.v., kan det overskydende beløb hverken modregnes i den erhvervsmæssige  

 indkomst eller fremføres til følgende år.
 Ved lov nr. 363 af 6. juni 1991 er der ved ligningslovens § 15, stk. 2 og  

 3, fastsat regler om den skattemæssige behandling af underskud ved  

 tvangsakkord og frivillig akkord for selskaber, fonde og foreninger m.v.  

 Herefter nedsættes uudnyttede, fradragsberettigede underskud fra det  

 pågældende og tidligere indkomstår med det beløb, som gælden formindskes med  

 ved akkorden.
 20. Sambeskatning, fusion m.v.
 20.1. Skattepligtige efter fondsbeskatningsloven kan ikke opnå  

 tilladelse til sambeskatning hverken indbyrdes eller med  

 aktieselskaber m.v.
 20.2. Fonde og foreninger kan under visse betingelser  

fusionere skattefrit.
 Ifølge fusionsskattelovens § 14 c, kan der skattefrit gennemføres fusioner  

 af skattepligtige efter følgende kombinationsmuligheder:
 1. To eller flere fonde omfattet af § 1, nr. 1.  

 Skattemæssigt sondres der ikke mellem, om der er tale om erhvervsdrivende  

 eller ikke-erhvervsdrivende fonde.
 2. Fonde omfattet af fondsbeskatningsloven og 100 pct.  

 ejede datterselskaber (aktie- eller anpartsselskaber).
 3. Fusion af to eller flere foreninger omfattet af §  

 1, nr. 2 eller 3.
 I fondslovens §§ 32 og 33 og erhvervsfondslovens §§ 48-50 findes de  

 materielle regler om fusion af fonde.
 En fusion forudsætter vedtægtsændringer, der skal godkendes af  

 fondsmyndigheden.
Ved fusion af to eller flere erhvervsdrivende fonde finder reglerne i  

 Erhvervs- og Selskabsstyrelsens bekendtgørelse nr. 846 af 13. december 1991  

 anvendelse.
Det følger af bekendtgørelsens § 10, at en fond kan opløses uden  

 likvidation ved overdragelse af fondens aktiver og gæld som helhed til en  

 bestående fond eller ved sammenslutning af flere fonde til en ny fond.  

 Bekendtgørelsen tillader også, at en moderfond kan overtage en  

 dattervirksomhed (aktie- eller anpartsselskab) på betingelse af, at fonden,  

 der overtager aktiver og gæld, som helhed er den modtagende (fortsættende)  

 enhed.
Ved sammenlægning af en erhvervsdrivende og en ikke-erhvervsdrivende fond  

 finder bekendtgørelsen ikke umiddelbart anvendelse, dvs. fondsmyndigheden  

 fastsætter betingelserne for fusionen.
Ofte aftales det mellem  

 fondsmyndighederne at anvende principperne i bekendtgørelsen.
 Skattefri fusion kan ske mellem brancheforeninger og mellem  

 arbejdssammenslutninger eller mellem brancheforeninger og  

 arbejdsmarkedssammenslutninger indbyrdes.
 Sammenlægning af faglige foreninger kræver ikke godkendelse.  

 Vedtægtsændringer skal dog indsendes sammen med selvangivelsen, jf.  

 fondslovens § 48, stk. 2.
Det følger af fusionsskattelovens § 14 c, at fusionsskattelovens kapitel 1  

 skal finde anvendelse i det omfang, reglerne er anvendelige.
Ved fusioner  

 mellem fonde vil §§ 2, 9 og 11 ikke være relevante.
Disse bestemmelser kan  

 derimod være relevante ved fusioner mellem foreninger omfattet af  

 fondsbeskatningsloven.
Visse fusioner vil fortsat alene kunne gennemføres som skattepligtige  

 fusioner.
Fonde, der ikke er omfattet af fondsbeskatningsloven, fordi de ikke  

 opfylder fondslovens kapitalkrav, kan ikke benytte fusionsskatteloven.
Fonde,  

 der generelt eller efter særlig bestemmelse, er undtaget fra fondslovene, jf.  

 fondslovens § 1, stk. 2 og 3, og erhvervsfondslovens § 1, stk. 4 og 5, kan  

 heller ikke benytte fusionsskatteloven.
Er den ene af de fusionerende enheder  

 eller begge skattepligtige efter selskabsskattelovens § 1, stk. 1, nr. 6, kan  

 fusion alene gennemføres som en skattepligtig fusion.
 Der kan ikke ske skattefri fusion af en fond og en forening.
 20.3. Fonde og foreninger kan ikke anvende fusionsskattelovens  

 regler om spaltning og tilførsel af aktiver.
Ved fission (spaltning) af fonde eller foreninger finder  

 skattelovgivningens almindelige regler anvendelse.
Der skal således ske  

 ophørsbeskatning.
Er der tale om en opdeling af en eksisterende fond eller  

 forening i to eller flere selvstændige enheder, kan den fortsættende enhed  

 for fondes vedkommende dog anmode om dispensation for gavebeskatning for så  

 vidt angår kapitalindskuddet.
Det er dog en forudsætning for tilladelse, at  

 der ikke samlet tilføres fondene ny kapital i forbindelse med fissionen.
Afsnit D.
Særlige fradragsregler .
21. Uddelinger 21.1. Fonde, brancheforeninger og i et vist omfang  

 arbejdsmarkedssammenslutninger kan ved opgørelsen af den skattepligtige  

 indkomst foretage fradrag for uddelinger.
Om afgrænsningen mellem  

 driftsomkostninger, uddelinger og rene formuedispositioner, der ikke kan  

 fradrages, henvises til pkt. 16.2. samt nedenfor.
 § 4,  der efter § 9, stk. 1, til en vis grad også  

 gælder for arbejdsmarkedssammenslutninger, har til formål at sikre, at fonde  

 og foreninger, der er omfattet af fondsbeskatningsloven, har mulighed for at  

 varetage de særlige formål og interesser, som vedtægterne pålægger dem.
Uddelingerne kan bestå i ydelser af legater eller gaver, i afkald på  

 indtægter, f.eks. renteindtægter af et lån eller lejeindtægter, ved ydelse af  

 fribolig eller i afholdelse af udgifter, der ikke henføres til  

 driftsomkostningerne.
Sådanne uddelinger betegnes som eksterne uddelinger,  

 jf. pkt. 16.2. Udgifter til forbedring eller udvidelse af en stiftelses  

 bygninger, en forskningsfonds udgifter til forskning i eget regi eller et  

 museums indkøb til egne udstillinger, kan anses for fradragsberettigede  

 interne uddelinger.
Sådanne interne uddelinger kan dog kun fradrages, såfremt  

 de kan karakteriseres som almennyttige eller almenvelgørende, jf. § 4, stk.  

 1. En intern uddeling kan også bestå i, at fonden - i overensstemmelse med  

 sit vedtægtsmæssige formål - afholder udgifter til erhvervelsen af et  

 materielt eller immaterielt aktiv.
En fonds afholdelse af udgifter, herunder  

 lønudgifter m.v. eksempelvis til forskning, vil efter omstændighederne kunne  

 anses for en uddeling.
Udlån, kaution eller anden sikkerhedsstillelse anses ikke for en  

 uddeling.
Derimod kan tab på udlån, f.eks. ved eftergivelse af lån, efter  

 omstændighederne anses for en uddeling.
Rene formuedispositioner, der  

 foretages uden tilknytning til fondens eller foreningens formål, men som  

 alene tjener som placering af frie midler i f.eks. aktier, obligationer m.v.  

 eller fast ejendom, ændrer ikke fondens eller foreningens økonomiske status  

 og kvalificerer derfor ikke til fradrag, hverken som driftsomkostning eller  

 uddeling.
Almindelige forbedringer af en bygning, som tilhører en fond eller  

 en forening, kan således heller ikke anses for en uddeling, medmindre fondens  

 formål ifølge vedtægterne netop er at drive og vedligeholde bygningen.  

 Sådanne udgifter vil ofte have karakter af driftsomkostninger.
Afdrag på lån, der er optaget til finansiering af en anskaffelse eller  

 forbedring m.v., der direkte tjener til fondens formål, og som derfor må  

 betragtes som en uddeling, kan fradrages.
Det må dog påses, at beløbet ikke  

 tillige fradrages som driftsomkostning eller gøres til genstand for  

 skattemæssige afskrivninger.
21.2. En uddeling anses for foretaget, når der foreligger en  

 retsgyldig forpligtelse for fonden til at præstere uddelingen.
Det kan f.eks.  

 være ved afgivelse af bevillingsskrivelse.
Fradragsretten indtræder på det tidspunkt, hvor fonden bliver retligt  

 forpligtet til at præstere uddelingen, uanset om betalingen eller overgivelse  

 af uddelingen først finder sted i det efterfølgende indkomstår.
Ved  

 dispositioner, der består i, at der ved regnskabsårets slutning afsættes  

 beløb til senere uddelinger (overskudsdispositioner), kan fradrag først  

 foretages i det år, hvori uddelingen finder sted.
Fradragsretten og dermed den retlige forpligtelse kan anses for indtrådt,  

 uanset at uddelingen endnu ikke kan fastsættes beløbsmæssigt.
Det er dog et  

 krav, at uddelingens størrelse kan opgøres efter objektive kriterier, og at  

 giver eller modtager ikke har mulighed for at påvirke størrelsen af  

 uddelingen.
Ved successive uddelinger, der udstrækker sig over flere indkomstår, er  

 udgangspunktet ligeledes, at fradragsretten for uddelingerne indtræder på det  

 tidspunkt, hvor fonden bliver retligt forpligtet til at præstere uddelingen.  

 Fonden kan dog i visse tilfælde vælge at fradrage uddelingen på  

 forfaldstidspunktet.
Der henses i denne forbindelse bl.a. til, om der er tale  

 om på forhånd fastsatte årlige beløb.
En eventuel beskatning hos modtageren  

 udskydes tilsvarende.
Har fonden valgt at anvende forfaldsprincippet for en uddeling i stedet  

 for retserhvervelsestidspunktet, kan dette ikke ændres.
Fonden er dog ikke  

 bundet til samme princip ved forskellige løbende uddelinger.
 Tilbageføres overskydende midler fra en klausuleret uddeling til en fond,  

 skal det ved en konkret bedømmelse afgøres, om fondens skatteansættelse for  

 udbetalings- eller fradragsåret bør genoptages.
 Ved denne afgørelse bør henses til, om fonden som følge af tilbageførslen  

 under forkerte forudsætninger har foretaget fradrag efter § 4, stk. 1 og 2,  

 eller efter § 5, stk. 1. Der bør endvidere henses til, om uddelingen er  

 foretaget af en hensættelse, således at der ved en tilbageførsel bør  

 foretages en efterbeskatning i henhold til § 4, stk. 5, for  

 genoptagelsesåret.
 Ved en flerårig uddeling må en tilbageførsel af en uddeling fortrinsvis  

 anses for at vedrøre det eller de seneste uddelingsår.
 Medfører disse hensyn ikke, at en genoptagelse er påkrævet, kan  

 tilbageførslen indtægtsføres i fonden i tilbageførselsåret, medmindre andet  

 taler imod.
 Fradrag for uddelinger og hensættelser skal ikke foretages i nogen bestemt  

 rækkefølge.
Det er bestemmelserne i § 4, stk. 1 og 2, der indeholder hjemmel til, at  

 uddelinger, som fonde og brancheforeninger foretager, under visse betingelser  

 kan fradrages.
Også arbejdsmarkedssammenslutninger kan - omend i begrænset  

 omfang - foretage fradrag for uddelinger, jf. § 9, stk. 1.
 21.3. I henhold til § 4, stk. 1, og § 9, stk. 1, kan fonde og  

 foreninger - herunder arbejdsmarkedssammenslutninger - fradrage uddelinger  

 til almenvelgørende eller på anden måde almennyttige formål, jf. dog  

 prioriteringsreglen i § 6. Fradrag finder sted i den efter §§ 3 og 8 opgjorte  

 indkomst, dvs. efter bundfradrag og fradrag for driftsomkostninger og for  

 fremført underskud fra tidligere år.
 Begrænsningen til almenvelgørende eller på anden måde almennyttige formål  

 administreres i overensstemmelse med de retningslinier, der er lagt til grund  

 ved administrationen af bestemmelserne i ligningslovens § 8 A,  

 arveafgiftslovens § 3, stk. 4, og selskabsskattelovens § 3, stk. 2.
For at et formål kan anses for almenvelgørende eller på anden måde  

 almennyttigt, kræves, at den kreds af personer eller institutioner, der kan  

 komme i betragtning ved uddelinger, er afgrænset efter retningslinier af et  

 objektivt præg.
Formålet må således komme en vis videre kreds til gode.
 For at et formål kan anses for almenvelgørende, er det en forudsætning, at  

 støtten ydes personer indenfor en videre kreds, der er i økonomisk trang.
Almennyttige formål foreligger, når formålet ud fra en almindelig  

 fremherskende opfattelse kan karakteriseres som nyttigt.
Blandt sådanne  

 almennyttige formål kan nævnes sociale, kunstneriske og andre kulturelle  

 formål, miljømæssige, videnskabelige - herunder forskningsmæssige eller  

 sygdomsbekæmpende - humanitære, undervisningsmæssige, religiøse eller  

 nationale øjemed.
Også idrætsforeninger og dyreværnsorganisationer vil kunne  

 anses for almennyttige.
Derimod vil organisationer, der varetager politiske,  

 økonomiske eller erhvervsmæssige interesser, ikke kunne anses for  

 almennyttige.
Bidrag til sådanne organisationer vil derfor kun kunne  

 fradrages, hvis fradragsretten kan støttes på ligningslovens § 13, eller der  

 er tale om en driftsomkostning, eller om en vedtægtsmæssig uddeling, der er  

 skattepligtig for modtager, jf. § 4, stk. 2.
Fonde, der er godkendt efter ligningslovens § 7  z, dvs. fonde, der er godkendt af  

 socialministeren, og hvis formål er at varetage et socialt eller  

 sygdomsbekæmpende arbejde, betragtes i relation til fondsbeskatningsloven som  

 almennyttige.
Det almenvelgørende eller almennyttige formål skal fremgå af den uddelende  

 fonds vedtægter.
Herudover skal skattemyndighederne foretage en selvstændig  

 vurdering af, hvorvidt formålet må anses for almenvelgørende eller  

 almennyttigt, ligesom der skal foretages en vurdering af de enkelte  

 uddelinger.
Det er i almindelighed uden betydning for spørgsmålet, om et formål kan  

 anses for almenvelgørende eller på anden måde almennyttigt, om det udøves her  

 i landet eller i udlandet.
Det er dog en betingelse, at administrationen af  

 de midler, der kommer formålet til gode, finder sted her i landet.
Hvis  

 beslutningen om, hvilke formål midler fra en fond eller forening omfattet af  

 fondsbeskatningsloven skal tjene, ligger i en udenlandsk organisation, kan  

 støtten i almindelighed ikke anses for ydet til et almenvelgørende eller  

 almennyttigt formål.
Er der tale om midler til en udenlandsk organisation, og  

 hvor myndighederne i det pågældende land skønner, at organisationens midler  

 forvaltes forsvarligt, kan det være uden betydning, at administrationen  

 ligger i udlandet.
 21.4. Fonde og de i § 1, nr. 2, nævnte foreninger kan ved  

 opgørelsen af indkomsten efter § 3 desuden fradrage uddelinger til andre  

 vedtægtsmæssige formål end almenvelgørende eller på anden måde almennyttige  

 formål, jf. § 4, stk. 2. Denne fradragsret findes derimod ikke for  

 arbejdsmarkedssammenslutninger, jf. § 9, stk. 1.
En betingelse for at foretage fradrag efter § 4, stk. 2, er, at modtageren  

 af uddelingen er skattepligtig deraf.
Der kan enten være tale om skattepligt  

 efter kildeskattelovens §§ 1 og 2, efter selskabsskattelovens §§ 1 og 2 eller  

 efter fondsbeskatningslovens § 1, nr. 1 eller 2. Uddelinger til  

 arbejdsmarkedssammenslutninger kan derimod ikke fradrages.
Det skyldes, at  

 uddelingen er skattefri for arbejdsmarkedssammenslutningen.
Til godtgørelse af, at modtager er skattepligtig af uddelingen, fordres  

 ingen særlig dokumentation.
Det er desuden ikke en betingelse, at modtager  

 rent faktisk beskattes af uddelingen.
Skattefrihed for uddelingen kan skyldes  

 modtagers indtægtsforhold eller andre særlige fradragsregler m.v.
Skattepligt  

 hos modtager anses også at foreligge i tilfælde, hvor en for modtager  

 skattefri ydelse medfører bortfald af en fradragsberettiget udgift.
Et  

 tilfælde af denne art foreligger f.eks., hvor en forening som nævnt i § 1,  

 nr. 2, vederlagsfrit tilbyder en konsulenttjeneste, som modtager kunne have  

 fradraget udgiften til.
 Der vil normalt ikke være grund til for skattemyndigheden at kontrollere,  

 om en uddeling kan antages at være vedtægtsmæssig.
 Om fastlæggelse af begrebet uddeling henvises til pkt. 16.2.
22. Hensættelser til almenvelgørende eller  

 almennyttige formål 22.1. Efter § 4, stk. 3, og § 9, stk. 1, kan fonde og foreninger,  

 herunder arbejdsmarkedssammenslutninger, desuden fradrage hensættelser til  

 opfyldelse af et eller flere konkrete almenvelgørende eller på anden måde  

 almennyttige formål.
Formålet med denne bestemmelse er at give en fond eller forening, hvis  

 økonomi ikke magter at realisere et projekt med en enkeltstående uddeling,  

 mulighed for gennem hensættelser at samle midler til projektets  

 gennemførelse.
Det er dog ingen betingelse, at fondens økonomi skal hindre,  

 at formålet realiseres under eet gennem en uddeling.
Hensættelser efter § 4, stk. 3, kan alene ske til gennemførelse af  

 konkrete formål.
For at en hensættelse kan anses for konkretiseret, må det  

 kræves, at der foretages en rimelig detaljeret angivelse af, til hvilket  

 nærmere beskrevet formål hensættelsen finder sted, samt hvorledes dette  

 formål agtes realiseret.
Er fondens formål nøje konkretiseret i vedtægterne,  

 vil der ikke være behov for en yderligere konkretisering.
 Hensættelsen skal i sin helhed være anvendt til det almenvelgørende eller  

 almennyttige formål inden 5 år efter udløbet af hensættelsesåret, jf. § 4,  

 stk. 4.
Bekendtgørelse nr. 802 af 1. december 1986 om fonde indeholder  

 bestemmelser om regnskabsmæssige krav m.v. til hensættelser som nævnt  

 i § 4, stk. 3. Hensættelserne skal fremgå af selvangivelsen for det  

 pågældende indkomstår.
Det følger heraf, at det er tilstrækkeligt, at  

 hensættelsen foretages efter indkomstårets udløb.
Den skal blot foretages  

 inden fristen for indgivelse af selvangivelse.
Selvangivelsen skal indeholde fyldestgørende oplysninger om det eller de  

 formål, hvortil hensættelse har fundet sted.
Sker der sideløbende  

 hensættelser til flere konkretiserede formål, skal hensættelserne anføres  

 særskilt.
Senere foretagne hensættelser kan benyttes før tidligere foretagne.
 Indestår der den sidste dag i regnskabsperioden ikke-benyttede  

 hensættelser fra tidligere indkomstår, skal hensættelsesåret for disse poster  

 fortsat angives.
 Er der ikke truffet særskilt beslutning herom, medregnes afkast af  

 hensatte beløb til fondens eller foreningens skattepligtige indkomst.  

 Hensættelser af afkast anses for en selvstændig hensættelse, der skal opfylde  

 de angivne krav.
 Der stilles ikke særlige placeringskrav til hensættelserne.
22.2. Hensættelser skal benyttes inden for 5 år til det konkret  

 angivne formål, medmindre der meddeles dispensation, jf. nedenfor.
Er der  

 ikke meddelt en sådan dispensation, skal hensatte beløb efterbeskattes  

 , såfremt beløbene ikke er benyttet inden 5 år efter udløbet af det  

 regnskabsår, hvor hensættelsen blev foretaget (hensættelsesåret). Der skal  

 endvidere ske efterbeskatning, såfremt beløbene er anvendt til et andet  

 formål end det i selvangivelsen angivne, jf. § 4, stk. 5. De hensatte beløb  

 medregnes i den skattepligtige indkomst for hensættelsesåret med tillæg af 5  

 pct. for hvert år fra hensættelsesårets udløb og indtil udløbet af det  

 indkomstår, hvori fristen er udløbet, eller hvori beløbet er anvendt til et  

 fremmed formål.
Efterbeskatningen gennemføres ved, at der på den senest  

 udsendte selvangivelse angives de beløb, der skal efterbeskattes, med  

 angivelse af, i hvilket år og med hvilket formål beløbene har været hensat.  

 Ved udsendelse af den opkrævning, der forfalder den 1. november i skatteåret  

 medtages efterbeskatningsbeløbet inklusive tillæg på 5 pct. for hvert år på  

 opgørelsen.
 Såfremt efterbeskatningen resulterer i en restskat, skal denne restskat  

 fra og med indkomståret 1993 tillægges 11 3/4 pct., jf. selskabsskattelovens  

 § 29 B, stk. 3.
 Beløb, der er hensat, men som på grund af den i pkt. 24 omtalte  

 prioriteringsregel, jf. § 6, ikke har kunnet fradrages ved  

 indkomstopgørelsen, skal ikke efterbeskattes, jf. § 4, stk. 5, sidste pkt.
 Fradraget for uddelinger anses for foretaget før fradraget for  

 hensættelser.
 § 22  fastsætter, hvorledes der skal forholdes med  

 hensyn til henlæggelser, som fonde og foreninger omfattet af  

 fondsbeskatningsloven, har foretaget efter reglerne i selskabsskattelovens §  

 3, stk. 2 og 3. Ifølge bestemmelsen skal disse henlæggelser være fuldt ud  

 benyttet til et almenvelgørende eller på anden måde almennyttigt formål inden  

 5 år efter udløbet af det indkomstår, der ligger til grund for  

 skatteansættelsen for overgangsskatteåret.
 Efterbeskatning i tilfælde, hvor beløbet ikke er anvendt inden 5 års  

 periodens udløb, finder sted efter § 4, stk. 5. Ved beregningen af tillæggene  

 i henhold til denne bestemmelse anses hensættelsesåret at være det år, hvori  

 fonden eller foreningen overgik til fondsbeskatning (overgangsskatteåret).
 Ifølge bekendtgørelse nr. 802 af 1. december 1986 om  

 fondsbeskatningsloven, § 7, stk. 2, anses henlæggelser efter § 4, stk. 3, for  

 anvendt til det konkrete formål forud for hensættelser efter  

 selskabsskattelovens § 3, stk. 3, som er foretaget i indkomståret 1986 eller  

 tidligere, medmindre der udtrykkeligt er truffet bestemmelse om det modsatte.
22.3. Efter § 4, stk. 6, kan skatteministeren i særlige tilfælde  

 tillade, at en hensættelse efter § 4, stk. 3, kan henstå i en periode, der  

 overstiger 5 år.
I særlige tilfælde kan det endvidere tillades, at beløbet  

 anvendes til et andet almenvelgørende eller almennyttigt formål end  

 oprindeligt angivet.
Bemyndigelsen er udlagt til de kommunale skattemyndigheder, jf. § 3, stk.  

 1, nr. 6, i bekendtgørelse nr. 417 af 6. juni 1991, hvis afgørelse kan  

 påklages til told- og skatteregionerne.
Afgørelser truffet af told- og  

 skatteregionerne som klageinstans kan ikke indbringes for anden administrativ  

 myndighed.
Dispensation er afhængig af, at det sandsynliggøres, at det ikke  

 er muligt eller rimeligt at gennemføre det oprindelige projekt, eller at  

 gennemføre projektet inden for den fastsatte tidsramme.
Det skal desuden  

 skyldes ændringer, der ikke var forudsigelige på hensættelsestidspunktet.
Ved  

 afgørelsen kan der lægges vægt på, om der er tale om en beskeden forlængelse  

 af fristen for anvendelse af hensatte beløb.
Der kan også lægges vægt på, om  

 hensættelsen ønskes anvendt til formål, der er nært beslægtet med det  

 oprindeligt angivne.
22.4. Efter § 4, stk. 7, kan skatteministeren eller den han  

 bemyndiger dertil, desuden dispensere fra betingelsen om, at formålet med  

 hensættelsen skal være konkretiseret.
Tilladelse efter denne bestemmelse  

 medfører også, at hensættelsen kan indestå i en periode udover 5 år, dog ikke  

 udover 15 år.
Bemyndigelsen er udlagt til de kommunale skattemyndigheder, jf. § 3, stk.  

 1, nr. 6, i bekendtgørelse nr. 417 af 6. juni 1991, hvis afgørelse kan  

 påklages til told- og skatteregionerne.
Told- og skatteregionernes afgørelse  

 kan ikke indbringes for anden administrativ myndighed.
Dispensation efter § 4, stk. 7, er betinget af, at hensættelsen sker til  

 fyldestgørelse af kulturelle formål.
Forholdet kan enten være, at fonden m.v.  

 selv driver kulturel virksomhed - f.eks. museumsvirksomhed - eller at fonden  

 støtter drift af og anskaffelser til museer m.v.
Efter fast praksis er det  

 kun museumsfonde, der er berettiget til dispensation efter § 4, stk. 7.
Dispensation efter § 4, stk. 7, kan meddeles forud for hensættelsen.
Den  

 skal indeholde en angivelse af fristen for anvendelse af hensatte beløb.
 Hensættelserne skal opfylde samme regnskabsmæssige krav som hensættelser  

 efter § 4, stk. 3. Eventuel efterbeskatning i tilfælde, hvor hensættelserne  

 ikke er anvendt inden den udvidede frists udløb eller anvendt til  

 ikke-kulturelle formål, finder sted efter reglerne i § 4, stk. 5, jf. ovenfor  

 under pkt. 22.2.
23. Konsolideringshensættelser 23.1. § 5 indeholder en række bestemmelser om fradrag for visse  

 henlæggelser til konsolidering af fonds- eller foreningsformuen.
§ 5,  stk. 1, indeholder en almindelig  

 konsolideringsbestemmelse, der beregnes på grundlag af de i indkomståret  

 foretagne uddelinger til almenvelgørende eller almennyttige formål. § 5, stk.  

 2, indeholder derimod en særlig dispensationsbestemmelse for visse kongeligt  

 konfirmerede fonde.
For foreninger, herunder arbejdsmarkedssammenslutninger,  

 findes reglerne om fradrag for hensættelser til konsolidering i § 5, stk. 3  

 og 4, jf. § 9, stk. 1.
 Ligesom uddelinger og hensættelser efter § 4 kan  

 konsolideringshensættelser efter § 5 ikke medføre et skattemæssigt underskud,  

 der kan fremføres til modregning i følgende års indkomst.
 23.2. Fonde kan efter § 5, stk. 1, foretage fradrag for  

 hensættelser til konsolidering af fondskapitalen med 25 pct. af de i  

 indkomståret foretagne uddelinger til fyldestgørelse af almennyttige eller  

 almenvelgørende formål.
 Beregningen af størrelsen af fradraget efter § 5, stk. 1, sker alene på  

 grundlag af de i indkomstårets løb faktisk foretagne uddelinger, jf. lovens §  

 4, stk. 1. Hensættelser efter § 4, stk. 3, kan derimod først medføre adgang  

 til fradrag for konsolideringshensættelse i det indkomstår, hvori  

 hensættelserne uddeles.
Ved selvangivelsen skal fonden anføre beregningsgrundlaget for  

 hensættelsen.
Endvidere skal angives de samlede foretagne uddelinger og de  

 samlede beløb af tidligere års almennyttige uddelinger.
Den anvendte  

 procentsats skal ligeledes anføres, jf. bekg. nr. 141 af 26. februar 1992, §  

 26, stk. 1.
23.3. Ved § 3, stk. 1, nr. 6, i bekendtgørelse nr. 417 af 6. juni  

 1991 er de kommunale skattemyndigheder tillagt kompetencen til efter lovens §  

 5, stk. 2, at tillade fonde at foretage fradrag for andre hensættelser.
Der  

 er tale om konsolideringshensættelser, men i modsætning til  

 konsolideringshensættelserne efter § 5, stk. 1, foretages de ikke på baggrund  

 af foretagne uddelinger.
Det er derimod en betingelse for dispensation efter  

 § 5, stk. 2, at der i en kongeligt konfirmeret fundats findes særlige  

 forpligtelser til at foretage konsolidering.
Det er desuden en betingelse, at  

 det af fundatsen fremgår, hvad begrundelsen for den særlige  

 konsolideringsforpligtelse er.
Det er ikke tilstrækkelig begrundelse for fradrag for ekstraordinære  

 konsolideringshensættelser, at der i fundatsen er mulighed for at foretage  

 opsparing i ekstraordinært omfang.
Et kvalificeret formål med den  

 ekstraordinære konsolidering er derimod efter praksis, at fonden ellers ikke  

 som påkrævet i fundatsen vil kunne fastholde kontrollen over et aktieselskab  

 el. lign.
 De materielle fondslove regulerer i et vist omfang fondens mulighed for og  

 pligt til at foretage konsolidering, jf. fondslovens § 29 og  

 erhvervsfondslovens §§ 40-42. Afgørelse om dispensation efter § 5, stk. 2,  

 kan på denne baggrund træffes efter forudgående høring af fondsmyndigheden.
 Idet der både i § 5, stk. 1 og 2, er tale om fradrag for konsolidering,  

 skal det i dispensationen udtrykkeligt nævnes, at der ikke kan foretages  

 fradrag for hensættelser til konsolidering efter § 5, stk. 1, ved siden af  

 fradrag for hensættelser efter § 5, stk. 2. I dispensationen bør det  

 endvidere nævnes, at såfremt der forekommer tilfælde, hvor fonden foretager  

 meget store uddelinger, således at fradraget i medfør af stk. 1 overstiger  

 det tilladte fradrag efter stk. 2, vil fonden kunne vælge at foretage fradrag  

 efter stk. 1 i stedet for efter stk. 2.
 23.4. Foreninger som nævnt i § 1, nr. 2 og 3, dvs. alle foreninger  

 omfattet af fondsbeskatningsloven, kan efter § 5, stk. 3, jf. § 9, stk. 1,  

 foretage et fradrag for hensættelser til konsolidering af foreningsformuen.  

 Fradraget kan højst udgøre en andel af foreningsformuen svarende til den  

 procent, hvormed reguleringstallet for indkomståret efter personskattelovens  

 § 20 er ændret i forhold til reguleringstallet for det foregående indkomstår.  

 Procenten beregnes med een decimal.
Foreningsformuen opgøres efter skattelovgivningens almindelige regler,  

 både hvad opgørelsesprincippet og værdiansættelser angår, jf. § 5, stk. 4.  

 Vejledende er de principper, der ligger til grund ved opgørelse af et  

 selskabs indre værdi ved fastsættelse af aktiekurser.
Værdiansættelsen sker  

 på grundlag af aktivernes og gældens formueskattepligtige værdi.
Afgørende er  

 foreningsformuen ved indkomstårets begyndelse.
 Ved selvangivelsen skal foreningen oplyse det anvendte reguleringstal, jf.  

 bekg. nr. 141 af 26. februar 1992, § 26, stk. 2.
24. Prioriteringsreglen Ifølge § 6 anses rente- og udbytteindtægter, der efter reglen i § 3, stk.  

 2, og § 8, stk. 3, er skattefri, samt udbytter, der er skattefri efter § 10,  

 for uddelt eller hensat før nogen anden del af den skattepligtige indkomst.  

 Dette indebærer, at fonde og foreninger ved indkomstopgørelsen alene kan  

 foretage fradrag for uddelinger og hensættelser som nævnt i §§ 4 og 5, jf. §  

 9, stk. 1, i det omfang disse uddelinger m.v. tilsammen overstiger de nævnte  

 skattefritagne indtægtsarter.
Denne prioriteringsregel omfatter alene indtægter, der er skattefri i  

 henhold til § 3, stk. 2, § 8, stk. 3, og § 10, herunder de 34 pct. af udbytte  

 fra minoritetsaktier, der i medfør af § 10, stk. 3, ikke skal medregnes ved  

 indkomstopgørelsen.
Skattefri avancer m.v., gaver, der er fritaget for  

 beskatning efter § 3, stk. 3, og ikke-erhvervsmæssige kontingenter m.v., der  

 tilfalder arbejdsmarkedssammenslutninger, skal ikke anses for uddelt før  

 nogen anden del af indkomsten.
Det er desuden alene fradrag efter §§ 4 og 5,  

 der skal reduceres med de nævnte skattefri indtægter.
Fradrag for  

 driftsomkostninger og fremført underskud skal derimod ikke reduceres.
 Medfører prioriteringsreglen, at der ikke er fradragsret for en  

 hensættelse som nævnt i § 4, stk. 3, eller at fradraget er begrænset, skal  

 der ikke foretages efterbeskatning for den del af hensættelsen, der ikke  

 medførte fradrag, jf. § 4, stk. 5, sidste pkt.
Afsnit E.
Ligning, selvangivelse og opkrævning.
25. Generelle bemærkninger Ifølge § 15, stk. 1, finder selskabsskattelovens regler om ligning,  

 selvangivelse og opkrævning tilsvarende anvendelse på fonde og foreninger  

 omfattet af fondsbeskatningsloven.
Bestemmelserne herom i selskabsskatteloven  

 findes i §§ 24-30 A. § 14 indeholder dog en regel om, at skattekommunen er  

 den kommune, hvor fonden eller foreningen har hjemsted.
Skatteministeren  

 træffer i tvivlstilfælde afgørelse om spørgsmål af denne art, jf.  

 selskabsskattelovens § 24.
 Fonde og foreninger er ligeledes omfattet af bekendtgørelse nr. 141 af 26.  

 februar 1992 om skattemæssige krav til regnskabsgrundlaget og årsregnskabet.
Fristen for indsendelse af selvangivelse er angivet på selvangivelsen.  

 Denne frist gælder også ved indgivelse af erklæring, jf. nedenfor.
Den  

 omstændighed, at en fond eller en forening ikke får selvangivelsesskema  

 tilsendt, fritager ikke for pligten til at indgive selvangivelse eller for  

 retsvirkningerne af manglende selvangivelse.
 Den skat, der efter § 13 udredes til kommunerne, omfatter ikke den afgift,  

 der kan opkræves efter § 3, stk. 4. Afgiften opkræves sammen med skatten pr.  

 1. november.
Ved lov nr. 291 af 29. april 1992 er der i selskabsskatteloven indført en  

 acontoskatteordning.
Denne ordning gælder også for fonde og foreninger  

 omfattet af fondsbeskatningsloven.
Ordningen indebærer, at acontoskatten skal indbetales i 2 rater  

 henholdsvis senest pr. 20 marts og 20. november i indkomståret.
Acontoskatten  

 beregnes som 50 pct. af gennemsnittet af den senest pålignede indkomstskat  

 for 3 indkomstår.
Ordningen er obligatorisk for nye fonde og foreninger.
Eksisterende fonde  

 og foreninger kan vælge at indbetale efter acontoordningen.
Såfremt dette  

 sker, kan fonden eller foreningen ikke senere udtræde af ordningen.
26. Erklæringsordning 26.1. Efter § 15, stk. 2, kan foreninger omfattet af  

 lovens § 1, nr. 2 og 3, i stedet for selvangivelse indgive erklæring, såfremt  

 de ikke oppebærer rente- og udbytteindkomst ud over 200.000 kr.
Oppebærer  

 foreningen erhvervsmæssig indkomst, skal der dog altid indgives selvangivelse  

 om denne indkomst.
Foreninger, der oppebærer samlet rente- og udbytteindkomst på 200.000 kr.  

 eller derunder, kan således indgive erklæring herom.
Det gælder uafhængigt af  

 størrelsen af evt. ikke-erhvervsmæssige indtægter, f.eks. skattepligtige  

 ikke-erhvervsmæssige kontingentindtægter.
 Såfremt foreningen har foretaget en opdeling af kontingentet i en  

 erhvervsmæssig og en ikke-erhvervsmæssig del, skal den erhvervsmæssige del af  

 kontingentet selvangives.
Det er desuden en betingelse, at foreningen ikke i årets løb har oppebåret  

 væsentlige ekstraordinære indtægter - såsom skattepligtige avancer el.lign. -  

 eller tidligere har hensat beløb til uddelinger, som ikke er anvendt eller  

 beskattet.
I så fald skal der indgives sædvanlig selvangivelse.
Erklæringen  

 skal vedlægges årsregnskabet og skal som selvangivelsen indsendes til den  

 kommunale skattemyndighed.
 26.2. Efter § 15, stk. 3, nr. 1, kan visse fonde i stedet  

 for selvangivelse indgive erklæring.
Fonde med en indkomst, der ikke overstiger 25.000 kr. efter fradrag af  

 renteudgifter og administrationsudgifter, kan indgive erklæring i stedet for  

 selvangivelse.
Skattefrit datterselskabsudbytte skal i den forbindelse  

 medregnes til indkomsten.
Det er endvidere en betingelse, at fonden ikke har  

 indkomst ved erhvervsmæssig virksomhed.
Har fonden erhvervsmæssig indkomst,  

 kan erklæringsordningen derfor ikke anvendes, uanset at den samlede indkomst  

 ikke overstiger 25.000 kr.
Vurderingen af, om en fond har erhvervsmæssig indkomst, skal foretages i  

 overensstemmelse med skattelovgivningens almindelige regler herom.
Den  

 omstændighed, at en fond er registreret som ikke-erhvervsdrivende, er ikke  

 nødvendigvis ensbetydende med, at den ud fra en skattemæssig vurdering er  

 uden erhvervsmæssig indkomst.
Efter § 15, stk. 3, nr. 2 , kan fonde, der driver offentligt  

 tilgængelige museer, indgive erklæring om, at overskuddet i sin helhed  

 anvendes til museets drift.
Det er dog en forudsætning, at fonden har fået  

 tilladelse til at foretage hensættelser til almennyttige formål efter  

 reglerne i § 4, stk. 7.
 Endelig indeholder § 15, stk. 3, nr. 3, en dispensationsregel,  

 således at visse andre fonde kan indgive erklæring i stedet for  

 selvangivelse.
Ifølge § 3, stk. 1, nr. 6, i bekendtgørelse nr. 417 af 6. juni 1991, er  

 det de kommunale skattemyndigheder, der efter anmodning træffer afgørelse  

 herom.
Afgørelsen kan ifølge bekendtgørelsens § 14 påklages til told- og  

 skatteregionerne, hvis afgørelse ikke kan indbringes for anden administrativ  

 myndighed.
Dispensationsadgangen administreres restriktivt.
Der kan ikke gives  

 tilladelse til fonde, der vedtægtsmæssigt helt eller delvis tillægger  

 medlemmer af bestemte familier en fortrinsret til uddelinger, eller til at  

 indtage særlige stillinger m.v. (familiefonde). Fonde, der ikke udelukkende  

 varetager almenvelgørende eller på anden måde almennyttige formål, bør i  

 almindelighed ikke kunne opnå tilladelse til at afgive erklæring i stedet for  

 selvangivelse.
Omvendt vil det forhold, at en fond varetager almennyttige  

 eller på anden måde almenvelgørende formål ikke i sig selv kunne begrunde en  

 tilladelse.
Det er ikke en betingelse for at opnå tilladelse, at fonden ikke  

 har indtægt ved erhvervsmæssig virksomhed.
 En tilladelse gives som stående tilladelse og gælder således, indtil  

 forudsætningerne for tilladelsen ændres.
Afsnit F.
Overgangsregler, ikrafttrædelse.
27. Overgangsreglernes anvendelsesområde Fondsbeskatningsloven indeholder i §§ 16-21 en række regler, der finder  

 anvendelse ved fondes og foreningers overgang til beskatning efter lovens  

 regler.
Overgangsreglerne finder anvendelse fra og med det skatteår, hvori fonden  

 eller foreningen første gang beskattes efter fondsbeskatningslovens regler  

 (overgangsskatteåret). Overgangen til den udvidede beskatning kan skyldes en  

 organisatorisk ændring, der bevirker, at fonden eller foreningen bliver  

 omfattet af fondsloven og dermed fondsbeskatningsloven.
Overgangen kan også  

 skyldes, at aktivmassen overstiger den beløbsmæssige grænse i fondslovene,  

 jf. pkt. 6.
28. Afskrivninger 28.1 Lovens bestemmelser om fastsættelse af indgangsværdier for  

 opgørelse af skattemæssige afskrivninger m.v. finder alene anvendelse, hvis  

 fonden eller foreningen ikke efter de hidtil gældende regler har kunnet  

 foretage skattemæssige afskrivninger på det pågældende aktiv.
 I det omfang fonden eller foreningen efter selskabsskattelovens § 9  

 allerede foretager skattemæssige afskrivninger efter afskrivningsloven, skal  

 disse afskrivninger således videreføres.
Maskiner, inventar og lignende driftsmidler samt skibe, som fonden  

 eller foreningen ejer forud for det indkomstår, som ligger til grund for  

 overgangsskatteåret, og hvorpå der ikke tidligere har været afskrevet, kan  

 gøres til genstand for afskrivning efter afskrivningslovens almindelige  

 regler for driftsmidler.
Dette betyder, at det er aktivets saldoværdi, der  

 danner grundlag for afskrivningerne.
Ifølge § 17 fastsættes saldoværdien til  

 handelsværdien.
Handelsværdien ansættes som udgangspunkt efter  

 anskaffelsesværdien ved afskrivning over fysisk levetid.
 Anvendelsen af saldoprincippet betyder, at der såvel i overgangsskatteåret  

 som senere i overensstemmelse med afskrivningslovens regler skal føres en  

 fælles saldo for alle driftsmidler, der udelukkende benyttes erhvervsmæssigt  

 i virksomheden.
Driftsmidler, der er anskaffet forud for det til grund for  

 overgangsskatteåret liggende indkomstår, anses for anskaffet i året før dette  

 år.
Det gælder alle de nævnte driftsmidler, selv om det faktiske  

 anskaffelsestidspunkt kan ligge længere tilbage.
Det indebærer, at alle  

 driftsmidler samles på een saldo.
 Der henvises i øvrigt til reglerne i afskrivningsloven.
28.2. Bygninger , der er afskrivningsberettigede efter  

 afskrivningsloven, samt installationer i sådanne bygninger, kan afskrives,  

 når bygningen eller installationen er anskaffet eller fuldført af fonden  

 eller foreningen forud for det indkomstår, som ligger til grund for  

 overgangsskatteåret.
De årlige afskrivninger kan ske med procentdele af den  

 afskrivningsberettigede værdi efter de almindelige regler i  

 afskrivningsloven.
I relation til afskrivningsloven anses bygninger eller installationer for  

 anskaffet på det faktiske anskaffelsestidspunkt.
Afskrivning foretages på  

 grundlag af den værdi, som bygningen eller installationen indgår med i den  

 kontante ejendomsværdi ved den seneste vurdering forud for det indkomstår,  

 der ligger til grund for overgangsskatteåret.
Dette gælder, hvadenten  

 bygningen eller installationen er anskaffet før eller efter den 1. januar  

 1982.
Fonden eller foreningen kan dog i stedet vælge at afskrive på grundlag af  

 anskaffelsessummen tillagt eventuelle ombygnings- eller forbedringsudgifter,  

 hvis summen af disse kan dokumenteres at være højere end det beløb, hvormed  

 bygningen eller installationen indgår i ejendomsværdien.
Er bygningen eller  

 installationen anskaffet den 1. januar 1982 eller senere, skal  

 anskaffelsessummen omregnes til kontantværdi.
Efter bestemmelserne i § 18, stk. 2 og 3, kan summen af de anvendte  

 afskrivningsprocenter ikke overstige 100 (incl. afskrivning for tiden forud  

 for det til grund for overgangsskatteåret liggende indkomstår). Det gælder,  

 uanset hvornår bygningen eller installationen er anskaffet eller fuldført, og  

 uanset hvilket afskrivningsgrundlag, der er benyttet.
Dette betyder, at man  

 for at finde frem til den afskrivning, der fremover vil kunne foretages, skal  

 reducere den samlede afskrivning med de afskrivninger, der i alt kunne være  

 foretaget i tiden forud for overgangsskatteåret, såfremt der fuldt ud var  

 normalafskrevet på bygningen eller installationen siden anskaffelsesåret.
For de i afskrivningslovens § 18, stk. 1, litra a, nævnte bygninger regnes  

 der med en afskrivning på 2 pct. årligt.
For bygninger, omfattet af  

 afskrivningslovens § 18, stk. 1, litra b, regnes med 1 pct. årligt.
For  

 særlige installationer i disse bygninger regnes med 4 pct. årligt.
28.2.1. Bygninger , der kan afskrives efter  

 afskrivningslovens § 18, stk. 1, litra a, og som er anskaffet før 1.  

 januar 1982 , kan i anskaffelsesåret og hvert af de nærmest følgende 9  

 indkomstår afskrives med indtil 6 pct. årligt.
Disse forhøjede  

 begyndelsesafskrivninger på indtil 6 pct. årligt er bundne.
De kan derfor  

 alene udnyttes indenfor 10 års perioden.
For bygninger, der er anskaffet i  

 1981 eller tidligere og for hvilke 10 års perioden nu er udløbet inden det  

 indkomstår, der ligger til grund for overgangsskatteåret, kan der herefter  

 alene foretages normalafskrivninger.
Normalafskrivningerne for bygninger  

 omfattet af afskrivningslovens § 18, stk. 1, litra a eller b, er henholdsvis  

 2 og 1 pct. årligt.
De samlede mulige afskrivninger for en bygning, der er  

 anskaffet før 1. januar 1982, kan illustreres ved følgende eksempel:
 Eksempel.
For en bygning, der kan afskrives efter afskrivningslovens § 18, stk. 1,  

 litra a, og som er anskaffet i 1980, vil der i 1992 restere afskrivninger med  

 i alt 100 pct. -12 års afskrivninger a 2 pct. (12 x 2 pct.) = 76 pct.
Da  

 bygningen er anskaffet før 1982, kan forhøjede begyndelsesafskrivninger ikke  

 anvendes efter udløbet af 10 års perioden.
De resterende 76 pct. kan frit  

 afskrives over det ønskede antal indkomstår med indtil 2 pct. årligt.
28.2.2. Bygninger , der kan afskrives efter  

 afskrivningslovens § 18, stk. 1, litra a, og som er anskaffet den 1.  

 januar 1982 eller senere , kan fra og med anskaffelsesåret afskrives med  

 indtil 6 pct. årligt.
De forhøjede begyndelsesafskrivninger er ubundne.
De  

 kan derfor frit foretages indtil det indkomstår, hvori summen af de anvendte  

 afskrivningsprocenter overstiger 60. Normalafskrivningerne for disse  

 bygninger udgør efter afskrivningslovens § 22, stk. 1, indtil 2 pct. årligt.
 De samlede mulige afskrivninger, der herefter kan foretages såvel for så  

 vidt angår forhøjede begyndelsesafskrivninger som normalafskrivninger, kan  

 illustreres ved følgende eksempel:
 Eksempel.
For en bygning, der er anskaffet i 1982 vil der i 1992 restere  

 afskrivninger med i alt 100 pct. -10 års afskrivninger a 2 pct. (10 x 2 pct.)  

 = 80 pct.
Da bygningen er anskaffet i 1982, kan 40 pct. foretages som  

 forhøjede begyndelsesafskrivninger a maksimalt 6 pct. årligt.
Dette følger  

 af, at forhøjede begyndelsesafskrivninger kan foretages, indtil summen af  

 afskrivningsprocenterne overstiger 60. Der er alene anvendt 20 pct. (10 x 2  

 pct.). De resterende forhøjede begyndelsesafskrivninger (40 pct.) kan frit  

 afskrives over det ønskede antal indkomstår.
For bygninger , der kan afskrives efter afskrivningslovens § 18,  

 stk. 1, litra b, og som er anskaffet den 1. januar 1982 eller senere,  

 foretages en tilsvarende opgørelse af de samlede mulige  

 begyndelsesafskrivninger og normalafskrivninger.
De forhøjede  

 begyndelsesafskrivninger kan dog for disse bygninger højst udgøre indtil 4  

 pct. årligt og kan frit foretages indtil det indkomstår, hvori summen af de  

 anvendte afskrivningsprocenter overstiger 40. Normalafskrivningerne udgør 1  

 pct. årligt. for disse bygninger, jf. afskrivningslovens § 22, stk. 3.
 De samlede mulige afskrivninger for en bygning, der er anskaffet efter den  

 1. januar 1982 kan illustreres ved følgende eksempel:
 Eksempel.
For en bygning, der er anskaffet i 1984, vil der i 1992 restere  

 afskrivninger med i alt 100 pct. -8 års afskrivninger a 1 pct. årligt. (8 x 1  

 pct.) = 92 pct.
Da bygningen er anskaffet efter 1. januar 1982, kan 32 pct.  

 (40 pct. -8 pct.) foretages som forhøjede begyndelsesafskrivninger a  

 maksimalt 4 pct. årligt.
De resterende forhøjede begyndelsesafskrivninger (32  

 pct.) kan frit afskrives over det ønskede antal indkomtår.
28.2.3. Særlige installationer i bygninger, der er  

 afskrivningsberettigede efter afskrivningslovens § 18, og som er anskaffet  

 før 1. januar 1982 , kan i anskaffelsesåret og hvert af de nærmest  

 følgende 9 indkomstår afskrives med indtil 8 pct. årligt.
De forhøjede  

 begyndelsesafskrivninger er bundne.
De kan derfor alene udnyttes indenfor 10  

 års perioden.
De maksimale begyndelsesafskrivninger er således 80 pct.  

 Normalafskrivningerne for disse installationer udgør indtil 4 pct. årligt.
 For særlige installationer, der er anskaffet i 1981 eller tidligere, og  

 for hvilke 10 års perioden nu er udløbet inden det indkomstår, der ligger til  

 grund for overgangsskatteåret, kan der herefter alene foretages  

 normalafskrivninger.
28.2.4. Særlige installationer i afskrivningsberettigede  

 bygninger, som er anskaffet den 1. januar 1982 eller senere , kan fra  

 og med anskaffelsesåret afskrives med indtil 8 pct. årligt.
De forhøjede  

 begyndelsesafskrivninger er ubundne.
De kan derfor frit foretages indtil det  

 indkomstår, hvori summen af de anvendte afskrivningsprocenter overskrider 80.  

 Normalafskrivningerne for disse installationer udgør indtil 4 pct. årligt.  

 Der foretages herefter en lignende opgørelse som beskrevet ovenfor i pkt.  

 28.2.2. for bygninger, der er anskaffet den 1. januar 1982 eller senere.
 28.2.5. På særlige installationer i andre bygninger end  

 bygninger, hvorpå der kan afskrives efter afskrivningslovens § 18, kan der  

 afskrives med 4 pct. årligt, jf. afskrivningslovens § 23, stk. 2 og stk. 3.  

 Afskrivningerne på disse installationer er bundne.
Hvis installationen er erhvervet forud for begyndelsen af det indkomstår,  

 der ligger til grund for skatteansættelsen for overgangsskatteåret, beregnes  

 afskrivningen af den værdi, hvormed installationen skønnes at indgå i  

 ejendomsværdien ved den seneste vurdering forud for indkomståret.
Fonden  

 eller foreningen kan dog i stedet vælge at beregne afskrivningen på grundlag  

 af den faktiske anskaffelsessum tillagt eventuelle forbedringsudgifter, hvis  

 summen af disse beløb kan dokumenteres at være højere end det beløb, hvormed  

 installationen indgår i den nævnte ejendomsværdi.
 Den samlede afskrivning reduceres med et beløb, der svarer til forholdet  

 mellem den tid, der er forløbet siden anskaffelsen, og den samlede normale  

 afskrivningsperiode, her 25 år.
Ved denne opgørelse regnes kun med hele år.
Det indkomstår, hvori  

 anskaffelsen har fundet sted, regnes med.
Der bortses derimod fra det  

 indkomstår, der ligger til grund for overgangsskatteåret.
 Det kan illustreres ved følgende eksempel:
 Eksempel.
 Installationen er foretaget i en bygning, hvorpå der ikke kan afskrives  

 efter reglerne i afskrivningsloven.
 Installationen indgår i ejendomsværdien med 60.000 kr. og er erhvervet i  

 1983. Der kan fra og med indkomståret 1992 afskrives indtil 4 pct. årligt på  

 de 60.000 kr.
Den samlede afskrivning skal reduceres i det omfang, som svarer til  

 forholdet mellem den forløbne tid siden installationens anskaffelse og den  

 afskrivningsperiode, der svarer til en årlig afskrivning med 4 pct. eller 25  

 år.
Der skal herefter ske reduktion med Således at der i alt kan afskrives 60.000 kr. -21.600 kr. = 38.400 kr.
29. Opgørelse af kapitalgevinster 29.1. § 20 indeholder de regler, der skal anvendes ved de af  

 loven omfattede fondes og foreningers afståelse af fast ejendom.
Efter denne bestemmelse skal fonde og foreninger ved opgørelsen af  

 fortjenesten ved afståelse af fast ejendom som anskaffelsessum anvende den  

 seneste offentlige vurdering forud for det til grund for overgangsskatteåret  

 liggende indkomstår.
Fonden m.v. kan dog vælge at lægge den faktiske  

 anskaffelsessum til grund, hvis det dokumenteres, at denne er højere end  

 vurderingen.
Anskaffelsessummen reguleres i overensstemmelse med de i  

 ejendomsavancebeskatningslovens §§ 4 og 5 fastsatte regler.
I § 4 er det  

 således bestemt, at fortjeneste ved afståelse af fast ejendom opgøres som  

 forskellen mellem på den ene side afståelsessummen omregnet til kontantværdi,  

 og på den anden side anskaffelsessummen omregnet til kontantværdi og  

 reguleret i overensstemmelse med § 5. Efter denne bestemmelse reguleres  

 anskaffelsessummen med den procent, hvormed reguleringstallet i  

 personskattelovens § 20 er ændret fra anskaffelsesåret til afståelsesåret.  

 Herudover forhøjes anskaffelsessummen såvel med et fast årligt tillæg på  

 10.000 kr., som med afholdte vedligeholdelses- og forbedringsudgifter ud over  

 10.000 kr.
Tillæggene reguleres ligeledes.
Ved opgørelse af tillæggene efter ejendomsavancebeskatningslovens § 5  

 betragtes de af § 20, stk. 1, omfattede ejendomme også som erhvervet ved det  

 til grund for overgangsskatteåret liggende indkomstårs begyndelse.
Ved  

 afgørelsen af, i hvilket omfang fortjenesten skal beskattes efter  

 ejendomsavancebeskatningslovens § 6, tages der dog hensyn til den faktiske  

 besiddelsestid.
 29.1.1. Fonde og foreninger, som allerede efter  

 selskabsskattelovens regler har været skattepligtige af fortjeneste ved  

 afståelse af fast ejendom, er tillige omfattet af § 20, stk. 2.
 Det betyder, at der skal opgøres en fortjeneste for perioden indtil det  

 til grund for overgangsskatteåret liggende indkomstår (§ 20, stk. 2). Der  

 skal desuden opgøres en fortjeneste for perioden fra det til grund for  

 overgangsskatteåret liggende indkomstårs begyndelse til ejendommens afståelse  

 (§ 20, stk. 1).
Når der skal foretages en opgørelse af fortjenesten efter både § 20, stk.  

 1, og § 20, stk. 2, har der ikke fundet en faktisk afståelse/erhvervelse sted  

 ved den udvidede skattepligts indtræden.
Der skal derfor i disse tilfælde  

 foretages følgende reguleringer af anskaffelsessummen efter  

 ejendomsavancebeskatningslovens § 5, stk. 1, og tillæggene efter samme lovs §  

 5, stk. 2 og 3:
29.2. Efter § 21 opgøres fondes og foreningers fortjeneste og tab  

 ved afståelse af aktier, der er erhvervet inden den udvidede skattepligts  

 ikrafttræden, på grundlag af kursværdien på det tidspunkt, hvor skattepligten  

 efter fondsbeskatningsloven indtræder.
Er den faktiske anskaffelsessum højere  

 end kursværdien på tidspunktet for skattepligtens indtræden, kan  

 anskaffelsessummen dog benyttes ved opgørelsen af avancen.
Om en eventuel  

 fortjeneste er skattepligtig, eller om et eventuelt tab kan fradrages,  

 afgøres efter reglerne i aktieavancebeskatningsloven.
I denne forbindelse  

 tages der udgangspunkt i det faktiske anskaffelsestidspunkt.
Der henvises til  

 Skattedepartementets cirkulære nr. 1 af 2. januar 1984.
30. Ikrafttrædelse og ophævelse af tidligere cirkulære 30.1. Fondsbeskatningsloven og de i konsekvens heraf gennemførte  

 ændringer i andre love fik virkning fra og med indkomståret 1987, jf. bl.a. §  

 23.
 Beskatning efter loven fandt sted første gang for skatteåret 1988/89, jf.  

 § 2, stk. 1, og selskabsskattelovens § 10, stk. 1.
 30.2. Dette cirkulære erstatter og ophæver cirkulære nr. 133 af  

 28. november 1986 om beskatning af fonde, visse foreninger og institutter  

 m.v.
Skatteministeriet, den 19. august 1992 Jens Rosman / Lars H.
Nielsen (* 1): Dispensation er som hovedregel afhængig af, at gavegiver ikke har  

 fradragsret for ydelsen, jf. pkt. 14.3.
 (* 2): Stående dispensation er mulig, jf. pkt. 14.6.
