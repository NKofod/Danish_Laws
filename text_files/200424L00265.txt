Betænkning afgivet af Retsudvalget den 4. maj 2005 Betænkning over Forslag  

 til lov om ændring af lov om oprettelse af et centralt dna-profil-register og  

 retsplejeloven (Udvidelse af dna-profil-registerets persondel,  

 indikationskrav ved legemsundersøgelse m.v.) [af justitsministeren (Lene Espersen)] 1. Ændringsforslag Der er stillet 4 ændringsforslag til lovforslaget.
Dansk  

 Folkeparti har stillet ændringsforslag nr. 3 og 4. Det Radikale Venstre har  

 stillet ændringsforslag nr. 1 og 2.
2. Udvalgsarbejdet Lovforslaget blev fremsat den 23. februar 2005 og var til 1.  

 behandling den 3. marts 2005. Lovforslaget blev efter 1. behandling henvist  

 til  

 behandling i Retsudvalget.
Tidligere behandling Lovforslaget er en genfremsættelse af lovforslag nr.
L 24 (folketingsåret  

 2004-05, 1. samling), som bortfaldt ved folketingsvalget.
Møder Udvalget har behandlet lovforslaget i 4 møder.
Høring Et udkast til lovforslaget har inden fremsættelsen været sendt i  

 høring, og justitsministeren sendte den 19. august 2004 dette udkast til  

 udvalget, jf. alm. del  bilag 1056, 2003-04. Den 23. februar 2005  

 sendte  

 justitsministeren de indkomne høringssvar samt et notat herom til udvalget.
Spørgsmål Udvalget har stillet 5 spørgsmål til justitsministeren til  

 skriftlig besvarelse, som denne har besvaret bortset fra spørgsmål 5.  

 Spørgsmål  

 5 forventes besvaret inden 2. behandling.
 Et af Retsudvalgets spørgsmål til L 24 (folketingsåret 2004-05,  

 1. samling) til justitsministeren og dennes svar herpå er optrykt som bilag  

 til  

 betænkningen.
3. Indstillinger og politiske bemærkninger Udvalget henviser til, at justitsministeren med svaret på  

 spørgsmål 4 har oversendt rapporten fra en arbejdsgruppe under Rigsadvokaten  

 om  

 opbevaring m.v. af biologisk materiale i straffesager.  

 Det fremgår af et notat fra Rigsadvokaten om  

 rapporten bl.a., at arbejdsgruppen på baggrund af en analyse af praksis er  

 fremkommet med en række anbefalinger, som kan danne grundlag for den  

 fremtidige  

 regulering af området, men at arbejdsgruppen ikke har udarbejdet konkrete  

 forslag til retningslinjer for opbevaring og destruktion af det biologiske  

 materiale.
Det fremgår endvidere af Rigsadvokatens bemærkninger til  

 rapporten, at de retsmedicinske institutter, herunder Retsgenetisk Afdelings,  

 opbevaring af biologisk materiale i dag hviler på en praksis fastlagt af de  

 enkelte institutter, og at der bør fastsættes generelle retningslinjer for de  

 retsmedicinske institutters opbevaring og destruktion af det biologiske  

 materiale for at skabe en større gennemsigtighed samt mulighed for ensartet  

 praksis.
Rapporten er sendt til Rigspolitichefen, så den kan indgå i dennes  

 arbejde med at udarbejde nye retningslinjer for politiets håndtering,  

 opbevaring og indsendelse af biologisk materiale til dna-analyse samt  

 opbevaring af effekter med biologiske spor.
 Rigsadvokaten anfører, for så vidt angår den fremtidige  

 regulering, at det må anses for hensigtsmæssigt, at der så vidt muligt sker  

 en  

 samlet regulering af spørgsmålet om opbevaring og destruktion af biologisk  

 materiale, og at der således formentlig i samarbejde mellem  

 Justitsministeriet  

 og Ministeriet for Videnskab, Teknologi og Udvikling bør fastsættes nærmere  

 regler for opbevaring og destruktion af biologisk materiale.
 Justitsministeriet har i svaret på spørgsmål 4 oplyst, at  

 Justitsministeriet nu vil overveje, hvordan der nærmere skal følges op på  

 arbejdsgruppens og Rigsadvokatens anbefalinger.
 Udvalget opfordrer justitsministeren til snarest muligt at  

 orientere udvalget om sine overvejelser.
 Et mindretal i udvalget  

 (SF) og (EL) bemærker i fortsættelse af det anførte, at udgangspunktet ved  

 udformningen af de nærmere regler er, at det biologiske materiale skal  

 destrueres, at det biologiske materiale ikke må opbevares længere end absolut  

 påkrævet, at det udtrykkeligt må sikres, at det biologiske materiale  

 ikke  

 anvendes til andre formål, og at reglerne løbende overvåges og  

 vurderes i overensstemmelse med det anførte.
 Herefter indstiller et  

  

 flertal  

  

 i udvalget (V, S og KF) lovforslaget til  

  

 vedtagelse  

 uændret.
Et  

  

 mindretal  

  

 i  

 udvalget (DF) indstiller lovforslaget til  

  

 vedtagelse  

  

 med de af mindretallet stillede ændringsforslag.
Mindretallet vil stemme imod  

 de af Det Radikale Venstre stillede ændringsforslag.
Et  

  

 andet mindretal  

  

 i  

 udvalget (RV) indstiller lovforslaget til  

  

 vedtagelse  

  

 med de af mindretallet stillede ændringsforslag.
Mindretallet vil stemme imod  

 de af Dansk Folkeparti stillede ændringsforslag.
 Det Radikale Venstre tilslutter sig lovforslagets formål om at  

 udvide personkredsen, men er imod de udvidede sletningsregler.
Det er i sig selv problematisk, at personer, der er uskyldige,  

 overhovedet opføres i dna-registeret  især ophævelsen af  

 10-års-sletnings-reglen  

 for sigtede, men ikke dømte personer, der betyder, at de først slettes, når  

 de  

 fylder 80 år.
En ændring af sletningsfristen, hvorved en person, der ikke  

 findes skyldig i et strafbart forhold, skal stå anført i registeret i en så  

 lang periode, bør kun ske, hvis væsentlige samfundsmæssige hensyn tilsiger  

 dette.
At det er tilfældet, er ikke godtgjort i lovforslaget.
 Hvis justitsministeren ønsker ens sletningsregler, hvad angår  

 Fingeraftryksregistret og dna-registeret, må ministeren tage initiativ til en  

 opstramning af de administrativt fastsatte regler om sletning i  

 Fingeraftryksregisteret, så de bliver enslydende med de n  

 ugældende regler for dna-registeret.
Et  

  

 tredje mindretal  

  

 i  

 udvalget (SF) indstiller lovforslaget til  

  

 vedtagelse  

  

 med de af Det Radikale Venstres stillede ændringsforslag.
Mindretallet vil  

 stemme imod de af Dansk Folkeparti stillede ændringsforslag.
 Socialistisk Folkeparti henviser til, at formålet med  

 lovforslaget er at udvide mulighederne for at anvende dna-profil-registeret  

 som  

 led i efterforskningen af kriminalitet, og at lovforslaget skal ses i  

 sammenhæng med, at Det Centrale Dna-profil-register siden det blev oprettet i  

 2000, har vist sig at være et meget effektivt redskab for politiet i  

 forbindelse med efterforskning og opklaring af kriminalitet.
Socialistisk Folkeparti bemærker på denne baggrund og med  

 henvisning til, at selv om dna er en uhyre effektiv metode, er den ikke  

 ufejlbarlig,  

 hvilket også har vist sig i praksis, at det er af helt afgørende betydning,  

 at  

 det sikres, at biologiske spor ikke forbyttes eller forurenes.
Socialistisk  

 Folkeparti  

 henviser i den forbindelse til justitsministerens besvarelse af spørgsmål 9  

 under  

 udvalgsbehandlingen af L 24, folketingsåret 2004-05, 1. samling (optrykt som  

 bilag til betænkningen). Socialistisk Folkeparti fremhæver, at det af svaret  

 fremgår, at der i relation til den politimæssige behandling af biologiske  

 spor  

 iagttages særlige procedurer, og at procedurerne evalueres og justeres  

 løbende  

 i lyset af erfaringer, herunder udenlandske erfaringer, der gøres på området.
 Socialistisk Folkeparti bemærker for det andet, at  

 justitsministeren på spørgsmål 11 under udvalgsbehandlingen af L 24,  

 folketingsåret  

 2004-05, 1. samling, på et spørgsmål, om  

  

 det med tilstrækkelig tydelighed  


  

 fremgår af dna-profil-register-loven  

 og det fremsatte lovforslag, at dna-profiler ikke fuldt ud skal erstatte den  

 traditionelle efterforskning, har svaret følgende:
»Justitsministeriet skal  

 hertil bemærke, at dna-profil-registerloven  

 fastsætter rammerne for et af politiets interne arbejdsregistre.  

 Dna-profil-registeret  og loven herom  vedrører således  

 ikke de  

 almindelige retsgrundsætninger ved domstolenes bevisvurdering i straffesager,  

 herunder principperne om beviskravet og den frie bevisbedømmelse.
I  

 forbindelse  

 med bevisførelsen i en konkret straffesag vil eventuelle biologiske spor  

 og dna-profiler indgå som væsentlige bevismidler, men også andre bevismidler,  

 f.eks. vidneforklaringer, fingeraftryk, andre kriminaltekniske spor,  

 fotografier,  

 dokumenter m.v., vil fortsat være af betydning.
Uanset hvilke former for  

 bevismidler, der er fremlagt i en straffesag, forudsætter domfældelse  


  

 altid, at anklagemyndigheden har løftet  


  

 bevisbyrden  

 for, at der ikke er nogen rimelig tvivl om den tiltaltes skyld.« Et  

  

 fjerde mindretal  

  

 (EL) indstiller forslaget til  

  

 forkastelse  

  

 ved 3. behandling.
Mindretallet vil stemme for de af Det Radikale Venstres  

 stillede ændringsforslag og imod de af Dansk Folkepartis stillede  

 ændringsforslag.
 Det er på den ene side vigtigt, at politiet har mulighed for at  

 opklare forbrydelser og på den anden side vigtigt, at borgernes retssikkerhed  

 ikke undergraves.
Enhedslisten mener, at mennesker ikke som udgangspunkt skal  

 betragtes som forbrydere.
Tværtimod.
Et retssamfund er kendetegnet ved, at  

 mennesker som udgangspunkt er uskyldige, indtil det modsatte er bevist.
Derfor er det helt uacceptabelt, at dette forslag ikke bare  

 viderefører de sletningsregler, som Enhedslisten var imod, allerede da  

 dna-registeret blev indført, men udvider muligheden for at opbevare  

 oplysninger  

 om personer, som ikke er fundet skyldige i en forbrydelse.
Enhedslisten  

 mener,  

 at dna-profiler af sigtede personer skal slettes fra registeret, hvis de ikke  

 bliver dømt.
Det her er et skridt mod fagre nye verden, hvor myndighederne  

 ved  

 alt om landets borgere.
Det er et skridt mod overvågningssamfundet.
 Tjóðveldisflokkurin, Inuit Ataqatigiit, Siumut og Fólkaflokkurin  

 var på tidspunktet for betænkningens afgivelse ikke repræsenteret med  

 medlemmer  

 i udvalget og havde dermed ikke adgang til at komme med indstillinger eller  

 politiske udtalelser i betænkningen.
 En oversigt over Folketingets sammensætning er optrykt i  

 betænkningen.
4. Ændringsforslag med bemærkninger Ændringsforslag Til § 1 Af  

 	  

 et  

  

 mindretal  

  

 (RV), tiltrådt af et  

  

 mindretal  

  

 (SF og EL):
 1)  


  

 Nr. 4  

  

 affattes således:
 4)  

  

 I § 3, stk. 1, nr. 3),  

  

 ændres »70 år« til: »80 år«.
[Videreførelse af de nuværende sletningsregler i dna-profil-registeret, for  

 så vidt angår personer, der ikke er fundet skyldige i den sigtelse, som har  

 dannet grundlaget for registreringen] 2)  


  

 Nr. 5  

  

 udgår.
[Konsekvensændring af ændringsforslag nr. 1] Af  

 	  

 et  

  

 mindretal  

  

 (DF):
 3)  

  

 Efter nr. 5 indsættes som nyt nummer:
 »01.  

  

 Efter § 3 indsættes som ny paragraf:
»§ 3b.  

  

 Uanset § 2, stk. 1, og stk. 2, nr. 1 og § 3, stk. 1, optages i registeret  

 dna-profiler af personer, som anmoder herom.«« [Mulighed for at lade sig frivilligt registrere i dna-profil-registeret] Til § 2 4)  

  

 Efter nr. 4 indsættes som nyt nummer:
»01  

.  



  

 § 821 b, stk. 1, 2. pkt.,  

  

 ophæves.« [Personer under 15 år kan registreres i dna-profil-registeret] Bemærkninger Til nr. 1 og 2 Efter ændringsforslagene videreføres de nuværende sletningsregler i  

 dna-profil-registeret, for så vidt angår personer, der ikke er fundet  

 skyldige i den sigtelse, som har dannet grundlaget for registreringen.
 Efter § 3, stk. 1, nr. 2, i den gældende lov om  

 dna-profil-registeret skal personer, der ikke er fundet skyldige i den  

 sigtelse, der har dannet grundlag for registrering, slettes af registeret,  

 når der er forløbet 10 år fra frifindelse, afgørelse om påtaleopgivelse eller  

 tiltalefrafald uden vilkår.
I lovforslaget foreslås i lyset af de hidtidige erfaringer med registeret ud  

 fra et hensyn til ikke at svække registerets anvendelsesmuligheder og ud fra  

 et parallelitetssynspunkt, at den tidsmæssige udstrækning af registrering i  

 dna-profil-registerets persondel bringes på linje med reglerne for  

 Fingeraftryksregisteret.
I Fingeraftryksregisteret skal oplysninger om en  

 person, der er fyldt 80 år, slettes af registeret, medmindre det efter en  

 konkret vurdering undtagelsesvist skønnes nødvendigt at opretholde  

 registreringen.
Det Radikale Venstre finder, at det er problematisk, at personer, som er  

 uskyldige, overhovedet opføres i dna-registeret.
Problemet forstærkes af  

 lovforslaget, hvorefter 10-års-sletnings-reglen for sigtede, men ikke dømte  

 personer, ophæves, således at disse på linje med dømte personer først  

 slettes, når de pågældende fylder 80 år.
En ændring af sletningsfristen,  

 hvorved en person, der ikke findes skyldig i et strafbart forhold, skal stå  

 anført i registeret i en så lang periode, bør kun ske, hvis væsentlige  

 samfundsmæssige hensyn tilsiger dette.
At det er tilfældet, er efter Det  

 Radikale Venstres opfattelse ikke godtgjort i lovforslaget.
Det foreslås  

 derfor, at lovforslaget ændres, så de nuværende sletningsregler i  

 dna-profil-registeret få så vidt angår personer, der ikke er fundet skyldige  

 i den sigtelse, som har dannet grundlaget for registreringen, videreføres.  

 Det Radikale Venstre henviser i øvrigt til, at sletning (jf. den gældende  

 § 3, stk. 3, som med ændringsforslaget fastholdes) kan undlades,  

 hvis det efter en konkret vurdering undtagelsesvis findes nødvendigt at  

 opretholde registreringen.
Det Radikale Venstre kan for så vidt som udgangspunkt tilslutte sig  

 lovforslagets formål med hensyn til at parallelisere dna-registeret og  

 Fingeraftryksregisteret, men finder af de anførte principielle grunde ikke,  

 at sletningsregler skal slækkes som foreslået i lovforslaget.
Hvis  

 parallelitetssynspunktet skal gennemføres, også får så vidt angår  

 sletningsreglerne, finder Det Radikale Venstre, at justitsministeren i stedet  

 må tage initiativ til en opstramning af de administrativt fastsatte regler om  

 sletning i Fingeraftryksregisteret.
Til nr. 3 Ændringsforslaget indebærer, at der bliver mulighed for frivilligt at lade  

 sig registrere i dna-profil-registeret.
Der kan være flere grunde til, at nogle borgere gerne vil lade sig frivilligt  

 registrere i dna-profil-registeret.
En grund kan være, at borgeren hurtigt  

 kan renses for enhver mistanke og derfor slet ikke vil blive kontaktet af  

 politiet.
En anden grund kan være, at man dermed har sikret sit dna i  

 tilfælde af, at der skulle tilstøde en ulykke.
F.eks. hvis man kommer ud for  

 en ulykke eller bliver udsat for en forbrydelse og man først lang tid efter  

 findes af politiet, kan det være svært at identificere liget.
Hvis ikke  

 politiet har en viden om, hvem det kan være, og dermed mulighed for at trække  

 dna fra familien, kan det være en nærmest umulig opgave at identificere  

 vedkommende.
Er man derimod registreret i dna-registeret, har man sikret sit  

 dna og vil derfor altid kunne identificeres.
Til nr. 4 Ændringsforslaget indebærer, at personer under 15 år på lige fod og under  

 samme betingelser som personer over 15 år kan registreres i  

 dna-profil-registeret.
Personer under den kriminelle lavalder kan ikke straffes, men Dansk  

 Folkeparti finder, at registreringen af unge under 15 år, der begår alvorlige  

 forbrydelser, er rimelig og fornuftig og kan være med til at fremme formålet  

 med lovforslaget: en udvidelse af mulighederne for at anvende  

 dna-profil-registeret som led i efterforskningen af kriminalitet.
Der er  

 risiko for, at personer under 15 år, som begår alvorlig kriminalitet, også  

 senere i livet begår en forbrydelse af tilsvarende grov karakter.
Efter retsplejelovens § 821 b, stk. 1, kan der som udgangspunkt foretages  

 legemsindgreb, herunder optagelse af fingeraftryk, mod mistænkte personer  

 under den kriminelle lavalder efter tilsvarende regler som for mistænkte  

 eller sigtede personer over 15 år.
Dette gælder dog ikke med hensyn til  

 optagelse af fingeraftryk og personfotografi med henblik på senere  

 identifikation, jf. § 792 b, stk. 1. Politiet må endvidere ikke opbevare  

 personfotografi, fingeraftryk eller andet materiale og andre oplysninger, der  

 er tilvejebragt ved legemsindgreb, og som vedrører mistænkte personer under  

 15 år, med henblik på senere identifikation.
Personer under 15 år kan således  

 ikke efter gældende regler registreres i Fingeraftrykregistret eller i  

 dna-profil-registeret.
Med ændringsforslaget foreslås, at retsplejelovens § 821 b, stk. 1, 2. pkt.  

 ophæves.
Personer under 15 år kan dermed bl.a. registreres i  

 Fingeraftrykregistret eller dna-profil-registeret.
Birthe Rønn Hornbech (V)   

 Leif Mikkelsen (V)   

 Karsten Nonbo (V)   

 Søren Pind (V)   

 Peter Skaarup (DF)  

  

  fmd.  

  

 Kim Christiansen (DF)   

 Hans Kristian Skibby (DF)   

 Tom Behnke (KF)   

 Charlotte Dyremose (KF)   

 Frode Sørensen (S)   

 Lissa Mathiasen (S)   

 Morten Bødskov (S)   

 Per Kaalund (S)   

 Elisabeth Arnold (RV)   

 Simon Emil Ammitzbøll (RV)   

 Anne Baastrup (SF)  

  

  nfmd.  

  

 Line Barfod (EL) Tjóðveldisflokkurin, Inuit Ataqatigiit, Siumut og  

 Fólkaflokkurin havde ikke medlemmer i udvalget.
Folketingets sammensætning Venstre, Danmarks Liberale Parti (V) 52 Enhedslisten (EL) 6 Socialdemokratiet (S) 47 Tjóðveldisflokkurin (TF) 1 Dansk Folkeparti (DF) 24 Inuit Ataqatigiit (IA) 1 Det Konservative Folkeparti (KF) 18 Siumut (SIU) 1 Det Radikale Venstre (RV) 17 Fólkaflokkurin (FF) 1 Socialistisk Folkeparti (SF) 11 Bilag 1 Oversigt over bilag vedrørende L 14 Bilagsnr.
Titel 1 Høringssvar og høringsnotat, fra justitsministeren 2 Omdeling af bilag, svar m.v. fra udvalgsbehandlingen af L  

 24, folketingsåret 2004-05, 1. samling 3 Udkast til tidsplan for udvalgets behandling af  

 lovforslaget 4 Endelig tidsplan for udvalgets behandling af lovforslaget 5 1. betænkningsudkast 6 2. betænkningsudkast 7 3. betænkningsudkast 8 4. betænkningsudkast Oversigt over spørgsmål og svar vedrørende L 14 Spm.nr.
Titel 1 Spm. om en uddybende kommentar til høringssvaret fra  

 Datatilsynet, til justitsministeren, og ministerens svar herpå 2 Spm. om kriminalitet begået af unge under den kriminelle  

 lavalder, til justitsministeren, og ministerens svar herpå 3 Spm. om sandsynligheden for, at kriminelle begår ny  

 kriminalitet, til justitsministeren, og ministerens svar herpå 4 Spm. om rapport om regler for opbevaring m.v. af  

 biologisk materiale, til justitsministeren, og ministerens svar herpå 5 Spm. om samarbejde mellem Justitsministeriet og  

 Ministeriet for Videnskab, Teknologi og Udvikling vedrørende regler for  

 opbevaring og destruktion af biologisk materiale, til justitsministeren Bilag 2 Et af udvalgets spørgsmål til justitsministeren  

 L 24, 2004-05, 1. samling og dennes svar herpå Spørgsmålet og justitsministerens svar herpå er optrykt  

 efter ønske fra SF.
 Spørgsmål:
 Ministeren bedes redegøre for sikkerhedsprocedurerne mod  

 forbytning og forurening af Dna samt hvilke sikkerhedsforanstaltninger, der i  

 øvrigt gælder i forbindelse med Dna-profilregisteret.
 Svar:
 Til brug for besvarelsen af spørgsmålet har Justitsministeriet  

 indhentet udtalelser fra Rigspolitichefen og Retsgenetisk Afdeling ved  

 Københavns  

 Universitet.
 Rigspolitichefen har i den anledning oplyst følgende:
 »For så vidt angår sikring af kriminaltekniske spor er det   

 uanset sporets karakter  generelt af afgørende betydning, at der ikke  

 sker  

 forbytning eller forurening.
 Detaljerede generelle retningslinier for bl.a. sikring af  

 kriminaltekniske spor findes i en intern tjenesteforskrift (Rigspolitichefens  

 kundgørelse B nr. 19 om kriminalteknisk afdeling, som ikke er offentlig  

 tilgængelig).
Det kan oplyses, at der i relation til den politimæssige  

 behandling af biologiske spor iagttages særlige procedurer vedrørende bl.a.  

 anvendelse af engangshandsker og maske samt mærkning, emballering, opbevaring  

 og forsendelse af spor.
Procedurerne evalueres og justeres løbende i lyset af  

 de erfaringer, herunder udenlandske erfaringer, der gøres på området.
 Der henvises i øvrigt til Københavns Universitet for så vidt  

 angår de sikkerhedsprocedurer, der iagttages i forbindelse med universitetets  

 retsgenetiske undersøgelser.
Det kan om de fysiske sikkerhedsforanstaltninger i forbindelse  

 med det centrale Dna-profilregister oplyses, at den manuelle del af registret  

 beror i et aflåst sikringsskab i et kontor med kodelås.
I samme kontor findes  

 edb-udstyr, der anvendes til den edb-baserede del af registret.
Kontoret er  

 beliggende  

 i en politibygning, der i øvrigt er sikkerhedsmæssigt sikret.
Der er  

 endvidere  

 etableret særlige sikkerhedsprocedurer i forbindelse med anvendelsen af  

 registret i relation til adgang, indlæggelse af oplysninger, søgning m.v.« Retsgenetisk Afdeling, der foretager alle dna-analyser i  

 straffesager, har oplyst følgende om afdelingens sikkerhedsprocedurer mv.; »Retsgenetisk Afdelings  

 kvalitetssystem:
Alt arbejde og al rapportering, der foretages på Retsgenetisk  

 Afdeling i forbindelse med undersøgelser i straffesager, er omfattet af  

 Retsgenetisk Afdelings kvalitetssystem.
Dette kvalitetssystem er akkrediteret  

 af Dansk Akkreditering efter den internationale laboratoriestandard ISO  

 17025.  

 Der findes skriftlige procedurer for alt arbejde.
Der findes ligeledes en  

 skriftlig procedure for håndtering af afvigelser (hændelige uheld, uventede  

 hændelser og menneskelige fejl). Alle afvigelser rapporteres skriftligt, og  

 der  

 korrigeres for dem og informeres om dem.
Der udføres tillige forebyggende  

 handlinger med henblik på at undgå gentagelse af afvigelserne.
 Forurening af prøver med  

 DNA og prøveforbytninger i laboratoriet:
Ved Retsgenetisk Afdelings Dna-analyser kan der opnås  

 Dna-profiler fra prøver, der indeholder selv meget små mængder DNA.  

 Forurening  

 af prøver med DNA fra personer eller fra andre prøver er kendt i alle  

 laboratorier, der arbejder med Dna-analyser af biologiske spor med meget små  

 mængder DNA.
Ved analyse af prøver med meget små mængder DNA vil en eventuel  

 forurening have større risiko for at påvirke analyseresultatet (Dna-profilen)  

 end ved analyse af prøver med store mængder DNA.
Forureninger med DNA kan  

 opstå  

 ved hændelige uheld, uforudsete hændelser eller menneskelige fejl.
Ved Retsgenetisk Afdelings undersøgelser af prøver i  

 straffesager foretages talrige forskellige laboratorieprocedurer.
Ved arbejde  

 med store mængder prøver ses i sjældne tilfælde forbytning af delprøver.  

 Sådanne forbytninger opstår sædvanligvis som følge af menneskelige fejl.
 Sikkerhedsprocedurer mod  

 prøveforbytning og forurening med DNA:
 Retsgenetisk Afdeling har sikkerhedsprocedurer, der har som  

 hensigt at minimere risikoen for prøveforbytning og prøveforurening.  

 Retsgenetisk Afdeling har yderligere sikkerhedsprocedurer, som sikrer, at  

 eventuelle forbytninger eller forureninger, der måtte være sket, bliver  

 opdaget.
Retsgenetisk Afdelings sikkerhedsprocedurer omfatter indretning  

 og anvendelse af lokaler, adgang til lokaler samt rengøring af lokaler,  

 inventar og udstyr.
Procedurerne omfatter ligeledes krav til udstyr og  

 utensilier  

 og til personalets brug af værnemidler mod forurening.
 Analyse af referenceprøver fra personer foretages i lokaler, der  

 er fysisk adskilte fra lokaler, der anvendes til analyse af prøver fra  

 biologiske spor.
Der foretages uafhængige dobbeltbestemmelser af alle prøver.
For  

 prøver fra meget små biologiske spor kan der ikke altid foretages analyse af  

 to  

 delprøver af sporet, men kun dobbeltbestemmelse efter opformering af DNA fra  

 sporet.
Alle analyseresultater kontrolleres af to personer, og alle  

 overførsler  

 af prøver fra ét rør til et andet kontrolleres ligeledes af to personer.
 Når uafhængige analyser af to delprøver af den samme prøve giver  

 samme resultat, anses det for sikkert, at prøven ikke er forurenet, eller der  

 er sket forbytning.
 Retsgenetisk Afdeling har en »personaledatabase« med  

 Dna-profiler for alle medarbejdere på Retsgenetisk Afdeling, rengørings- og  

 servicepersonale, hovedparten af de relevante medarbejderne ved de  

 retsmedicinske institutters retspatologiske afdelinger i København, Århus og  

 Odense samt enkelte medarbejdere ved Politiets Kriminaltekniske Afdeling.  

 Denne  

 personaledatabase har tidligere været anvendt ved manuel søgning med henblik  

 på  

 at kunne afsløre eventuelle forureninger af spor med DNA fra personale.  

 Tidligere undersøgtes kun spor, hvor der var mistanke om mulig forurening.
Retsgenetisk Afdeling indførte i december 2003 en ekstra  

 sikkerhedskontrol af Dna-profiler for alle biologiske spor.
Retsgenetisk  

 Afdeling anvender FBIs edb-system, CODIS, til søgning efter  

 sammenfaldende  

 Dna-profiler.
Hele personaledatabasen er lagt ind i CODIS, og Dna-profiler  

 for  

 alle delprøver fra alle spor importeres til CODIS, efterhånden som analyserne  

 er færdige.
 Alle sporprofilerne søges op mod personaledatabasen for at  

 afsløre forurening med DNA fra personale.
 Det undersøges tillige, om sporprøver med stor mængde DNA kan  

 have forurenet andre sporprøver, der har været undersøgt i samme tidsrum i et  

 eller flere laboratorier.
Alle sporprøver, der var for små til udtagelse af to  

 delfraktioner fra starten af analyserne, søges mod alle andre sporprøver, der  

 har været undersøgt i samme tidsrum.
Ved denne søgning afsløres, om disse  

 prøver kan være blevet forurenet med DNA fra andre prøver eller forbyttet med  

 andre prøver.
 Retsgenetisk Afdelings  

 sikkerhedsforanstaltninger ved Dna-profilsammenfald (hit) i Rigspolitiets  

 Dna-profilregister:
Retsgenetisk Afdeling har en skriftlig procedure for »hit-check«,  

 som udføres for at kontrollere, om alle oplysninger, deriblandt Dna-profiler,  

 i  

 de erklæringer, der ligger til grund for hittet, er korrekte.
Det  

 kontrolleres  

 tillige, om prøver involveret i hittet blev analyseret i de samme batcher og  

 på  

 samme tidspunkter på noget sted gennem laboratorieprocedurerne.
Sidstnævnte  

 kontrol foretages bl.a. for at afdække, om der eventuelt er sket en  

 forurening  

 af prøver involveret i hittet.
I forbindelse med person/spor-hits undersøges  

 det, om sporprøver med samme Dna-profil som personen, også fra andre sager,  

 kan  

 have forårsaget forurening af eller være blevet forbyttet med det spor, der  

 var  

 med i hittet.
Et hit bekræftes først over for Rigspolitiets Dna-sektion, når  

 alle kontroller er udført, og alle resultater er fundet i orden.
Der  

 udfærdiges  

 en erklæring vedrørende Dna-profilsammenfald (hit). Erklæringen udfærdiges af  

 to særligt bemyndigede, akademiske medarbejdere.« Det kan til orientering oplyses, at et »batch« betyder en gruppe  

 af undersøgelser.
