Et byrådsmedlem, der var ejendomsmægler, havde for indkomståret 1989  

 selvangivet sin indkomst for lavt med i alt kr. 60.000 ved at undlade at  

 selvangive refusion i forbindelse med køb og salg af en ejendom.
De unddragne  

 skatter udgjorde i alt kr. 41.400. Det begåede forhold var betragtet som  

 groft uagtsomt.
Den pågældende havde herved overtrådt skattekontrollovens §  

 13, stk. 2. Den pågældende havde udtalt, at unddragelsen skyldtes hans  

 revisors fejl.
Efter en konkret vurdering ansås den pågældende for valgbar.
(Fra Valgbarhedsnævnet til et byråd, j.nr. 494/1994) I brev af 12. september 1994 har X-Kommune i henhold til § 101, stk. 4, i  

 den kommunale valglov indberettet til Valgbarhedsnævnet, at byrådsmedlem NN  

 har vedtaget en skattebøde på 25.000 kr.
 Det fremgår af sagen, at den pågældende, som er ejendomsmægler, for  

 indkomståret 1989 har selvangivet sin indkomst for lavt med i alt kr. 60.000  

 ved at undlade at selvangive refusion i forbindelse med køb og salg af en  

 ejendom.
De herved unddragne skatter udgør i alt 41.400 kr.
Det begåede forhold er  

 betragtet som groft uagtsomt.
 Den pågældende var medlem af byrådet på det pågældende tidspunkt.
 Den pågældende har i en udtalelse til sagen den 23. oktober 1994  

 forklaret, at unddragelsen skyldes hans revisors fejl.
 I denne anledning skal man meddele, at Valgbarhedsnævnet har fundet, at  

 den begåede forseelse ikke i almindeligt omdømme gør den pågældende uværdig  

 til at være medlem af kommunale råd, jf. den kommunale valglovs § 4.
 Den pågældende må derfor anses for valgbar.
