 I henhold til § 20 i lov om folkekirkens økonomi udredes pensioner og  

 efterindtægt i henhold til lov om tjenestemandspension vedrørende provster og  

 præster fuldt ud af statskassen fra den 1. januar 1986 at regne.
 I overensstemmelse hermed vil udtrædelsesgodtgørelser, der overføres som  

 vilkår for pensionsaldersforhøjelse for provster og præster, tilfalde  

 statskassen, for så vidt overførslen finder sted efter 1. januar 1986.
 Såfremt stiftsøvrigheden efter 1. januar 1986 har modtaget  

 udtrædelsesgodtgørelser af den omtalte art og inddraget disse i fællesfonden  

 i henhold til tidligere indtægtsordre herfra, skal man anmode  

 stiftsøvrigheden om at foranledige, at beløbene indbetales til statskassen  

 (kirkeministeriets bogholderi, Vester Voldgade 115, 1552 København V, giro  

 nr. 3 12 53 00) med angivelse af præstens navn og nuværende tjenestested.
 Meddelelse om indbetaling bedes givet særskilt hertil.
 Til udtrædelsesgodtgørelse henregnes tillige tilbagekøbsværdier for  

 pensionsforsikringer i Statsanstalten for Livsforsikring, som er tegnet i  

 forbindelse med ansættelse i henhold til hjælpepræsteoverenskomsten.
 P.M.V.
 sign.
