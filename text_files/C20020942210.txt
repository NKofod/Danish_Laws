Cirkulæreskrivelse om meddelelse om  

 meritlæreruddannelsen Kommentar m.v.:
 Ret til dagpenge kan ikke bevares under deltagelse i  

 meritlæreruddannelsen.
 Meddelelse om afgørelsen:
 Reglerne om meritlæreruddannelsen findes i bekendtgørelse nr.  

 346 af 22. maj 2002 om uddannelsen til meritlærer.  

 Bekendtgørelsen træder i kraft den 1. august 2002.
 Uddannelsen er en erhvervsrettet, videregående deltidsuddannelse,  

 der udbydes som åben uddannelse, jf. § 4, 1. pkt., i  

 bekendtgørelsen.
 Uddannelsen kan dog tilrettelægges på heltid og kan tillige  

 organiseres som fjernundervisning, jf. § 4, 2. og 3. pkt., i  

 bekendtgørelsen.
 Undervisningsministeriet har oplyst, at meritlæreruddannelsen ikke  

 er en SU-berettigende uddannelse.
 Direktoratet skal henlede opmærksomheden på, at det  

 fremgår af arbejdsløshedsforsikringslovens § 62 a, stk. 1, at  

 dagpenge må ikke udbetales til et medlem, som deltager i  

 uddannelse.
 Det følger af bestemmelsens stk. 2, 1. pkt., at et medlem dog kan  

 bevare dagpengeretten ved deltagelse i uddannelse, hvis undervisningens  

 varighed er under 20 timer om ugen og uddannelsen ikke er godkendt som  

 støtteberettigende efter lov om statens uddannelsesstøtte, i  

 det omfang den udbydes som heltidsuddannelse.
§ 62 a blev ændret med virkning fra den 1. januar 1996. Det  

 følger af forarbejderne til ændringen bl.a., at "ønsket  

 er at skabe et mere fornuftigt samspil mellem de forskellige  

 uddannelsesstøtteordninger." Det nævnes videre i forarbejderne,  

 at "endvidere afskæres muligheden for at følge SU-berettigende  

 videregående uddannelser om aftenen." Læreruddannelsen er SU-berettigende som heltidsuddannelse.  

 Meritlæreruddannelsen er som udgangspunkt en deltidsuddannelse til  

 lærer.
 Direktoratet finder, at det ikke er muligt at bevare retten til dagpenge  

 under deltagelse i meritlæreruddannelsen i medfør af lovens § 62  

 a, stk. 2.
 Direktoratet lægger i den forbindelse vægt på, at et af  

 formålene med lovændringen var, at det ikke skulle være  

 muligt at gennemføre en videregående uddannelse på  

 dagpenge.
 Direktoratet skal således meddele, at ved vurderingen af om  

 uddannelsen er godkendt som støtteberettigende efter lov om statens  

 uddannelsesstøtte i det omfang, den udbydes som heltidsundervisning,  

 skal der lægges vægt på, at  

 folkeskolelæreruddannelsen berettiger til SU.
