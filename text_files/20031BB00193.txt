Fremsat den 20. april 2004 af Ole Sohn (SF),  

 Aage Frandsen (SF) og Morten Homann (SF) Forslag til folketingsbeslutning om afgift på husstandsomdelte reklametryksager Folketinget opfordrer regeringen til inden udgangen af  

 oktober 2004 at fremsætte forslag om indførelse af en afgift på  

 husstandsomdelte reklamer, som modsvarer skatteværdien af fradragsretten for  

 udgiften til disse reklamer.
Bemærkninger til forslaget Husstandsomdelte reklamer har efterhånden fået et helt  

 urimeligt stort omfang i Danmark.
Hvert år trykkes mere end 2 mia.  

 reklametryksager, hvilket svarer til, at hver husstand får presset mere end  

 15  

 reklamer ind ad brevsprækken hver uge.
Samtidig udgør de mange  

 reklametryksager  

 et voksende miljøproblem.
Danmark har  eller er tæt på at have  verdensrekord på  

 dette område.
I mange EU-lande er husstandsomdelte reklamer en sjældenhed.  

 Når  

 Danmark adskiller sig så markant fra andre lande, som ellers har en økonomisk  

 struktur, der minder meget om vores, tyder det kraftigt på, at tilfældigheder  

 har skabt en anden  og uheldig  udvikling i Danmark, som danske  

 butikker og  

 forbrugerne nu er låst fast i.
I økonomsprog kan det udtrykkes på den måde, at der synes  

 at være mindst to markedsligevægte: En god med få husstandsomdelte reklamer  

 og  

 en dårlig med mange.
Problemet er, at markedskræfterne ikke kan få Danmark  

 flyttet fra den dårlige til den gode ligevægt.
Denne teori finder støtte i virkeligheden.
Flere  

 supermarkedskæder har forsøgt at droppe tilbudsavisen, men så taber de  

 markedsandele til konkurrenterne.
Den enkelte kæde er låst fast, og det er,  

 fordi forbrugerne har vænnet sig til reklameaviser.
Hvis man ikke udnytter  

 »Ugens tilbud«, koster det ekstra.
Det forklarer, hvorfor mange forbrugere  

 faktisk læser tilbudsaviserne: Hver tredje uge er der 1 krone at spare pr.  

 liter mælk.
Ja, men hvis der blev sparet på mængden af tilbudsaviser, kunne  

 prisen på mælk i stedet for sættes ned med 50 øre pr. liter  hver uge.  

 Altså  

 lavere priser i gennemsnit og en mere gennemskuelig konkurrence.
Den fastlåste situation med de mange husstandsomdelte  

 reklamer er til fordel for de store, etablerede mærkevareleverandører.
Det er  

 også dem, som holder systemet gående ved at yde »markedsføringstilskud« til  

 supermarkeder m.v.
Betingelsen er naturligvis, at det er deres mærkevarer,  

 der  

 kommer i tilbudsaviserne (og får de bedste eller eneste pladser på hylderne i  

 supermarkederne). For at blive ved mælken er Arla et godt  eller  

 rettere  

 dårligt  eksempel.
Ved at indføre en afgift kan vi give butikker og forbrugere  

 frihed til at bryde dette mønster.
Vi kan lede markedskræfterne i en retning,  

 hvor de er til gavn for samfundet, og vi kan svække mærkevaremonopolernes  

 dominans.
 Skatteministeriet har tidligere udarbejdet en rapport, der  

 viser, at der kan laves en vægtbaseret afgift, således at alle  

 reklametryksager  

 omfattes af ordningen, dog med en bagatelgrænse (der f.eks. undtager den  

 lokale  

 pizzabager.) Ordningen omfatter ikke velgørende foretagender, der jo heller  

 ikke har nogen skattefradragsret, i og med at de ikke betaler skat.
I 2002 blev der ifølge Dansk Fagpressestatistik brugt ca.  

 2,1 mia. kr. til husstandsomdelte reklamer.
Da udgifterne hertil er  

 fradragsberettigede, koster det staten ca. 640 mio. kr.
En reklameafgift vil givetvis medføre en adfærdsændring,  

 således at omfanget af reklamer reduceres.
Dels vil den samlede udgift til  

 reklame eksklusive afgift falde, dels vil en del af omsætningen blive flyttet  

 til andre reklamemedier, herunder aviser og fagblade, som dermed får en  

 tiltrængt økonomisk hjælp.
 Socialistisk Folkeparti fremsætter på denne baggrund dette  

 forslag til folketingsbeslutning, hvorefter regeringen opfordres til inden  

 udgangen af oktober 2004 at fremsætte forslag, der indfører afgift på  

 husstandsomdelte reklamer.
 Forslagsstillerne forventer, at forslaget vil reducere  

 omfanget af husstandsomdelte reklamer med ca. 30 pct. og dermed sikre et  

 provenu på ca. 450 mio. kr.
Forslagsstillerne foreslår, at provenuet bruges til   

 	  

    

 at genindføre  

 portostøtten  ud fra ønsket om at fremme et informationssamfund frem  

 for et  

 reklamesamfund, hertil afsættes 150 mio. kr.,   

 	  

    

 øget uafhængig  

 forbrugeroplysning, hertil afsættes 50 mio. kr.,   

 	  

    

 nye skolebøger,  

 tidssvarende landkort og andre undervisningsmaterialer i folkeskolen, hertil  

 afsættes 100 mio. kr., og   

 	  

    

 at forbedre  

 folkebibliotekernes bogindkøb, som er betænkeligt lille på baggrund af  

 skattestoppet og kommunernes snævre økonomiske rammer og som følge af, at der  

 i  

 stigende grad indkøbes andre materialer, hertil afsættes 150 mio. kr.
 Med en gennemførelse af forslaget vil en række nyttige  

 samfundsopgaver blive løst, samtidig med at belastningen af miljøet mindskes.
Skriftlig fremsættelse Ole Sohn  

  

  

 (SF):
 Som ordfører for forslagsstillerne tillader jeg mig herved at  

 fremsætte:
 Forslag til  

 folketingsbeslutning om afgift på husstandsomdelte reklametryksager.
(Beslutningsforslag nr.
B 193).
 Jeg henviser i øvrigt til de bemærkninger, der ledsager  

 forslaget, og anbefaler det til Tingets velvillige behandling.
