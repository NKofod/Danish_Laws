Vejledning om metode for god sagsbehandling  

 ved vurdering af nedsat funktionsevne som grundlag for tildeling af  

 handicapkompenserende ydelser efter servicelovens bestemmelser (Til kommuner og amtskommuner m.fl.) Indledning Forord Folketinget vedtog ved lov nr. 285 af 25. april 2001 lov  

 om ændring af lov om social pension og andre love  

 (Førtidspensionsreformen), at der skulle udvikles en metode for  

 ensartet sagsbehandling ved tildeling af handicapkompenserende ydelser efter  

 serviceloven.
Metoden skal anvendes med virkning fra den 1. januar 2003.
Alle de handicapkompenserende ydelser er med  

 førtidspensionsreformen samlet i serviceloven.
Det betyder, at  

 borgere, der får førtidspension efter de nye regler, skal have  

 handicapkompenserende ydelser efter de samme regler, som personer der ikke er  

 på førtidspension.
 Formålet med at samle reglerne om service og tilskud  

 til konkrete behov som følge af en funktionsnedsættelse i  

 serviceloven er at skabe ensartede vilkår for alle med en nedsat  

 funktionsevne.
 Der er på denne baggrund udarbejdet en metode for  

 god sagsbehandling og en bekendtgørelse med henblik på at styrke  

 retssikkerheden og sikre ensartede kriterier for den individuelle og konkrete  

 vurdering af den enkelte ansøger, særligt for sager om  

 dækning af nødvendige merudgifter ved den daglige  

 livsførelse efter servicelovens § 84.
 Metode for god sagsbehandling ved vurdering af nedsat  

 funktionsevne giver kommunen eller amtskommunen retningslinier for, hvordan  

 den enkelte kommune eller amtskommune skal gennemføre sagsbehandlingen  

 i dialog med borgeren, og hvordan der kan udarbejdes en oversigt over  

 rådgivningsfunktioner, mulige ydelser, opgaveplaceringer samt kriterier  

 for tildeling.
Lovgrundlag Vejledningen om metode for god sagsbehandling ved  

 vurdering af nedsat funktionsevne som grundlag for tildeling af  

 handicapkompenserende ydelser efter servicelovens bestemmelser følger  

 bekendtgørelsens opbygning.
De paragraffer, der er beskrevet i de  

 enkelte afsnit, er citeret.
Bekendtgørelsen er gengivet i bilag 1.
 Vejledningen omhandler bekendtgørelsens anvendelse  

 i sager om handicapkompensation, særligt for sager om nødvendige  

 merudgifter ved den daglige livsførelse efter servicelovens  

 § 84.
Retsgrundlaget for denne vejledning er § 8 i  

 lovbekendtgørelse nr. 807 af 26. september 2002 om retssikkerhed og  

 administration på det sociale område, hvorefter socialministeren  

 kan fastsætte regler for sagsbehandling, og bekendtgørelse om  

 metode for god sagsbehandling ved vurdering af funktionsevne som grundlag for  

 tildeling af handicapkompenserende ydelser efter servicelovens bestemmelser.  

 Desuden er lov om retssikkerhed og administration på det sociale  

 område en del af retsgrundlaget.
Der henvises til vejledning om lov om  

 retssikkerhed og administration på det sociale område af 7. juni  

 2000.
I vejledningen er der henvisninger til bekendtgørelse om metode for god sagsbehandling ved vurdering  

 af nedsat funktionsevne som grundlag for tildeling af handicapkompenserende  

 ydelser efter servicelovens bestemmelser   kaldet  

 funktionsevnebekendtgørelsen lov om social service   kaldet serviceloven lov om retssikkerhed og administration på det sociale  

 område   kaldet retssikkerhedsloven forvaltningsloven lov om offentlighed i forvaltningen   kaldet offentlighedsloven lov om behandling af personoplysninger   kaldet  

 persondataloven For en uddybende vejledning om sagsbehandling  

 vedrørende metode for god sagsbehandling ved nedsat funktionsevne og  

 grundlag for tildeling af handicapkompenserende ydelser efter servicelovens  

 bestemmelser henvises til Socialministeriets publikation: »Håndbog i metode for god sagsbehandling ved  

 vurdering af nedsat funktionsevne som grundlag for tildeling af  

 handicapkompenserende ydelser efter servicelovens bestemmelser «, 2002.
Bekendtgørelsens formål § 1.
1)	at sikre, at der foretages en helhedsvurdering af  

 den samlede livssituation for borgeren og dennes familie, 2)	at sikre, at borgeren oplever synlighed og  

 gennemskuelighed i afgørelser og procedurer, 3)	at sikre, at borgeren involveres og får  

 indflydelse på egen sag gennem dialog med kommunen eller  

 amtskommunen, 4)	at sikre, at afgørelse træffes efter en  

 koordineret indsats i kommunen og amtskommunen samt andre involverede  

 instanser, 5)	at sikre dokumentationsgrundlaget for vurderingen af  

 borgerens funktionsevne, 6)	at bidrage til at skabe en fælles faglig  

 forståelse af de begreber og præmisser, der anvendes i  

 vurderingen af borgerens funktionsevne, 7)	at sikre et grundigt, hurtigt og smidigt  

 sagsforløb både for borgeren og for kommunen eller  

 amtskommunen, 8)	at styrke borgerens retssikkerhed i overensstemmelse  

 med god forvaltningsskik, og 9)	at sikre, at kommunen eller amtskommunen vurderer  

 behovet for, at der bliver lavet en skriftlig handleplan for den enkelte  

 efter servicelovens § 111.
 Der er flere formål med at indføre en  

 sagsbehandlingsmetode for vurdering af nedsat funktionsevne som grundlag for  

 tildeling af handicapkompenserende ydelser (funktionsevnemetode) og hermed  

 fastsætte regler for, hvordan kommunerne eller amtskommunerne skal  

 fremme et objektivt og ensartet grundlag for sagsbehandling af servicelovens  

 handicapkompenserende ydelser.
 Det helt overordnede formål er at sikre en rigtig  

 indsats, og dermed sikre at borgeren oplever, at han/hun får det,  

 pågældende har brug for   hverken for meget eller for lidt.
 Samtidig er et overordnet formål, at det sikres, at  

 der foretages en helhedsvurdering ved afgørelser om  

 handicapkompenserende ydelser.
 Funktionsevnemetoden skal sikre, at der er ensartethed og  

 gennemskuelighed i sagsbehandlingen, og at der er det fornødne  

 dokumentationsgrundlag for vurderingen af borgerens funktionsevne og dermed  

 den afgørelse, som kommunen eller amtskommunen træffer..
Derudover sikrer metoden, at borgeren får mulighed  

 for at spille en aktiv rolle i behandlingen af sin sag gennem dialog med  

 kommunen eller amtskommunen.
Borgeren skal blandt andet have mulighed for at  

 bidrage til sagens oplysning.
 Det er samtidigt vigtigt og nødvendigt, at kommunen  

 eller amtskommunen sikrer sig, at der sker den fornødne koordination  

 af den samlede hjælp   både inden for kommunens eller  

 amtskommunens egne forvaltninger/afdelinger og i relation til andre  

 myndigheder.
Ved vurderingen af om der skal ydes hjælp efter  

 bestemmelsen om dækning af nødvendige merudgifter ved den  

 daglige livsførelse efter servicelovens § 84 eller efter andre  

 bestemmelser om handicapkompensation i  serviceloven, fx bestemmelserne om  

 praktisk og personlig bistand, hjælpemidler m.v., er det vigtigt, at  

 kommunen holder sig formålet med at yde bistand/støtte for  

 øje.
Ikke mindst fordi, at der i nogle tilfælde vil være  

 tale om flydende grænser mellem forskellige hjælpemuligheder,  

 herunder også mellem naturalhjælp og kontantydelser.
Ydes støtten som naturalhjælp har kommunen en  

 direkte forpligtelse til at sikre kvaliteten af og indholdet af de ydelser,  

 der gives.
Ydes støtten derimod som et kontant tilskud, vil det i  

 højere grad være overladt til den pågældende selv at  

 sikre sig den rigtige bistand.
Derfor er det af afgørende betydning,  

 at hjælpen tilrettelægges i samarbejde med modtageren og dennes  

 nærtstående og pårørende eller værge.
Samarbejde med borgeren Processen med at afdække  

 funktionsnedsættelsens art og omfang skal  ske i tæt samarbejde  

 med borgeren.
Hermed supplerer bekendtgørelsens regler om  

 borgerinddragelse retssikkerhedslovens regler om borgerinddragelse og  

 helhedsorienteret hjælp.
 Tilsvarende supplerer retssikkerhedsloven de almindelige  

 forvaltningsretlige regler herunder forvaltningsloven og  

 offentlighedsloven.
 Efter retssikkerhedslovens § 4, skal borgeren have  

 mulighed for at blive inddraget i sagsbehandlingen, og kommunen eller  

 amtskommunen skal tilrettelægge sagsbehandlingen på en  

 måde, så borgeren kan benytte muligheden for at medvirke.
Grundig sagsbehandling Herudover er det et led i retssikkerheden, at  

 ansøgninger behandles så hurtigt og grundigt som muligt, jf.  

 retssikkerhedslovens § 3.
Personer, der har behov for handicapkompensation, kan have  

 problemer, som kræver mere indgående social- og  

 sundhedsmæssig bistand.
Det kan derfor være nødvendigt at  

 give andre former for hjælp.
Dette skal sammenholdes dels med  

 servicelovens § 113, hvorefter kommunen eller amtskommunen  

 løbende skal være opmærksom herpå, dels med  

 retssikkerhedslovens § 5, hvorefter kommunen eller amtskommunen skal  

 behandle ansøgninger om spørgsmål om hjælp i  

 forhold til alle de muligheder, der findes i den sociale lovgivning herunder  

 også rådgivning og vejledning.
Kommunen eller amtskommunen skal  

 samtidig være opmærksom på muligheder hos andre myndigheder  

 og i anden lovgivning.
Servicelovens § 111 om handleplaner Servicelovens § 111 indeholder regler om udarbejdelse  

 af handleplaner for indsatsen blandt andet for personer med betydeligt nedsat  

 fysisk eller psykisk funktionsevne.
Målet med denne indsats er at sikre  

 en koordineret indsats og at tydeliggøre forpligtelsen for alle  

 involverede personer, instanser og forvaltningsgrene.
Bekendtgørelsens anvendelsesområde § 2.
 Stk. 2. Bekendtgørelsen kan anvendes,  

 når kommunen eller amtskommunen behandler sager om andre  

 handicapkompenserende ydelser efter serviceloven end de i stk. 1  

 omhandlede.
Anvendelse af metoden i sager om ydelser efter servicelovens  

 § 84 Reglerne om metode for god sagsbehandling og grundlag for  

 tildeling af handicapkompenserende ydelser efter servicelovens bestemmelser  

 skal anvendes, når kommunen skal undersøge funktionsevnen hos en  

 person i forbindelse med en sag om dækning af nødvendige  

 merudgifter ved den daglige livsførelse efter servicelovens  

 § 84.
 Bekendtgørelsens bestemmelser skal således  

 anvendes som grundlag for, at kommunen kan træffe afgørelse om  

 dækning af nødvendige merudgifter ved den daglige  

 livsførelse efter servicelovens § 84.
 Bestemmelsen hænger sammen med  

 bekendtgørelsens § 10, hvorefter bekendtgørelsen skal  

 anvendes ved sager om dækning af nødvendige merudgifter ved den  

 daglige livsførelse efter servicelovens § 84, der  

 påbegyndes den 1. januar 2003 eller senere.
 I sager hvor kommunen umiddelbart vurderer, at borgerens  

 funktionsnedsættelse er ubetydelig, kan kommunen dog beslutte ikke at  

 anvende bekendtgørelsen.
Hvis kommunen vurderer, at borgerens  

 funktionsnedsættelse er ubetydelig, og dette samtidig bestyrkes af  

 borgerens egen vurdering samt de oplysninger, der i øvrigt umiddelbart  

 foreligger, kan kommunen vælge at anvende bekendtgørelsen.
Dog  

 skal bekendtgørelsen altid anvendes i de tilfælde, hvor borgeren  

 har et udtrykkeligt ønske om det, også selvom det drejer sig om  

 en sag, hvor kommunen vurderer, at funktionsnedsættelsen er ubetydelig.
Kommunen skal være opmærksom på, at der  

 i uproblematiske sager, hvor borgeren efter eget udsagn ikke har problemer  

 udover en mindre nedsættelse af funktionsevnen, fx en manglende finger,  

 skal bruges færrest mulige ressourcer i sagsbehandlingen for at  

 undgå klientgørelse.
Derimod er det vigtigt at sætte  

 tidligt og målrettet ind i sager, hvor der vurderes at være behov  

 for en særlig indsats.
 Når funktionsevnemetoden anvendes, bør den  

 afpasses i forhold til den konkrete situation.
Anvendelse af metoden i andre sager om handicapkompensation Kommunen eller amtskommunen kan vælge at anvende  

 funktionsevnemetoden ved behandling af andre sager om handicapkompenserende  

 ydelser efter serviceloven.
 Tilsvarende gælder for allerede verserende sager om  

 handicapkompenserende ydelser efter serviceloven, men hvor der er sket  

 væsentlige ændringer.
Forholdet til andre regler om borgerens retssikkerhed Kommunen eller amtskommunen skal være  

 opmærksom på, at funktionsevnebekendtgørelsen ikke  

 står alene.
Bekendtgørelsen skal bidrage til at systematisere  

 sagsbehandlingen, således at der opbygges et dokumentationsgrundlag,  

 som er baseret på fælles præmisser.
Kommunen eller amtskommunen kan således ikke anvende  

 funktionsevnemetoden uden at tage de øvrige sagsbehandlingsregler i  

 blandt andet retssikkerhedsloven og forvaltningsloven i betragtning herunder  

 reglerne om helhedsvurdering og opfølgning, partshøring,  

 notatpligt, tavshedspligt og begrundelse.
Derudover skal kommunen eller  

 amtskommunen være opmærksom på persondatalovens regler ved  

 registrering af borgerens oplysninger.
 Nærmere oplysninger om de enkelte love kan findes i  

 de tilhørende vejledninger:
Socialministeriets vejledning om retssikkerhed og administration  

 på det sociale område af 7. juni 2000 Justitsministeriets vejledning om persondataloven af 10. juli  

 2000 Justitsministeriets vejledning om forvaltningsloven af 4. december  

 1986 Justitsministeriets vejledning om offentlighedsloven af 3. november  

 1986 Funktionsevnekriteriet og handicapkompensation efter  

 serviceloven Funktionsevnekriteriet Årsagen til den nedsatte funktionsevne vil ofte  

 være en lægeligt diagnosticeret lidelse, der angiver en betydelig  

 og varig nedsættelse af kropslige eller kognitive funktioner, som fx  

 syn, hørelse, lammelse, hjerneskade.
Men det er vurderingen af graden  

 af funktionsnedsættelsen, der er afgørende for berettigelsen til  

 de særlige handicapkompenserende ydelser efter serviceloven, og ikke  

 den lægelige diagnose.
I FN´s standardregler om lige muligheder for handicappede  

 vedtaget i december 1993 på FNs generalforsamling anvendes  

 begrebet handicap om tab eller begrænsninger af mulighederne for at  

 deltage i samfundslivet på lige fod med andre.
Handicap betegner her  

 således relationen mellem et menneske med nedsat funktionsevne og dets  

 omgivelser.
Handicapbegrebet bliver på den måde et dynamisk  

 begreb, der angiver, at grænserne for, at et menneske med en  

 funktionsnedsættelse kan leve et normalt liv integreret i samfundet,  

 ændres i takt med samfundets udvikling.
Handicapbegrebet i serviceloven lægger vægt  

 på de barriere i det omgivende samfund, et menneske med en nedsat  

 funktionsevne støder imod.
Det beskriver således relationen  

 mellem en persons nedsatte kropslige eller kognitive funktion og mulighederne  

 i det omgivende samfund.
Handicapkompensation Vurderingen af funktionsevnen hos det enkelte menneske  

 bliver efter de gældende regler sat i relation til de tre overordnede  

 principper for handicapindsatsen:
 Solidaritetsprincippet, (skattefinansiering af ydelser).
Sektoransvarlighedsprincippet (hver sektor er ansvarlig for »indretning«, støtte  

 og ydelser på sit område), og Kompensationsprincippet, (kompensering for følgerne af nedsat  

 funktionsevne).
 Kompensationsprincippet tager udgangspunkt i, at  

 kompensationsbehovet er forskelligt fra menneske til menneske og fra  

 funktionsnedsættelse til funktionsnedsættelse.  

 Tildelingskriterierne for de enkelte ydelser er fastsat efter dette princip,  

 og for nogle ydelser er også udmålingskriterierne fastsat her  

 udfra.
Kompensation sker enten ved naturalhjælp eller ved  

 kompensation for væsentlige merudgifter.
Der lægges herved  

 på den ene side vægt på, at den handicappede skal afholde  

 udgifter på linie med, hvad alle andre har.
På den anden side  

 skal personer med handicap ikke selv dække merudgifter, der er en  

 følge af den nedsatte funktionsevne.
Handicapkompensation kan ses i to forskellige  

 sammenhænge.
På den ene side sker kompensationen ved at  

 gøre samfundets tilbud tilgængelige for personer med nedsat  

 funktionsevne.
På den anden side ved at stille forskellige  

 særlige ydelser til rådighed for personer med nedsat  

 funktionsevne.
 Det er en helhedsvurdering af den samlede livssituation  

 for den enkelte og dennes familie, der ligger til grund for udmålingen  

 af både ydelser og samlet støtte.
 Nedenfor følger en række bestemmelser i  

 serviceloven, hvorefter kommunen eller amtskommunen kan give tilbud og/eller  

 ydelser til personer med behov for midlertidig eller varig  

 støtte:
Personlig og praktisk hjælp og pleje efter servicelovens  

 § 71 og aflastning efter § 72. Hjælpen kan tildeles alle, der  

 ikke selv kan udføre opgaverne, som følge af varigt eller  

 midlertidig nedsat fysisk eller psykisk funktionsevne, eller særlige  

 sociale problemer.
Denne bestemmelse omfatter blandt andet hjælp til  

 den personlige hygiejne, fx bad og pleje, (der ikke er behandling),  

 påklædning, og nødvendig rengøring.
 Tilbud om hjælp, omsorg eller støtte til optræning  

 og udvikling af færdigheder efter servicelovens § 73.
 Kontant tilskud til personlig hjælp og praktisk hjælp  

 efter servicelovens § 76.
 Hjælpeordningen efter servicelovens § 77, om kontant  

 tilskud til at ansætte hjælpere til pleje, overvågning,  

 ledsagelse.
 Ledsageordningen efter § 78, for personer, der ikke kan  

 færdes alene og som ikke har hjælpeordning.
 Støtte- og kontaktpersonordningerne for henholdsvis  

 døvblinde og sindslidende efter servicelovens §§ 79 og 80.
 Dækning af nødvendige merudgifter ved den daglige  

 livsførelse, som er en følge af nedsat funktionsevne efter  

 servicelovens § 84.
 Aktivitets- og beskæftigelsestilbud efter servicelovens  

 §§ 87 og 88, der blandt andet har til formål at give de  

 berettigede et indhold i den daglige tilværelse og medvirke til at  

 undgå isolation.
 Hjælpemidler efter servicelovens § 97 og forbrugsgoder  

 efter servicelovens § 98.
 Biler efter serviceloven § 99.
 Hjælp til boligindretning og boligskifte efter servicelovens  

 § 102.
 Støtte til individuel befordring efter servicelovens  

 § 103.
 Botilbud efter servicelovens §§ 91, 92 og 93.
Metode for god sagsbehandling ved vurdering af  

 funktionsevnen § 3.
Stk. 2. I samtaleskemaet skal indgå  

 spørgsmål om, hvilke begrænsninger der er i de  

 hverdagsfunktioner og  aktiviteter, som danner grundlag for, at borgeren kan  

 fungere som enkelt individ og som samfundsborger.
Samtaleskemaet skal i den  

 forbindelse omfatte spørgsmål om:
 1)	Borgerens helbredsmæssige forhold.
 2)	Borgerens sociale- og arbejdsmæssige  

 forhold.
 3)	Barrierer i det omgivende samfund, som borgeren kan  

 støde imod.
 God sagsbehandling forudsætter en metodisk  

 arbejdsform, der sikrer, at kommunen eller amtskommunen sammen med borgeren  

 kommer omkring alle vigtige og relevante aspekter, og at borgerens  

 sammensatte behov afdækkes og synliggøres.
Samarbejde mellem borgeren og kommunen eller amtskommunen Det er vigtigt, at rådgivningen og tildelingen af  

 handicapkompenserende ydelser efter serviceloven tager udgangspunkt i et  

 samarbejde med den enkelte borger.
Det er borgeren, som kan formulere sin  

 nedsættelse af funktionsevnen og som gennem rådgivning kan finde  

 ud af, hvad der findes af kompenserende ydelser, hvilke der er relevante, og  

 hvad der kan ydes støtte til.
Det er efterfølgende også  

 borgeren, der skal kunne leve et liv med nedsat funktionsevne som andre  

 borgere på samme alder og i samme livssituation.
Det er samtidig  

 også borgeren som løbende kan formulere ønsker om  

 tildeling af andre handicapkompenserende ydelser, der kan være  

 afgørende for borgerens livsførelse i dagligdagen.
Samarbejdet mellem borgeren og kommunen eller amtskommunen  

 indebærer både et udredende og et rådgivende element.  

 Sagsbehandlingen skal sikre, at omfanget af funktionsnedsættelsen vurderes og beskrives af  

 kommunen eller amtskommunen, at borgeren har en klar fornemmelse af, hvad den nedsatte  

 funktionsevne består i (personligt, helbredsmæssigt og i forhold  

 til de barrierer i det omgivende samfund, som borgeren kan støde  

 imod), og sikre at det fremgår, hvilke mulige kompenserende ydelser, der er  

 relevante og hvilke af disse kompenserende ydelser, kommunen eller  

 amtskommunen yder støtte til.
Samtaleskema   dialog mellem borgeren og kommunen eller  

 amtskommunen Vurderingen af borgerens funktionsevne skal tage  

 udgangspunkt i en dialog mellem borgeren og kommunen eller amtskommunen  

 på baggrund af et på forhånd tilsendt samtaleskema til  

 borgeren.
Hvis et samtaleskema sendes til en kommunikationssvag  

 borger, som det er vanskeligt for en sagsbehandler at komme i dialog med,  

 skal kommunen eller amtskommunen gøre sig overvejelser om, hvordan  

 borgeren får mulighed for at forberede sig til samtalen.
Dette kan fx  

 ske ved at benytte sig af fagfolk med bedre mulighed for at forstå  

 borgerens måde at ytre sig på, pårørende eller en  

 eventuel værge.
Samtaleskemaet er et værktøj, der giver  

 mulighed for at forberede både sagsbehandler og borger.
Samtaleskemaet  

 danner endvidere grundlag for den fælles afdækning af borgerens  

 funktionsevne.
 Det er frivilligt for borgeren, om denne ønsker at  

 udfylde og/eller indsende sit samtaleskema.
 Hvis borgeren har udfyldt og indsendt sit skema, hvilket  

 som ovenfor anført er frivilligt, kan borgerens udgave indgå i  

 sagen, hvis borgeren ønsker det.
 Samtaleskemaet skal fungere som et redskab til  

 afdækning af borgerens funktionsevne, og skal medvirke til, at der  

 skabes et dækkende og bredt billede af borgerens behov og  

 situation.
 Samtaleskemaet kan samtidig ses som en tjekliste, som kan  

 være med til at sikre, dels at sagsbehandler og borger kommer omkring  

 alle vigtige aspekter i borgerens liv og tilværelse som helhed, dels at  

 sagsbehandler og borger ikke fortaber sig i nogle emner frem for andre.
 Stk.3.
 Stk. 4. Sammenfatningen indarbejdes i et  

 aftaleskema, hvori kommunen eller amtskommunen noterer, hvad der videre skal  

 ske.
Stk. 5. Hensigten med samtaleskemaet og  

 aftaleskemaet er 1)	at sikre, at borgeren får indflydelse på  

 sagsbehandlingen, 2)	at sikre, at borgeren får indsigt i  

 sagsbehandlingens forløb, samt 3)	at sikre, at sagsbehandlingen udmunder i den rigtige  

 kompensationsindsats.
Sammenfatning af borgerens og kommunen eller amtskommunens fælles  

 drøftelser Som afslutning på drøftelserne skal borgeren  

 og kommunen eller amtskommunen i fællesskab udfylde en  

 sammenfatning.
 Sammenfatningen skal fungere som en fælles  

 opsummering og konklusion.
 Når sammenfatningen er udarbejdet, indarbejdes den i  

 et aftaleskema.
Aftaleskema Aftaleskemaet skal ses som et redskab, hvori de  

 næste skridt i sagen noteres.
 Aftaleskemaet udfyldes af kommunen eller amtskommunen  

 sammen med borgeren, idet det skal anvendes til at notere parternes aftaler  

 og eventuelle opgaver i den videre opfølgning i sagen.
 Hensigten med samtaleskemaet og aftaleskemaet er blandt  

 andet at sikre borgeren indflydelse på sagsbehandlingen, at borgeren  

 får indsigt i sagsbehandlingens forløb (gennemskuelighed) samt  

 at sagsbehandlingen udmunder i den rigtige indsats (kompensation).
Borgerens medinddragelse Det er vigtigt, at borgeren medinddrages i sin egen sag,  

 og at borgerens eget bidrag til oplysning af sagen fremgår i  

 vurderingen af borgerens funktionsevne.
Kravene om medinddragelse og helhedsorientering i  

 sagsbehandlingen og hjælpen skal ses sammen med  

 formålsbestemmelsen i retssikkerhedslovens § 1. Formålet er  

 sikre borgerens rettigheder og indflydelse, når myndighederne behandler  

 sager, at sikre en tidlig helhedsorienteret hjælp, at forebygge at personer får brug for hjælp til  

 forsørgelse, og at fastlægge myndighedsstrukturen og de grundlæggende  

 principper for sagsbehandlingen, herunder også klageadgangen.
 Det betyder, at kommunen eller amtskommunen i sin  

 afgørelse er bundet af hensynet til borgerens medinddragelse i  

 sagsbehandlingen.
Borgerens ønske om anden sagsbehandler Kommunen eller amtskommunen bør være  

 opmærksom på, om der mellem borgeren og dennes sagsbehandler er  

 skabt en tillidsfuld dialog.
Er dette ikke tilfældet, bør  

 kommunen eller amtskommunen efter borgerens ønske, og hvis  

 ønsket er velbegrundet, sørge for at være  

 imødekommende overfor en anmodning om at få en anden  

 sagsbehandler.
Bisidder En borger, der ønsker det, ret til, at en anden  

 person medvirker som støtte for den pågældende, når  

 kommunen eller amtskommunen behandler pågældendes  

 ansøgning om en handicapkompenserende ydelse.
Det er borgeren, der  

 vælger, hvem han eller hun ønsker som bisidder. kommunen eller  

 amtskommunen skal gøre borgeren opmærksom på denne  

 mulighed.
 Stk. 6.
Stk. 7. Hvis borgeren er uenig i beskrivelsen eller  

 vurderingen af funktionsevnen i det sendte materiale efter stk. 6, skal  

 kommunen eller amtskommunen tage stilling til, om der er grundlag for at  

 fastholde beskrivelsen eller vurderingen på trods af uenigheden.
Hvis  

 kommunen eller amtskommunen beslutter at fastholde beskrivelsen eller  

 vurderingen, skal borgerens bemærkninger tilføjes, således  

 at de kan indgå i den samlede vurdering af funktionsevnen.
Uenighed mellem borgeren og kommunen eller amtskommunen Uenighed mellem kommunen eller amtskommunen og borgeren  

 kan forekomme både i forhold til sagsforløbet og i forhold til  

 den endelige beskrivelse og vurdering af borgerens funktionsevne.
Fastlæggelsen af borgerens funktionsevne og den  

 endelige afgørelse af hvilke af en eller flere handicapkompenserende  

 ydelser, der skal bevilliges, beror på kommunens eller amtskommunens  

 faglige vurdering, som borgeren i sidste ende kan erklære sig enig  

 eller uenig i.
Hvis der er uenighed mellem kommunens eller amtskommunens  

 vurdering og borgerens egen opfattelse, skal kommunen eller amtskommunen  

 præcisere, hvori uenigheden består.
 Hvis kommunen eller amtskommunen vælger ikke at  

 imødekomme borgerens indvendinger, skal det fremgå af sagen  

 sammen med kommunens eller amtskommunens faglige forklaring på, hvorfor  

 beskrivelsen og vurderingen af borgerens funktionsevne fastholdes.
 Den endelige beslutning om konsekvenserne af eventuel  

 uenighed påhviler kommunen eller amtskommunen, der har pligt til at  

 træffe myndighedsafgørelser i overensstemmelse med  

 gældende lov og regler.
En afgørelse om bevilling af handicapkompensation  

 efter serviceloven er en afgørelse i forvaltningsretlig forstand,  

 hvorimod en udfyldelse af henholdsvis samtaleskema og aftaleskema ikke er at  

 betragte som en afgørelse i forvaltningsretlig forstand.
Se  

 nærmere herom under »Klage over  

 afgørelsen«.
Vurdering af funktionsevnen Stk. 8.
Beskrivelse og vurdering af borgerens funktionsevne Det fremgår af § 3, stk. 8, at kommunen eller  

 amtskommunen skal vurdere borgerens nedsatte funktionsevne på grundlag  

 af en samlet beskrivelse og vurdering af borgerens funktionsevne.
Beskrivelsen og vurderingen skal ske på baggrund af  

 blandt andet borgerens helbredsmæssige, sociale- og  

 arbejdsmæssige forhold samt de barrierer i det omgivende samfund, som  

 borgeren med funktionsnedsættelse støder imod.
Funktionsevnen  

 kan således ikke vurderes uafhængigt af det omgivende  

 samfund.
Når funktionsevnen er udgangspunktet for tildeling  

 af handicapkompenserende ydelser, indebærer det en vurdering af  

 personens muligheder for at deltage i samfundslivet.
Det skal derfor  

 vurderes, hvilke ydelser der vil kunne kompensere for borgerens aktivitets-  

 og deltagelsesbegrænsninger.
 Begrænsningerne kan være af personlig,  

 helbredsmæssig og/eller omgivelsesmæssig karakter.
Fx vil en kørestolsbruger ofte kunne færdes i  

 bymiljøet ved egen hjælp, hvis miljøet er fysisk  

 tilgængeligt.
Men hvis dette ikke er tilfældet, kan en personlig  

 hjælper eller ledsager kompensere for denne ydre,  

 omgivelsesmæssige begrænsning, sådan at personen alligevel  

 kan færdes de fleste steder.
 Det kan også være begrænsninger i  

 almindelige hverdagsfunktioner og  aktiviteter, fx kan mange af de  

 gøremål, som borgeren skal præstere i løbet af en  

 dag, være meget tidskrævende og dermed bevirke, at han/hun ikke  

 har tid til meget mere den dag.
 For borgere med nedsat funktionsevne kan forskellige  

 funktioner ikke blot tage længere tid, men samtidig være så  

 udmattende, at den pågældende skal bruge resten af dagen på  

 at restituere.
 Fx vil deltagelse i møder og aktiviteter i  

 forbindelse med fx børnenes skolegang og fritidsliv, varetagelse af et  

 fleksjob, at gå til behandlinger og oveni dette bruge kræfter  

 på at blive befordret til og fra alle disse aktiviteter, have  

 konsekvenser for den pågældendes ressourcer til andre  

 gøremål, herunder gøremål af mere praktisk  

 karakter.
 Funktionsevnen er betinget af den enkeltes måde at  

 håndtere sin situation på samt af den sociale og kulturelle  

 sammenhæng den enkelte er placeret i.
 Det er med andre ord ikke muligt alene ud fra en medicinsk  

 diagnose eller en oversigt over objektive muligheder for at udføre  

 aktiviteter o.lign. at vurdere en persons funktionsevne.
 Det vil altid være en helhedsvurdering af den  

 samlede livssituation for den enkelte og dennes familie, der ligger til grund  

 for både ydelser og samlet støtte.
 På baggrund af den samlede udredning rådgiver  

 kommunen eller amtskommunen borgeren om de ydelser, som kommunen eller  

 amtskommunen kan bevilge, og der træffes aftale om det videre  

 forløb, om foranstaltninger og eventuel behov for yderligere  

 oplysninger, henvisning til andre instanser eller afdelinger, inddragelse af  

 ekspertise m.v.
Vurdering af funktionsevne og borgerens deltagelse på  

 arbejdsmarkedet Nedsættelse af funktionsevnen vurderes, som ovenfor  

 beskrevet, i forhold til de begrænsninger den enkelte borger oplever i  

 sin daglige tilværelse.
I modsætning hertil vurderes arbejdsevne  

 alene i forhold til de muligheder borgeren har på arbejdsmarkedet  

 altså i forhold til den del af den daglige tilværelse der  

 vedrører deltagelsen på arbejdsmarkedet.
De helbredsmæssige forhold, der har betydning for  

 vurdering af funktionsevne, har ikke nødvendigvis betydning for  

 vurderingen af arbejdsevne.
Hensigten med handicapkompenserende ydelser er  

 netop at give borgeren mulighed for på trods af den nedsatte  

 funktionsevne at kunne deltage på lige fod med andre såvel i  

 daglige aktiviteter som i arbejdslivet.
 Ved at yde handicapkompenserende ydelser vil det  

 være muligt at reducere nogle af de barrierer, der ellers ville  

 være for borgeren med hensyn til deltagelse på  

 arbejdsmarkedet.
Der er således ingen entydig sammenhæng mellem  

 vurderingen af funktionsevne og arbejdsevne.
At funktionsevnen er nedsat kan  

 betyde, at der tildeles en handicapkompenserende ydelse, som betyder, at  

 borgeren ikke længere har de samme barrierer for deltagelse på  

 arbejdsmarkedet og dermed en »forbedret« arbejdsevne.
 I forhold til de handicapkompenserende ydelser, der kan  

 komme på tale i forhold til borgerens deltagelse på  

 arbejdsmarkedet, bør vurderingen af funktionsevnen foretages i  

 sammenhæng med de øvrige initiativer kommunen tager i forhold  

 til borgeren.
Er borgeren fx visiteret til fleksjob vil vurderingen af  

 funktionsevnen på det konkrete tidspunkt falde ud på en bestemt  

 måde, mens vurderingen af behovet for handicapkompenserende ydelser kan  

 se helt anderledes ud i det øjeblik borgeren rent faktisk får et  

 konkret fleksjob.
Kommunen eller amtskommunen bør i sådanne  

 tilfælde lave en samtidig vurdering af funktionsevnen, således at  

 borgerens genindtræden på arbejdsmarkedet ikke  

 vanskeliggøres af, at der ikke er ydet den nødvendige  

 hjælp.
 Tilsvarende vil en overgang fra fleksjob til  

 førtidspension kunne have tilsvarende konsekvenser i forhold til  

 vurderingen af handicapkompensation.
Udarbejdelse af ydelsesoversigt § 4.
 I forbindelse med sagsbehandlingen kan der udarbejdes en  

 ydelsesoversigt.
En ydelsesoversigt er en oversigt over den enkelte  

 kommunes eller amtskommunes handicapkompenserende ydelser i henhold til  

 serviceloven.
Ydelsesoversigten retter sig mod både borgerne og  

 medarbejderne i kommunerne eller amtskommunerne.
Ydelsesoversigten kan være et redskab, der  

 anskueliggør muligheder og begrænsninger for borgerne.
Samtidig  

 kan ydelsesoversigten være et redskab for kommunernes eller  

 amtskommunernes medarbejdere med henblik på at tydeliggøre  

 opgavers og/eller funktioners placering i kommunen eller amtskommunen.
 Oversigten skal ses som en information om kommunens niveau  

 for handicapkompensation, og dermed tydeliggøre overfor borgeren, hvad  

 han/hun kan forvente.
 Ydelsesoversigten kan også ses som et redskab til at  

 sikre sammenhæng mellem de overordnede politiske mål og kommunen  

 eller amtskommunens bevillingspraksis, hvorved den kan være med til at  

 sikre retssikkerheden.
 Det er kommunen eller amtskommunen, der vurderer, om der  

 skal udarbejdes en ydelsesoversigt.
 Herudover kan kommunen eller amtskommunen udarbejde en  

 beskrivelse af kommunens organisering på voksen-handicapområdet.  

 Formålet med denne beskrivelse er, at gøre det synligt for  

 borgeren, hvor han/hun kan henvende sig om andre ydelser, end den kommunen  

 eller amtskommunen efter den lokale tilrettelæggelse af forvaltningen  

 beskæftiger sig med.
 For en vejledning om udarbejdelse af en ydelsesoversigt  

 henvises til Socialministeriets publikation: »Håndbog i metode for god sagsbehandling ved  

 vurdering af nedsat funktionsevne som grundlag for tildeling af  

 handicapkompenserende ydelser efter servicelovens bestemmelser«, 2002.
Indhentelse af oplysninger § 5.
 Stk.2. Kommunen eller amtskommunen skal på  

 grundlag af den samlede beskrivelse og vurdering af funktionsevnen  i  

 henholdsvis sammenfatningen og aftaleskemaet efter § 3, tage stilling  

 til, om der er behov for at indhente yderligere oplysninger, der er  

 nødvendige for at vurdere borgerens funktionsevne.
Bestemmelsen følger af officialprincippet.
Det  

 betyder, at kommunen eller amtskommunen skal oplyse sagen fx ved indhentning  

 af oplysninger, inden der træffes afgørelse i sagen.
Kommunen eller amtskommunen skal kun indhente oplysninger  

 om borgeren, som er relevante for sagen.
Det er således kun de  

 oplysninger, der er relevante i forhold til vurdering af borgerens  

 funktionsevne, der skal indhentes.
 Dette vil fortrinsvis dreje sig om oplysninger om  

 borgerens helbredsmæssige forhold, sociale- og arbejdsmæssige  

 forhold samt oplysninger om eventuelle barriere i det omgivende samfund, som  

 borgeren kan støde i mod.
I processen kan det i en række tilfælde  

 være nødvendigt at indhente relevant ekspertviden, der kan  

 supplere eller udrede de objektive dele af funktionsnedsættelsen.
Det  

 kan være vejledende oplysninger om relevante ydelser til de forskellige  

 former for nedsat funktionsevne.
Ligesom det kan være relevant at  

 dokumentere oplysninger, der forstærker og underbygger en tidligere  

 foretaget vurdering.
Behovet for ekspertviden vil variere fra kommune eller  

 amtskommune til kommune eller amtskommune.
Nogle har en særlig  

 forvaltning/afdeling, hvor alt vedrørende mennesker med nedsat  

 funktionsevne behandles mens andre har opbygget forvaltningen på en  

 anden måde.
Der vil også være forskel på de enkelte  

 sagsbehandleres faglige ekspertise, idet disse kan have forskellig  

 uddannelsesmæssig baggrund.
Sagsbehandlerne har derfor forskellige  

 forudsætninger for at vurdere funktionsnedsættelser på  

 krops- og aktivitetsniveau, og dermed også for niveauet som  

 samfundsdeltagelse.
Det giver et behov for at sikre, at den fornødne  

 ekspertise inddrages på det relevante tidspunkt.
Der kan være behov for fx en medicinsk udtalelse om  

 konsekvenserne af eller prognoserne for en sygdom, en fysioterapeutisk  

 vurdering af gangevne, en ergoterapeutisk vurdering af personens evne til at  

 gennemføre enkeltaktiviteter eller en psykologisk vurdering af  

 personens evne til at indgå i arbejds- og/eller sociale  

 sammenhænge.
Endvidere kan det være ekspertise, som de frivillige  

 organisationer og videnscentre på handicapområdet rummer om fx  

 hvor der findes viden og erfaring om liv og tilværelse med den  

 pågældende type funktionsnedsættelse.
 Kommunen eller amtskommunen skal oplyse borgeren om,  

 hvilke oplysninger der indhentes med henblik på behandlingen af sagen,  

 og skal samtidig indhente samtykke til dette hos borgeren, jf.  

 retssikkerhedslovens § 12.
 Hvis kommunen eller amtskommunen allerede tidligt i  

 forløbet eller efter at have indhentet  tilstrækkelige  

 oplysninger kan vurdere borgerens funktionsevne, skal kommunen eller  

 amtskommunen træffe en afgørelse om eventuel tildeling af en  

 handicapkompenserende ydelse eller henvise borgeren til rette  

 afdeling/forvaltning i kommunen eller amtskommunen.
Borgerens oplysningspligt Der er i retssikkerhedslovens § 10, stk. 3, en  

 direkte pligt for kommunen eller amtskommunen til at oplyse borgeren om borgerens pligt til at medvirke om muligheden, for at kommunen eller amtskommunen indhenter  

 oplysninger efter retssikkerhedslovens § 12 om konsekvenserne, hvis borgeren ikke vil medvirke eller give  

 samtykke til at indhente oplysninger efter retssikkerhedslovens § 12,  

 stk. 3.
 Henvisning til retssikkerhedsloven § 12  

 indebærer, at kommunen eller amtskommunen kan indhente oplysninger fra  

 andre myndigheder og fra private, og at kommunen eller amtskommunen har  

 mulighed for i elektronisk form at samkøre registre med henblik  

 på kontrol.
Konsekvenser ved ikke at medvirke Hvis en borger ikke ønsker at medvirke i en konkret  

 sag, fx ikke vil tillade, at der indhentes oplysninger, er det klart  

 udgangspunktet, at borgerens ønsker skal respekteres.
 Det følger af principper i forvaltningsloven og  

 retssikkerhedslovens § 12, stk. 3, at myndighederne som alt overvejende  

 hovedregel skal respektere, at borgeren ikke ønsker, at der indhentes  

 oplysninger.
 Borgerens ønsker skal således respekteres,  

 men kommunen eller amtskommunen må klart gøre borgeren  

 opmærksom på, hvilke konsekvenser det kan få, nemlig at  

 sagen må afgøres på det grundlag, som foreligger, dvs. ud  

 fra de oplysninger, som nu ligger i sagen.
 Kommunerne eller amtskommunerne kan ikke, alene fordi  

 borgeren ikke vil medvirke, give afslag på hjælp, men kommunen  

 eller amtskommunen skal i hvert enkelt tilfælde vurdere, hvilken  

 betydning den eller de manglende oplysninger har i forhold til den ydelse,  

 som der skal tages stilling til.
Kommunen eller amtskommunen bør ved samtalens start  

 orientere borgeren om samtalens karakter, dvs. at en bred viden om  

 ansøgerens forhold kan give det bedste grundlag for hjælpen.
De  

 enkelte oplysninger behøver ikke at have betydning for den konkrete  

 hjælp, som borgeren eventuelt skal have, men kan have betydning for  

 helhedsvurderingen af ansøgerens situation.
 For en nærmere uddybning om borgerens manglende  

 medvirken i en konkret sag henvises til vejledning om lov om retssikkerhed og  

 administration på det sociale område af 7. juni 2000.
Genvurdering § 6.
Ændringer i borgerens forhold Ved udmåling og tildeling af kompensation  

 følges kommunens eller amtskommunens normale procedurer.
Hvis der indtræder væsentlige ændringer  

 i borgerens forhold, skal en ny beskrivelse og vurdering af borgerens  

 funktionsevne udarbejdes.
Dette kan eventuelt gøres ved at revurdere  

 de områder, der er sket ændringer på.
Væsentlige ændringer kan fx være  

 ændringer i de helbredsmæssige forhold i form af en  

 progredierende lidelse, eller hvor helbredsforholdene er meget svingende.
Det  

 kan også være ændringer i de sociale forhold fx i  

 tilfælde hvor borgeren bliver skilt, bliver alene, flytter til en anden  

 bolig eller bliver forældre/forældre til flere børn.  

 Ændringer kan også være i det omgivende samfund fx ved  

 omlægning af de offentlige befordringsmidler i forhold til boligens  

 placering.
Tilsidesættelse af borgerens  oplysningspligt En borger, der modtager hjælp, har efter  

 retssikkerhedslovens § 11, en pligt til at oplyse kommunen eller  

 amtskommunen om ændringer i sine forhold, der kan have betydning for  

 hjælpen.
 Hvis borgeren har givet urigtige eller vildledende  

 oplysninger eller har undladt at oplyse om, at den pågældendes  

 forudsætninger for at modtage handicapkompensation er ændrede  

 eller bortfaldet, og pågældende derfor uberettiget har modtaget  

 kompensation, skal den/de modtagne ydelser betales og/eller -leveres  

 tilbage.
 Det er kommunen eller amtskommunen, der træffer  

 afgørelse om tilbagebetaling/tilbagelevering, når en person mod  

 bedre vidende har undladt at give oplysninger som krævet i lov om  

 retssikkerhed og administration på det sociale område, eller  

 når en person mod bedre vidende uberettiget har modtaget  

 handicapkompensation efter reglerne i serviceloven, jf. servicelovens  

 § 119.
 Der henvises samtidig til vejledning om lov om  

 retssikkerhed og administration på det sociale område af 7. juni  

 2000.
Handleplaner efter servicelovens § 111 § 7.
Stk. 2. Kommunen eller amtskommunen skal, jf.  

 servicelovens § 111 tilbyde at udarbejde en handleplan, når  

 hjælpen ydes til 1)	personer med betydeligt nedsat fysisk eller psykisk  

 funktionsevne, 2)	personer med alvorlige sociale problemer, der ikke eller kun med  

 betydelig støtte kan opholde sig i egen bolig, eller 3)	personer, som i øvrigt har behov for betydelig støtte  

 for at forbedre de personlige udviklingsmuligheder.
 Stk. 3. Det skal fremgå af sagen, at kommunen  

 eller amtskommunen har vurderet spørgsmålet om udarbejdelse af  

 den konkrete handleplan, herunder om borgeren har udtrykt ønske om, at  

 der bliver udarbejdet en handleplan.
§ 8. Efter servicelovens  

 § 111 skal handleplanen angive formålet med indsatsen.  

 Handleplanen angiver endvidere efter servicelovens § 111, Stk. 2. Handleplanen bør efter servicelovens  

 § 111 udarbejdes ud fra modtagerens forudsætninger og så  

 vidt muligt i samarbejde med denne.
 § 9. Ved vurderingen af behovet for en  

 handleplan skal der tages hensyn til borgerens samlede funktionsevne og  

 behov, samt karakteren, omfanget, sværhedsgraden og tidshorisonten for  

 den indsats, der er brug for.
 Stk. 2. I de tilfælde, hvor der udarbejdes en  

 handleplan, kan vurdering af funktionsevnen efter § 3 anvendes som  

 udgangspunkt for det videre arbejde.
 Udarbejdelse af handleplaner, er et led i  

 finansieringsreformen, der trådte i kraft den 1. januar 2002. Udover  

 selve finansieringsomlægningen fra delt finansiering til  

 grundtaksfinansiering indeholder finansieringsreformen en række  

 ændringer i serviceloven blandt andet en ændring af de  

 eksisterende regler om udarbejdelse af handleplaner i servicelovens  

 § 111. Ændringerne har til hensigt at styrke kvalitetsudviklingen  

 og brugerinddragelsen.
 Kommunen eller amtskommunen skal altid skønne, om  

 det er hensigtsmæssigt at tilbyde at udarbejde en handleplan, når  

 der ydes hjælp efter afsnit III til voksne i serviceloven.
Kommunen eller amtskommunen skal dog altid tilbyde at  

 udarbejde en handleplan, når hjælpen ydes til personer med betydelig nedsat fysisk eller psykisk funktionsevne personer med alvorlige sociale problemer, der ikke eller med  

 betydelig støtte kan opholde sig i egen bolig, eller personer, som i øvrigt har behov for betydelig støtte  

 for at forbedre de personlige udviklingsmuligheder.
 Det skal af sagen fremgå, at kommunen eller  

 amtskommunen har vurderet spørgsmålet om udarbejdelse af en  

 konkret handleplan, herunder om borgeren har udtrykt ønske om, at der  

 bliver udarbejdet en handleplan.
 En handleplan skal angive:
 Formålet med indsatsen.
 Hvilken indsats, der er nødvendig for at opnå  

 formålet.
 Den forventede varighed af indsatsen.
 Andre særlige forhold om boform, beskæftigelse, personlig  

 hjælp, behandling, hjælpemidler m.v.
 Handleplanen bør udarbejdes ud fra borgerens  

 forudsætninger og så vidt muligt i samarbejde med denne.
 Ved vurderingen af behovet for en handleplan skal der  

 tages hensyn til borgerens samlede funktionsevne og behov, samt karakteren,  

 omfanget, sværhedsgraden og tidshorisonten for den indsats, der er brug  

 for.
Funktionsevnemetoden kan udover sager vedrørende  

 ydelser efter § 84 i serviceloven anvendes, hvor kommunen eller  

 amtskommunen vurderer, at det er hensigtsmæssigt, at udarbejde en  

 handleplan.
Funktionsevnemetoden kan her fungere som en relevant skabelon for  

 tiltag, som kommunen eller amtskommunen i forvejen skal tage.
 Ikrafttræden m.v.
 § 10.
 Stk. 2. Bekendtgørelsen anvendes på  

 sager, der påbegyndes denne dato eller senere, og sager, hvor der sker  

 væsentlige ændringer denne dato eller senere.
 Bekendtgørelsen træder i kraft den 1. januar  

 2003 samtidig med førtidspensionsreformen.
 Bekendtgørelsen skal, jf. § 2, bruges ved  

 sager om dækning af nødvendige merudgifter ved den daglige  

 livsførelse efter servicelovens § 84, der påbegyndes den 1.  

 januar 2003 eller senere, og i sager, hvor der sker væsentlige  

 ændringer denne dato eller senere.
Funktionsevnebekendtgørelsen kan anvendes i alle  

 andre sager om kompensation efter servicelovens regler.
Desuden kan  

 funktionsevnebekendtgørelsen tilsvarende anvendes i allerede  

 verserende sager om kompensation efter serviceloven.
Klage over afgørelsen Som udgangspunkt kan borgeren klage over en kommunal eller  

 amtskommunal afgørelse om ydelser efter den sociale lovgivning til  

 enkeltpersoner til Det Sociale Nævn i det pågældende amt.  

 Afgørelserne herfra vil kunne ankes til Den Sociale Ankestyrelse, hvis  

 de har principiel eller generel betydning, og herunder fx i forbindelse med  

 nye regler og praksisfastlæggelse på området.
Det er Den  

 Sociale Ankestyrelse, der vurderer om sagen er af principiel eller generel  

 betydning.
For personlig og praktisk hjælp efter servicelovens  

 § 71, er der fastsat særlige klageregler.
 Uenighed mellem borgeren og kommunen eller amtskommunen om  

 henholdsvis sagsforløbet og/eller i forhold til den endelige  

 beskrivelse og vurdering af borgerens funktionsevne er ikke en  

 afgørelse i forvaltningsretlig forstand, men derimod et  

 sagsbehandlingskridt af procesledende karakter, hvorover der ikke kan  

 ankes.
 Der kan således ikke klages over udfyldelsen af  

 henholdsvis samtaleskema og aftaleskema, idet disse er led behandlingen af  

 sagen.
