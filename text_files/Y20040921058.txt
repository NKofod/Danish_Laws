Lønindkomst  

 i udlandet  42-dages reglen Told- og Skattestyrelsen er blevet spurgt om  

 fortolkningen af ligningslovens § 33 A efter Højesterets dom af 1. maj 2003 (  

  

 SKM2003.209.HR  

  

 ).  

 Højesterets flertal udtalte, at ligningslovens § 33 A, stk. 1, efter ordlyden  

 af og forarbejderne til bestemmelsen må forstås således, at nedsættelse af  

 indkomstskatten  

 er betinget af, at skatteyderens ferieophold m.v. her i riget sammenlagt har  

 en  

 varighed på højst 42 dage inden for enhver afsluttet 6-måneders periode.  

 Højesteret  

 fandt ikke, at denne forståelse af bestemmelsen er i strid med en fast  

 administrativ praksis.
 Det er på baggrund af Højesterets dom Styrelsens  

 opfattelse, at et udlandsophold må anses for afbrudt, såfremt den pågældende  

 person på en given dato har opholdt sig her i riget i mere end 42 dage inden  

 for de seneste 6 måneder.Et udlandsophold anses for afbrudt ved påbegyndelsen  

 af det ferieophold m.v., hvorunder de 42 dage overskrides, idet ferieophold  

 m.v. her i riget som afslutning på et udlandsophold ikke medregnes til  

 udlandsopholdet.
Eksempel:  


  

 Et  

 udlandsophold starter den 1. januar.
Skatteyderen har 10 weekend-ophold  

 (fredag  

 til søndag) i Danmark i perioden 1. februar - 1. juni (i alt 30 dage) og  

 rejser  

 hjem på 14 dages ferie i Danmark den 30. juni.
Den 12. juli har opholdet i  

 Danmark haft en sammenlagt varighed på mere end 42 dage inden for de seneste  

 6  

 måneder, og udlandsopholdet afbrydes derfor den 30. juni.
Der kan opnås  

 lempelse  

 for perioden 1. januar - 30. juni forudsat de øvrige betingelser herfor er  

 opfyldt.  

 Hvis skatteyderen vil opnå lempelse af lønindkomst i udlandet efter  

 afbrydelsen, skal han på ny opholde sig i udlandet i mindst 6 måneder.
 Såfremt skatteyderen i det nævnte eksempel var  

 rejst hjem på 14 dages ferie i Danmark den 29. juni i stedet for den 30.  

 juni,  

 ville der ikke kunne opnås lempelse for den forudgående periode, idet  

 udlandsopholdet  

 ville være afbrudt, inden der var forløbet mindst 6 måneder.
 Det er dog muligt at påbegynde et udlandsophold  

 omfattet af ligningslovens § 33 A på et senere tidspunkt end påbegyndelsen af  

 det faktiske udlandsophold, hvis f.eks. 42-dages reglen overskrides efter de  

 første 2 måneder men senere overholdes i mindst 6 måneder.
Det har været fremført over for Styrelsen, at  

 Højesterets dom er en skærpelse af den administrative praksis, som er  

 fastlagt  

 på baggrund af Ligningsrådets afgørelse af 29. januar 1991 (TfS 1991.116),  

 hvor  

 Ligningsrådet udtalte, at spørgeren for så vidt angik ophold i udlandet ud  

 over  

 6 måneder ville være frit stillet med hensyn til fordelingen af feriedagene,  

 blot forholdet mellem det samlede udlandsopholds længde og det samlede antal  

 feriedage svarede til forholdet mellem 6 måneder og 42 dage.
Endvidere er det  

 anført, at fortolkningen af dommen i den seneste version af  

 Ligningsvejledningen  

 er mere skærpende end dommen, idet det er anført, at det tilladte ophold her  

 i  

 riget på 7 dage om måneden ved ophold i udlandet, der strækker sig ud over 6  

 måneder, skal placeres således, at opholdet højst har en varighed på 42 dage  

 inden for de seneste 6 måneder.
 Det præciseres derfor (som det fremgår af  

 ovennævnte eksempel), at hvis betingelserne for lempelse er opfyldt i  

 perioden  

 inden afbrydelsen af udlandsopholdet, mistes denne ret ikke, selv om man  

 efterfølgende  

 har været hjemme mere end 42 dage indenfor en 6 måneders periode.
Det er Styrelsens opfattelse, at Højesterets dom  

 falder inden for rammerne af den fortolkning af 42-dages reglen, der hidtil  

 er  

 kommet til udtryk i cirkulærer og ligningsvejledninger, men at det på  

 baggrund  

 af den nævnte afgørelse fra Ligningsrådet ikke kan udelukkes, at der i visse  

 tilfælde vil være tale om en vis skærpelse af praksis.
Det henhører under de  

 skatteansættende myndigheder at afgøre, om der i det enkelte tilfælde er tale  

 om en skærpende praksisændring.
Styrelsen er dog af den opfattelse, at der må  

 antages at have hersket en vis uklarhed med hensyn til anvendelsen af  

 42-dages  

 reglen, og at dette kan begrunde, at dommen alene tillægges virkning fra  

 afsigelsen.
 Skatteministeriet, Departementet, har tilsluttet  

 sig Styrelsens opfattelse og har i den forbindelse meddelt, at Højesterets  

 dom  

 ikke giver anledning til at søge ligningslovens § 33 A ændret.
