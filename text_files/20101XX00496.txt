Skriftlig fremsættelse (9. februar 2011) Klima- og energiministeren (Lykke Friis) :
 Herved tillader jeg mig for Folketinget at fremsætte:
 Forslag til lov ændring af lov om anvendelse af Danmarks undergrund (undergrundsloven) (Implementering af CCS-direktivet, efterforskning og indvinding af geotermisk energi, påbud om tredjepartsadgang til anlæg til indvinding, behandling og transport af olie og gas, m.v.
(Lovforslag nr.
L 141).
 Lovforslaget indeholder en række ændringer af lov om anvendelse af Danmarks undergrund med henblik på at gennemføre Europa-Parlamentets og Rådets direktiv 2009/31/EF om geologisk lagring af CO2, det såkaldte CCS-direktiv, samt beslutninger om ændringer i OSPAR konventionen og London Protokollen om CO2 lagring i undergrunden på havområdet.
Der foreslås endvidere indført en hjemmel til at kunne afslå at behandle uopfordrede nye ansøg-ninger om tilladelser til efterforskning og indvinding af et eller flere råstoffer.
Herved opnås mulig-hed for, at der kan ske en prioritering af anvendelsen af undergrunden.
Derudover foreslås en revision af bestemmelsen, som giver mulighed for at påbyde samordnet indvinding og udnyttelse af anlæg til brug for indvinding, behandling og transport af olie og gas.
Formålet er at sikre bedst mulig udnyttelse af infrastrukturen med henblik på at forlænge levetiden for eksisterende felter og produktion fra nye marginale felter.
 For at skabe offentlighed og gennemsigtighed om, hvordan der kan indsendes ansøgninger om til-ladelser til efterforskning og indvinding af geotermisk energi, indeholder lovforslaget bestemmelser om en sådan procedure, og der skabes hjemmel til at fastsætte bl.a. udvælgelseskriterier.
Lovforslaget vurderes ikke umiddelbart at have økonomiske konsekvenser for det offentlige.
Dog skal nævnes, at såfremt man vælger at tillade lagring af CO2 i den danske undergrund, vil staten på et tidspunkt skulle overtage ansvaret for et sådant lager.
Rettighedshaveren skal dog stille et beløb til rådighed for staten, som mindst dækker overvågningsomkostninger i 30 år.
Hvis der senere af uforudsete årsager viser sig, at der sker udsivning fra lageret, vil staten skulle dække udgifterne til sikring af CO2 lageret og til udbedrende foranstaltninger.
 Lovforslaget vurderes ikke at have administrative konsekvenser for det offentlige.
 Lovforslaget vurderes ikke at have økonomiske eller administrative konsekvenser for erhvervsli-vet og indebærer ikke administrative konsekvenser for borgere.
Lovforslaget har mulige konsekvenser for miljøet.
Såfremt CO2 lagring tillades på dansk område, kan det have positive miljømæssige konsekvenser, idet den CO2, som ellers ville have været udledt i atmosfæren, bliver opsamlet og lagret i undergrunden.
Skulle der ske et udslip fra et sådant lager, vil det dog kunne have negative konsekvenser på miljøet.
Der vil dog, før tilladelse til et sådant la-ger udstedes, skulle udføres en vurdering af påvirkning på miljøet (VVM), som vil være grundlag for fastsættelse af vilkår til beskyttelse af miljøet.
Forud for en evt.
CO2 lagringstilladelse skal der være foretaget udbud af områder til dette formål og en redegørelse skal være forelagt Folketingets Energipolitiske Udvalg.
 Idet der i øvrigt henvises til lovforslaget med bemærkninger, anbefales forslaget til Folketingets velvillige behandling.
