Kendelse fra Pressenævnet i sag nr.  

 128/2002 Adm. overlæge ved Odense Universitetshospital, [K],  

 har klaget til Pressenævnet over to artikler bragt i Fyens  

 Stiftstidende den 14. og den 24. november 2002, idet klager mener, at god  

 presseskik er tilsidesat.
Der er endvidere klaget over et af bladet bragt  

 genmæle den 15. november 2002.
 På forsiden af bladet den 14. november 2002 hed det  

 i overskriften "Hjernesyg sendt hjem fra OUH". I  

 underoverskriften hed det: "SYGT: 35-årig kvinde føler sig  

 straffet for at have været på privathospital".
 Forsideartiklen var sålydende:
" Helle  Christensen fra Munkebo er sur på  

 sundhedsvæsenet.
Hun føler, at det offentlige sygehusvæsen  

 straffer hende, fordi hun i første omgang blev undersøgt  

 på Privathospitalet Mølholm i Vejle.
 For at komme uden om ventelisterne betalte hendes mor otte  

 tusind kroner for undersøgelsen på Mølholm.
 Her konstaterede lægerne, at  Helle havde begyndende  

 hjernesvind i lillehjernen.
 Tilbage hos egen læge i Munkebo blev  Helle  

  Christensen henvist til neurologisk afdeling på OUH.
 Men her var ikke meget hjælp at hente.
- Beskeden var klar.
Jeg var undersøgt på  

 Mølholm, så der kunne jeg bare henvende mig igen, siger  Helle  

  Christensen.
 - Det er da totalt urimeligt, at jeg skal straffes, fordi  

 jeg har været på privathospital, mener hun.
 På OUH bekræfter administrerende  

 overlæge [K], at  Helle  Christensen har fået besked på at  

 rette henvendelse til Mølholm.
- Grunden til, at vi gør det, er, at vi  

 forsøger at drive afdelingen så rationelt som muligt.
Hvis der  

 allerede er lavet én undersøgelse, er der jo ingen grund til at  

 gentage det samme en gang til.
Vi ønsker ganske enkelt bare nogle  

 informationer om, hvad det er, Mølholm har lavet, siger han.
 Amtets sygehusdirektør er klar i mælet,  

 når det handler om private kontra offentlige sygehuse.
 - Patienter, der har valgt en type behandling eller  

 undersøgelse i privat regi, må under ingen omstændigheder  

 behandles anderledes end andre, når de senere kommer i det offentlige  

 sygehusvæsen, siger  Niels  Mortensen.
sektion Indland side 5".
 I artiklen i bladet hed det i overskriften  

 "Hjernesyn kan ikke betale privatklinik" og i  

 underoverskriften "RISIKO:  Helle  Christensen føler sig  

 dårligt behandlet   kom bare, hvis du har brug for os, siger  

 overlæge":
"Det er jo ikke fordi, jeg synes det er særlig  

 fedt at have fået konstateret hjernesvind, som 35-årig.
Men at  

 jeg så overikøbet skal udsættes for en så  

 dårlig behandling på et offentligt sygehus.
Det er næsten  

 ikke til at bære, siger  Helle  Christensen fra Munkebo.
 I september blev hun undersøgt på  

 Privathospitalet Mølholm ved Vejle, fordi hun igennem længere  

 tid har haft problemer med balancen.
Min mor lånte de otte tusinde undersøgelsen  

 kostede, for at jeg kunne gå uden om ventelisten på OUH.  

 Scanningen viste, at jeg havde en atrofi på lillehjernen.
Svind, siger  

  Helle.
 Efterfølgende vurderede  Helles egen  

 læge, at hun hører til på Neurologisk afdeling på  

 OUH til videre udredning.
Sendt retur Her meddelte man imidlertid, at ønsket om en  

 undersøgelse ikke kunne efterkommes.
 Helle blev i stedet for opfordret til igen at kontakte  

 Mølholm.
Men jeg har da ikke råd til at tage derover igen.
Og  

 hvorfor skal jeg i øvrigt straffes og behandles anderledes, fordi jeg  

 har været på privathospital, siger  Helle.
 På OUH oplyser den administrerende overlæge  

 på afdeling N, at proceduren med at afvise patienter der først  

 er undersøgt på private klinikker eller hospitaler er helt  

 normalt, hvis der ikke medsendes dokumentation eller journalmateriale fra  

 pågældende sted.
Hvad har de lavet Grunden til, at vi gør det, er, at vi  

 forsøger at drive afdelingen så rationelt som muligt.
Hvis der  

 allerede er lavet én undersøgelse, er der jo ingen grund til at  

 gentage det samme en gang til.
Vi ønsker ganske enkelt bare nogle  

 informationer om, hvad det er Mølholm har lavet, siger overlæge Han understreger, at hvis Mølholm eller enhver  

 anden privat klinik eller hospital i Danmark af den ene eller anden grund  

 ikke kan fuldføre behandlingen af en patient er det offentlige  

 sygehusvæsen parat til at tage over.
Du er velkommen Hvis det er tilfældet, at Mølholm ikke kan  

 afslutte patienten fuldstændigt, så skal hun være hjertelig  

 velkommen her, siger [K].
I øvrigt mener [K], at hele problemet kunne  

 være løst, hvis den pågældende læge på  

 Mølholm, der havde undersøgt  Helle  Christensen blot havde  

 sørget for at informere hende tilstrækkeligt.
Ifølge  Helle  Christensen har hendes praktiserende  

 læge fremsendt alt materiale fra hendes undersøgelse fra  

 Mølholm til OUH." Den 15. november 2002 bragte bladet følgende  

 genmæle:
 "Genmæle:
I en artikel i dagens udgave af Fyens Stiftstidende  

 14-11-02 ved journalist  Mads  Graves  Larsen refereres et sagsforløb  

 under overskriften "Hjernesyg sendt hjem fra OUH". Artiklen er ikke  

 retvisende på flere punkter.
Pågældende har ikke  

 været på OUH i det aktuelle forløb, så oplysningen  

 om at hun er hjemsendt er således ikke korrekt.
 Det er heller ikke korrekt at manglende oplysninger fra  

 Mølholm klinikken har været af betydning i sagn, eller at der er  

 tale om at straffe patienter som konsulterer et privathospital.
Hvis man som patient konsulterer en lægeklinik, kan  

 man have supplerende spørgsmål om undersøgelsernes  

 resultat og konsekvenserne heraf.
I sådanne situationer vil det i  

 første omgang være helt naturligt at rette  

 spørgsmålene til pågældende klinik, frem for at  

 vente på at få iværksat et nyt forløb i en anden  

 klinik.
Det er dette forhold som er baggrunden for sagsforløbet  

 på OUH.
Hvis den normale fremgangsmåde ikke kan løse en  

 problemstilling som den aktuelle, står vi i denne, som i andre sager,  

 selvfølgelig til rådighed for syge medborgere fra Fyn eller  

 andre amter.
[K], Adm.
Overlæge, Neurologisk afdeling N,  

 Odense Universitetshospital.
Citaterne fra overlæge [K] i avisen torsdag  

 den 14.11 var fremsendt per mail og godkendt i telefon af overlægen,  

 før de blev bragt. (red.)" I en artikel den 28. november 2002 hed det i overskriften  

 " Helle i klemme". I underoverskriften hed det "DET  

 SYGE VÆSEN:  Helle  Christensen blev kastebold mellem det offentlige og  

 det private sygehusvæsen". Efter en redegørelse for sagen  

 og for omtalen af genmælet den 14. og 15. november 2002 hed det  

 bl.a.:
" Og i forbindelse med den første artikel fik [K]  

 sendt følgende citater, der blev godkendt telefonisk:
"På OUH oplyser den administrerende  

 overlæge på afdeling N, at proceduren med at afvise patienter,  

 der først er undersøgt på private klinikker eller  

 hospitaler er helt normal, hvis der ikke medsendes dokumentation eller  

 journalmateriale fra pågældende sted." "- Grunden til, at vi gør det, er, at vi  

 forsøger at drive afdelingen så rationelt som muligt.
Hvis der  

 allerede er lavet én undersøgelse, er der jo ingen grund til at  

 gentage det samme en gang til.
Vi ønsker ganske enkelt bare nogle  

 informationer om, hvad det er, Mølholm har lavet, siger overlæge I forbindelse med tilblivelsen af denne artikel har  

 administrerende overlæge [K] ikke reageret på avisens  

 henvendelser.
" Klageren har i forhold til overskriften på artiklen  

 den 14. november 2002 anført, at journalisten var fuldt klar over, at  

 den pågældende patient ikke havde været på Odense  

 Universitetshospital.
Overskriften er derfor ikke i overensstemmelse med god  

 presseskik.
Klageren har videre anført, at genmælet i  

 bladet den 15. november 2002 var ledsaget af en redaktionel kommentar om, at  

 alle citater var godkendt af klager.
Ordet genmæle dækker  

 partsindlæg eller modsvar, men ikke korrektion fra den, som har bragt  

 en urigtig oplysning, og der forelå ej heller i den redaktionelle  

 kommentar indrømmelse eller beklagelse af den forkerte overskrift.  

 Klager finder, at dette ikke er i overensstemmelse med god presseskik.
Klageren har endelig anført, at det ikke er  

 korrekt, når det i det bragte genmæle og i artiklen den 24.  

 november 2002 anføres, at han har godkendt de i artiklen den 14.  

 november 2002 bragte citater.
Den 13. november 2002 gjorde klager telefonisk  

 indsigelse mod de første sætningers formulering til artiklen den  

 14. november 2002, og journalisten lovede, at der ville ske en rettelse.
Det  

 er efter klagers opfattelse ikke i overensstemmelse med god presseskik at  

 oplyse, at alle citater er godkendt, når der er gjort indsigelse mod et  

 af dem.
Bladet har anført, at man i bladet dagen efter  

 artiklen den 14. november 2002 har bragt et genmæle om, at den  

 pågældende patient ikke var hjemsendt.
I tilslutning til dette  

 genmæle gjorde bladet opmærksom på, at man i øvrigt  

 stod inde for resten af artiklen.
Bladet har således imødekommet  

 den forkerte overskrift.
 Med hensyn til klagen over, at det i genmælet og  

 artiklen den 24. november 2002 er anført, at klager har godkendt de  

 bragte citater i artiklen den 14. november 2002, har bladet gjort  

 gældende, at journalisten alene har bragt, hvad der fremgår af de  

 førte samtaler og med accept fra klager.
I sagens behandling har følgende  

 nævnsmedlemmer deltaget: Niels Grubbe, Finn Rowold, Kaare R.
Skou og  

 Kirsten Dyregaard.
 Pressenævnet udtaler:
 Pressenævnet modtog klagen den 16. december 2002.  

 Nævnet er derfor afskåret fra at tage stilling til den artikel og  

 det genmæle, der blev bragt den 14. og 15. november 2002, jf.  

 medieansvarslovens § 34, stk. 2 og § 40, stk. 2.
 Da der i forhold til artiklen den 24. november 2002  

 foreligger modstridende oplysninger med hensyn til, om klager har godkendt  

 citaterne i artiklen den 14. november 2002, finder nævnet ikke grundlag  

 for at udtale kritik af bladet.
 Afsagt den 12. februar 2003.
