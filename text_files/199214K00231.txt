Nr BTL 231 Betænkning over Forslag til lov om ændring af lov om en garantiordning for  

 udlån til nyetablerede virksomheder og nye aktiviteter i mindre og  

 mellemstore virksomheder   

 Nr L 231 1992-93, 1. samling Afgivet af Erhvervsudvalget Afgivet: 19930415 Udvalget har behandlet lovforslaget i nogle møder.
 Herefter indstiller et flertal (udvalget med undtagelse af  

 Fremskridtspartiets medlem) lovforslaget til vedtagelse uændret .
 Et mindretal (Fremskridtspartiets medlem af udvalget) indstiller  

 lovforslaget til forkastelse ved 3. behandling med følgende  

 argumenter:
Dansk erhvervsliv har uden modargumenter et enormt behov for at få adgang  

 til billigere finansiering af drift og anlægskapital.
Spørgsmålet er så,  

 hvordan dette mål bedst opnås.
Til brug for formulering af den rette medicin  

 er det altid fornuftigt, at diagnosen er korrekt, og at alle forhold er  

 medtaget på lødig vis.
Hvorfor er den danske rente så høj? Og hvorfor er der ikke tilstrækkelig  

 risikovillig kapital til rådighed på markedet? Til brug for analysen heraf er det værd at huske, at den danske stat har  

 optaget indlandslån på 553 mia. kr., jf.
Budgetoversigt 2/92. Når staten har  

 optaget denne halve billion kroner i indlandslån, er det jo soleklart, at  

 den/de personer, som har risikovillig kapital til rådighed, for længst har  

 udlånt denne kapital til staten.
Som kapitaludlåner er det jo noget mere  

 sikkert at låne til en institution med 5,1 mio. solidariske  

 selvskyldnerkautionister end til en smedemester med pant i hus og en 5 år  

 gammel bil.
 Staten har ved sin gældsætningspolitik støvsuget markedet for kapital og  

 dermed reduceret private låneres muligheder på markedet.
Dertil kommer så, at staten også har ansvaret for den høje rente.
Igen er  

 statens gældsætningspolitik direkte og indirekte årsagen til det høje danske  

 renteniveau, dels direkte ved, at staten er nødt til at tilbyde en høj rente  

 til dem, der køber statspapirerne, for at kunne afsætte disse, og dels  

 indirekte ved, at ca. 1/3 af statens indenlandske gæld er afsat i  

 kroneobligationer m.v., som er købt af udlændinge.
De udenlandske holdere af  

 danske statspapirer vil kun beholde disse, hvis forrentningen i Danmark  

 ligger på niveau med f.eks. den tyske rente.
Hvis Danmark sænkede sin rente i  

 forhold til den tyske, ville Nationalbanken skulle hjemkøbe statspapirer for  

 150-170 mia. kr. på een gang.
Det er ikke muligt, hvorfor man opretholder det  

 høje renteniveau.
Som beskrevet er årsagen til virksomhedernes begrænsede lånemuligheder  

 fortrinsvis statens voldsomme låntagning.
Derfor bør Folketinget bruge sine  

 kræfter på at nedbringe denne statsgæld frem for at skabe ny statsgæld.
