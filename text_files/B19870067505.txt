 I henhold til § 21, stk. 3, i lov om folkeskolen, jf. lovbekendtgørelse  

 nr. 541 af 21. august 1986, og § 4, nr. 2, i lov om friskoler og private  

 grundskoler m.v., jf. lovbekendtgørelse nr. 677 af 3. oktober 1986,  

 fastsættes:
I.
Almindelige bestemmelser § 1.  Elever, der er indskrevet i folkeskolen eller  

 indmeldt i en tilsvarende privat skole, men som på grund af smittefare eller  

 af hensyn til deres sundhed eller velfærd ikke kan undervises i skolen, er  

 berettiget til sygeundervisning efter reglerne i denne bekendtgørelse.
§ 2.  Ved længere tids forsømmelse på grund af sygdom  

 eller lignende skal skolen rette henvendelse til forældrene senest 3 uger (15  

 skoledage) efter, at eleven sidst deltog i skolens undervisning eller skulle  

 have påbegyndt skolegangen.
Det samme gælder ved hyppige kortvarige  

 forsømmelser på grund af sygdom, når de har haft en samlet varighed af 3  

 uger.
Stk. 2.  Opholder eleven sig i hjemmet, sørger skolens  

 leder efter samråd med forældrene for, at den nødvendige undervisning i  

 hjemmet iværksættes.
Er der tvivl om, hvorvidt eleven på grund af sygdom  

 eller lignende er forhindret i at deltage i almindelig skolegang, kan skolen  

 forlange en udtalelse herom fra skolelægen, eventuelt en lægeerklæring.
Stk. 3.  Opholder eleven sig på et sygehus, et hospital  

 eller en anden institution, skal skolen indhente oplysning om, hvorvidt  

 eleven modtager undervisning.
Er dette ikke tilfældet, skal skolen underrette  

 skolekommissionen i den kommune, hvor institutionen ligger, i København  

 skoledirektionen.
 Stk. 4.  Såfremt eleven inden yderligere en uges forløb  

 vil kunne genoptage eller påbegynde almindelig skolegang, eventuelt ved at  

 blive befordret til skole, kan sygeundervisning undlades, men der må i så  

 fald tages stilling til, om eleven skal have supplerende undervisning efter  

 de herom gældende bestemmelser.
 § 3.  Formålet med sygeundervisningen er at fremme  

 elevernes indlæring og personlige udvikling på en sådan måde, at de ved  

 genoptagelse af almindelig skolegang kan følge undervisningen på det  

 klassetrin, de tilhører.
 Stk. 2.  Undervisningens indhold bør være i  

 overensstemmelse med de læseplaner, der gælder for elevens skole.
Stk. 3.  For elever, der ikke kan antages senere at  

 blive i stand til at følge almindelig skolegang, kan undervisningen  

 tilrettelægges efter en individuelt udformet plan.
Det bør dog i de fag, hvor  

 det er muligt, tilstræbes at opfylde formålet med undervisningen i det  

 pågældende fag.
 § 4.  Omfanget af sygeundervisningen må til enhver tid  

 afpasses efter den enkelte elevs alder, helbredstilstand og øvrige  

 forudsætninger.
 § 5.  For elever, hvis personlige udvikling kræver en  

 særlig hensyntagen eller støtte, skal sygeundervisningen tilrettelægges efter  

 reglerne om specialundervisning eller anden specialpædagogisk bistand.
 § 6.  Den, der forestår eller varetager  

 sygeundervisningen, skal indhente oplysning om elevens hidtidige  

 undervisning, jf. § 3, stk. 2, og sørge for, at de lærere, der skal undervise  

 eleven efter sygeundervisningens ophør, får de nødvendige oplysninger om  

 dennes forløb.
 Stk. 2.  Hvis en elev udskrives fra et sygehus eller et  

 hospital til fortsat pleje på andre institutioner eller i hjemmet, skal den,  

 der hidtil har forestået undervisningen, medvirke til, at denne kan fortsætte  

 umiddelbart efter udskrivningen.
II.
Sygeundervisning i hjemmet § 7.  Sygeundervisning i hjemmet bør så vidt muligt  

 varetages af en eller flere af elevens egne lærere ved skolen, fortrinsvis  

 klasselæreren.
 Stk. 2.  Varetages undervisningen af andre end den  

 pågældende skoles lærere, er den undergivet tilsyn af skolekommissionen, i  

 København af skoledirektionen.
 §8. Udgifterne ved sygeundervisning i hjemmet af elever i folkeskolen  

 påhviler kommunen.
 Stk. 2.  Udgifterne ved sygeundervisning i hjemmet af  

 elever i private skoler indgår i skolens tilskudsgrundlag efter de herom  

 fastsatte regler.
§ 9.  Kommunalbestyrelsen eller efter dennes  

 bemyndigelse skolekommissionen, i København skoledirektionen, kan fastsætte  

 nærmere regler om iværksættelse af sygeundervisning i hjemmet for elever i  

 folkeskolen og om undervisningens sædvanlige omfang.
Det kan herunder  

 bestemmes, at skolelederens beslutning efter § 2, stk. 2, skal godkendes af  

 skolekommissionen eller af anden myndighed.
 Stk. 2.  Direktoratet for Folkeoplysning, Frie  

 Grundskoler m.v. kan fastsætte tilsvarende regler for så vidt angår private  

 skoler.
III.
Hospitalsundervisning § 10.  Det påhviler kommunen at indrette undervisning  

 efter § 1 på de i kommunen beliggende sygehuse, hospitaler og andre  

 institutioner, som modtager børn i alderen 6-18 år, medmindre sådan  

 undervisning er indrettet af amtskommunen, eller der på anden måde sørges for  

 elevernes undervisning.
Undervisningen kan omfatte elever, der er fyldt 18  

 år.
 Stk. 2.  Det angives i skoleplanen, på hvilke sygehuse,  

 hospitaler m.v. kommunen har indrettet undervisning.
 § 11.  Undervisningen kan gives som  

 enkeltmandsundervisning eller holdundervisning.
 § 12.  Undervisningen bør varetages af lærere med  

 praktisk erfaring fra folkeskolens almindelige undervisning.
 § 13.  Undervisningen skal foregå i lokaler, der efter  

 deres størrelse, placering og indretning må anses for egnede til formålet.  

 Det påhviler sygehuset, hospitalet eller institutionen at stille sådanne  

 lokaler til rådighed.
 § 14.  Undervisningen er undergivet tilsyn af  

 skolekommissionen i den kommune, der har indrettet undervisningen, i  

 København af skoledirektionen.
 § 15.  Udgifterne til hospitalsundervisning, herunder  

 til undervisningsmidler og inventar, påhviler den amtskommune, hvor  

 institutionen er beliggende.
Stk. 2.  En kommunes forslag til det årlige budget for  

 hospitalsundervisningen skal forelægges amtsrådet til godkendelse inden en  

 frist, der fastsættes af amtsrådet.
Kommunen kan forlange amtskommunens  

 refusion forskudsvis udbetalt på grundlag af det godkendte budget.
 Stk. 3.  For institutioner i København og Frederiksberg  

 kommuner påhviler udgifterne kommunen.
 § 16.  Amtsrådet kan fastsætte nærmere regler om  

 iværksættelse af hospitalsundervisning og om dennes sædvanlige omfang.
IV.
Ikrafttræden m.v.
 § 17.  Bekendtgørelsen træder i kraft den 1. december  

 1987.
 Stk. 2.  Bekendtgørelse nr. 171 af 10. marts 1976 om  

 sygeundervisning for elever i folkeskolen og visse private skoler ophæves.
Undervisningsministeriet, den 26.  

 oktober 1987 P.
M.
V.
E.
B.
LISELOTTE HESLET SESTOFT (* 1) Bekendtgørelsen er en ajourføring af gældende regler i  

 Undervisningisteriets bekendtgørelse nr. 171 af 10. marts 1976 og de ved  

 bekendtgørelse nr. 504 af 9. oktober 1978 gennemførte ændringer heraf.
