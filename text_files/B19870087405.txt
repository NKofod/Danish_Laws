 I medfør af lov om social pension fastsættes:
 Pension til diplomater m.fl.
 § 1.  Ret til ydelser efter pensionsloven tilkommer  

 ikke diplomatiske eller konsulære repræsentanter eller tjenestemænd eller  

 dermed ligestillede personer, der gør tjeneste ved herværende diplomatiske  

 eller konsulære repræsentationer, og som ikke er fuldt skattepligtige her i  

 landet, jfr. kildeskattelovens § 3, stk. 2 og 3, og Wienerkonventionerne om  

 diplomatiske og konsulære forbindelser, jfr. lov nr. 252 af 18. juni 1968 og  

 lov nr. 67 af 8. marts 1972. Det samme gælder sådanne personers  

 familiemedlemmer.
 Stk. 2.  Ret til ydelser efter pensionsloven tilkommer  

 ikke udenlandske statsborgere, som er beskæftiget for en fremmed stat eller  

 herværende internationale organisationer, og som ikke er fuldt skattepligtige  

 her i landet.
 § 2.  Udlændinge med fast bopæl her i landet, der er  

 ansat i privat tjeneste ved fremmede staters diplomatiske eller konsulære  

 repræsentationer, og som er fuldt skattepligtige her i landet, har adgang til  

 ydelser efter loven.
 § 3.  §§ 1 og 2 fraviges, hvor dette er nødvendigt i  

 medfør af andre internationale regler, herunder De Europæiske Fællesskabers  

 forordninger.
Fravigelse af bestemmelser om dansk  

 indfødsret og bopæl i Danmark § 4.  Kravet om dansk indfødsret efter lovens § 2,  

 stk. 1, og § 68, jfr. § 5 i lov nr. 447 af 11. oktober 1972 om Danmarks  

 tiltrædelse af De Europæiske Fællesskaber og lovens § 11, stk. 2, ophæves for  

 følgende personer:
 Det er en betingelse, at de pågældende har ret til dansk pension efter  

 EF-forordning nr. 1408/71 om anvendelse af de sociale sikringsordninger på  

 arbejdstagere og selvstændige erhvervsdrivende og deres familiemedlemmer, der  

 flytter inden for Fællesskabet.
 § 5.  For de personer, der er nævnt i § 4, ophæves  

 kravet om dansk indfødsret efter § 4 i lov nr. 257 af 7. juni 1972 om ændring  

 af lov om folkepension.
§ 6.  Kravet om bopæl i Danmark efter lovens § 3, stk.  

 1, ophæves for personer, der er bosat i en anden EF-medlemsstat, og som har  

 optjent ret til social pension.
Dette gælder dog ikke personer, der har ret  

 til pension efter lovens § 2, stk. 2, nr. 1, eller efter overenskomster med  

 andre lande.
Indtægtsforhold og tidsbegrænsning ved  

 tilkendelse af førtidspension Indtægtsforhold § 7.  Tilkendelse af førtidspension efter lovens § 14,  

 stk. 3, nr. 2 og 3, er betinget af, at ansøgerens forsørgelsesgrundlag ikke  

 overstiger de indtægtsgrænser, der er fastsat i § 8.
Stk. 2.  Ved opgørelse af forsørgelsesgrundlaget indgår  

 ansøgerens og en eventuel ægtefælles samlede indtægter.
Desuden indgår  

 formuetillæg efter fradrag i tillægget for en ejerbolig, jfr. §§ 4 og 5 i lov  

 om socialindkomst.
 Stk. 3.  Ved opgørelsen anvendes endvidere reglerne om  

 bortgivelse i §§ 24-26 både for ansøgeren og dennes ægtefælle.
 Stk. 4.  Ved opgørelsen bortses fra sådanne ydelser  

 eller indtægter, der ikke udgør et aktuelt forsørgelsesgrundlag for ansøgeren  

 og dennes ægtefælle.
 Stk. 5.  Når forsørgelsesgrundlaget er under  

 indtægtsgrænserne efter § 8, tilkendes der førtidspension efter lovens § 14,  

 stk. 3, nr. 2, hvis erhvervsevnen er nedsat med mindst halvdelen og efter §  

 14, stk. 3, nr. 3, hvis sociale og helbredsmæssige forhold taler for det.
 § 8.  For en gift ansøger er indtægtsgrænsen for  

 forsørgelsesgrundlaget, som det opgøres efter § 7, det beløb, der årligt  

 højst kan udbetales i dagpenge efter lov om dagpenge ved sygdom eller fødsel.
 Stk. 2.  For en enlig ansøger er den tilsvarende grænse  

 2/3 af beløbet i stk. 1.
 Stk. 3.  For hvert barn, som ansøgeren eller dennes  

 ægtefælle har forsørgelsespligt over for, forhøjes indtægtsgrænserne, der er  

 nævnt i stk. 1 og 2, med et beløb svarende til særligt børnetilskud efter §  

 4, stk. 3, i børnetilskudsloven.
Tidsbegrænsning § 9.  Hvis førtidspension efter lovens § 14, stk. 3,  

 nr. 2, tilkendes før det fyldte 50. år, skal sagen genoptages af det sociale  

 udvalg ved udløbet af en periode på 5 år efter tilkendelsen eller, hvis  

 pensionisten forinden fylder 50 år, på dette tidspunkt.
 Stk. 2.  Det sociale udvalg skal ved genoptagelse af  

 sagen efter stk. 1 undersøge pensionistens mulighed for erhvervsmæssig  

 placering.
 Stk. 3.  Finder det sociale udvalg, at pensionistens  

 mulighed for erhvervsmæssig placering er uforandret, ydes pension fortsat og  

 sagen genoptages efter en ny 5-års periode, jfr. dog § 10.
 Stk. 4.  Viser det sociale udvalgs undersøgelse, at  

 pensionisten har mulighed for erhvervsmæssig placering, forelægges sagen for  

 revaliderings- og pensionsnævnet, der efter indstilling fra det sociale  

 udvalg træffer afgørelse, om pensionen skal inddrages.
 § 10.  Ved pensionistens fyldte 50. år skal det  

 sociale udvalg foranledige, at revaliderings- og pensionsnævnet træffer  

 afgørelse om pensionistens ret til førtidspension uden tidsbegrænsning efter  

 § 9.
 Personligt tillæg til varmeudgifter  

 (varmetillæg).
 § 11.  Personligt tillæg til varmeudgifter  

 (varmetillæg) efter lovens § 17, stk. 2, fastsættes een gang årligt efter et  

 beregningsgrundlag, jfr. § 12.
 Stk. 2.  For gifte pensionister, der bor i samme  

 husstand, fastsættes eet varmetillæg.
§ 12.  Beregningsgrundlaget svarer til husstandens  

 forventede årlige varmeudgift, der fastsættes med udgangspunkt i det  

 hidtidige, årlige varmeforbrug.
I beregningsgrundlaget kan højst indgå  

 varmeudgifter på 6.300 kr.
 Stk. 2.  Hvis der i husstanden udover pensionisten og  

 dennes eventuelle ægtefælle er flere personer over 18 år, deles  

 beregningsgrundlaget efter stk. 1 forholdsmæssigt.
§ 13.  Ydelse af varmetillæg forudsætter, at  

 beregningsgrundlaget overstiger en egenbetaling på 1.500 kr. for enlige  

 pensionister.
For gifte pensionister udgør egenbetalingen 1 1/2 gange  

 egenbetalingen for enlige.
 § 14.  Af beregningsgrundlaget efter § 12 udgør  

 varmetillægget 3/4 af forskellen mellem egenbetalingen efter § 13 og op til  

 3.800 kr., 1/2 fra 3.800 kr. og op til 5.000 kr., samt 1/4 fra 5.000 kr. og  

 op til 6.300 kr.
 § 15.  Varmetillæg efter § 14 eller § 19 ydes fuldt ud  

 til pensionister, hvis indtægter ikke overstiger indtægtsgrundlaget efter  

 lovens § 29.
 Stk. 2.  Hvis indtægten overstiger indtægtsgrundlaget  

 efter lovens § 29, ydes varmetillæg med den personlige tillægsprocent, der er  

 fastsat for den enkelte pensionist, jfr. lovens § 31, stk. 3.
 Stk. 3.  Varmetillæg afrundes til nærmeste kronebeløb,  

 der kan deles med 12.
 § 16.  Varmetillæg udbetales månedsvis forud sammen  

 med de øvrige pensionsydelser.
 Stk. 2.  Hvis særlige forhold gør sig gældende, kan  

 varmetillæg udbetales på andre tidspunkter.
 § 17.  Varmetillæg omregnes i løbet af året, hvis  

 beregningsgrundlaget ændres væsentligt, eller hvis pensionistens personlige  

 tillægsprocent bliver ændret.
 Stk. 2.  Viser den årlige opgørelse af varmeforbruget,  

 at varmeudgifterne har været større eller mindre end forudsat efter  

 beregningsgrundlaget, beregnes et endeligt varmetillæg efter § 14. Det  

 sociale udvalg træffer afgørelse om, hvorledes efterreguleringen af  

 varmetillægget skal ske.
 § 18.  De beløb, der er nævnt i § 12, stk. 1, 2. pkt.,  

 § 13 og § 14, reguleres efter lovens § 49, stk. 6 og 7 og bekendtgøres efter  

 stk. 9. Beløbene afrundes til nærmeste kronebeløb, der kan deles med 100.
 § 19.  Det sociale udvalg kan træffe beslutning om at  

 yde varmetillæg til pensionister i kommunen med et højere beløb end efter §§  

 12-14, jf. § 18. Det sociale udvalg kan alene beslutte at forhøje  

 beregningsgrundlaget efter § 12, stk. 1, 2. pkt., nedsætte egenbetalingen  

 efter § 13, eller forhøje andelen af eller ændre beløbsgrænserne i  

 beregningsgrundlaget efter § 14.
 Stk. 2.  Beslutningen efter stk. 1 træffes for et år ad  

 gangen.
 § 20.  Har det sociale udvalg truffet beslutning efter  

 § 19, refunderes samtlige udgifter til varmetillæg inden for et  

 rådighedsbeløb jfr. lovens § 49, stk. 3, 2. pkt.
Opgørelse af indtægten ved personligt  

 arbejde § 21.  Indtægter ved personligt arbejde efter lovens §  

 27, stk. 1, omfatter lønindtægt eller indtægt, der midlertidigt træder i  

 stedet herfor, samt indtægt fra egen virksomhed, i hvis drift den pågældende  

 tager aktivt del, såfremt disse indtægter indgår i socialindkomsten efter § 2  

 i socialindkomstloven.
 § 22.  Ved opgørelsen af lønindtægt medregnes  

 arbejdsgiveradministrerede pensionsbidrag, jfr. socialindkomstlovens § 2,  

 stk. 1, nr. 3 og 4.
 Stk. 2.  I lønindtægten kan kun fradrages udgifter til  

 erhvervelse, sikring eller vedligeholdelse af indkomsten samt  

 lønmodtagerfradrag, jfr. socialindkomstlovens § 2, stk. 1, nr. 1, og stk. 2,  

 nr. 1.
§ 23.  Indtægter ved egen virksomhed opgøres som  

 virksomhedens overskud med fradrag efter socialindkomstlovens § 2, stk. 1,  

 nr. 1, og stk. 2, nr. 2, 3 og 5, i det omfang de nævnte fradrag kan henføres  

 til virksomheden.
I overskuddet indgår rente- og udbytteindtægter m.v., der  

 erhverves som led i virksomheden.
I overskuddet fradrages 4 pct. af  

 nettoværdien af erhvervsaktiverne.
Forhøjelse af indtægtsgrundlaget ved  

 bortgivelse § 24.  Bortgivelse efter lovens § 28 foreligger:
§ 25.  Indtægtsgrundlaget forhøjes i de tilfælde, der  

 er omfattet af § 24, nr. 1, med 8 pct. af det beløb, hvoraf  

 amtsskatteinspektoratet beregner gaveafgift.
Hvis et ægtepar har ydet gaver  

 fra både fælleseje og særeje eller fra deres særeje, forhøjes det  

 afgiftspligtige beløb med det eller de fradrag på 8.000 kr., der er foretaget  

 udover eet.
 Stk. 2.  Indtægtsgrundlaget forhøjes i de tilfælde, der  

 er omfattet af § 24, nr. 2, med 8 pct. af gavens værdi, bortset fra 8.000 kr.
 Stk. 3.  Indtægtsgrundlaget forhøjes i de tilfælde, der  

 er omfattet af § 24, nr. 3, med den årlige ydelse, der er givet afkald på,  

 bortset fra 8.000 kr.
 Stk. 4.  Indtægtsgrundlaget forhøjes i de tilfælde, der  

 er omfattet af § 24, nr. 4, med 8 pct. af det udskiftede beløb eller af det  

 beløb, der er faldet i arv, bortset fra 8.000 kr.
 § 26.  Forhøjelsen af indtægtsgrundlaget vedvarer i  

 indtil 10 år fra det tidspunkt, hvor dispositionen er foretaget.
 Udbetaling af pension under  

 institutionsophold m.v.
 § 27.  Personer, der har ophold på de institutioner  

 m.v., der er nævnt i lovens § 46, kan tilkendes pension efter loven.
 Stk. 2.  Pensionen nedsættes eller inddrages efter  

 forløbet af de opholdsperioder, der er nævnt i lovens § 46. For personer, der  

 er indlagt på en institution under sygehusvæsenet, er det dog en betingelse,  

 at der er truffet afgørelse som nævnt i lovens § 46, stk. 1 eller 2, jfr. dog  

 lovens § 46, stk. 3, om bistands- og plejetillæg.
§ 28.  Hvis pension er nedsat eller inddraget efter  

 lovens § 46, gælder nedsættelsen eller inddragelsen alle pensionens  

 bestanddele.
Pensionen anses dog ikke for bortfaldet, og der kan ydes  

 personligt tillæg, hvis betingelserne herfor er opfyldt.
 Stk. 2.  Pensionen eller den del heraf, der ikke  

 udbetales, anvendes ikke til betaling for opholdet, jfr. dog § 35.
 Stk. 3.  Fra tidspunktet, hvor pensionen til en  

 pensionist, hvis ægtefælle modtager pension, nedsættes eller inddrages,  

 omregnes begge pensioner som til enlige pensionister for resten af  

 opholdstiden.
 § 29.  Beløb til dækning af udgifter til husleje og  

 lignende efter lovens § 46, stk. 1, 4 og 5, udbetales af pensionen og kan  

 ikke overstige denne, jfr. dog § 28, stk. 1, 2. pkt.
 Stk. 2.  Udgifter til husleje omfatter også udgifter til  

 ejerbolig, herunder ejendomsskatter og ejendomsforsikringer.
 Stk. 3.  Herudover ydes beløb til dækning af andre faste  

 udgifter, der har betydning for opretholdelse af boligen, f.eks. udgifter til  

 varme, indboforsikring samt gas-, elektricitets- og telefonabonnement.
 Stk. 4.  Der kan i almindelighed ikke ydes beløb til  

 betaling af afdrag på indbo.
 § 30.  Afgørelse som nævnt i lovens § 46, stk. 1, kan  

 først træffes, når indlæggelsen træder i stedet for plejehjemsophold.  

 Afgørelse efter § 46, stk. 2, kan først træffes, når den pågældendes ophold  

 hovedsagelig er af plejemæssig karakter, eller når den pågældende i øvrigt  

 som følge af sit behandlingsbehov skønnes uegnet til mere varig udskrivning  

 til eget hjem.
 Stk. 2.  Hvis der træffes afgørelse efter lovens § 46,  

 stk. 2, inddrages pensionen fra udgangen af måneden efter den måned, hvor  

 afgørelsen er truffet, dog tidligst efter den samlede indlæggelsestid, der er  

 fastsat i loven.
 § 31.  De opholdsperioder m.v., der er fastsat i loven  

 eller denne bekendtgørelse, omfatter også perioder, hvori der ikke er  

 udbetalt pension.
 § 32.  Pension kan først inddrages efter lovens § 46,  

 stk. 5, når der er afsagt endelig dom, men med virkning fra det i loven  

 fastsatte tidspunkt.
 § 33.  Hvis den pågældende tager ophold i eget hjem  

 eller lignende, ophører nedsættelsen eller inddragelsen af pensionen med  

 virkning fra udskrivningen, medmindre denne sker med henblik på kortvarigt  

 ophold uden for institutionen m.v. og senere genindlæggelse.
 Stk. 2.  Hvis personer, der er omfattet af lovens § 46,  

 stk. 1, 4 og 5, får fornyet ophold på de nævnte institutioner m.v., nedsættes  

 eller inddrages pensionen på ny med virkning fra udgangen af måneden efter  

 optagelsesmåneden.
 Stk. 3.  Hvis personer, der er omfattet af lovens § 46,  

 stk. 2, genindlægges, kan inddragelse først ske, efter der er truffet fornyet  

 afgørelse herom.
 § 34.  Hvis en pensionist med henblik på mere varigt  

 ophold flytter mellem institutioner m.v., for hvilke der gælder regler om  

 nedsættelse eller inddragelse af pension, udbetales en nedsat eller inddraget  

 pension ikke på ny, men nedsættelsen eller inddragelsen sker fra  

 overflytningstidspunktet på den måde, der gælder for  

 tilflytningsinstitutionen.
 Stk. 2.  Hvis pensionen endnu ikke er nedsat eller  

 inddraget, anvendes de regler, der gælder for tilflytningsinstitutionen, dog  

 således at pensionen nedsættes eller inddrages senest fra det tidspunkt, der  

 ville have været gældende ved fortsat ophold på fraflytningsinstitutionen.
§ 35.  Hvis en person får ophold på en institution,  

 der er anerkendt efter § 96 i lov om social bistand, udbetales pensionen  

 indtil udgangen af den måned, der følger efter optagelsesmåneden.
Er der  

 rimelig udsigt til, at den pågældende vil kunne udskrives inden for et  

 tidsrum af omkring 3 måneder efter optagelsen, kan den pågældende dog beholde  

 et beløb til dækning af udgifter til husleje og lignende.
 Stk. 2.  Reglerne i §§ 27-29, § 31 samt i §§ 33-34  

 finder tilsvarende anvendelse under opholdet på institutionen.
§ 36.  Udenlandsk pension, der i kraft af en  

 konvention fortsat udbetales her i landet i stedet for dansk pension under  

 institutionsophold m.v., anvendes til betaling for opholdet efter de regler,  

 der gælder om dansk pension for den pågældende institution.
Udenlandsk  

 pension efter EF-forordning nr. 1408/71 samt udenlandsk pension i øvrigt  

 nedsættes eller inddrages ikke, men anvendes til betaling efter de regler,  

 der gælder ved betaling af indtægter ud over dansk pension.
 § 37.  Chefen for Sikringsstyrelsen kan fastsætte  

 nærmere regler om behandlingen af sager om udbetaling af pension til  

 personer, der er omfattet af lovens § 46.
Overdragelse af kommunale beføjelser til  

 Sikringsstyrelsen § 38.  De beføjelser, som kommunerne har efter loven,  

 overføres til chefen for Sikringsstyrelsen, når de angår Administrative forskrifter udstedt efter de  

 tidligere love, der § 39.  De administrative forskrifter om overenskomster  

 med andre stater, der er udstedt med hjemmel i § 1, stk. 6, i lov om  

 folkepension og § 1, stk. 6, i lov om invalidepension og førtidspension m.v.  

 forbliver i kraft efter den 1. oktober 1984, jfr. lovenes § 11, stk. 1.  

 Regler om refusion, regnskabsaflæggelse og revision, der er udstedt i medfør  

 af tidligere lovgivning, forbliver ligeledes i kraft, jfr. lovens § 52.
Ikrafttrædelses- og overgangsbestemmelser § 40.  Bekendtgørelsen træder i kraft ved  

 offentliggørelsen i Lovtidende med virkning fra den 1. januar 1988.
 Stk. 2.  Samtidig ophæves Socialministeriets  

 bekendtgørelse nr. 747 af 7. november 1986 om social pension.
§ 41.  Det sociale udvalg kan udbetale et a conto  

 beløb til varmeudgifter i de tilfælde, hvor beregningen af varmetillæg efter  

 reglerne i kap.
IV ikke kan ske pr. 1. januar 1988. I disse tilfælde  

 foretages snarest herefter en endelig beregning af varmetillægget.
Hvis denne  

 beregning viser, at der er udbetalt for meget i varmetillæg, kan det  

 overskydende beløb ikke kræves tilbagebetalt.
For lidt udbetalt varmetillæg  

 efterbetales.
