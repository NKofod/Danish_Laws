Orienteringsskrivelse om julelukning Vedrører:
 Bekendtgørelse om en aktiv beskæftigelsesindsats § 8, nr. 1 om julelukning.
 Emne:
 Julelukning 2009/2010 gælder perioden torsdag den 24. december 2009  fredag den 1. januar 2010 (begge dage inklusive).
 Indhold:
 Efter § 8 i bekendtgørelse om en aktiv beskæftigelsesindsats er ledige dagpengemodtagere fritaget for pligten til at tilmelde sig som arbejdssøgende ved ledighed som følge af en virksomheds lukning mellem jul og nytår, når der er tale om midlertidigt arbejdsophør med angivelse af genoptagelse af arbejdet på førstkommende hverdag efter julelukningen.
 Derudover er der mulighed for at bestemme, at julelukningen udover dagene mellem jul og nytår også kan omfatte enkelte dage før jul og efter nytår.
 I indeværende år vil denne mulighed ikke blive udnyttet, og hovedreglen i § 8 vil derfor være gældende.
