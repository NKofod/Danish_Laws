Kendelse  

 fra Pressenævnet i sag 2003-6-116 [K] har klaget til Pressenævnet over en række artikler i Ekstra  

 Bladet i perioden fra den 13. oktober til den 1. november 2003, idet han  

 finder, at god presseskik er tilsidesat.
Den 13. oktober 2003 hed det på bladets forside   

  

 Million-snyd med statsstøtte i [K]s foreninger.  

 FUPMAGER  

  

 .
Forsideoverskriften var ledsaget af et billede af [K].
Inde i  

 bladet hed det i en temaoverskrift   

  

[K]S  

 FORENINGS-FUSK  

  

  og som overskrift til en artikel   

  

 SNYDER SIG TIL MILLION-STØTTE  

  

 .
I en underrubrik til artiklen hed  

 det: Mange af [K]s 32 etniske foreninger er ikke-eksisterende eller  

 oppustede.
Artiklen var ledsaget af et billede af [K], hvortil der var  

 knyttet  

 teksten: [K] AFVISER Poem har i årevis modtaget millioner af offentlige  

 kroner  

  blandt andet på baggrund af de mange medlemsforeninger.
Selv om Ekstra  

 Bladet  

 i dag kan afsløre, at der er et syndigt rod i Poems medlemsliste, afviser  

 formanden [K], at der er stukket en eneste krone i lommen.
I en anden  

 artikel  

 med temaoverskriften   

  

[K]S  

 FORENINGS-FUSK  

  

  hed det i en artikeloverskrift   

  

 SÅDAN AFSLØREDE VI [K]  

  

 .
 I en artikel samme dag med overskriften   

  

 I SKAL SKRIVE POSITIVT OM OS  

  

  hed det:
 - Hvis I kan bevise, at jeg har fusket med en eneste krone, så  

 går jeg som formand.
Sådan sagde [K] til Ekstra Bladet fredag aften, før han rejste  

 til Canada.
Siden har det ikke været muligt at få en kommentar fra Poems  

 formand om de 12 konkrete foreninger.
-  

  

 Kun syv foreninger har  

 svaret på vores breve.
Hvorfor? For 14 dage siden lød svaret, efter Ekstra Bladet kunne bevise,  

 at mindst fire foreninger var totalt forsvundet:
- Vi har videresendt jeres henvendelser til alle foreninger med  

 adresse på Nørre Allé 7 (Poems adresse,  

  

 red.).  

 Hvis foreningerne ikke har svaret, er det, fordi Ekstra Bladet har et dårligt  

 ry blandt etniske minoriteter.
Jeg er sikker på, at de ville tale med jer,  

 hvis  

 I kom fra dagbladet Information.
Og hvis I vil skrive positivt om  

 foreningerne,  

 så er jeg også sikker på, at de vil tale med jer.
- Men vi har altså opsøgt  

 foreningerne.
Flere eksisterer ikke, er nedlagte, eller også findes deres  

 adresse ikke.
- Hvem er det? INTERNETCAFE - FACTS og Den Kurdiske  

 Integrationsforening er lukket.
Og UMUT har forkert adresse.
Der er  

 internetcafe? - Det er meget svært for mig at kontrollere hver enkelt  

 forening.
Vi tjekker det nogle gange, men ikke hver dag.
Jeg lover dig af mit  

 hjerte, at ingen i Poem har stukket en eneste krone i lommen.
- Adressen til foreningen  

 UMUT er forkert.
Der har været internetcafe i et halvt år? - Nu kan jeg mærke Ekstra Blads-vinklen, der skal  

 mistænkeliggøre etniske minoriteters foreninger.
Hvis UMUT har lavet en  

 internetcafe, er det fint.
Men vi kan ikke sige, at de ikke må lave andre  

 aktiviteter.
 - UMUT driver ikke cafeen.
VI VIL PASSE PÅ - Det var også bare et eksempel.
Du skal ikke lægge vægt på det,  

 men læg vægt på de positive bidrag, som mange foreninger bidrager med.
Vi vil  

 bruge Ekstra Bladets kritik til at rette op på medlemslisterne og være meget  

 påpasselige i fremtiden.
Ekstra Bladet forsøgte forgæves i går at spørge [K] om de 12  

 konkrete foreninger.
Vi ville blandt andet gerne vide, hvordan rodet hænger  

 sammen med, at formanden i januar udtalte til pressen: Når man modtager  

 offentlige midler, så skal regnskaberne altid være i orden  lige meget  

 hvad.
Udtalelsen kom i kølvandet på lukningen af Indsam, landets anden  

 store paraplyorganisation for etniske minoriteter.
Det skete efter, at der  

 blev  

 fundet rod i regnskaberne. Den 14. oktober 2003 hed det i en forsideoverskrift   

  

[K] og POEM har fået millioner fra EU.  

 TJENER PÅ ARBEJDSLØSE  

  

 .
Inde i bladet hed det i en temaoverskrift   

  

[K]S FORENINGS-FUSK  

  

 , i en  

 artikeloverskrift   

  

 POEM TJENER PENGE PÅ  

 ARBEJDSLØSE  

  

  og i en underrubrik Ledige indvandrere skaffer penge til [K]s  

 paraply.
 I artiklen hed det blandt andet:
 I dag erkender POEM´s sekretær Peter Lindblad, at 11 foreninger  

 på listen burde være strøget.
Det sker, imens [K] tilbringer efterårsferien  

 med  

 konferencer i Canada og derfor er umulig at komme i kontakt med.
Der er  

 ellers  

 mange spørgsmål, Ekstra Bladet gerne ville stille alpehuen.
 Samme dag bragte bladet en leder med overskriften   

  

 VARM LUFT I ALPEHUEN  

  

 , hvori det blandt  

 andet hed:
 [K] HAR altid formået at møve sig ind i tv, aviser, konferencer  

 samt diverse offentlige eller offentligt støttede organer som højtråbende  

 repræsentant for indvandrere.
Hvad han egentlig har levet af i alle disse år,  

 er aldrig blevet klart.
Et godt gæt er skatteydermidler:
 Den 15. oktober 2003 bragte bladet en artikel med overskriften   

  

 INGEN KONTROL MED EU-MILLIONER  

  

  og  

 underrubrikken Hjælpeløs embedsmand lader EU-kommissionens støtte til  

[K] og  

 POEM sejle.
I artiklen var indsat et billede af [K], hvortil der var  

 knyttet  

 følgende tekst:   

  

 BORTREJST  

  

 POEM´s  

 formand [K] er stadig bortrejst og har ikke svaret på Ekstra Bladets  

 anmodning  

 om kommentarer til afsløringerne om, hvordan POEM anvender de rigelige  

 offentlige midler.
På bagsiden af bladet samme dag var bragt en artikel med  

 overskriften   

  

 OP MED HUMØRET [K]  

  

  og  

 underrubrikken Foreningsfuskeren [K] har hårdt brug for hjælp, hvis  

 millionerne fortsat skal rulle ind.
Artiklen var ledsaget af et billede  

 af [K],  

 der stod ved siden af en kuffert fyldt med penge.
Til billedet var knyttet  

 følgende tekst: Man kan næsten se savlet, der løber ud af mundvigene på  

 den  

 gode, gamle foreningsfusker [K].
Men det er ikke det, historien handler om.  

 Næ,  

 her på bagsiden er vi nemlig konstruktive  (Foto: Søren Jensen).
 I en artikel den 17. oktober 2003 hed det i overskriften   

  

 MYSTIK OM HALV MILLION  

  

  og i en  

 underrubrik POEM kan ikke bevise, hvilke ældre indvandrere de har  

 hjulpet for  

 pengene.
 I en artikel bragt samme dag med overskriften   

  

[K] SKIFTER ALPEHUE  

  

  hed det:
 Ekstra Bladet ville gerne spørge POEM´s bortrejste formand [K],  

 hvordan Socialministeriets 500.000 kroner til det etniske ældreprojekt i POEM  

 er blevet brugt.
 Men formanden for den skandaleramte paraplyorganisation POEM  

 deltager i en konference i Canada og tager ikke telefonen på sit hotelværelse  

 i  

 Ottawa.
[K] har nemlig travlt med at være formand for en anden stor  

 paraplyorganisation.
Den hedder ENAR (European Network Against Racism,  

  

 red.  

  

 ) og er en international  

 organisation, der er finansieret af EU-midler.
ENAR har mere end 600  

 medlemmer  

  såkaldte ngo´er (græsrodsorganisationer). ENAR´s medlemmer er ifølge  

 foreningens egne oplysninger involveret i nationale og europæiske  

 rundbordssamtaler.
MANGE TITLER Ifølge POEM´s sekretær Peter Lindblad er [K] blevet inviteret af  

 den canadiske regering for at tale under konferencen Fælles  

 Statsborgerskab.  

 Konferencen afholdes under det internationale forskningsprojekt Metropolis.
Ifølge Ekstra Bladets oplysninger har [K] følgende titler under  

 konferencen: Dansk journalist med eget tv-program.
Medlem af Kommissionen for  

 Etnisk Ligestilling.
Formand for ENAR.
Forfatter til seks bøger.
Den  

 canadiske  

 hjemmeside nævner ikke [K]s egenskab af at være formand for POEM. Den 19. oktober 2003 bragte bladet en artikel med overskriften   

  

 JEG ER KED AF DET  

  

 , temaoverskriften   

  

[K]S FORENINGS-FUSK  

  

  samt  

 underrubrikken [K]s næstformand erkender rod i POEM og sammenblandede  

 interesser.
Artiklen var et interview med POEM´s næstformand, Roya  

 Hoffmeyer.
 I en rubrik med  

 overskriften   

  

 SAGEN KORT  

  

  hed det  

 blandt andet:
 [K] har gennem hele ugen været på konferencerejse i Canada som  

 formand for paraplyorganisation ENAR.
Trods utallige henvendelser har han  

 ikke  

 ønsket at kommentere Ekstra Bladets afsløringer.
Samme dag bragte bladet en artikel med temaoverskriften   

  

 STJERNE FOR EN UGE  

  

  og overskriften   

  

 MANDEN DER ELSKER SIG SELV  

  

 .
Artiklen  

 var ledsaget af en tegning af [K] med en pose penge på hovedet.
 Den 20. oktober 2003 hed det i en forsideoverskrift   

  

[K] om Ekstra Bladets afsløringer: JEG ER  

 USKYLDIG  

  

 . [K] var afbilledet på forsiden på det tidspunkt, han landede i  

 Danmark.
 Samme dag bragte bladet en leder med overskriften   

  

[K]S BORTFORKLARINGER  

  

 , hvori det  

 blandt andet hed:
 MEN NEJ.  

  

[K] spillede  

  ikke overraskende  den forfulgte uskyldighed.
Han var udsat for  

 en  

 pressehetz, hvor Ekstra Bladet har beskyldt ham for at have puttet offentlige  

 penge i egen lomme.
Det er rent vrøvl.
Vi har aldrig påstået, at [K] personligt har  

 gramset til sig.
Hvad vi derimod påpeger er, at POEM tilsyneladende har  

 tiltusket sig nogle offentlige tilskud, som organisationen ikke har været  

 berettiget til.
 Samme dag bragte bladet en artikel med overskriften   

  

[K]: HEKSEJAGT  

  

  og temaoverskriften   

  

[K]S FORENINGS-FUP  

  

 .
Artiklen var et  

 interview med [K].
 Den 21. oktober 2003 bragte bladet en artikel med overskriften   

  

 TOTALT ROD I ALPEHUEN  

  

  og  

 underrubrikken Tvivl om [K]s nye medlemsliste.
Den 22. oktober 2003 bragte bladet en artikel med overskriften   

  

[K] SKAL STÅ SKOLERET  

  

  og underrubrikken  

 POEM mangler stadig dokumentation for en halv million.
I artiklen  

 hed det  

 blandt andet:
 Det har i går ikke været muligt at få en uddybende kommentar fra  

[K]. Den 26. oktober 2003 hed det i en forsideoverskrift   

  

 ALPEHUEN SKAL FYRES  

  

 .
I artiklen i  

 bladet hed det i en overskrift   

  

 HAN SKAL  

 FJERNES  

  

 , i en temaoverskrift   

  

[K]S  

 FORENINGS-FUP  

  

 og i en underrubrik Bestyrelsesmedlemmer i POEM gør oprør  

 mod formand [K].
 I artiklen hed det blandt andet:
 - Tre af POEM´s bestyrelsesmedlemmer vil have fjernet formand [K]  

 og hans næstformand, Roya Hoffmeyer, som de beskylder for at være  

 utroværdige.
Vi er komplet uenige med [K] og Roya Hoffmeyer og vil have  

 ryddet op i POEM.
Der skal sættes en stopper for, at der gives penge til  

 næstformandens brors firma (Implacement,  

  

 red.)  

 Pengene skal i stedet gå til de græsrødder i POEM, der virkelig har brug for  

 offentlige midler, siger kassserer Affra Khallash til Ekstra Bladet.
- [K] tager ikke sit ansvar alvorligt og er åbenbart mere interesseret  

 i at dyrke sin egen politiske karriere.
Han er altid ude at rejse, når der  

 skal  

 tages stilling til vigtige ting.
Nu er det vigtigt at redde POEM´s  

 troværdighed  

 som organisation.
Mere vigtigt end at fastholde offentlig støtte, tilføjer  

 Ali  

 Bellaoui.
Det har ikke været muligt at få en kommentar fra [K], der i  

 disse dag er i Holland. Den 30. oktober 2003 bragt bladet en artikel om [K]s fratræden  

 under overskriften   

  

[K] GÅR  

  

  og  

 temaoverskriften   

  

[K]S FORENINGSFUSK  

  

 .
Den 31. oktober 2003 bragte bladet en leder med overskriften   

  

[K]S FUSKERIER  

  

 .
Samtidig bragte bladet  

 en artikel med overskriften   

  

 POEM FIFLER  

 MED PENGE  

  

  og underrubrikken Ulovlig sammenblanding af to ministeriers  

 tilskud.
Artiklen var ledsaget af et billede af [K], hvortil der var  

 knyttet  

 teksten I kølvandet på [K]s afgang som formand for POEM dukker nye  

 skandaler  

 op.
 I en anden artikel samme dag med overskriften   

  

[K] KUPPER POEM  

  

  hed det blandt andet:
 Trods flere forsøg, var det i går ikke muligt at komme i kontakt  

 med hverken [K], Roya Hoffmeyer, Peter Lindblad eller Mehran Moghaddas. Den 1. november 2003 bragte bladet en artikel med overskriften   

  

 POEMS NY SHERIF  

  

  og underrubrikken [K]s  

 håndlanger har fået fuldmagt til organisationens konto.
[K] har anført, at Ekstra Bladet har handlet i strid med punkt  

 A.2., 3., 5., og 6 i de vejledende regler for god presseskik.
Ligeledes er  

 punkt B.1. tilsidesat.
[K] har til spørgsmålet om forelæggelse oplyst, at journalisten  

 ringede til ham og bad om telefonnummeret til det hotel i Canada, hvor han  

 ville opholde sig fra den 11. til den 18. oktober 2003. Begrundelsen var, at  

 der måske fremkom nogle ekstra oplysninger i forhold til et tidligere  

 gennemført  

 interview.
Han meddelte journalisten, at han kunne kontakte næstformanden  

 eller  

 kassereren for kommentarer og uddybning.
Journalisten oplyste, at det var  

 ham,  

 som han var interesseret i at spørge.
Den 16. oktober 2003 modtog han en fax  

 fra journalisten, hvor han blev bedt om at kommentere bladets dækning af  

 POEM.  

 Han bad journalisten afvente hans hjemkomst den 19. oktober 2003 for  

 yderligere  

 kommentarer.
Når bladet valgte at bringe artikelserien på netop det  

 tidspunkt,  

 hvor man vidste, at han var bortrejst, tyder det ikke på den store interesse  

 for, at han skulle kunne kommentere indholdet.
 [K] har nærmere anført, at han er krænket over, at han som  

 person fremstilles som fupmager, svindler og modtager af millioner af kroner  

 fra EU ved udokumenterede og bevidst manipulerende overskrifter og  

 informationer.
 [K] har videre anført, at bladet i artiklen den 15. oktober 2003  

 har lavet billedmanipulation ved at bringe et billede af ham med en kuffert  

 fuld af penge  et billede, som aldrig er taget af ham, men som giver  

 klare  

 signaler om, at han skulle svindle med offentlige penge og være pengegrisk.  

 Bladet har samtidig i artiklen den 19. oktober 2003 latterliggjort ham og  

 hans  

 frivillige og ulønnede arbejde med en karrikaturtegning af ham med en  

 pengesæk  

 på hovedet.
[K] har yderligere anført, at bladet hele tiden refererer til  

 ham, uanset at historien handler om POEM eller andre personer.
Som eksempel  

 kan  

 nævnes overskriften [K] skal stå skoleret i artiklen den 22.  

 oktober 2003,  

 der ikke handler om ham, men om Socialministeriets møder med  

 sekretariatsleder  

 Peter Lindblad.
Han har endvidere henvist til artiklerne den 31. oktober og  

 1.  

 november 2003.
[K] har særligt i forhold til artiklen den 17. oktober 2003  

 anført, at der er bragt et stort billede af ham, mens artiklen er et  

 interview  

 med POEM´s sekretariatsleder Peter Lindblad.
Bladet har ydermere ringet op  

 til  

 ENAR´s sekretariat i Bruxelles og forsøgt at indhente oplysninger om hans  

 person.  

 Han er præsident for ENAR, som intet har med bladets dækning af POEM at gøre.
[K] har i forhold til artiklen den 20. oktober 2003 anført, at  

 bladet har offentliggjort et billede af ham fra lufthavnen, selv om  

 udtrykkeligt meddelte, at det ikke måtte bringes.
I lederen samme dag tilstår  

 bladet, at Vi har aldrig påstået, at [K] personligt har gramset til  

 sig.  

 Samtidig er temaoverskriften ændret til [K]s Forenings-fup.
I forhold til artiklen den 26. oktober 2003 har [K] oplyst, at  

 han har talt med Affra Khallash og Ali Bellaoui, som benægter bladets påstand  

 om, at de ønskede ham fjernet.
Det samme har de sagt til næstformanden, Roya  

 Hoffmeyer.
Ekstra Bladet har anført, at reglerne for god presseskik til  

 fulde er blevet opfyldt under de påklagede artiklers tilblivelse. [K] er  

 blevet  

 forelagt alle kritikpunkter i det omfang, det har været muligt at skabe  

 forbindelse til ham.
Kun hans egen vægring ved at stå til rådighed for  

 kommentarer  eksempelvis under hans rejse til Canada  har  

 afskåret bladets  

 journalister fra at høre ham om samtlige relevante detaljer.
Bladet har videre anført, at det er af samfundsmæssig interesse  

 at holde øje med, hvorledes POEM drives, da organisationen er den eneste  

 tilbageværende paraplyorganisation for indvandrerorganisationer, og da den i  

 alt væsentligt lever af offentlige midler.
Da det i manges øjne er yderst  

 kontroversielt  

 at rejse den mindste kritik af indvandrerorganisationer, har man fra bladets  

 side under udformningen af artiklerne gjort sig umage med at overholde  

 reglerne  

 for god presseskik.
Bladet har henvist til erklæring af 14. november 2003 fra  

 journalisterne Sverre Quist og Frederik Brun Madsen om sagsforløbet.
Heraf  

 fremgår det, at de den 12. oktober 2003 flere gange ringede til hotellet i  

 Canada.
Da [K] ikke var at træffe, lagde de flere beskeder i receptionen og  

 på  

 hotelværelsets telefonsvarer.
Det er korrekt, at de den 16. oktober 2003  

 sendte  

 en fax til [K] efter flere forgæves telefoniske henvendelser.
I mailen skrev  

 de, at de kunne maile eller faxe artiklerne til ham, og at han kunne finde  

 dem  

 på internettet.
Det er også korrekt, at de aftalte et interview den 19.  

 oktober  

 2003, når [K] kom hjem.
 Det fremgår endvidere i forhold til billedet af [K] i  

 lufthavnen, at journalisterne meddelte ham, at de ikke kunne love ham, at  

 billedet ikke blev offentliggjort, da de havde lov til at fotografere ham i  

 lufthavnen.
I forhold til billedet af [K] med en kuffert fuld af penge  

 fremgår det, at billedet ikke er manipuleret.
Det er beskåret, så man ikke  

 kan  

 se hvem, der giver ham kufferten.
Det fremgår videre, at journalisterne har  

 kontaktet ENAR´s sekretariat for oplysninger.
 I forhold til artiklen den 26. oktober 2003 fremgår det, at  

 Affra Khallash og Ali Bellaoui flere gange over for journalisterne har  

 oplyst,  

 at man ønskede [K] og formandskabet fjernet i POEM.
I forhold til klagepunktet om, at [K] flere gange er nævnt, hvor  

 historierne intet har med ham at gøre, fremgår det, at [K] ifølge flere  

 kilder  

 stadig er særdeles aktiv.
Endvidere er der sendt en officiel pressemeddelelse  

 om situationen i POEM fra hans mailadresse den 4. november 2003, efter han  

 forlod formandsposten.
Det fremgår endvidere af erklæringen, at man ikke har skrevet,  

 at [K] er en svindler.
Der mangler ikke belæg eller dokumentation  

 for nogen  

 af de faktuelle oplysninger  heller ikke når [K] bliver beskyldt for  

 fup og  

 fusk. [K] har haft mulighed for at svare på historierne og allerede på  

 artikelseriens første dag bragte bladet hans kommentarer.
Siden har  

 journalisterne flere gange telefonisk og pr. mail forsøgt at få ham til at  

 kommentere flere forskellige sager, men han har enten ikke svaret eller  

 fortalt, at han ikke ønskede at sige noget til bladet.
I sagens behandling har følgende nævnsmedlemmer deltaget:  

 Jesper Rothe,  

 David Trads, Kaare R.
Skou og  

 Ole Askvig.
 Pressenævnet udtaler:
Det er Pressenævnets opfattelse, at offentlige personer i  

 forhold til andre må tåle en mere nærgående og kritisk omtale af deres person  

 og de handlinger, de foretager.
Det er samtidig nævnets opfattelse, at der må  

 gives medierne vide rammer med hensyn til satiriske gengivelser eller  

 kommentarer  

 i forhold til personer eller begivenheder.
Dette må særligt gælde i forhold  

 til  

 offentlige personer.
Ekstra Bladet har i artikelserien blandt andet stillet spørgsmål  

 ved, om indvandrerorganisationen POEM skulle have modtaget offentlige  

 tilskud,  

 som foreningen ikke var berettiget til.
Det er nævnets opfattelse, at der er  

 knyttet en væsentlig samfundsmæssig interesse til dette spørgsmål, og nævnet  

 finder ikke grundlag for at udtale kritik af Ekstra Bladets omtale af dette  

 spørgsmål.
Nævnet finder ikke, at Ekstra Bladet har bragt oplysninger om [K],  

 der kan krænke privatlivets fred.
Nævnet bemærker, at oplysningerne om ham er  

 bragt i forbindelse med en omtale af POEM, som han indtil den 30. oktober  

 2003  

 var formand for.
Ekstra Bladet har i  

 overskrifter den 13., 14., 19., 20., 26., 30. og 31. oktober 2003 bragt  

 udsagnene  

 Fupmager, [K]s Foreningsfusk, [K]s  

 Foreningsfup og [K]s Fuskerier.  

 Udsagnene blev blandt andet bragt i forbindelse med omtalen af, at POEM  

 skulle  

 have modtaget offentlige tilskud, som foreningen ikke var berettiget til.  

 Nævnet finder, at det for læserne via overskrifterne må fremstå, som om [K]  

 personligt har foranlediget, at POEM modtog offentlige tilskud, som  

 foreningen  

 ikke var berettiget til.
Uanset at [K] har tegnet POEM som formand, finder  

 nævnet, at overskrifterne ikke har dækning i artiklerne.
Nævnet finder, at  

 overskrifterne er krænkende for [K], og Ekstra Bladet har derfor handlet i  

 strid med god presseskik.
Nævnet udtaler i den anledning sin kritik af Ekstra  

 Bladet.
I forhold til artiklerne den 15. og 19. oktober 2003 bemærker  

 nævnet, at der er tale om artikler med en tydelig satirisk vinkel.
Nævnet  

 finder ikke grundlag for at udtale kritik af Ekstra Bladet i anledning af det  

 bragte foto eller tegningen af [K].
Nævnet noterer sig, at Ekstra Bladet forgæves har forsøgt at  

 efterprøve oplysningerne om forholdene i POEM ved at søge at forelægge dem  

 for [K].  

 Bladet har over for nævnet ikke bestridt, at [K] over for journalisten  

 oplyste,  

 at journalisten under hans ophold i Canada kunne kontakte næstformanden eller  

 kassereren for kommentarer.
Artikelserien omhandlede forholdene i POEM, og i  

 den forbindelse blev [K] som formand nævnt.
Nævnet finder, at Ekstra Bladet  

 burde have efterprøvet oplysningerne om forholdene i POEM, herunder [K]s  

 rolle,  

 ved at forelægge dem for enten næstformanden eller kassereren.
Nævnet finder,  

 at Ekstra Bladet på dette punkt har handlet i strid med god presseskik, og  

 nævnet udtaler sin kritik.
 [K] har efter nævnets opfattelse som formand haft en meget  

 central rolle i POEM, og nævnet finder derfor, at han må tåle, at bladet i en  

 række artikler har inddraget hans person ved omtalen af POEM eller andre  

 personer, uanset han ikke direkte har haft noget at gøre med den pågældende  

 historie.
Det er ikke i strid med god presseskik, at massemedierne  

 fotograferer eller filmer personer, der befinder sig på et offentlig  

 tilgængeligt sted, selv om de pågældende ikke har givet samtykke hertil.
Da  

 billedet på bladets forside den 20. oktober 2003 ikke har et krænkende  

 indhold,  

 har Ekstra Bladet ikke handlet i strid med god presseskik ved  

 offentliggørelsen  

 af dette.
 Nævnet har ud fra de foreliggende oplysninger ikke mulighed for  

 at vurdere, om der hos nogle bestyrelsesmedlemmer i POEM har været et ønske  

 om  

 at fjerne [K] fra POEM som angivet i artiklen den 26. oktober 2003. Der er  

 derfor ikke grundlag for at udtale kritik af Ekstra Bladet på dette punkt.
 Nævnet finder ikke i øvrigt, at Ekstra Bladet har handlet i  

 strid med god presseskik.
 I medfør af medieansvarslovens § 49 pålægger Pressenævnet  

 herefter den ansvarshavende redaktør af Ekstra Bladet at offentliggøre  

 følgende:
   

  

 Kendelse fra Pressenævnet:
I perioden fra den 13.  

 oktober til den 1. november 2003 bragte Ekstra Bladet en artikelserie, hvor  

 det  

 blandt andet blev anført, at indvandrerorganisationen POEM skulle have  

 modtaget  

 offentlige tilskud, som foreningen ikke var berettiget til.
I den forbindelse  

 blev foreningens nu tidligere formand, [K], omtalt.
 [K] har klaget til  

 Pressenævnet, idet han finder, at god presseskik er tilsidesat.
 Pressenævnet udtaler:
Ekstra Bladet har i  

 overskrifter den 13., 14., 19., 20., 26., 30. og 31. oktober 2003 bragt  

 udsagnene  

 Fupmager, [K]s Foreningsfusk, [K]s  

 Foreningsfup og [K]s Fuskerier.
Udsagnene  

 blev blandt andet bragt i forbindelse med omtalen af, at POEM skulle have  

 modtaget offentlige tilskud, som foreningen ikke var berettiget til.
Nævnet  

 finder, at det for læserne via overskrifterne må fremstå, som om [K]  

 personligt  

 har foranlediget, at POEM modtog offentlige tilskud, som foreningen ikke var  

 berettiget til.
Uanset at [K] har tegnet POEM som formand, finder nævnet, at  

 overskrifterne ikke har dækning i artiklerne.
Nævnet finder, at  

 overskrifterne  

 er krænkende for [K], og Ekstra Bladet har derfor handlet i strid med god  

 presseskik.
Nævnet udtaler i den anledning sin kritik af Ekstra Bladet.
Nævnet noterer sig, at  

 Ekstra Bladet forgæves har forsøgt at efterprøve oplysningerne om forholdene  

 i  

 POEM ved at søge at forelægge dem for [K].
Bladet har over for nævnet ikke  

 bestridt, at [K] over for journalisten oplyste, at journalisten under hans  

 ophold i Canada kunne kontakte næstformanden eller kassereren for  

 kommentarer.  

 Artikelserien omhandlede forholdene i POEM, og i den forbindelse blev [K] som  

 formand  

 nævnt.
Nævnet finder, at Ekstra Bladet burde have efterprøvet oplysningerne  

 om  

 forholdene i POEM, herunder [K]s rolle, ved at forelægge dem for enten  

 næstformanden  

 eller kassereren.
Nævnet finder, at Ekstra Bladet på dette punkt har handlet  

 i  

 strid med god presseskik, og nævnet udtaler sin kritik.
 København, den 16. marts 2003.
Jesper Rothe, David Trads, Kaare R.
Skou og  

 Ole Askvig. Afgjort den 16. marts 2004.
