(Til ministerier, styrelser og  

 tjenestemandspensionsberegnende myndigheder) Som følge af de mellem finansministeren og Centralorganisationernes  

 Fællesudvalg aftalte ændringer af lønningerne pr. 1. april 1994 forhøjes  

 tjenestemandspensioner mv. og pensioner efter lov om pensionering af  

 civilt personel mv. i forsvaret pr. samme dato.
 Ændringerne af tjenestemandspensionerne pr. 1. april 1994 består i en  

 stigning af procentreguleringen med 1,39 pct., der herefter pr. 1. april 1994  

 beregnes med 27,2893 pct. af pensionsbeløbene efter satserne pr. 1. januar  

 1994.
I bilag 2 er fastsat de pensionsgivende lønninger pr. 1. april 1994 ekskl.  

 procentregulering.
De pensionsgivende lønninger pr. 1. april 1994 inkl.  

 procentregulering er anført i bilag 2 a.
I bilag 3 er fastsat tillæg til pensionister under 67 år pr. 1. april 1994  

 ekskl. procentregulering.
Tillæg til pensionister under 67 år pr. 1. april  

 1994 inkl. procentregulering er anført i bilag 3 a.
 I bilag 4 er vist en sammenlignende beregning af en pension efter  

 tidligere regler og nugældende regler med satserne pr. 1. april 1994.
 Med hensyn til principperne for beregning af tjenestemandspensioner  

 henvises til Finansministeriets cirkulære om ændringer på  

 tjenestemandspensionsområdet pr. 1. januar 1994 (* 3).
Opmærksomheden henledes på, at der på de skalatrin, hvortil der ydes et  

 årligt tillæg i henhold til TPL § 6, stk. 2, vil ske en stigning af det  

 personlige tillæg, der er større en procentreguleringen.
Dette sker for i  

 overensstemmelse med tjenestemandspensionslovens overgangsordning at sikre en  

 samlet pension, der ved pensioneringer i perioden 1, januar 1994 - 31.  

 december 1996 ikke må være mindre end før 1. januar 1994.
 Tvivlsspørgsmål om dette cirkulære kan rettes til Finansministeriets 5.  

 F-kontor (pensionskontoret). Spørgsmål omkring pensionsanlæggelsen og  

 indberetning til Statens Regnskabsdirektorat (SR) forudsættes rettet til SR.
 Samtidig med dette cirkulære ophæves cirkulære af 19. april 1991 om  

 regulering af pensioner mv. med senere ændringer (* 4).
 P.M.V.
 E.B.
Lene Larsen Bilag 1 OPTJENING AF PENSION Tjenestemandspensionen beregnes som en procent af den pensionsgivende løn  

 på det skalatrin, som tjenestemanden pensioneres fra.
Procenterne, der  

 afhænger af den optjente pensionsalder, er vist i skemaet.
