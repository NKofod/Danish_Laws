Fremsat den 14. marts 2007 af  

 finansministeren (Thor Pedersen) Forslag til Lov  

 om ændring af lov om offentlige betalinger m. v.
(Private udbetaleres anvendelse af Nemkontoregisteret) § 1 I lov nr. 1203 af 27. december 2003 om offentlige  

 betalinger m.v., som ændret ved § 1 i lov nr. 527 af 24. juni 2005 og  

 § 1 i lov nr. 449 af 22. maj 2006, foretages følgende ændringer:
 1.  

  

 I § 2,  

 stk. 2, udgår », hvortil der kan ske udbetalinger fra det offentlige«.
 2.  

  

 Efter § 5  

 indsættes:
 »  

 § 5 a.  

  

 Private  

 udbetalere kan mod betaling og på nærmere fastsatte vilkår anvende det efter  

 § 4 etablerede kontoregister og i medfør heraf udviklede Nemkontosystem  

 til formidling af udbetalinger til betalingsmodtagerens Nemkonto.
 Stk. 2.  

  

 Ved private  

 udbetalere forstås i denne lov fysiske og juridiske personer, der foretager  

 udbetalinger,  

 og ikke er omfattet af § 12 eller er offentlige myndigheder.
 Stk. 3.  

  

 Betalingsmodtageren  

 kan til enhver tid meddele en privat udbetaler, at udbetalinger ikke ønskes  

 indsat på modtagerens Nemkonto.
 Stk. 4.  

  

 En privat  

 udbetaler må til brug for formidling af udbetalinger anvende  

 betalingsmodtagerens  

 personnummer, hvis den private udbetaler efter anden lovgivning har adgang  

 til  

 at behandle personnumre, eller hvis betalingsmodtageren har givet samtykke  

 til  

 anvendelsen af vedkommendes personnummer.
Stk. 5.  

  

 Finansministeren  

 fastsætter nærmere vilkår for formidling af udbetalinger efter stk. 1.« § 2 Loven træder i kraft den 1. august 2007.
Bemærkninger til lovforslaget Almindelige bemærkninger 1. Lovforslagets formål og baggrund Lovforslaget har til formål at give private udbetalere  

 mulighed for at blive sluttet til Nemkontoregisteret og det tilknyttede  

 Nemkontosystem i forbindelse med udbetalinger til borgere og virksomheder,  

 herunder offentlige myndigheder.
For så vidt angår bestemmelserne om  

 Nemkonto,  

 regulerer lov om offentlige betalinger i dag alene udbetalinger fra  

 offentlige  

 myndigheder til borgere og virksomheder.
Der har imidlertid fra flere  

 brancheorganisationer og virksomheder været udtrykt ønske om, at også private  

 virksomheder kan blive tilsluttet Nemkontosystemet i forbindelse med  

 udbetalinger  

 til borgere og virksomheder.
Efter vedtagelsen af lov om offentlige  

 betalinger  

 forestod en udviklingsperiode og en stor implementeringsopgave i forhold til  

 de  

 offentlige myndigheder.
Nemkontosystemet blev sat i drift i november 2005 med  

 successiv tilslutning inden for det første år af de offentlige myndigheder.  

 Nemkontosystemet har i løbet af det første driftsår bevist sin effektive  

 håndtering af betalinger.
Systemet håndterer nu ca. 60 mio. offentlige  

 udbetalinger årligt.
Det skønnes derfor hensigtsmæssigt, at der nu gives  

 private udbetalere en lignende mulighed for at effektivisere  

 betalingsformidlingen til deres betalingsmodtagere.
 En sådan tilslutning giver flere samfundsmæssige gevinster:
Private udbetalere skal ikke længere indhente og registrere  

 kontooplysninger fra betalingsmodtagere.
Samtidig skal betalingsmodtager ikke  

 huske at give udbetaler besked om nyt kontonummer.
Nemkontoen, som allerede  

 er  

 centralt registreret i Nemkontoregisteret, kan nu også blive den foretrukne  

 konto ved privates udbetalinger.
 Lovforslaget giver mulighed for, at alle private  

 udbetalere, såvel virksomheder som fysiske personer, kan blive tilsluttet  

 Nemkontosystemet.
Når der sendes betalinger via Nemkontosystemet, skal  

 betalingsmodtagere identificeres ved personnummer (for virksomheders  

 vedkommende CVR/SE- eller P-nummer). Det er derfor en nødvendig forudsætning  

 for at anvende Nemkontosystemet, at en udbetaler har adgang til personnummer  

 i  

 forbindelse med udbetaling til fysiske personer.
Forudsat at den private  

 udbetaler efter anden lovgivning må behandle personnumre skabes der med  

 forslaget hjemmel til, at private udbetalere kan anvende og behandle  

 oplysninger om betalingsmodtagerens personnummer til brug for formidling af  

 udbetalinger via Nemkonto.
Den hidtidige lov om offentlige betalinger regulerer alene  

 offentlige udbetalinger.
Privates anvendelse af Nemkontosystemet var ikke  

 omfattet af eller forudsat ved lovens vedtagelse.
En sådan udvidet anvendelse  

 forudsætter derfor udtrykkelig hjemmel.
2. Forholdet til anden lovgivning Det forventes, at forsikrings- og pensionsselskaber vil  

 være interesserede i at blive tilsluttet.
Disse selskabers virksomhed er  

 reguleret i lov om finansiel virksomhed.
Der er i medfør heraf blandt andet  

 fastsat bestemmelser om videregivelse af kundeoplysninger.
De nugældende  

 bestemmelser vil blive ændret således, at finansielle virksomheder kan  

 videregive de oplysninger, der er nødvendige for at kunne benytte  

 Nemkontoregisteret.  

 Den bekendtgørelse (bekendtgørelse nr. 1075 af 17. december 2001), der er  

 udstedt  

 efter lov om finansiel virksomhed om sædvanlige kundeoplysninger i  

 finansielle  

 virksomheder, vil derfor blive ændret, således at videregivelse til  

 Nemkontoregisteret  

 af oplysning om størrelsen af et udbetalingsbeløb anses som en sædvanlig  

 oplysning i kundeforhold, der kan videregives uden kundens samtykke.
3. Økonomiske og administrative konsekvenser  

 for det offentlige Forslaget medfører ingen økonomiske udgifter for det  

 offentlige.
Der vil blive fastsat en betaling for privates tilslutning til og  

 anvendelse af Nemkontoregisteret.
Betalingen fastsættes efter  

 omkostningsprincippet.
Der henvises i øvrigt til bemærkningerne til den  

 foreslåede § 5 a, stk. 5. I takt med at ordningen udvides til  

 private  

 udbetalere, vil de faste omkostninger fordeles på flere brugere og dermed  

 reducere det offentliges omkostninger til ordningen.
 Der vil dog være en begrænset forøgelse af ordningens  

 administration i Økonomistyrelsen.
4. Økonomiske og administrative konsekvenser  

 for erhvervslivet Forslaget betyder, at erhvervslivet får de samme muligheder  

 for effektiv betalingsforvaltning, som det offentlige fik med indførelsen af  

 Nemkonto.
Det vil dog være muligt for den enkelte betalingsmodtager at  

 fravælge  

 private udbetalinger til modtagerens Nemkonto.
Forsikring og Pension har skønnet, at medlemmerne vil kunne  

 spare 100 mio. kr. årligt ved at anvende Nemkontoregisteret.
Besparelsen  

 realiseres gennem forventet reduktion af checkudbetalinger, der er  

 omkostningstunge,  

 samt mindre ressourcekrævende forretningsgange.
Der vil endvidere være færre  

 udbetalinger, der går til en lukket konto med deraf følgende genudbetaling og  

 indhentning af nye kontooplysninger og nye checkudbetalinger.
 Det vurderes, at øvrige brancher med fx stor  

 lønadministration vil anvende registeret.
 Det skønnes, at erhvervslivet samlet set vil kunne opnå en  

 årlig omkostningsbesparelse på mindst 200 mio. kr.
De administrative konsekvenser vil bestå i en mere effektiv  

 betalingsforvaltning, hvor der bliver færre fejludbetalinger.
Private  

 udbetalere skal ikke længere bruge tid på at indhente og opdatere  

 kontooplysninger.
5. Miljømæssige konsekvenser Lovforslaget har ingen miljømæssige konsekvenser.
6. Administrative konsekvenser for borgerne For borgerne betyder forslaget lettelser, idet en borger  

 dels ikke skal afgive kontooplysninger og dels ikke skal huske at meddele  

 kontoændringer til private udbetalere.
Decentrale private registre kan derfor  

 nedlægges.
Herved opnås en indskrænkning af antallet af registrerede  

 oplysninger  

 om den enkelte, idet Nemkontoen allerede er centralt registreret i  

 Nemkontoregisteret.
 Borgerne skal endvidere ikke bruge tid på at få indløst  

 checks ved personlig eller skriftlig henvendelse i et pengeinstitut.
7. Forholdet til EU-retten Lovforslaget har ingen EU-retlige aspekter 8. Hørte myndigheder og organisationer m.v.
 Lovforslaget har været til høring hos samtlige øvrige  

 ministeriers departementer, Advokatrådet, Arbejderbevægelsens Erhvervsråd,  

 Brugerforeningen, Center for Ligebehandling af Handicappede, Center for små  

 handicapgrupper, Dansk Arbejdsgiverforening, Dansk Byggeri, Dansk Erhverv,  

 Dansk  

 Familielandbrug, Dansk Industri, Dansk Landbrug, Danske Regioner,  

 Datatilsynet,  

 De Hjemløses Landsorganisation, Den Sociale Ankestyrelse, Den Uvildige  

 Konsulentordning på handicapområdet, De Samvirkende Invalideorganisationer,  

 Det  

 Centrale Handicapråd, Finansrådet, Finanstilsynet, Forbrugerombudsmanden,  

 Forbrugerrådet, Forbrugerstyrelsen, Foreningen Danske Revisorer,  

 Landsforeningen  

 for Førtidspensionister, Foreningen af Registrerede Revisorer, Foreningen af  

 Socialchefer, Foreningen af Statsautoriserede Revisorer, Forsikring og  

 Pension,  

 Håndværksrådet, IT-Brancheforeningen, Kommunernes Landsforening,  

 Konkurrencestyrelsen,  

 Kontaktudvalget for Mindre Sygdomsgrupper, Landbrugsrådet, Landsforeningen af  

 psykiatribrugere, Landsforeningen for førtidspensionister, Landsforeningen  

 Ældre Sagen, Landsorganisationen i Danmark, Nationalbanken, Realkreditrådet,  

 Rigsrevisionen og Ældremobiliseringen.
9. Sammenfattende skema Positive  

  

 konsekvenser/mindreudgifter Negative  

  

 konsekvenser/merudgifter Økonomiske konsekvenser for  

 stat, kommuner og regioner Statens udgifter til Nemkontosystemet  

 reduceres, idet der vil være flere udbetalere til at dække omkostningerne Ingen Administrative konsekvenser for  

 stat, kommuner og regioner Ingen Ingen Økonomiske konsekvenser for  

 erhvervslivet Det forventes, at forslaget vil  

 medføre en årlig besparelse på ikke under 200 mio. kr.
Ingen Administrative konsekvenser for  

 erhvervslivet Forslaget vil indebære en mere  

 effektiv betalingsformidling med færre udbetalingsfejl Ingen Miljømæssige konsekvenser Ingen Ingen Administrative konsekvenser for  

 borgerne Allerede centralt registrerede  

 kontooplysninger vil kunne genbruges, ligesom fortrolige oplysninger vil være  

 registreret færre steder Ingen Forholdet til EU-retten Lovforslaget indeholder ikke  

 EU-retlige aspekter Bemærkninger til forslagets enkelte bestemmelser Til § 1 Til nr. 1 Nemkontoordningen foreslås nu udvidet til også at omfatte  

 private udbetalere, og i konsekvens heraf foreslås det, at begrænsningen i  

 den  

 nuværende § 2, stk. 2, til udelukkende at angå udbetalinger fra det  

 offentlige,  

 udgår.
Til nr. 2 Ad § 5 a, stk. 1 Med bestemmelsen indføres hjemmel til, at også private  

 udbetalere kan bruge Nemkontoregisteret.
Såvel fysiske som juridiske personer  

 kan gøre brug af registeret.
De private udbetalere skal betale for brugen,  

 jf.  

 bemærkningerne til bestemmelsens stk. 5. Det forventes derfor, at kun  

 private  

 udbetalere med udbetalinger af et vist antalsmæssigt volumen vil tilslutte  

 sig.  

 Anvendelsen af registeret sker ved fremsendelse af betalingsordrer til den  

 systemansvarlige, jf. lovens § 5. Den systemansvarlige påfører  

 betalingerne kontonummer via Nemkontoregisteret.
Private udbetalere har  

 således  

 ikke via opslag eller på anden måde adgang til selve registeret.  

 Udbetalingerne  

 fra de private udbetalere vil blive systemmæssigt registreret (logget) i  

 Nemkontosystemet.
Ad §  

 5 a,  

 stk. 2 Det vil være hensigtsmæssigt, at kredsen af private  

 udbetalere bliver så bred som mulig.
Afgrænsningen af private udbetalere i  

 forhold til offentlige myndigheder afgøres af, om udbetaler er omfattet af  

 offentligheds- og forvaltningsloven eller lovens § 12. Sondringen har  

 betydning  

 for, dels om der består en pligt til at være tilsluttet til og anvende  

 Nemkontoregisteret, og dels om der opkræves betaling for anvendelsen, jf. den  

 foreslåede § 5 a, stk. 1.
Ad § 5 a, stk. 3 En betalingsmodtager kan til enhver tid meddele en privat  

 udbetaler, at udbetalinger ikke ønskes udbetalt til modtagerens Nemkonto.  

 Formen  

 for en sådan meddelelse og fristen for, hvornår meddelelsen skal være kommet  

 frem, er alene et spørgsmål mellem udbetaleren og betalingsmodtageren og bør  

 fremgå af udbetalerens forretningsbetingelser o.l.
Ad § 5 a, stk. 4 Forudsætningen for at kunne sende betalinger via  

 Nemkontoregisteret er, at betalingsmodtagere, der er fysiske personer,  

 identificeres ved personnummer.
Den foreslåede bestemmelse udvider adgangen  

 til  

 at anvende personnummer, hvis den private udbetaler i medfør af anden  

 lovgivning har adgang til at anvende personnummer.
Begrebet »anden  

 lovgivning«  

 skal forstås således, at der ikke behøver at være sammenhæng mellem den  

 konkrete udbetaling og lovhjemlen til at behandle personnumre.
Det er  

 tilstrækkeligt, at den private udbetaler har hjemmel til at behandle  

 betalingsmodtagernes personnumre i det samlede lovgrundlag for sin  

 virksomhed.
En  

 sådan adgang findes fx, hvor udbetaler har indberetningspligt overfor  

 skattemyndighederne.  

 Herudover kan en oplysning om personnummer behandles, hvis en  

 betalingsmodtager  

 giver sit samtykke til, at vedkommendes personnummer anvendes af den private  

 udbetaler med henblik på, at udbetaling indsættes på vedkommendes Nemkonto.  

 Et  

 samtykke skal opfylde kravene til samtykke efter bestemmelserne herom i lov  

 om  

 behandling af personoplysninger (persondataloven) og lov om finansiel  

 virksomhed for så vidt angår afgivelse af samtykke over for en virksomhed,  

 der  

 er omfattet af denne lov.
 Herudover medfører persondatalovens krav om saglighed og  

 proportionalitet, at en privat dataansvarlig, der alene begrunder sit ønske  

 om  

 behandling af personnummer i muligheden for at anvende Nemkontosystemet, kun  

 må  

 indsamle og registrere oplysninger om personnumre til dette formål, hvis der  

 er  

 grund til at forvente, at der kommer et beløb til udbetaling til den  

 pågældende  

 person.
Ad § 5 a, stk. 5 Private udbetaleres tilslutning til og anvendelse af  

 Nemkontoregistret sker på vilkår, der fastsættes af finansministeren.  

 Vilkårene  

 vil blandt andet regulere pris for anvendelse, krav til teknisk tilslutning,  

 bestemmelser om ansvar m.v. samt bestemmelser om ophør.
Der vil i vilkårene  

 endvidere blive taget stilling til, hvornår en betaling kan anses for  

 rettidig  

 i relation til Nemkontosystemet.
Betaling for anvendelse vil blive fastsat  

 efter omkostningsprincippet, der skal afspejle de private udbetaleres andel  

 af  

 de gennemsnitlige omkostninger dels ved etablering af adgangen til registeret  

 og dels ved den løbende brug heraf.
Til § 2 Det foreslås, at loven træder i kraft den 1. august 2007.
Bilag 1 Lovforslaget sammenholdt med gældende lov Gældende formulering Lovforslaget § 1 I lov nr. 1203 af 27. december 2003 om offentlige  

 betalinger m.v., som ændret ved § 1 i lov nr. 527 af 24. juni 2005 og  

 § 1 i lov nr. 449 af 22. maj 2006, foretages følgende ændringer:
§ 2,  

 stk. 2 Stk. 2.  

  

 Fysiske og juridiske personer omfattet af §  

 1, som allerede har anvist en Nemkonto, er til enhver tid berettiget til at  

 anvise en ny Nemkonto, hvortil der kan ske udbetalinger fra det offentlige.  

 De oplyste ændringer har retsvirkning senest fra den femte bankdag efter  

 anmeldelsestidspunktet.
1.  

  

 I § 2,  

 stk. 2, udgår », hvortil der kan ske udbetalinger fra det offentlige« § 5.  

  

 Finansministeren udpeger en systemansvarlig,  

 som har til opgave at varetage administrationen af kontooplysningerne.
Som  

 systemansvarlig kan udpeges en offentlig myndighed eller en privat virksomhed  

 eller lignende.
 2.  

  

 Efter § 5  

 indsættes:
 Stk. 2.  

  

 Finansministeren fastsætter nærmere regler  

 for den systemansvarliges virksomhed, herunder om tilsyn med den  

 systemansvarliges  

 virksomhed og klageadgang.
 »  

 § 5 a.  

  

 Private  

 udbetalere kan mod betaling og på nærmere fastsatte vilkår anvende det efter  

 § 4 etablerede kontoregister og i medfør heraf udviklede Nemkontosystem  

 til formidling af udbetalinger til betalingsmodtagerens Nemkonto.
 Stk. 2.  

  

 Ved private  

 udbetalere forstås i denne lov fysiske og juridiske personer, der foretager  

 udbetalinger, og ikke er omfattet af § 12 eller er offentlige myndigheder.
 Stk. 3.  

  

 Betalingsmodtageren  

 kan til enhver tid meddele en privat udbetaler, at udbetalinger ikke ønskes  

 indsat på modtagerens Nemkonto.
 Stk. 4. En privat  

 udbetaler må til brug for formidling af udbetalinger anvende  

 betalingsmodtagerens  

 personnummer, hvis den private udbetaler efter anden lovgivning har adgang  

 til at behandle personnumre, eller hvis betalingsmodtageren har givet  

 samtykke til anvendelsen af vedkommendes personnummer.
