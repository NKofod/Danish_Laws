 Indklagede gør gældende, at denne sag har tilknytning til den  

 allerede verserende sag og at man derfor bør afvente udfaldet af  

 denne.
Voldgiftsretten udtaler, at en sagkyndig beslutning jf.
AB 92 § 46 ikke er  

 bindende.
Da der allerede verserer en sag og således som sagen  

 foreligger oplyst, findes det rettest, at den sagkyndige beslutning stilles i  

 bero indtil udfaldet af den verserende sag fremkommer.
 Voldgiftssag afgjort af Voldgiftsnævnet  

 for Bygge- og Anlægsvirksomhed.
Vedrører AB 92 § 46 Ved klageskrift af 4. januar 2001 har klagers advokat  

 på vegne af "Klager G.
ApS" under tvangsopløsning v/advokat A  

 indklaget indklagede med påstand om, at indklagede skal anerkende, at  

 det krav, som indklagedes advokat på vegne af indklagede ved skrivelse  

 af 20. december 2000 har rejst over for bank X i henhold til garanti må  

 afvises, og således at begæringen om udbetaling i henhold til  

 garantien ikke skal finde sted.
 Klagers advokat anmodede ved skrivelse af 4. januar 2001  

 Voldgiftsnævnet for Bygge- og Anlægsvirksomhed om at behandle  

 sagen i medfør af AB 92 § 46.
Indklagedes advokat har i skrivelse af 9. januar 2001  

 anført, at der allerede verserer voldgiftssag - sag 1 - og de mangler,  

 der ligger til grund for kravet om udbetaling fra garantien, har indklagede  

 gjort gældende over for såvel "Klager Entreprise H.
ApS" som  

 "Klager G.
ApS".
 Klagers advokat har i skrivelse af 23. januar, 24. januar  

 og 6. februar 2001 fastholdt, at sagerne skal behandles hver for sig, og at  

 der ikke er baggrund for eller hjemmel til at forbinde sagerne.
Indklagedes advokat har i skrivelse af 24. januar 2001  

 fastholdt, at de mangler, der ligger til grund for kravet om udbetaling i  

 henhold til garantien, er gjort gældende som foran anført og  

 således er en del af sag 1 og skal behandles som led i denne  

 voldgiftssag.
Spørgsmålet om udbetaling i henhold til garantien  

 bør således afvente afgørelse i sag 1.
Voldgiftsnævnet udpegede herefter landsdommer Knud  

 A.
Knudsen til at træffe afgørelse om, hvorvidt den sagkyndige  

 beslutningsprocedure i nærværende sag skal stilles i bero  

 på udfaldet af sag 1.
 Af sag 1, fra hvilken sag en del akter er stillet  

 til rådighed for voldgiftsdommeren, fremgår bl.a.  

 følgende:
"Klager Entreprise ApS" indleverede klageskrift mod  

 indklagede den 27. januar 2000, og der er udvekslet en række  

 processkrifter.
Sagen drejer sig om betaling for udført arbejde, mens  

 indklagede gør modkrav gældende som følge af  

 påståede mangler ved arbejdet.
 Aftalegrundlaget fremgår bl.a. af  

 underentrepriseaftale af 30. oktober 1997 indgået mellem indklagede og  

 "Klager ApS".
 Af bank X´ skrivelse af den 4. september 1998 til  

 indklagede fremgår, at den ovenfor nævnte garanti er udstedt for  

 regning "Klager ApS". I selve garantien er anført "Klager ApS  

 Entreprenører og Byggefirma".
 Det fremgår af en skrivelse af 3. november 1999, at  

 det på et møde er blevet oplyst, at klager havde stoppet alle  

 arbejder på byggeriet, hvorfor indklagede annullerede nogle  

 entrepriseaftaler af 5. og 6. oktober 1999.
 Af skrivelse af 4. november 1999 fra "Klager Entreprise  

 ApS", til indklagede hedder det bl.a.:
"Jeg skal hermed for god ordens skyld bekræfte vores  

 aftale på mødet den 3. november 1999, at "Klager Entreprise ApS"  

 udfører resterende fundamenter på ovennævnte byggeri  

 på samme aftalegrundlag som "Klager G.
ApS" ..
 I skrivelse af 4. november 1999 fra "Klager ApS  

 Entreprenører og Byggefirma", hedder det:
"Jeg skal herved bekræfte, som oplyst på vort  

 møde, at "Klager G.
ApS" af økonomiske årsager  

 desværre har været nødsaget til at stoppe alle aktiviteter  

 og hermed ej heller er i stand til at fuldføre indgåede  

 entrepriseaftaler .." Der har været to registrerede selskaber, hvori  

 navnet KLAGER indgår: "KLAGER ENTREPRISE H.
ApS" og "KLAGER G: ApS",  

 begge med samme adresse.
 Som anført i svarskriftet har klager anvendt  

 følgende betegnelser:
Klager ApS, Klager ApS Entreprenører og Byggefirma,  

 Klager G.
ApS, Klager Entreprise ApS og Klager Entreprise H.
ApS.
 Alle relevante skrivelser er underskrevet af XX.
Som følge af uenighed om rette parter og  

 partsbetegnelser indgav indklagede den 18. september 2000  

 adcitationsklageskrift mod "Klager G.
ApS".
Der er ikke indgivet adcitationssvarskrift, men klagers  

 advokat har i et processkrift af 13. oktober 2000 meddelt, at "Klager G.
ApS"  

 er under tvangsopløsning.
 I nærværende sag anmodede indklagedes  

 advokat den 20. december 2000 på vegne af indklagede om udbetaling af  

 et beløb fra garantien som følge af mangler.
 Klagers advokat protesterede herimod i skrivelse af 21.  

 december 2000.
 Voldgiftsrettens bemærkninger:
 En sagkyndig beslutning efter AB 92 § 46 er ikke  

 bindende under en voldgiftssag (eller retssag).
 Der har allerede gennem nogen tid verseret voldgiftssag,  

 sag 1, vedrørende bl.a. de af indklagede påståede mangler.  

 I sagen er både "Klager Entreprise ApS og - som adciteret - "Klager G.  

 ApS" parter.
 Således som sagerne foreligger oplyst, findes det  

 rettest, at proceduren om sagkyndig beslutning stilles i bero på  

 udfaldet af sag 1.
 Thi bestemmes:
Proceduren om sagkyndig beslutning, jf.
AB 92 § 46,  

 stilles i bero på udfald af sag 1.
 Ingen af parterne betaler sagsomkostninger til den anden  

 part.
Klager G.
ApS under tvangsopløsning v/advokat A,  

 skal betale udgifterne til voldgiftsrettens behandling af sagen.
