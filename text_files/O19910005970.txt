Resumé I skrivelse af 22. november 1990 anmodede A Direktoratet for  

 Kriminalforsorgen (DFK) om aktindsigt i en forsorgsjournal.
Den 27. november  

 1990 meddelte DFK A, at der skulle indhentes forskellige udtalelser, hvorfor  

 det kunne vare nogen tid, inden A ville modtage svar.
Den 30. november 1990  

 modtog DFK de udbedte udtalelser og journalnotater fra en afdeling under  

 kriminalforsorgen.
DFK traf ved skrivelse af 9. januar 1991 afgørelse  

 vedrørende A's anmodning om aktindsigt.
 Ombudsmanden udtalte, at  

 DFK's  

 skrivelse af 27. november 1990 til A ikke udgjorde en tilstrækkelig klar  

 meddelelse om grunden til, at A's anmodning om aktindsigt ikke var  

 imødekommet  

 eller afslået inden 10 dage efter begæringens modtagelse, ligesom  

 DFK's  

 angivelse af, hvornår afgørelsen kunne forventes at  

 foreligge, ikke var i overensstemmelse med bestemmelsen i forvaltningslovens  

 §  

 16, stk. 2.
 Ombudsmanden fandt det endvidere kritisabelt, at A's anmodning om  

 aktindsigt ikke blev besvaret snarest efter  

 DFK's  

 modtagelse af journalnotaterne. (J. nr. 1991-122-615).
 Sagsbehandling i forbindelse med anmodning om aktindsigt.
 A klagede over Direktoratet  

 for Kriminalforsorgens manglende besvarelse af en anmodning om aktindsigt.
Af sagens akter fremgik det  

 bl.a., at A den 8. november 1990 klagede til Direktoratet for  

 Kriminalforsorgen  

 over en forsorgsmedarbejder.
A anførte i den forbindelse konkrete episoder,  

 hvori den pågældende forsorgsmedarbejder havde været involveret.
I skrivelse af 22. november  

 1990 anmodede A direktoratet om aktindsigt.
Han begrundede anmodningen med,  

 at  

 han havde modtaget 2 sider af forsorgsjournalen, og at han fandt, at der deri  

 var "en hel del urigtighed". De nævnte sider vedrørte tilførsler  

 foretaget af forsorgsmedarbejderen.
 Direktoratet for  

 Kriminalforsorgen meddelte A i skrivelse af 27. november 1990, at hans  

 henvendelser af 8. og 22. november 1990 var taget under behandling, og at der  

 skulle indhentes forskellige udtalelser, hvorfor det kunne "vare nogen  

 tid", inden A ville modtage svar.
 I skrivelse af 18. december  

 1990 til Direktoratet for Kriminalforsorgen klagede A bl.a. over, at han  

 endnu  

 ikke havde modtaget de udbedte akter.
 Direktoratet for  

 Kriminalforsorgen fremsendte til A i skrivelse af 9. januar 1991 kopi af  

 forsorgsjournalens s. 16-24.
 I en udtalelse i anledning af  

 klagen til mig oplyste Direktoratet for Kriminalforsorgen bl.a., at  

 besvarelsen  

 af A's anmodning om aktindsigt var blevet forsinket som følge af, at A's  

 klage  

 efter klageskrivelsernes indhold var blevet behandlet i to forskellige  

 kontorer  

 i direktoratet.
 Jeg udtalte følgende i en  

 skrivelse til A:
 "...
 Bestemmelsen i § 16, stk. 2,  

 i lov nr. 571 af 19. december 1985 (forvaltningsloven) har følgende ordlyd:
"Myndigheden afgør  

 snarest, om en begæring kan imødekommes.
Er begæringen ikke imødekommet eller  

 afslået inden 10 dage efter, at begæringen er modtaget af myndigheden, skal  

 denne underrette parten om grunden hertil samt om, hvornår afgørelsen kan  

 forventes at foreligge." I skrivelsen af 27. november  

 1990 meddelte Direktoratet for Kriminalforsorgen Dem, at Deres henvendelser  

 af  

 8. og 22. november 1990 var taget under behandling.
Direktoratet tilføjede:  

 "Da der skal indhentes forskellige udtalelser i sagen, vil det kunne  

 vare  

 nogen tid, inden De modtager svar." Da begge Deres skrivelser af  

 8. og 22. november 1990 indeholdt klager over en forsorgsmedarbejder, udgør  

 direktoratets skrivelse af 27. november 1990 efter min opfattelse ikke en  

 tilstrækkelig klar meddelelse til Dem vedrørende grunden til, at Deres  

 anmodning om aktindsigt af 22. november 1990 ikke var imødekommet eller  

 afslået  

 inden 10 dage efter begæringens modtagelse.
Jeg har herved lagt vægt på, at  

 det  

 ikke helt klart fremgår, at der også i anledning af Deres anmodning om  

 aktindsigt ville blive indhentet en udtalelse.
Jeg har endvidere lagt vægt  

 på,  

 at en afgørelse af aktindsigtsspørgsmålet formentlig tillige har afventet  

 direktoratets modtagelse af journalnotaterne, der beroede i  

 kriminalforsorgens  

 afdeling i (  

 X-by  

 ).
 Til belysning af spørgsmålet  

 om, hvornår afgørelsen kunne forventes at foreligge, meddelte Direktoratet  

 for  

 Kriminalforsorgen, at "det vil kunne vare nogen tid". En sådan  

 ubestemt og vag tidsangivelse finder jeg ikke i overensstemmelse med  

 forvaltningslovens krav om angivelse af et forventet tidspunkt for  

 afgørelsen.
 Jeg har samtidig hermed gjort  

 Direktoratet for Kriminalforsorgen bekendt med min opfattelse, hvorefter  

 direktoratets meddelelse til Dem i skrivelsen af 27. november 1990 ikke  

 opfylder kravene i forvaltningslovens § 16, stk. 2, 2. pkt.
 Af sagen fremgår det, at  

 Direktoratet for Kriminalforsorgen den 30. november 1990 modtog udtalelsen af  

 29. november 1990 fra kriminalforsorgens afdeling i (  

 X-by  

 ).  

 Da journalnotaterne ikke ses fremsendt til direktoratet på et senere  

 tidspunkt,  

 må jeg gå ud fra, at disse journalnotater har været vedlagt udtalelsen af 29.  

 november 1990.
 I skrivelsen af 18. december  

 1990 til direktoratet klagede De over, at De endnu ikke havde modtaget  

 aktindsigt.
 Først ved direktoratets  

 skrivelse af 9. januar 1991 modtog De en afgørelse vedrørende Deres anmodning  

 om aktindsigt.
 Uanset at Deres klager efter  

 det af direktoratet oplyste efter klagernes indhold blev behandlet i to  

 forskellige kontorer - hvilket skulle have forsinket besvarelsen af Deres  

 anmodning om aktindsigt - finder jeg det kritisabelt, at Deres anmodning  

 først  

 blev besvaret den 9. januar 1991 og således ikke snarest efter direktoratets  

 modtagelse af journalnotaterne, jf. forvaltningslovens § 16, stk. 2, 1. pkt.  

 Jeg har i den forbindelse noteret mig, at det kontor, der i direktoratet  

 modtog  

 udtalelsen af 29. november 1990 og akterne fra afdelingen i (  

 X-by  

 ), var bekendt med, at De havde anmodet om aktindsigt,  

 og at dette spørgsmål henhørte under et andet kontor.
 Jeg har samtidig hermed gjort  

 Direktoratet for Kriminalforsorgen bekendt med min opfattelse.
