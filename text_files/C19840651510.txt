 Det meddeles herved, at finansministeriet med Foreningen afyngre Læger har  

 indgået vedlagte overenskomst af 2. august 1984, der træder i stedet for den  

 fra 1. april 1981 gældende overenskomst.
 Man skal, for så vidt angår bemærkninger til overenskomsten som sådan samt  

 til overenskomstens enkelte bestemmelser, henvise til de til overenskomsten  

 om løn- og øvrige ansættelsesvilkår for underordnede sygehuslæger knyttede  

 relevante bemærkninger, jfr. finansministeriets cirkulæreskrivelse af 19.  

 juli 1984, LP. nr. 099a/84.
Det tilføjes i øvrigt for så vidt angår boligforholdene, at det fra  

 indenrigsministeriet er tilkendegivet, at den ansættende myndighed efter  

 anmodning fra den ansatte læge skal undersøge, om den pågældende hos de  

 lokale sygehusmyndigheder kan leje en bolig.
Lejemålet er i øvrigt  

 ansættelsesmyndigheden uvedkommende.
 Tvivlsspørgsmål vedrørende overenskomsten forventes forelagt  

 finansministeriet.
P.
M.
V.
E.
B.
Finn Villumsen OVERENSKOMST mellem finansministeriet og Foreningen af yngre Læger vedrørende  

 embedslægeassistenter.
 Overenskomstens gyldighedsområde.
 § 1.  Overenskomsten gælder for læger, der ansættes  

 som embedslægeassistent ved embedslægeinstitutionerne.
 Ansættelse.
 § 2.  Heltidsansatte embedslægeassistenter ansættes  

 for en periode af 3 år med mulighed for forlængelse med 1 år ad gangen indtil  

 i alt 5 år.
 Stk. 2.  Ansættelsesstedet er den enkelte  

 embedslægeinstitution.
 Løn.
 § 3.  Embedslægeassistenter oppebærer for  

 heldagsbeskæftigelse en arbejdstid svarende til normalt 40 timer ugentlig -  

 løn svarende til den i § 14, stk. 1-3, i overenskomsten om løn- og øvrige  

 ansættelsesvilkår for underordnede sygehuslæger fastsatte løn, hvortil kommer  

 dyrtidsregulering og særlig lønregulering i overensstemmelse med §§ 15 og 16  

 i nævnte overenskomst.
 Stk. 2.  Udover den i stk. 1 anførte løn ydes følgende  

 tillæg:
Til læger, der ikke har opnået tilladelse til selvstændigt virke som læge,  

 ydes et tillæg på 13.935 kr. i årligt grundbeløb.
Pr. 1. april 1984 forhøjes  

 tillægget til 16.808,14 kr. i årligt grundbeløb.
Til læger, der har opnået tilladelse til selvstændigt virke som læge, ydes  

 efter 2 års samlet beskæftigelse som læge et tillæg på 18.090 kr. i årligt  

 grundbeløb.
Pr. 1. april 1984 forhøjes tillægget til 19.574,40 kr. i årligt  

 grundbeløb.
 Til læger, der har opnaet tilladelse til selvstændigt virke som læge,  

 forhøjes tillægget efter 4 års samlet beskæftigelse som læge fra 18.090 kr. i  

 årligt grundbeløb til 27.375 kr. i årligt grundbeløb.
 Stk. 3.  Til læger med mindst 4 års anciennitet, og som  

 desuden har bestået kursus i samfundsmedicin, eller som har gennemgået en  

 dertil svarende uddannelse, ydes endvidere et tillæg, der i årligt grundbeløb  

 udgør 30.075 kr.
 Det ovenfor nævnte tillæg ydes dog altid senest 1 år efter pågældendes  

 ansættelse, når vedkommende har bestået kursus i samfundsmedicin, eller har  

 gennemgået en dertil svarende uddannelse.
 Stk. 4.  Endvidere er embedslægeassistenter omfattet af  

 § 14, stk. 11 i overenskomsten om løn- og øvrige ansættelsesvilkår for  

 underordnede sygehuslæger.
 Anciennitet.
§ 4.  Ancienniteten regnes efter kandidatalder,  

 hvorved forstås det antal år, den pågældende efter bestået embedseksamen har  

 været beskæftiget med lægeligt arbejde (herunder normale ferier), eventuel  

 aftjening af værnepligt, barselorlov og sygdom under 6 måneder.
Ancienniteten  

 regnes tidligst fra den 1. i måneden efter bestået embedseksamen og afrundes  

 opad til et antal hele måneder.
 Stk. 2.  Ancienniteten for kandidater, hvis anciennitet  

 i henhold til stk. 1 regnes fra 1. maj 1979 eller senere, men før 1. maj  

 1980, ændres, således at den regnes fra 1. april 1979.
 Stk. 3.  Ancienniteten for kandidater, hvis anciennitet  

 i henhold til stk. 1 regnes fra 1. maj 1980 eller senere, men før 1. april  

 1981, ændres, således at den regnes fra 1. april 1980.
 Stk. 4.  Ancienniteten for kandidater, hvis anciennitet  

 i henhold til stk. 1 regnes fra 1. april 1981 eller senere, forhøjes på det  

 tidspunkt, hvor de opnår 1 års anciennitet, med 1 år.
 Kursus i samfundsmedicin.
 § 5.  Under fornøden hensyntagen til arbejdets  

 tilrettelæggelse ved embedslægeinstitutionen har embedslægeassistenter, der  

 ikke allerede har kursus i samfundsmedicin, ret til tjenestefrihed med løn  

 til deltagelse i dette kursus.
 Vilkår i øvrigt.
 § 6.  I øvrigt gælder bestemmelserne i den til enhver  

 tid gældende overenskomst om løn- og øvrige ansættelsesvilkår for  

 underordnede sygehuslæger vedrørende arbejdstid, pension, privat virksomhed,  

 fridøgn, ferie, frihed i studieøjemed, sygdom, barselorlov og ydelser i  

 overensstemmelse med lønfondens bestemmelser, adoption, aftjening af  

 værnepligt, efterløn, opsigelse og befordringsgodtgørelse.
 Opsigelse af overenskomsten.
 § 7.  Nærværende overenskomst har virkning fra 1.  

 april 1983 og kan af parterne opsiges med 3 måneders varsel til en 1. april,  

 dog tidligst 1. april 1985.
København, den 2. august 1984 Foreningen af yngre Læger Jens Parker / Mogens Sommer Finansministeriet P.
M.
V.
E.
B.
Finn Hoffmann PROTOKOLLAT 1)I tilslutning til overenskomsten af 1983 mellem Foreningen afyngre Læger  

 og finansministeriet vedrørende embedslægeassistenter er parterne enige om,  

 at embedslægeassistenter, såfremt det pålægges dem at udføre sådanne  

 forretninger, for hvilke der til embedslægerne fortsat ydes særskilt  

 vederlag, jfr. § 2 i aftale af 16. marts 1979 mellem finansministeriet og  

 Akademikernes Centralorganisation om klassificering af embedslægestillinger  

 og om personlige tillæg til embedslæger, kan oppebære vederlag efter de for  

 sådanne lægelige forretninger i øvrigt gældende regler og satser.
 Parterne er i denne forbindelse enige om, at udførelsen af sådanne  

 særskilt honorerede forretninger holdes uden for den i kapitel II i  

 sygehusoverenskomsten af 1983 nævnte opgørelse af arbejdstid.
