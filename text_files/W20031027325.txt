Landsskatteretskendelse af 29. september 2003 vedr.  

 ligningsmæssig genoptagelse Der klages over, at skattemyndigheden, i forbindelse med en ekstraordinær  

 genoptagelse af skatteansættelsen for indkomståret 1995, ikke har imødekommet  

 selskabets anmodning om en nedsættelse på 1.285.804 kr.
Landsskatterettens  

 afgørelse Skattepligtig indkomst Skattemyndigheden har ikke godkendt fradrag for færdige ej  

 fakturerede arbejder primo 1995 med 1.285.804 kr.
 Landsskatteretten godkender fradrag med 1.285.804 kr.
Sagens oplysninger Selskabet driver revisionsvirksomhed.
Selskabet havde  

 regnskabsmæssigt aktiveret omkostningerne til de arbejder, der var brugt  

 timer  

 på, men som ikke var faktureret.
Skattemæssigt er værdien af disse  

 igangværende  

 arbejder tilbageført.
Der er derfor kun indtægtsført de faktisk fakturerede  

 beløb.
Skattemyndigheden har sammenholdt selskabets time/sagsregnskaber med  

 fakturaerne for juli og august måned 1995. Myndigheden er af den opfattelse,  

 at  

 en del af de regnskabsmæssige igangværende arbejder reelt var regningsmodne.  

 Disse arbejder skulle derfor indtægtsføres inkl. avance som yderligere  

 debitorer.  

 Det blev stikprøvevis konstateret, at de klientregnskaber, der var indsendt  

 til  

 kommunen alle var underskrevet inden 30. juni 1995. Selskabets  

 indkomstansættelse for skatteåret 1996/97, regnskabsåret 1994/95, blev derfor  

 den 14. november 1996 forhøjet skønsmæssig med 800.000 kr. vedrørende  

 yderligere debitorer pr. 30. juni 1995.
Selskabet anmodede i brev af 18. november 1999 Told- og  

 Skatteregionen om ekstraordinær genoptagelse af skatteansættelsen for 1995.  

 Selskabet anførte, at i lighed med de såkaldte ambi-sager burde primoværdien  

 af  

 færdigt, men ikke faktureret arbejde have været modregnet ved  

 indkomstopgørelsen  

 for 1995. Det var således kun forskydningen af færdigt, men ikke faktureret  

 arbejde, der skulle påvirke indkomstansættelsen.
Der blev henvist til, at  

 dette  

 også var antaget af Landsskatteretten, jf. kendelserne i TfS 1999.474 og TfS  

 1999.475. Disse sager omhandlede en tilsvarende problemstilling vedrørende  

 varelager.
Selskabet henviste endvidere til en ikke offentliggjort kendelse  

 fra  

 Landsskatteretten af 21. juni 1999. I denne afgørelse blev der korrigeret  

 såvel  

 primo som ultimo vedrørende igangværende arbejder.
Told- og Skatteregionen meddelte ved brev af 16. februar  

 2000 selskabet, at anmodningen om ekstraordinær genoptagelse ikke kunne  

 imødekommes.
Der blev henvist til, at den omhandlede landsskatteretskendelse  

 var indbragt for domstolene af Skatteministeriet, hvorfor den fulgte praksis  

 stadig er omtvistet.
Afgørelsen blev påklaget til Told- og Skattestyrelsen,  

 der  

 i brev af 17. juli 2000 stadfæstede regionens afgørelse om afslag om  

 genoptagelse.
Det blev anført, at den omhandlede landskatteretskendelse endnu  

 verserede for domstolene, således at der ikke forelå en endelig afgørelse.  

 Told- og Skattestyrelsen anførte samtidig, at hvis den for domstolene  

 verserende tilsvarende sag resulterede i, at skattemyndighedernes hidtidige  

 praksis blev underkendt, ville der være adgang til at genoptage tilsvarende  

 sager, jf. skattestyrelseslovens § 35, stk. 1, nr. 7. Genoptagelse kunne i så  

 fald ske fra og med det indkomstår, der har været til prøvelse, det vil sige  

 1995.
Selskabet anmodede herefter i brev af 27. november 2001  

 selskabsskattemyndigheden om ekstraordinær genoptagelse af skatteansættelsen  

 for 1995. Selskabet henviste til, at Skatteministeriet har hævet den for  

 domstolene indbragte landsskatteretskendelse af 21. juni 1999. Der blev  

 endvidere henvist til, at Told- og Skattestyrelsen i brev af 17. juli 2000  

 har  

 indrømmet tilladelse til genoptagelse.
I SKM 2001.421.DEP (TfS 2001.849) har  

 skatteministeriet redegjort for, hvorfor man har hævet sagen.
Efter en  

 omfattende korrespondance mellem selskabsskattemyndigheden, selskabet, told-  

 og skatteregionen og Told- og Skattestyrelsen - blandt andet vedrørende  

 kompetencen til at tage stilling til anmodningen - meddelte  

 selskabsskattemyndigheden  

 i brev af 19. marts 2002, at selskabets anmodning om nedsættelse på 1.285.804  

 kr. ikke kunne imødekommes.
Selskabsskattemyndighedens  

 afgørelse Skattemyndigheden har til støtte for ikke at nedsætte  

 indkomsten anført, at Told- og Skattestyrelsens brev af 17. juli 2000 kun  

 giver  

 ret til at få sagen genoptaget.
Der tages ikke stilling til det faktuelle  

 indhold eller den beløbsmæssige opgørelse.
Skattemyndigheden er ikke enig i,  

 at  

 principperne i ambi-sagerne og den omtalte kendelse vedrørende  

 direktionshensættelser  

 medfører, at alle periodeforskydninger skal medføre regulering primo og  

 ultimo.  

 Når et arbejde er færdigt, har man et tilgodehavende, hvad enten der er  

 udskrevet en faktura eller ej.
Der er således tale om ikke medregnede  

 debitorer.
Det kunne derfor kun ved en gennemgang af selskabets bilag  

 konstateres, at en del af de regnskabsmæssigt benævnte igangværende arbejder,  

 reelt var afsluttede og regningsmodne.
Der er derfor tale om en konkret  

 vurdering af manglende debitorer pr. 30. juni 1995. Efter en forhandling med  

 selskabet blev ansættelsen herefter foretaget skønsmæssigt.
Skønnet blev  

 udøvet  

 under hensyn til, at der kun var tale om en forskydning mellem 1995 og 1996.  

 Regnskabet for 1996 var udarbejdet, men ikke indsendt.
Såfremt der skulle  

 foretages en primoregulering, skulle dette være et skøn, der skulle foretages  

 efter de samme principper, som skønnet pr. 30. juni 1995 er foretaget efter.  

 Det vil være forkert at nedsætte selskabet med 1.285.804 kr.
Dette vil under  

 alle omstændigheder ikke føre til en korrekt indkomstansættelse for  

 skatteåret.  

 Den foretagne ansættelse af yderligere debitorer ultimo er skønsmæssig,  

 hvorimod den ansøgte primoregulering er konkret opgjort af selskabet  

 efterfølgende.
Told- og  

 Skattestyrelsens udtalelse Told- og Skattestyrelsen har under sagens behandling  

 tiltrådt følgende udtalelse fra ToldSkat regionen:
ToldSkat regionen er enige i kontorindstillingen om, at der  

 skal ske en korrekt afgrænsning af omsætningen.
Det indebærer nedsættelse med  

 et beløb, svarende til færdige. ikke fakturerede arbejder pr. 30. juni 1994.  

 Regionen finder, at formålet er, at få en materielt korrekt  

 indkomstansættelse  

 for indkomståret 1995. ToldSkat indstiller derfor, primært at der sker  

 opgørelse baseret på en talmæssig korrekt opgørelse af både primo og ultimo  

 værdierne af de regningsmodne beløb, subsidiært at der sker nedsættelse med  

 en  

 primoværdi, skønsmæssigt ansat til 800.000 - 850.000 kr.
 Det fremgår af de vedlagte regnskaber at selskabet  

 regnskabsmæssigt har opgjort igangværende arbejder til følgende:
 30.6.1994 (primo)  

 	  

    

 1.408.000  

 kr.
 30.6.1995 (ultimo)  

 	  

    

 1.317.000  

 kr.
Regnskabsmæssigt har ændringerne indvirket på  

 indkomstopgørelsen.
Skattemæssigt er de ved selvangivelsen trukket ud.
 Da der alene er ca 90.000 kr. forskel på primo og ultimo  

 opgørelsen af igangværende arbejder, er der formodning for, at den del af  

 disse, der rent faktisk er regningsmodne tilsvarende udgør næsten lige store  

 beløb primo som ultimo.
Det frem går af kommunenss meddelelse om skatteansættelsen  

 af 14. nov. 1996, at der er tale om en skønsmæssig fastsættelse af den andel  

 af  

 ultimo igangværende arbejder 1.317.000 kr., som udgør regningsmodne arbejder  

 til 800.000 kr.
Der er således ikke foretaget en konkret opgørelse af de  

 regningsmodne arbejder pr. 30.6.1995.
 Det fremgår af sagen, , at der den 11 .marts 2003 er  

 fremsendt en liste over færdige, ej fakturerede arbejder pr. 1.7.1994.
 En opgørelse over forskydningen i 1995 baseret på  

 regningsmodne fakturaer opgjort efter 2 forskellige principper - ultimo  

 skønsmæssigt - forsigtigt ansat til ca. 60 % af de samlede igangværende  

 arbejder, primo konkret opgjort til 1.285.804 kr., som er ca  

    

  

 90 % af de samlede igangværende arbejder vil  

 føre til et materielt forkert resultat.
 Da det har vist sig muligt at lave denne liste pr. 1.7.1994  

 på nuværende tidspunkt, indstilles det, at der fremlægges tilsvarende konkret  

 opgørelse pr. 1.7.1995 med henblik på en materielt korrekt opgjort  

 forskydning  

 i de regningsmodne ikke fakturerede arbejder.
Hvis ikke der fremlægges denne opgørelse af klageren,  

 indstilles det subsidiært, at primo værdien opgøres skønsmæssigt til et sted  

 mellem 800.000 kr. og 850.000 kr. svarende til ca. 60 % af igangværende  

 arbejder i lighed med ultimoansættelsen. Klagerens påstand og  

 argumenter Selskabets repræsentant har fremsat principal påstand om, at  

 den skattepligtige indkomst for 1995 skal nedsættes med de ukorrekt i  

 regnskabsåret 1. juli 1994  30. juni 1995 indtægtsførte 1.285.804 kr.  

 Subsidiært påstand om, at den skattepligtige indkomst skal nedsættes med  

 800.000 kr., som skattemyndighederne har forhøjet den selvangivne indkomst  

 med.
Til støtte herfor har repræsentanten anført, at Told- og  

 Skattestyrelsen i skrivelse til selskabet af 17. juli 2000 meddelt, at  

 såfremt  

 Landsskatterettens kendelse af 21. juni 2000 bliver endelig, vil der være  

 adgang til genoptagelse af sagen i medfør af skattestyrelseslovens § 35, stk.  

 1, nr. 7. Det fremgår af forarbejderne til § 35, stk. 1, nr. 7, at der ikke  

 blot vil være adgang til at få sagen genoptaget, men at  

 skatteyderen har et  

 egentligt retskrav herpå.
Af Vejledning om processuelle regler på Toldskats  

 område 2002, afsnit G.3.2.1, side 74 fremgår: Det antages, at  

 bestemmelsen  

 ikke kun finder anvendelse på endeligt underkendende landsskatteretskendelser  

 eller domme, men også på retsforlig i domstolssager, der indebærer en accept  

 fra  

 Skatteministeriet af, at hidtidig praksis er forkert. Sagen er ganske  

 analog  

 med sagen i Landsskatterettens kendelse af 21. juni 2000, hvis resultat  

 Skatteministeriet har tilsluttet sig.
Skatteministeriet hævede sagen, jf.
SKM  

 2001.421.DEP (TfS 2001.849), hvor det bl.a. hedder: "Skatteministeriet  

 hævede herefter den anlagte sag, idet det fandtes at være med rette, at der  

 var  

 foretaget primoregulering". På dette grundlag bør revisionsselskabet  

 have  

 medhold i, at den tidligere foretagne skatteansættelse af den skattepligtige  

 indkomst skal nedsættes med 1.285.804 kr.
Der er henvist til 2 landsretsdomme vedrørende genoptagelse  

 af selskabers indkomstansættelser.
I SKM 2002.197.VLR (TfS 2002.358) drejede  

 sagen sig om, hvorvidt det er en betingelse for genoptagelse af  

 skatteansættelserne for 1989-1992 med henblik på regulering af ambi i medfør  

 af  

 Told- og Skattestyrelsens cirkulære 1995.21, at der foretages primoregulering  

 af ambi.
Landsretten fandt, at det var med rette, at skattemyndighederne ikke  

 havde imødekommet selskabets genoptagelsesanmodning i henhold til cirkulæret,  

 da selskabet ikke havde foretaget primoregulering for indkomståret 1989 som  

 krævet i cirkulæret og i Told- og Skattestyrelsens afgørelse i TfS 1997.61.  

 Landsretten fandt videre ikke, at primoreguleringskravet var i strid med  

 varelagerlovens § 2, stk. 2. I SKM 2002.281.ØLR (TfS 2002.522) var et  

 selskabs  

 begæring om genoptagelse blevet afvist under henvisning til, at der ikke som  

 forudsat i Told- og Skattestyrelsens cirkulære 1995.21 var foretaget  

 primoregulering af varelagret.
Sagens realitet drejede sig om en korrektion  

 af  

 varelageropgørelsen med henblik på at ophæve den med urette opkrævede ambis  

 indvirken på skatteansættelsen.
Det blev forgæves gjort gældende, at der  

 forelå  

 en bindende administrativ praksis, der tillod varelagerkorrektioner, der  

 indebar, at der alene blev foretaget ultimo, men ikke en primoregulering af  

 varelagret.
En efterfølgende fravigelse af denne praksis savnede efter  

 selskabets anbringende fornøden hjemmel.
Landsretten tiltrådte ikke dette  

 argument.
Retten kunne heller ikke tiltræde et argument om, at kravet om  

 primoregulering var i strid med varelagerlovens § 2, stk. 2, hvorefter  

 værdiansættelsen ved regnskabsårets afslutning skal benyttes ved  

 værdiansættelsen af det samme varelager ved begyndelsen af det efterfølgende  

 regnskabsår.
Endelig kunne retten ikke tiltræde, at fællesskabsrettens krav  

 om  

 neutralisering af virkningen af ambi var til hinder for kravet om såvel  

 primo-  

 som ultimoregulering.
Skatteministeriet fik derfor medhold.
Der er endvidere  

 henvist til følgende artikler, der omhandler primoreguleringer:
 Artikel af Ole Bjørn i SR-skat 2002.4:
"Som nævnt ovenfor synes spørgsmålet om  

 varelagerregulering i relation til ambien at være definitivt afgjort.  

 Derudover  

 må det antages, at dommene vil have præjudikatskabende effekt i alle de  

 tilfælde, hvor balanceposter, der har betydning for indkomstopgørelsen skal  

 ændres, navnlig varelager og igangværende arbejder.
Konsekvensen af dommene  

 må  

 være, at en ultimoregulering skal modsvares af en primoregulering indtil det  

 tidspunkt, hvor en skatteansættelsesændring ikke længere er mulig.
Dette  

 standpunkt indtages også af Jan Steen Hansen i TfS 2001.908 samt af N.
Mou  

 Jacobsen i Revision & Regnskabsvæsen, Skattemæssige Meddelelser 2002,  

 pag.  

 218 ff. Artikel af Gerda Schmeling i Skatterevisoren 2002.6 med  

 titlen "Regulering af varelager og lignende - Gratis fradrag, hvis vi  

 korrigerer ultimobeholdninger" indtages det samme standpunkt som Jan  

 Steen  

 Hansen, N.
Mou Jacobsen og Ole Bjørn.
I hendes artikel hedder det blandt  

 andet:
"Det fremgår af en intern meddelelse fra ToldSkat,  

 Skatteministeriet af 1. december 1999 til medarbejdere i styrelsen og  

 regionerne bl.a., at ændring af skatteansættelsen eller genoptagelse på  

 skatteyders anmodning ikke kan undlades med den begrundelse, at en regulering  

 af varelagret medfører dobbelt fradrag eller afskæring af fradrag.
Grundet  

 kendelserne fra Landsskatteretten er det retsafdelingen opfattelse, at en  

 ændring af denne praksis forudsætter enten en lovændring eller underkendelse  

 af  

 praksis ved domstolene.
Indtil videre skal de principper for  

 varelagerreguleringer, der følger af Landsskatterettens kendelser, derfor  

 følges." Det er således retsafdelingens opfattelse, at en ændring af  

 denne praksis forudsætter enten en lovændring eller en underkendelse af  

 praksis  

 ved domstolene.
Da domstolene nu ikke har underkendt praksis, er der kun  

 lovændringen tilbage.
Repræsentanten har fremhævet, at opgørelserne pr. 1. juli  

 1994 og pr. 30. juni 1995 af færdige men ikke fakturerede arbejder er  

 konkrete  

 opgørelser, der er udarbejdet efter samme principper.
Opgørelsen pr. 30. juni  

 1995 er udarbejdet af skattemyndigheden under et udgående revisionsbesøg.  

 Opgørelsen er ligesom opgørelsen pr. 1. juli 1994 baseret på fakturaer  

 udskrevet efter regnskabsafslutningen i juli og august måned.  

 Skattemyndigheden  

 kom til et højere beløb, end hvad revisionsselskabet fandt rigtigt, men under  

 en efterfølgende forhandling blev værdien af de igangværende arbejder ansat  

 til  

 800.000 kr.
Beløbet blev kun medtaget i indkomstopgørelsen for 1995, fordi  

 skattemyndigheden fastslog, at en del arbejde var udført og færdiggjort op  

 til  

 den 30. juni 1995. Beløbet skulle derfor medregnes ved opgørelsen af den  

 skattepligtige indkomst i dette indkomstår, selv om der for dette arbejde  

 først  

 har fundet fakturering sted i begyndelsen af regnskabsåret 1. juli 1995  

  30.  

 juni 1996. Revisionsselskabet var ikke enig i, at der var hjemmel til en  

 sådan  

 forhøjelse vedrørende indkomståret 1995. Man accepterede dog forhøjelsen,  

 idet  

 man forbeholdt sig ret til genoptagelse af skatteansættelsen, såfremt andre  

 revisorer skulle få medhold i, at de nye regler om igangværende arbejder for  

 advokater og revisorer først havde virkning fra og med indkomståret 1996.  

 Medtagelsen af de 800.000 kr. i indkomstopgørelsen for regnskabsåret 1. juli  

 1994  30. juni 1995 er således noget, som er blevet påtvunget selskabet  

 af  

 skattemyndigheden.
I regnskabsåret 1. juli 1994 - 30. juni 1995 er der  

 imidlertid tillige i den skattepligtige indkomst medregnet indtægter for  

 arbejder, der er faktureret i dette indkomstår, selv om arbejderne var udført  

 og færdiggjort op til den 30. juni 1994 og dermed ifølge skattemyndigheden  

 regningsmodent i regnskabsåret 1. juli 1993  30. juni 1994. Som følge  

 af  

 skattemyndighedens og selskabets forskellige opfattelse af, hvornår  

 vederlaget  

 for de omhandlede arbejder skal indtægtsføres, vil det samme vederlag blive  

 beskattet to gange i regnskabsåret 1. juli 1994  30. juni 1995. Det er  

 af  

 Landsskatteretten og af Skatteministeriet anerkendt, at en sådan  

 dobbeltbeskatning af den samme indkomst i det samme indkomstår skal undgås  

 ved,  

 at der skal gælde samme periodiseringsprincipper for igangværende arbejder  

 primo og ultimo.
Når skattemyndigheden kræver ikke fakturerede arbejder  

 indtægtsført i regnskabsåret 1. juli 1994  30. juni 1995, kan den  

 dobbeltbeskatning af samme indkomst i dette regnskabsår kun undgås, derved at  

 man undlader at medregne primoværdien af de igangværende arbejder, der er  

 opgjort til 1.285.804 kr., ved indkomstopgørelsen for regnskabsåret 1. juli  

 1994  30. juni 1995. Denne indkomst er efter skattemyndighedens egen  

 opfattelse ikke korrekt at beskatte i regnskabsåret 1. juli 1994  30.  

 juni  

 1995.
Revisionsselskabet har udarbejdet en opgørelse over, hvordan  

 man er nået frem til beløbet på 1.285.804 kr.
Opgørelsen beror ikke på et  

 skøn,  

 men på en nøjagtig opgørelse af de arbejder, som var færdige pr. 1. juli  

 1994,  

 men som man ikke nåede at fakturere før i regnskabsåret 1. juli 1994   

 30. juni  

 1995. Størrelsen af de færdige - men ikke fakturerede arbejder - afhænger  

 udelukkende af, i hvilket omfang revisionsselskabet arbejdsmæssigt har haft  

 mulighed for at gennemføre faktureringen inden regnskabsårets udgang.
Faldet  

 i  

 værdien af de færdige - men ikke fakturerede - arbejder, fra 1.285.804 kr.  

 pr.  

 1. juli 1994 til 800.000 kr. pr. 30. juni 1995 skyldes konkret, at  

 revisionsselskabet i foråret 1995 generelt var væsentligt tidligere færdig  

 med  

 regnskaberne for kalenderåret 1994, end det var tilfældet for det foregående  

 år.
Revisionsselskabet fik i stort omfang gennemført faktureringerne inden  

 den  

 30. juni 1995, således at der vedrørende dette regnskabsår alene resterede at  

 fakturere 800.000 kr.
Det beror således på en tilfældighed, om primobeløbet  

 eller ultimobeløbet for færdige - men ikke fakturerede - arbejder er størst.
 Repræsentanten har anført følgende til Told- og  

 Skattestyrelsens (regionens) udtalelse:
 Region B anfører i sin udtalelse af 25. juli 2003 s. 1,  

 først afsnit, at man er enig med kontorindstillingen i, at formålet er at få  

 en  

 materielt korrekt indkomstansættelse for indkomståret 1995. Heri ligger en  

 erkendelse af, at der også skal foretages en primoregulering, idet der ellers  

 ville blive tale om dobbeltbeskatning af den samme indkomst i indkomståret  

 1995.
 Herefter indstiller Regionen primært, at der foretages en  

 opgørelse baseret på en talmæssig korrekt opgørelse af både primo og ultimo  

 værdierne af de regningsmodne beløb.
 Subsidiært indstiller man, at der foretages en nedsættelse  

 af primoværdien skønsmæssigt ansat til 800.000 - 850.000 kr.
Som begrundelse for begge de to indstillinger gør Regionen  

 gældende, at værdien af de færdige ikke fakturerede arbejder ultimo 1995 blev  

 fastsat skønsmæssigt til 800.000 kr.
Dette er ikke korrekt.
Opgørelserne over  

 færdige ikke fakturerede arbejder er såvel primo som ultimo i indkomståret  

 1995  

 foretaget som konkrete opgørelser, der er udarbejdet efter de samme  

 principper.
Opgørelsen ultimo pr. 30/6 1995 på 800.000 kr. er efter en  

 konkret opgørelse udarbejdet af skattemyndigheden under et udgående  

 revisionsbesøg i Revisionsselskabet på basis af fakturaer udskrevet efter  

 regnskabsafslutningen i juni og august måned.
Skattemyndigheden kom frem til  

 et  

 lidt højere beløb, men nogle af de medtagne fakturaer vedrørte imidlertid  

 ikke  

 afsluttede arbejder, hvilket blev påvist af Revisionsselskabet.
Herefter blev  

 skattemyndigheden og Revisionsselskabet enige om beløbet på 800.000 kr.
Det  

 er  

 ukorrekt at anse dette som en skønsmæssig opgørelse.
Beløbet er konkret  

 opgjort, hvorfor Regionens indstilling om, at der skal foretages en konkret  

 opgørelse ligesom opgørelsen primo allerede er opfyldt, hvilket syntes at  

 have  

 undgået Regionens opmærksomhed, hvilket kan være sammenhængende med, at det  

 ikke er Regionen, men den lokale skattemyndighed, der har foretaget den  

 konkrete opgørelse, jf. i øvrigt de myndighedskompetenceproblemer, som der er  

 redegjort for i min klageskrivelse til Landsskatteretten af 2. juni 2002.
Som også anført i min skrivelse til Landsskatteretten af 11.  

 marts 2003 er der en ganske naturlig forklaring på, hvorfor værdien ultimo er  

 mindre end værdien primo.
Dette skyldes ganske enkelt, at Revisionsselskabet  

 i  

 foråret 1995 generelt var væsentligt tidligere færdig med regnskaberne for  

 kalenderåret 1994, end det var tilfældet for det foregående år.
 Det beror således på en konstaterbar og helt naturlig  

 faktisk forskel, at værdien ultimo er lavere end værdien primo.
Til støtte for synspunktet, at værdien af de færdige ej  

 fakturerede arbejder ultimo er opgjort skønsmæssigt i modsætning til værdien  

 af  

 ikke færdige arbejder primo, der er foretaget efter en konkret opgørelse,  

 forsøger Regionen sig med nogle spekulative betragtninger, der skulle kunne  

 indicere, at værdien ultimo ikke er foretaget efter en konkret opgørelse, men  

 efter et skøn.
Det anføres her, at værdien ultimo er forsigtigt ansat til ca.  

 60 % af de samlede igangværende arbejder.
Heroverfor står, at værdien primo  

 er  

 opgjort til 1.285.804 kr., som er ca. 90 % af de samlede igangværende  

 arbejder.  

 En sådan forskel må føre til et materielt forkert resultat, gør Regionen  

 gældende.
 Denne argumentationen bygger på den helt forkerte antagelse,  

 at der er en sammenhæng mellem størrelsen af de færdige ikke fakturerede  

 arbejder og de regnskabsmæssigt opgjorte igangværende arbejder.
Revisionsselskabet var i foråret 1995 tidligere færdig end  

 normalt med regnskaberne for 1994. Dette havde indlysende den følge, at der  

 blev flere færdige fakturerede arbejder end færdige ikke fakturerede arbejder  

 end det foregående år.
Dette er imidlertid ikke ensbetydende med, at  

 Revisionsselskabet ikke har udført andet arbejde op til den 30/6 1995 end  

 arbejde med regnskaberne for 1994. Andet arbejde end arbejde med regnskaberne  

 for året 1994 behøver ikke at være færdige senest 30/6 1995. I de  

 regnskabsmæssigt igangværende arbejder pr. 30/6 1995 indgår der derfor  

 igangværende arbejder, som vedrører arbejde, der ikke er færdige pr. 30/6  

 1995,  

 og som følgelig heller ikke skatteretligt skal henføres til indkomståret  

 1995.  

 Eller sagt med andre ord indeholdt den regnskabsmæssige post igangværende  

 arbejder for indkomståret 1995 dels færdigt arbejde, som ikke er faktureret,  

 dels ikke færdigt arbejde, som derfor naturligvis heller ikke er faktureret.  

 Det giver således ikke nogen mening at forsøge at drage slutninger fra  

 størrelsen af den regnskabsmæssige post igangværende arbejder ultimo 1995  

 til,  

 hvor stor værdien af færdige ikke fakturerede arbejder er ultimo 1995.
 Da Revisionsselskabet også udfører andet arbejde i foråret  

 end arbejde med regnskabsafslutningen for det forudgående kalenderår, vil der  

 ikke være væsentlige udsving i de regnskabsmæssigt opgjorte igangværende  

 arbejder primo og ultimo, selv om der et år er en stor afvigelse mellem de  

 færdige ikke fakturerede arbejder primo og ultimo.
 Sammenfattende gøres det gældende, at såvel værdien primo  

 som værdien ultimo 1995 af færdige ikke fakturerede arbejder er opgjort efter  

 en konkret opgørelse og ikke efter et skøn.
 Regionens primære indstilling om, at der skal foretages en  

 konkret opgørelse af værdien af færdige ikke fakturerede arbejder ultimo  

 1995,  

 bør af to grunde ikke tages til følge.
 For det første som godtgjort af Revisionsselskabet er  

 opgørelsen af værdien af færdige ikke fakturerede arbejder ultimo 1995  

 foretaget efter en konkret opgørelse og ikke efter et skøn.
 Den anden grund til, at Regionens primære indstilling ikke  

 bør tages til følge, er, at Regionen bortset fra de fejlagtige forestillinger  

 om, at der skulle være en sammenhæng mellem de regnskabsmæssigt opgjorte  

 igangværende arbejder og værdien af de færdige ikke fakturerede arbejder,  

 ikke  

 har anført noget, der kan støtte påstanden om, at værdien af færdige ikke  

 fakturerede arbejder ultimo 1995 ikke er foretaget efter en konkret  

 opgørelse.  

 Når der ikke er påvist fejl ved den tidligere foretagne opgørelse, er der  

 ikke  

 hjemmel til at foretage en skønsmæssig opgørelse af værdien af færdige ikke  

 fakturerede arbejder ultimo 1995.
For så vidt angår Regionens subsidiære indstilling om, at  

 værdien af færdige ikke fakturerede arbejder primo 1995 skal ansættes  

 skønsmæssigt til et sted mellem 800.000 kr. og 850.000 kr., konstaterer jeg  

 som  

 også anført i Rettens kontorindstilling, at skattemyndighederne ikke konkret  

 har imødegået Revisionsselskabets opgørelse af de færdige ikke fakturerede  

 arbejder primo 1995. Når der ikke er påvist konkrete mangler ved denne  

 opgørelse, er der heller ikke vedrørende den subsidiære indstilling hjemmel  

 til  

 at tilsidesætte den konkret opgjorte værdi og foretage værdiansættelsen  

 skønsmæssigt.
Dette må så meget mere gælde, når Regionen slet skjult når frem  

 til den skønnede værdi primo 1995 byggende alene på den fejlagtige  

 opfattelse,  

 at når de regnskabsmæssige igangværende arbejder primo og ultimo 1995 næsten  

 er  

 de samme, så må også værdien af de færdige ikke fakturerede arbejder være den  

 samme eller næsten den samme primo og ultimo 1995. Landsskatterettens  

 bemærkninger og begrundelse Selskabets indkomstansættelse for indkomståret 1995 er  

 genoptaget ekstraordinært af selskabsskattemyndigheden, jf.  

 skattestyrelseslovens § 35, stk. 1, nr. 7, idet skattemyndighedernes  

 hidtidige  

 praksis er blevet underkendt, jf.
Told- og Skattestyrelsens brev af 17. juli  

 2000 og Skatteministeriets redegørelse refereret i TfS 2001.849.  

 Selskabsskattemyndigheden har imidlertid ikke imødekommet selskabets  

 anmodning  

 om nedsættelse på 1.285.804 kr.
Hverken selskabsskattemyndigheden eller  

 ToldSkat har imødegået selskabets opgørelse af de færdige ikke fakturerede  

 arbejder pr. 30. juni 1994, hvorfor der ikke er påvist konkrete mangler ved  

 denne opgørelse.
Den opgjorte værdi på 1.285.804 kr. lægges derfor til grund  

 for afgørelsen.
Som skattepligtig indkomst betragtes i henhold til  

 statsskattelovens §§ 4 - 6 med de i bestemmelserne fastsatte begrænsninger og  

 undtagelser den skattepligtiges samlede årsindtægter.
Der skal derfor ske en  

 korrekt afgrænsning af årets indkomst i forhold til indkomstårene 1994 og  

 1996.  

 Selskabets skattepligtige indkomst for indkomståret 1995 er afgrænset i  

 forhold til indkomståret 1996 ved skattemyndighedens afgørelse af 14.  

 november  

 1996. Det fremgår ikke nærmere af afgørelsen, hvor der skete en forhøjelse af  

 omsætningen med 800.000 kr., hvordan den beløbsmæssige afgrænsning er sket.  

 Beløbet er dog fastsat efter aftale med selskabet, hvorfor der har været  

 konkrete drøftelser omkring, hvilke arbejder der måtte anses for  

 regningsmodne  

 på statustidspunktet den 30. juni 1994. Retten finder herefter, at den  

 foretagne afgrænsning i afgørelsen af 14. november 1996 kan lægges til grund.
 Retten finder under henvisning til princippet i rettens  

 kendelse af 22. marts 1999, refereret i TfS 1999.474, samt Skatteministeriets  

 kommentar i SKM 2001.421.DEP (TfS 2001.849), at der for indkomståret 1995  

 ligeledes skal ske en korrekt afgrænsning af omsætningen i forhold til  

 indkomståret 1994. Ved opgørelse af selskabets skattepligtige indkomst skal  

 der  

 derfor ske en nedsættelse med værdien af de færdige ikke fakturerede arbejder  

 pr. 30. juni 1994, idet disse arbejder skulle være indtægtsført i  

 indkomstopgørelsen for indkomståret 1994. Den påklagede ansættelse for  

 indkomståret 1995 nedsættes derfor med 1.285.804 kr. i overensstemmelse med  

 repræsentantens påstand.
