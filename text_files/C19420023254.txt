 I det med Amtets paategnende Skrivelse af 22. Juni 1942 hertil  

 tilbagesendte Andragende har Landsretssagsfører A. besværet sig over, at  

 Amtet under Vilkaarsforhandlingen i Anledning af et af B. og Hustru indgivet  

 Andragende om Separation har nægtet i Separationsbevillingen af optage en i  

 de af Parterne med Andragendet indsendte Udkast til Separationsvilkaarerne  

 indeholdt Bestemmelse om Mandens Ret til Samkvem med Børnene.
Foranlediget heraf skal man meddele, at Justitsministeriet maa anse det  

 for rettest, at Bestemmelser om Samkvemsret, som er vedtaget af Ægtefællerne,  

 optages i Separations- og Skilsmissebevillinger, naar Parterne ønsker det,  

 idet man gaar ud fra, at de under Vilkaarsforhandlingen gøres opmærksom paa,  

 at saadanne Bestemmelser paa derom af en af Parterne fremsat Begæring kan  

 ændres af Amtet.
Hvis de vedtagne Bestemmelser ikke skønnes formulerede  

 saaledes, at de egner sig til Optagelse i Bevillingen, bør der under  

 Vilkaarsforhandlingen søges tilvejebragt Enighed om en anden Formulering.
I  

 det foreliggende Tilfælde findes der imidlertid ikke at have været noget til  

 Hinder for at optage de vedtagne Vilkaar i Bevillingen.
 Skrivelse fra Justitsministeriet til Amtmanden over Svendborg Amt.
