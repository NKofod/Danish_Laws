 I henhold til § 2, stk. 3, og § 14 i lov nr. 250 af 8. juni 1978 om  

 gasinstallationer og installationer i forbindelse med vand- og  

 afløbsledninger, herefter betegnet som »loven«, fastsættes  

 følgende:
Autorisationsforhold § 1.  Udførelse af F-gasinstallationer i campingvogne  

 er undtaget fra det i lovens § 2, stk. 1, nr. 1, fastsatte krav om  

 autorisation som gas-, vand- og sanitetsmester (VVS-installatør).
 Stk. 2.  Autoriserede gas-, vand- og sanitetsmestre, der  

 ikke har bestået en af ministeriet for offentlige arbejder godkendt prøve for  

 gas-, vand- og sanitetsmestre, samt personer, der ikke har autorisation som  

 gas-, vand- og sanitetsmester, må kun udføre de i stk. 1 nævnte arbejder,  

 dersom de efter beståelse af en særlig prøve, jfr. §§ 4-9, har opnået en  

 særlig autorisation til at udføre F-gasinstallationer i campingvogne.
Stk. 3.  Den i stk. 2 nævnte særlige autorisation  

 udstedes af Danmarks Gasmateriel Prøvning i overensstemmelse med reglerne i  

 lovens § 4, stk. 1, 3 og 4 og § 5 samt i § 7 i ministeriet for offentlige  

 arbejders bekendtgørelse nr. 156 af 10. april 1979 om udstedelse af  

 autorisationer for gas-, vand- og sanitetsmestre og kloakmestre.
Dog stilles  

 der ikke krav om sikkerhed i henhold til lovens § 4, stk. 1, nr. 3.
 Stk. 4.  For de i stk. 2 nævnte særlige autorisationer  

 gælder i øvrigt bestemmelserne i lovens §§ 7, 9, 10, 11, 12 og 13 samt i §§  

 20, 21, 22, 23, 24 og 25 i bekendtgørelse nr. 156 af 10. april 1979.
 § 2.  Personer, der ifølge § 1 lovligt kan udføre  

 F-gasinstallationer i campingvogne, har tillige ret til at efterse  

 campingvogne, der er importerede med færdige F-gasinstallationer, med den  

 virkning, at installationerne betragtes som udført af vedkommende selv.
 Arbejdets udførelse m. v.
 § 3.  Arbejdet skal udføres i nøje overensstemmelse  

 med gældende love og bestemmelser, herunder tekniske forskrifter og normer,  

 der indeholdes i eller henvises til i gasreglementet.
 Stk. 2.  Forinden en campingvogn med F-gasinstallationer  

 leveres til brugeren, skal installationen efterprøves og de gasforbrugende  

 apparaters funktion, herunder deres aftrækssystem, kontrolleres og i  

 fornødent omfang indreguleres og efterjusteres.
Stk. 3.  Den autoriserede skal udfærdige en attest om,  

 at gasinstallationen er i overensstemmelse med og afprøvet efter de gældende  

 forskrifter for F-gasanlæg i campingvogne.
En sådan attest må kun udstedes  

 for installationer, som den autoriserede selv har udført eller efterset i  

 henhold til § 2. Attesten skal følge med campingvognen ved leveringen til  

 brugeren.
Særlig prøve vedr.
F-gasinstallationer i campingvogne § 4.  For at opnå autorisation til udførelse af  

 F-gasinstallationer i campingvogne skal ansøgeren have bestået en særlig  

 prøve.
Stk. 2.  Prøven afholdes under kontrol af den af  

 ministeriet for offentlige arbejder i henhold til lovens § 14 nedsatte  

 eksamenskommission af de skoler eller institutioner, som af  

 eksamenskommissionen har fået tilladelse dertil.
Ansøgning om tilladelse til  

 prøvernes afholdelse indsendes til eksamenskommissionen.
Tilladelsen gives  

 indtil videre og kan tilbagekaldes.
 Stk. 3.  De af eksamenskommissionen i henhold til stk. 1  

 trufne beslutninger kan indankes for ministeriet for offentlige arbejder.
§ 5.  Prøven består af skriftlig prøve, praktisk prøve  

 og fejlfindings- og indreguleringsprøve.
Alle tre delprøver skal bestås ved  

 samme eksamenstermin.
 Stk. 2.  De nærmere retningslinjer for prøven, herunder  

 tidspunktet for prøvens afholdelse, fastsættes af eksamenskommissionen, der  

 ligeledes udarbejder spørgsmålene og opgaverne til prøven.
Stk. 3.  Den skriftlige del af prøven omfatter  

 besvarelse af en række spørgsmål vedrørende anvendelse af F-gas i  

 campingvogne, herunder gældende lovkrav, udførelse af installationer,  

 opbygning og funktion af armaturer og apparater samt fejlfinding og udbedring  

 af fejl.
For at bestå prøven skal mindst 80 pct. af spørgsmålene være  

 besvaret korrekt.
Pensum til prøven fastsættes af eksamenskommissionen på  

 grundlag af bestemmelser i lovgivningen og øvrige gældende forskrifter.
Stk. 4.  Den praktiske del af prøven omfatter udførelse  

 af installationsarbejder i campingvogne med henblik på at konstatere, om  

 eksaminanden har fornøden håndværksmæssig kunne og viden.
Prøvens nærmere  

 indhold og retningslinjer for vurdering af prøven fastsættes af  

 eksamenskommissionen.
Stk. 5.  Fejlfindings- og indreguleringsprøven omfatter  

 påvisning og afhjælpning af fejl ved gasinstallationer med tilhørende  

 armaturer og apparater samt ventilation og aftræk i campingvogne, ligesom  

 eksaminanden skal kunne afgøre, om de anvendte materialer og apparater er  

 godkendte til formålet, samt vise, at han er i stand til at give fornøden  

 brugervejledning i betjening af installationerne.
Prøvens nærmere indhold og  

 retningslinjer for vurdering af prøven fastsættes af eksamenskommissionen.
 § 6.  Adgang til prøven skal af de godkendte skoler og  

 institutioner gives til alle personer, der indstiller sig til prøven.
 Stk. 2.  Ingen kan uden eksamenskommissionens samtykke  

 få adgang til at indstille sig mere end 3 gange til prøven.
§ 7.  De i medfør af § 4, stk. 2, godkendte skoler og  

 institutioner fører protokoller over de afholdte prøver.
Protokollerne  

 autoriseres af eksamenskommissionen.
 Stk. 2.  I protokollerne indføres samtlige eksaminander  

 med oplysning om, hvorvidt en prøve er bestået eller ej.
 Stk. 3.  Når en eksaminand har bestået alle tre prøver,  

 udfærdiger skolen eller institutionen et eksamensbevis for den pågældende.  

 Eksamensbeviset bekræftes af en af de udpegede censorer.
 § 8.  Censorerne ved de tre prøver beskikkes af  

 ministeriet for offentlige arbejder efter indstilling fra  

 eksamenskommissionen.
 § 9.  For deltagelse i prøven betaler hver eksaminand  

 et gebyr til eksamenskommissionen til dækning af kommissionens udgifter i  

 forbindelse med afholdelsen af prøverne, herunder aflønning af censorer ved  

 de skriftlige prøver.
 Stk. 2.  Gebyret fastsættes af ministeriet for  

 offentlige arbejder for 1 år ad gangen.
Straf og ikrafttræden § 10.  Overtrædelse af § 1, stk. 2 og § 3, stk. 2 og  

 stk. 3, 2. og 3. punktum, i denne bekendtgørelse straffes med bøde.
 § 11.  Denne bekendtgørelses §§ 4-9 træder i kraft den  

 1. november 1979. §§ 1, 2, 3 og 10 træder i kraft den 1. marts 1980.
