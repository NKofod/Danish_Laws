Beregning  

 af VEU-godtgørelse i forbindelse med selvstændig keramikers deltagelse i  

 uddannelsesforløb godkendt indenfor rammerne  

  

 af Den Europæiske Socialfond Ankenævnet har behandlet Deres klage om VEU-godtgørelse under  

 deltagelse i uddannelsesprojektet Synergi mellem kunst og erhverv  

 godkendt  

 inden for rammerne af Den Europæiske Socialfond på møde den 15. juni 2005.
Nævnet traf denne A F G Ø R E L S E De er berettiget til at  

 modtage VEU-godtgørelse svarende til 30 timer ugentlig i den periode De har  

 deltaget i ovennævnte godkendte uddannelsesprojekt.
B E G R  

 U N D E L S E Det fremgår af lovens § 3,  

 stk. 1, nr. 9, at der gives VEU-godtgørelse til uddannelsesforløb, der  

 udbydes  

 med tilskud fra danske myndigheder i overensstemmelse med bestemmelser  

 fastsat  

 i henhold til lov om administration af Den Europæiske Socialfond.
 Tilsvarende er anført i  

 bekendtgørelsens § 1, stk, 2. nr. 7, hvor det tillige er anført, at  

 uddannelsesforløbene  

 skal ligge inden for rammerne af Den Europæiske Socialfond og skal være  

 godkendt  

 af projektgodkendelsesudvalg, jf. de nærmere regler om administrationen af  

 Den  

 Europæiske Socialfond.
 Ved vurderingen af  

 omfanget af Deres VEU-godtgørelse har vi lagt vægt på ordlyden af  

 bestemmelserne.  

 Endvidere det forhold, at der tale om et godkendt samlet uddannelsesforløb  

 omfattende såvel undervisning, praktik, arbejde, virksomhedskontakt,  

 research,  

 rapportskrivning mv., svarende til 30 timer ugentlig uden at der anses at  

 foreligge fornøden grundlag for at undtage nogen aktivitetsdel af det samlede  

 uddannelsesforløb.
 Ankenævnet henviser til § 3, stk. 1, nr. 9 og § 4, stk. 3 og 4, i  

 lov om godtgørelse ved deltagelse i erhvervsrettet voksen- og  

 efteruddannelse,  

 jf. lovbekendtgørelse nr. 106 af 18. februar 2004 samt §§ 1, stk. 2, nr. 7 og  

 15, 16 og 17, stk. 3, i Undervisningsministeriets bekendtgørelse nr. 1255 af  

 29. december 2003 om godtgørelse ved deltagelse i erhvervsrettet voksen- og  

 efter uddannelse.
 Ankenævnet ændrer således AF´s afgørelse af 5. oktober 2004.
På ankenævnets vegne xxxxxxx  

  

 fuldmægtig De kan læse om afgørelsens faktiske og retlige grundlag på de  

 følgende sider.
 Kopi til:
Arbejdsformidlingen Kursusudbyder 1. Sagsforløb De søgte i 7. juli 2004 om VEU-godtgørelse under deltagelse i et  

 uddannelsesforløb Synergi mellem kunst og erhverv godkendt inden  

 for rammerne  

 af Den Europæiske Socialfond og som afholdes i perioden 30. august 2004 til  

 30.  

 juni 2005.
 Af økonomiske årsager stoppede De på kurset julen 2004.
Arbejdsformidlingens  

 afgørelse Arbejdsformidlingen har oplyst, at AF i Y kommune den 5. oktober  

 2004 telefonisk meddelte Dem, at det af lov om godtgørelse ved deltagelse i  

 erhvervsrettet  

 voksen og efteruddannelse, jf. lovbekg. nr. 106 af 18/2 2004 § 4, stk.  

 4 fremgår,  

 at der ved deltidsundervisning beregnes godtgørelsen i forhold til antallet  

 af  

 undervisningstimer, og at der ikke i lovens eller bekendtgørelse nr. 1255 af  

 29/12 2003 er mulighed for at indregne forberedelsestimer eller andre  

 aktiviteter.
 Der ville derfor kun kunne bevilges Dem VEU-godtgørelse for  

 undervisningstimerne, som ifølge projektbeskrivelsen udgør ca. 300 lektioner,  

 der typisk afvikles med 12 timer ugentlig.
2. Klagen til ankenævnet De skrev til AF i brev af 11. oktober 2004:
 Hermed ankes den af AF i  

 Y kommune trufne afgørelse vedr. min VEU-godtgørelse til CEU-centers  

 efteruddannelse (40 uger) Kunst og Erhverv.
Midt i juni 2004 indsendte  

 jeg en ansøgning til AF i Y-kommune om VEU-godtgørelse for manglende  

 indtjening  

 ved deltagelse i ovennævnte uddannelsesforløb.
Da AF i Y-kommune ikke kan  

 afse  

 tid til et møde med mig, så vi kan undersøge mine muligheder nærmere, sender  

 jeg min ansøgning af sted med en anmodning om at blive kontaktet, hvis der  

 skulle være fejl eller mangler i ansøgningen.
Et par dage efter kontakter AF  

 i  

 Y-kommune mig vedr. en fejl, som rettes.
Sidst i juni gør gode  

 venner mig opmærksom på, at der kan søges transportgodtgørelse til den type  

 uddannelser.
Da der er 192 km fra min bopæl til Kolding, er dette ikke uden  

 økonomisk  

 betydning, hvor for jeg igen retter henvendelse til AF i Y kommune, der  

 bekræfter dette.
Jeg får min ansøgning retur, vedføjer ansøgning om  

 befordringsgodtgørelse og returnerer den til AF-Aars.
Et par dage efter  

 bekræftes det telefonisk, at AF-Aars har modtaget ansøgningen.
Derefter  

 afventer jeg svar.
Da jeg sidst i juli endnu  

 ikke har hørt noget, kontakter jeg atter AF i Ykommune for at høre, om  

 godtgørelsen er bevilget.
Jeg får her at vide, at der ikke sendes breve ud om  

 den slags, men at de anser sagen for en ren ekspeditionssag.
På mit direkte  

 spørgsmål bekræftes det, at jeg bevilges VEU-godtgørelse 5 dage om ugen i de  

 40  

 uger kurset varer.
Jeg mener mig således i god tro, da jeg starter på kurset  

 d.  

 31. august.
Først i september (efter  

 kursusstart) modtager jeg et brev fra AF i Y kommune.
Af brevet og mine  

 efterfølgende  

 samtaler med AF i kommune fremgår det at:
 1. Jeg kan ikke få  

 befordringsgodtgørelse, fordi det ikke gives til uddannelser, der støttes af  

 Den  

 Europæiske Socialfond, men kun til AMU-kurser.
2. Der er bevilget en  

 godtgørelse på 519,73 kr. pr. dag for den del af undervisningen, der i læse-  

 planen er benævnt som skemalagt undervisning.
Hvilket vil sige to dage om  

 ugen  

 à 6 timer = 12 timer.
Efter skat udbetales således 207,89 kr.
Et beløb, der  

 ikke engang dækker mine udgifter til overnatning og transport.
Kurset er  

 imidlertid et fuldtidskursus på 30 timer om ugen og kan kun gennemføres som  

 sådan.
Med den godtgørelse på 12  

 timer om ugen, der er bevilget fra AF i Y kommune, er der ingen dækning for  

 mit  

 indtægtstab i den tid, der går med forberedelse, research, rapportskrivning,  

 virksomhedskontakt og andet af det selvstændige arbejde, som uddannelsen  

 kræver.
Der er heller ikke mulighed for at få indtægtsdækket  

 introduktionsdagene på Stenstruplund, fordi det ikke kaldes undervisning, men  

 seminar.
Jeg forstår det ikke og  

 taler med Karin Hansen på AF i Y kommune om sagen.
Her får jeg en fin og  

 ordentlig behandling.
Hun, jeg og projektlederen på uddannelsen Kunst-Erhverv  

 undersøger for en sikkerheds skyld i Undervisningsministeriet, hvordan juraen  

 og reglerne egentlig er for tildeling af VEU-godtgørelse.
Tilbagemeldingen  

 er,  

 at der ikke er nogen juridiske hindringer for, at jeg kan få fuld dækning for  

 en fuldtidsuddannelse, støttet af EU og med den blanding af undervisning,  

 selvstændigt arbejde og ulønnet praktik, som er uddannelsens indhold.  

 Alligevel  

 fastholder AF i Y kommune sin afgørelse.
Jeg forstår ikke den  

 afgørelse AF i Y kommune har truffet.
For mig at se, må der være sket en  

 misforståelse.
Den faktiske bevilling fra AF i Y kommune kan jeg ikke få til  

 at  

 hænge sammen med det forhåndstilsagn, jeg har fået hos AF i Y kommune, eller  

 med Undervisningsministeriet tilkendegivelse af, at der ikke er noget til  

 hinder for, at godtgørelsen bevilges til det fulde kursusomfang, altså 30  

 timer  

 pr. uge.
Da jeg som selvstændig og  

 uden medlemskab af en a-kasse, så at sige lever for egen regning og risiko,  

 har  

 det ligget mig meget på sinde, at have de økonomiske forhold afklaret før  

 kursusstart (min tilmelding var således også betinget af at godtgørelsen blev  

 bevilget fra AF i Y kommune og mente mig i god tid ved at søge knap 3 mdr.  

 før  

 kursusstart.
Som det er nu, er jeg helt afhængig af mit pengeinstituts  

 velvilje.
Det har jeg slet ikke mulighed for eller råd til at blive ved med.  

 Jeg er derfor afhængig af, at bevillingen ændres til fuld VEU-godtgørelse af  

 kursusforløbet.
 Min anke kan derfor deles  

 op i 2 punkter:
 1. Den lange ekspeditionstid  

 på en sag, der fra AF i kommune betragtedes som en ekspeditionssag.
 2. At VEU-godtgørelsen kun  

 dækker 12 timer om ugen og ikke de 30 timer som kurset kræver.
 Supplerende bemærkninger:
 Jeg har ikke modtaget  

 nogen skriftlig begrundelse for den begrænsede VEU-godtgørelse, og kan derfor  

 ikke vedlægge en kopi.
 Vedlagt er kopi af den  

 forespørgsel, som blev sendt til Undervisningsministeriet fra uddannelsens  

 projektleder samt kopi af kursets undervisningsplan.
Herudover henvises til de  

 kursusplaner og diverse papirer der allerede er AF i Y i hænde.
Både  

 projektleder  

 xxxx og undertegnede står til rådighed med supplerende oplysninger.
Til slut vil jeg gøre  

 opmærksom på at andre deltagere på uddannelsen, som modtager VEU-godtgørelse,  

 ikke har fået nedslag i deres bevilling. 4. AFs bemærkninger til  

 klagen AF skrev til Arbejdsmarkedets Ankenævn i oversendelsesbrev af 26.  

 oktober 2004:
  

  

 Vedrørende klage over afslag på bevilling af VEU-godtgørelse fra K  

 ansøger xxxxx, cpr.nr.180552-0066 Den 5/10 2004 har AF,  

 Regionskontoret i Y kommune telefonisk meddelt K ansøger xxxxxx, at de  

 fremsendte bevillinger på de faktiske undervisningstimer var alt, hvad der  

 kunne bevilges.
 Regionens begrundelse er  

 ved samme lejlighed gentaget telefonisk over for K ansøger xxxxxx.
 K ansøger xxxxx er  

 samtidig vejledt om, at hun kunne påklage denne afgørelse til  

 Arbejdsmarkedets  

 Ankenævn ved at indsende klagen til AF i Y kommune.
 Regionen er efterfølgende  

 blevet opmærksom på, at fremsendelse af en bevilling ikke er tilstrækkeligt,  

 når der som her kun er givet et delvist tilsagn.
 Regionens hidtidige  

 opfattelse af § 31 i Bekendtgørelse om godtgørelse ved deltagelse i  

 erhvervsrettet voksen- og efteruddannelse, har hidtidig været, at det  

 skriftlige  

 tilsagn var tilstrækkeligt til at opfylde bekendtgørelsens krav.
 Regionen har taget  

 initiativ til at ændre denne praksis, så der fremover vil blive fremsendt et  

 skriftligt begrundet afslag på den del af ansøgningen, der ikke kan  

 imødekommes.
 Regionen vurderer, at det  

 kun vil medføre en forsinkelse af sagen at sende et skriftligt afslag til K  

 ansøger xxxxx med en udførlig klagevejledning.
 Regionen vælger derfor at  

 fremsende sagen til behandling i Arbejdsmarkedets Ankenævn på det  

 foreliggende  

 grundlag.
 Regionen vurderer, at der  

 er tale om deltidsundervisning, da det er oplyst, at der er tale om en  

 aktivitet på 30 timer pr. uge.
Det fremgår af Lov om  

 godtgørelse ved deltagelse i erhvervsrettet voksen- og efteruddannelse,  

 jf.  

 lovbekendtgørelse nr. 106 af 18/2 2004, § 4, stk. 4, at Ved  

 deltidsundervisning beregnes godtgørelsen i forhold til antallet af  

 undervisningstimer. Der ses ikke i loven eller  

 i bekendtgørelse nr. 1255 af 29/12 2003 mulighed for at indregne  

 forberedelsestimer eller andre aktiviteter som projektarbejde, idet der efter  

 det oplyste ikke er tale om praktik.
 Regionen vurderer ud fra  

 dette, at der kun kan bevilges VEU-godtgørelse for undervisningstimerne.
Ifølge projektansøgningen  

 er der samlet knap 300 undervisningslektioner, der ifølge skemaerne typisk  

 afvikles med 12 timer ugentligt.
Der er dog indlagt perioder uden  

 undervisningstimer.
På bagsiden af ansøgningsblanketten  

 er der klagevejledning.
Deltageren må opfordres til at klage over afgørelsen,  

 så vi kan få afklaret om der er behov for en opblødning af reglerne. 5. Nyt efter klagen De skrev til Arbejdsmarkedets Ankenævn i brev af 30. oktober 2004:
  

  

 Supplerende  

 oplysninger og bilag vedr. journal nr. 2004-501-00576 Jeg har d. 29. oktober 2004  

 modtaget et brev fra AF i Y kommune indeholdende sagsfremstilling og  

 fremsendelsesskrivelse i forbindelse med min anke over den afgørelse AF i Y  

 kommune har truffet vedr.
VEU-godtgørelse til kurset Kunst og  

 Erhverv under  

 CEU- centret i xxx Kommune.
 Til  

 fremsendelsesskrivelsen af 26. oktober 2004 underskrevet af xxxxx har jeg  

 følgende  

 kommentarer:
1. Den telefoniske  

 orientering d. 5. oktober 2004 foregik på mit initiativ.
Kommunikationen er i  

 det store hele sket på mit initiativ i hele sagsforløbet.
At man fremover vil  

 orientere skriftligt, synes jeg derfor er et fremskridt.
Som ny i  

 systemet  

 har netop det lave informationsniveau undret mig.
3. At man i forbindelse  

 med denne ankesag har vurderet, at det blot vil betyde en yderligere  

 forsinkelse af sagen at fremsende en skriftlig begrundelse på nuværende  

 tidspunkt, er jeg for så vidt enig i.
Dog medfører det desværre også at jeg  

 p.t. ikke kender vilkårene for en anke.
4. At der er tale om  

 deltidsundervisning skulle, i følge den vedlagte e-mailkorespondance, blot  

 medføre  

 en reduktion i VEU-godtgørelsen fra 37 timer pr. uge til 30 timer pr. uge.  

 Det  

 giver ganske enkelt ikke nogen logisk mening at der i forbindelse med kurser  

 på  

 fuld kan bevilges godtgørelse til det faktiske tidsforbrug, men ikke til  

 deltidskurser.
Samtidig står der i fremsendelsesskrivelsen at der i  

 følge det  

 oplyste ikke er tale om praktik.
Det er ikke korrekt, idet der er tale  

 om 2 x  

 3 ugers praktik i forløbet.
 5. At der er tale om deltidsundervisning  

 for mig, men ikke for de deltagere der er understøttelsesberettigede, har jeg  

 også meget svært ved at forstå logikken i.
6. At der på bagsiden af  

 ansøgningen er en klagevejledning synes jeg ikke er godt nok.
En  

 klagevejledning  

 bør vedlægges enhver form for afgørelse for at ankemuligheden udgør en reel  

 mulighed.
I forbindelse med fremsendelsesskrivelsen  

 skrives afslutningsvis at deltageren må opfordres til at klage over  

 afgørelsen,  

 så vi kan få afklaret om der er behov for en opblødning af reglerne.  

 Jeg går  

 ud fra at deltageren er mig, men undres over at jeg må opfordres til at anke,  

 idet  

 jeg mener allerede at have anket sagen.
Da jeg ikke længere er i besiddelse  

 af  

 bagsiden af min ansøgning eller (som følge af den manglende skriftlige  

 information) har modtaget en klagevejledning fra AF i Y kommune kender jeg  

 som  

 sagt ikke de præcise regler for en anke.
Jeg vil derfor bede jer have  

 ulejlighed med at sende mig disse regler, så jeg har mulighed for at sætte  

 mig  

 ind i hvad jeg bør foretage mig yderligere i denne sag for at tilgodese mine  

 interesser bedst muligt.
Samtidig beder jeg jer oplyse mig om hvornår min sag  

 kan/vil blive behandlet i Ankenævnet.
Af AFs sagsfremstilling  

 fremgår det at min fremstilling af datoerne for de forskellige hændelser er  

 forskudt med ca. i måned i forhold til AFs fremstilling og at en stor  

 del at  

 forsinkelsen i øvrigt skyldes kursets projektleder.
På den baggrund frafalder  

 jeg den del af anken der omhandler den lange ekspeditionstid.
Jeg vedlægger som bilag  

 til sagen udskrift af e-mailkorespondance mellem Undevisningsministeriets  

 Tværgående kontor for vejledning og for Landscenter for Uddannelse- og  

 Erhvervsvejledning og undertegnede.
På baggrund af denne korrespondance, samt  

 det mundtlige tilsagn der foreligger fra xxxxxxtil projektlederen af kurset,  

 mener jeg ikke der kan herske nogen tvivl om at jeg er berettiget til  

 VEU-godtgørelse i 30 timer om ugen i de 40 uger kurset varer.  

 (Korrespondancen  

 skal læses bagfra.) Afslutningsvis vil jeg  

 gerne begære aktsindsigt, og beder om at få tilsendt samtlige sagens  

 akter. ..
 Sekretariatet for Arbejdsmarkedets Ankenævn har den 29. marts og 4. maj  

 2005 rettet henvendelse til Undervisningsministeriet/Uddannelsesstyrelsen med  

 henblik på, at få oplyst, hvilken betydning med hensyn til omfanget af  

 VEU-støtte det, at det omhandlede uddannelsesforløb er godkendt inden for  

 rammerne  

 af Den Europæiske Socialfond,har.
 Sekretariatet anmodede endvidere om ministeriets fortolkning af  

 reglerne.
 SUstyrelsen svarede i  

 brev af 19. maj 2005:
Idet der henvises til  

 Ankenævnets brev af 4. maj 2005 (sendt til Ud-dannelsesstyrelsen) vedr.
K  

 ansøger xxxx kan følgende oplyses:
Den Europæiske  

 Socialfond.  

 Kursusforløb,  

 som er godkendt af et projektgodkendelsesudvalg, skal opfylde de almindelige  

 betingelser for at kunne udløse godtgørelse efter lov om godtgørelse ved  

 deltagelse i erhvervsrettet voksen- og efteruddannelse.
At der er tale om et  

 socialfondsforløb medfører ikke hverken en udvidelse eller en indskrænkning  

 af  

 mulighederne for at modtage godtgørelse.
Betydningen af  

 ministeriets udtalelser.  

 Undervisningsministeriets udtalelser om fortolkning af regelgrundlaget,  

 herunder i form af vejledning, skal forstås som en orientering om reglernes  

 indhold, baggrund, praksis, fortolkning og administration.
Det bemærkes, at  

 regeludstedelse, regelfortolkning osv. i forbindelse med godtgørelse ved  

 deltagelse i erhvervsrettet voksen- og efteruddannelse nu er overført til  

 SUstyrelsen (i praksis pr. 1. marts 2005, formelt pr.1.juli 2005).
Notat om samtale.  

 Det kan oplyses, at SUstyrelsen ikke er  

 bekendt med de nærmere omstændigheder omkring den telefonsamtale, der fandt  

 sted mellem xxxxxxx og yyyyyy omkring den 20. september 2004, herunder heller  

 ikke, om der foreligger et notat om samtalen.
SUstyrelsen anser det ikke for  

 muligt at klarlægge de nærmere omstændigheder omkring telefonsamtalen, da den  

 pågældende medarbejder (der dengang var ansat i Uddannelsesstyrelsen) er  

 langtidssygemeldt og ikke kan kontaktes.
Undervisningstimer.  

 Begrebet undervisningstimer, som det  

 anvendes i både lov, bekendtgørelse og vejledning, er timer, hvor der  

 undervises - dvs. at der er sammenfald mellem undervisningstimer og  

 konfrontationstimer.  

 Der er fast praksis gennem mange år for, at der ikke kan gives godtgørelse  

 til  

 forberedelsestid, og denne praksis går helt tilbage til  

 specialarbejderkurserne,  

 hvor forberedelsestid (lektielæsning) var utænkeligt.
Der er ikke fastsat  

 regler  

 om, at der ikke kan gives godtgørelse til forberedelsestimer, kun om, at der  

 kan gives godtgørelse til undervisningstimer.
 Praktikperioder.  

 Praktikperioder er, foruden de af Ankenævnet  

 omtalte steder, nævnt i bekendtgørelsen om godtgørelse ved deltagelse i  

 erhvervsrettet voksen- og efteruddannelse i afsnittet om fælles bestemmelser  

 §  

 12, stk. 3 (tidligere § 17, stk. 3). Praktikperioder giver adgang til  

 godtgørelse, og det gælder for både beskæftigede og for ledige.
Generelt.  

 Det er SUstyrelsens opfattelse, at perioder  

 med selvstudier, hvor der føres logbog, kan sidestilles med  

 fjernundervisning.  

 Der har siden den 3. maj 2004 ikke været adgang til at modtage godtgørelse i  

 forbindelse medfjernundervisning, jf. bekendtgørelse nr. 279 af 22. april  

 2004,  

 som ændrede bekendtgørelse nr. 1255 af 29. december 2003 om godtgørelse ved  

 deltagelse i erhvervsrettet voksen- og efter uddannelse.
Blot for  

 fuldstændighedens  

 skyld bemærkes, at afskaffelsen af muligheden for at modtage godtgørelse i  

 forbindelse med fjernundervisning også gælder forløb med tilskud fra Den  

 Europæiske Socialfond. Sekretariatet fremsendte den 23. maj 2005 SU-styrelsens svar til Dem  

 med henblik på eventuelle bemærkninger.
 Sekretariatet bad Dem samtidig oplyse, i hvilket omfang De havde deltaget  

 i uddannelsespraktik.
 De svarede ved e.mail af  

 26.maj 2005:
 Jeg har modtaget dit brev  

 om min sag og da en mail er den hurtigst mulige svarmetode vælger jeg denne  

 fremgangsmåde.
 Vedr. praktikperioden kan  

 jeg oplyse at den fandt sted fra og med uge 45 - til og med uge 47.  

 Praktikken  

 var, som det øvrige kursus på 30 timer pr. uge.
 Af forskellige årsager,  

 der næppe kan være sagen vedkommende, valgte jeg, og fik grønt lys fra skolen  

 til, at bruge perioden på at udvikle og gennemføre et  

 virksomhedsspil.  

 Deltagerne skulle være virksomheder her fra området sammensat så bredt som  

 muligt, dvs. med både store og små, offentlige og private, og dækkende så  

 bredt  

 fagligt som overhovedet muligt.
Målet var at undersøge  

 virksomheders opfattelse af hvad kunstnere er og kan, samt min viden om hvad  

 virksomheder er og kan, og hvad vi hver især forestiller os hinanden kan  

 bruges  

 til.
Kort sagt en afdækning af gensidig viden, fordomme og potentielle  

 samarbejdsmuligheder.
Metoden var et brædtspil  

 hvor deltagerne guides gennem forskellige spørgsmål og påstande om  

 henholdsvis  

 kunst og erhvervsliv og om mulighederne for et samarbejde.
Hver deltager har  

 en  

 brik og der bruges terninger.
Felterne er kort, der indeholder spørgsmål  

 eller  

 påstande om kunstnere og erhvervsliv.
Ud fra spillets  

 besvarelser får jeg - og virksomhederne - noget gensidig viden.
Jeg ville  

 bruge  

 min til at blive klogere af og til senere at iværksætte kontakter ud fra.  

 Virksomhederne får, udover oplevelsen, som tak for deltagelsen en mappe med  

 computergrafik, udført ud fra de besvarelser de enkelte virksomhed har haft i  

 spillet.
Jeg bad hver enkelt  

 virksomhed om at deltage med det antal personer de har lyst til/mulighed for  

 og  

 desuden deltog jeg.
Spillet kræver som minimum 1 person i 1/2 time.
Jeg  

 turnerer blandt virksomhederne og spiller spillet med dem under indtagelse af  

 den af mig medbragte kaffe og kage til alle deltagere.
Jeg bad også om en  

 rundvisning på virksomhederne, men det var på ingen måde nogen betingelse for  

 at  

 deltage.
Helt konkret brugte jeg de  

 første 14 dage på at lave research på emnet, dvs. læsning af relevant  

 faglitteratur, samtaler med personer jeg mente kunne bidrage til min  

 baggrundsviden, m.m.
Derudover udformede jeg spilleregler og spil - rent  

 fysisk,  

 skaffede adresser på virksomheder i området, samt lavede aftale med 4  

 virksomheder om testning af spillet inden den endelige udformning  

 iværksattes.
Praktikperioden foregik således i min egen virksomhed med  

 fremstilling  

 af spillet, på xxxxx Bibliotek med opsøgning af materiale, mailende frem og  

 tilbage med min vejleder på kurset og endelig også i de respektive  

 testvirksomheder.
Det er her 1/2 år efter ikke muligt for mig nøjagtigt at  

 angive hvornår jeg var hvor og hvor længe, men i min kalender fra 2004 kan  

 jeg  

 se at spillene blev testet på xxxxxx Stifttidende tirsdag d. 16. november  

 kl.10.00, på Himmerlands Erhvervsråd onsdag d. 17. november kl. 8.30, med  

 sognepræsten i xxx Sogn fredag d. 18 kl. 12.00 og på xxxx Bibliotek fredag d.  

 19. november kl. 13.00. Jeg husker ikke nøjagtigt hvor længe spillene varede,  

 men det var vist fra 1 - 2 timer.
At jeg har brugt de 30 timer ugentlig  

 husker  

 jeg også, men har ingen form for dokumentation, udover den logbog jeg har  

 ført  

 og som kursusudbyder xxxx må kunne tilvejebringe.
Jeg forestillede mig ikke  

 på  

 det tidspunkt at det ville være tilrådeligt at tage en kopi af denne logbog.
Planen var derefter at  

 bruge forårets praktikperiode på at gøre spillet færdigt ud fra de indhøstede  

 erfaringer, samt at spille det færdige spil med ca. 25 virksomheder.
Ud fra  

 resultaterne ville jeg desuden deltage i en planlagt iværksættermesse i xxxx  

 kommune efteråret 2005 med spillet og resultaterne fra spillerunden.
Denne  

 del  

 af planerne er nu udskudt, sammen med færdiggørelsen af spillet og 2.  

 spillerunde, idet jeg stoppede på kurset til jul - af økonomiske årsager.
Jeg håber dette er  

 fyldestgørende, og at du i modsat fald lader mig det vide.
Jeg har en del  

 e.mailkorrespondance  

 liggende fra perioden der evt. kan indgå som dokumentation, hvis det har  

 nogen  

 betydning for sagen.
Det undrer mig i øvrigt at  

 de første 3 dage af kurset, der var et seminar på xxxx på Fyn ikke omtales  

 overhovedet i de papirer du sendte mig, idet jeg heller ikke har kunnet få  

 godtgørelse til denne del af kurset, fordi det ikke benævnes undervisning men  

 seminar.
Når det ikke nævnes i brevet kan det selvfølgelig skyldes at det er  

 indlysende for alle andre end mig at der så ikke kan ydes godtgørelse til  

 det.
Jeg tolker dit brev  

 således at min sag står dårligt.
I den forbindelse kan jeg ikke lade være med  

 at give udtryk for at jeg føler mig usandsynligt dårligt rådgivet i denne  

 sag.  

 Både af kursusudbyder xxxx og af AF og af Undervisningsministeriet.
Jeg var aldrig begyndt på  

 det kursus hvis jeg før kursussart i august 2004 havde kendt størrelsen at  

 den  

 godtgørelse jeg fandt ud af at være bevilget efter start.
Når jeg  

 efterfølgende  

 alligevel fortsatte på kurset var det p.g.a.:
I.
Ys famøse samtale med  

 xxxxxx.
En samtale det nu ikke er muligt at få bekræftet endsige få klarlagt  

 indholdet af.
2. Min e-mailkorrespondance  

 med xxxx fra Undervisningsministeriets tværgående kontor for vejledning.
Jeg  

 kan ikke forstå hvordan Undervisningsministeriet kan rådgive fejlagtigt, uden  

 det på en eller anden måde medfører at bordet fanger.
For det må  

 da være  

 sådan at borgerne kan stole på de oplysninger ministerierne formidler ? Det er så bare uheldigt at  

 det er de to punkter der udgør mine hovedargumenter i denne sag.
 Det er mig i øvrigt  

 ubegribeligt at det kan tage foreløbig 10 måneder at få afklaret hvorvidt jeg  

 er berettiget til VEU-godtgørelse svarende til det faktiske timeforbrug på et  

 kursus.
Det hele tegner til at jeg  

 er ved at blive bekræftet i min egen fordom om at offentlige systemer skal  

 man  

 holde sig fem skridt fra livet - og det i en grad jeg ikke havde  

 forestillet  

 mig mulig. Projektleder  

 Karen-Lisbeth Petersen skrev i e.mail af 30. maj 2005:
 Jeg har modtaget kopier  

 af brevvekslingen mellem SU-styrelsen og  

 Ankestyrelsen.
 Ved gennemlæsning af SU-styrelsens  

 seneste dokument af 19. maj 2005 (J. nr. : 2005-4631) kan jeg se nogle  

 åbninger, som jeg håber kan befordre sagen positivt for xxxx og andre som  

 bliver klemt i lign, situation.
Den første åbning ser jeg  

 i udtalelsen under afsnit 4: Undervisningstimer: Der er ikke fastsat regler  

 om,  

 at der ikke kan gives godtgørelse til forberedelsestimer, kun om at der gives  

 godtgørelse til undervisningstimer Den anden åbning ser jeg i  

 det sidste afsnit af samme dokument under Generelt: Her sammenlignes  

 logbogsføring på Kunst-Erhvervskurset med fjernundervisning.
Det er helt  

 forkert.  

 Det er nærundervisning med kontrol af arbejdstimer og daglig opfølgning fra  

 projekt.
Det er fastsat hvor mange timer der SKAL ARBEJDES hver uge.
 Jeg håber virkelig at  

 denne misforståelse, hvor Kunst-Erhvervskurset ligestilles med  

 fjernundervisning, fremstår helt klart i behandling af sagen videre frem.
Jeg vil i hvert fald  

 gerne, sammen med skolen og den bevilgende myndighed (Y Amt) udarbejde en  

 erklæring om den kontrol, der er med arbejdstimerne på dette kursus. I efterfølgende e.mailbrev  

 af 2. juni 2005 har projektleder xxxxxx bl.a. anført:
Min interesse går  

 fortrinsvis på at få helt klarlagt for Ankenævnet, hvad der adskiller denne  

 uddannelse for den almindelige åbne uddannelse. Tilmeldte til almindelig  

 åben uddannelse skal ikke dokumentere deres ugentlige timeforbrug.
 På uddannelsen Kunst &  

 Erhverv, som støttes EUs Socialfond, skal alle 30 arbejdstimer  

 dokumenteres,  

 uanset om det er skematimer, forberedelse eller praktik.
 Alle logbogsoptegnelser  

 rapporteres til Socialfonden, som udbetaler støtten på baggrund af det  

 timetal,  

 der er dokumenteret.
Selvfølgelig er  

 logbogsoptegnelserne underskrevet af deltagerne på tro og loven, da  

 forberedelsesarbejdet ikke nødvendigvis foregår på skolen, og da jeg som  

 projektleder ikke er fysisk tilstede.
Jeg indskriver efterfølgende  

 logbogsoptegnelserne og underskriver dem sammen med deltagerne, inden det  

 hele  

 afleveres til afrapportering til Socialfonden.
 Under den almindelige form  

 for åben uddannelse er der slet ingen der blander sig i arbejdet udenfor  

 konfontrationstimerne.
Min hovedpine er, at ingen  

 kan deltage i endsige gennemføre denne uddannelse uden at arbejde mindst 30  

 timer om ugen, og altså ikke kan have anden indtjening i dette tidsrum. 6. Regler Lovbekendtgørelse  

 nr. 106 af 18. februar 2004 om godtgørelse ved deltagelse i erhvervsrettet  

 voksen- og efter uddannelse.
 § 3.  

  

 Der kan opnås ydelser efter § 1, jf. dog § 5, ved  

 deltagelse i følgende uddannelser til og med erhvervsuddannelsesniveau, i det  

 omfang udbuddet, dog undtaget de i nr. 9 nævnte forløb, udløser tilskud efter  

 lov om åben uddannelse (erhvervsrettet voksenuddannelse) m.v.:
 1)   Arbejdsmarkedsuddannelser (AMU) efter lov om  

 arbejdsmarkedsuddannelser m.v., dog undtaget Træningsskolens  

 arbejdsmarkedsuddannelser  

 (TAMU).
 2)   Enkeltfag på erhvervsuddannelserne (EUD) efter lov om  

 åben uddannelse.
 3)   Deltidsuddannelser efter lov om åben uddannelse på  

 niveau med erhvervsuddannelse (EUD) og enkeltfag herfra.
 4)   Enkeltfag på landbrugsuddannelserne efter lov om åben  

 uddannelse.
 5)   Enkeltfag på fodterapeutuddannelsen efter lov om åben  

 uddannelse.
 6)   Enkeltfag på social- og sundhedsuddannelserne (SOSU) og  

 deltidsuddannelse ved social- og sundhedsuddannelserne efter lov om åben  

 uddannelse,  

 og enkeltfag herfra.
 7)   Merituddannelsen på pædagogisk grunduddannelse  

 (PGU-merit-uddannelsen) under lov om åben uddannelse.
 8)   Individuel kompetenceafklaring efter lov om  

 arbejdsmarkedsuddannelser m.v. og kompetenceafklarende forløb m.v. efter lov  

 om  

 erhvervsrettet grunduddannelse og videregående uddannelse  

 (videreuddannelsessystemet)  

 for voksne.
 9)   Uddannelsesforløb, der udbydes med tilskud fra danske  

 myndigheder i overensstemmelse med bestemmelser fastsat i henhold til lov om  

 administrationen af Den Europæiske Socialfond.
 Stk. 2. Der kan ligeledes opnås ydelser efter § 1, jf. dog  

 § 5, ved deltagelse i grundlæggende voksenuddannelse (GVU), i det omfang  

 disse  

 forløb er sammensat af uddannelser som nævnt i stk. 1.
Stk. 3. Der kan endvidere opnås ydelser efter § 1, jf. dog  

 stk. 5, ved deltagelse i erhvervsuddannelse plus (eud+), i det omfang disse  

 forløb er sammensat af uddannelser som nævnt i stk. 1, skoleundervisning i  

 erhvervsuddannelse og svendeprøve eller anden afsluttende prøve.
Deltagere i  

 eud+ kan endelig opnå ydelser efter § 1, jf. dog § 5, under intensiv  

 værkstedstræning i en periode på højst 1 måned på uddannelsesinstitutionen  

 eller i en virksomhed efter aftale med institutionen samt i en periode på  

 højst  

 1 måned på deltagerens arbejdsplads.
 ..
Kapitel 2 Godtgørelse § 4.  

  

 Under deltagelse i uddannelse, der er omfattet af  

 § 3, kan beskæftigede lønmodtagere, selvstændige erhvervsdrivende og  

 ledige med ret til selvvalgt uddannelse, jf. § 2, stk. 1, nr. 3,  

 opnå  

 godtgørelse for tab af indtægt eller arbejdsmulighed som følge af deres  

 deltagelse, jf. dog stk. 2.
 Stk. 2. Der kan ikke opnås godtgørelse efter  

 stk. 1 i følgende tilfælde:
 1)   Hvis der er ret til løn fra en arbejdsgiver under  

 uddannelsen som følge af en uddannelsesaftale, indgået i henhold til lov.
 2)   Hvis der er adgang til at opnå godtgørelse fra andre  

 godtgørelsesordninger.
 Stk. 3.  

 Godtgørelsen udgør ved fuldtidsundervisning pr. undervisningsuge et beløb  

 svarende til dagpengenes højeste beløb for en uge, jf. § 47 i lov om  

 arbejdsløshedsforsikring m.v.
 Stk. 4.  

 Ved deltidsundervisning beregnes  

 godtgørelsen i forhold til antallet af undervisningstimer  

.
Stk. 5. For  

 deltagere, der har et delvist tab af indtægt eller arbejdsmulighed, nedsættes  

 godtgørelsen forholdsmæssigt.
Det er en betingelse for at oppebære  

 godtgørelse,  

 at deltagerens tab af indtægt eller arbejdsmulighed vedrører den pågældende  

 beskæftigelse.
 Stk. 6.  

 Undervisningsministeren kan fastsætte nærmere regler om godtgørelse.
Undervisningsministeriets  

 bekendtgørelse nr. 1255 af 29. december 2003 om godtgørelse ved deltagelse i  

 erhvervsrettet voksen- og efteruddannelse (VEU Afsnit I  

  

 Generelle betingelser  

  

 Kapitel 1 Uddannelser, hvortil der kan opnås godtgørelse § 1. Der kan opnås godtgørelse efter reglerne i denne bekendtgørelse  

 ved deltagelse i erhvervsrettet uddannelse til og med  

 erhvervsuddannelsesniveau  

 efter lovens § 3, stk. 1-3.
 Stk. 2. Erhvervsrettet voksen- og efteruddannelse efter stk. 1 er:
 1)  

 	  

 Arbejdsmarkedsuddannelser  

 (AMU) efter lov om arbejdsmarkedsuddannelser m.v., dog undtaget  

 Træningsskolens  

 arbejdsmarkedsuddannelser (TAMU).
 2)  

 	  

 Følgende  

 uddannelsesaktiviteter efter lov om åben uddannelse (erhvervsrettet  

 voksenuddannelse) m.v. (ÅU-loven) og efter de respektive  

 uddannelsesbekendtgørelser  

 herom:
 a)  

 	  

 Enkeltfag på  

 erhvervsuddannelserne.
 b)  

 	  

 Enkeltfag på de  

 grundlæggende social- og sundhedsuddannelser.
c)  

 	  

 Enkeltfag på  

 landbrugsuddannelserne på niveau med erhvervsuddannelse d)  

 	  

 Enkeltfag på  

 fodterapeutuddannelsen.
 3)  

 	  

 Følgende  

 deltidsuddannelser på niveau med erhvervsuddannelse, og en-keltfag herfra,  

 efter ÅU-loven og efter de respektive uddannelsesbe-kendtgørelser herom:
 a)  

 	  

 TF-kurser  

 (teknikerforkursus).
 b)  

 	  

 Kurser for ledere af  

 håndværksvirksomheder.
 c)  

 	  

 Arbejdsstudieassistent.
 d)  

 	  

 Blomsterbinder.
 e)  

 	  

 Tilsynsassistent.
 f)  

 	  

 Opskoling for  

 fodplejere.
 g)  

 	  

 IT-administratoruddannelsen.
4)  

 	  

 Følgende meritforløb  

 efter ÅU-loven og efter de respektive uddannel-ses bekendgørelser herom a)  

 	  

 Opskoling  

 plejehjemsassistent.
 b)  

 	  

 Opskoling plejer.
 c)  

 	  

 Opskoling sygehjælper.
 d)  

 	  

 Opskoling hjemmehjælper.
 5)  

 	  

 Merituddannelsen på  

 pædagogisk grunduddannelse (PGU-  

 merituddannelsen)  

 efter ÅU-loven, jf. bekendtgørelse herom.
 6)  

 	  

 Individuel  

 kompetenceafklaring efter lov om arbejdsmarkedsuddannelser m.v. og  

 kompetenceafklarende forløb m.v. som led i en grunduddannel-se for voksne  

 efter  

 lov om erhvervsrettet grunduddannelse og videregå-ende uddannelse  

 (videreuddannelsessystemet) for voksne.
 7)  

 	  

 Uddannelsesforløb, der  

 udbydes med tilskud fra danske myndigheder i overensstemmelse med  

 bestemmelser  

 fastsat i henhold til lov om administration af Den Europæiske Socialfond.  

 Uddannelsesforløbene skal ligge inden for rammerne af Den Europæiske  

 Socialfond  

 og skal være godkendt af et projektgodkendelsesudvalg, jf. de nærmere regler  

 om  

 administrationen af Den Europæsiske Socialfond.
Afsnit III Størrelse og beregning af godtgørelse Kapitel 6 Fuld godtgørelse § 15.  

 For  

 deltagere i fuldtidsundervisning udgør godtgørelsen pr. undervisningsuge et  

 beløb svarende til det højeste ugentlige dagpengebeløb, jf. § 47 i lov om  

 arbejdsløshedsforsikring  

 m.v.
 Stk. 2.  

  

 Fuldtidsundervisning er undervisning, der er  

 tilrettelagt som heltidsundervisning i henhold til reglerne om de pågældende  

 uddannelser.
 Stk. 3.  

  

 Godtgørelsen kan pr. dag maksimalt udbetales med  

 1/5 af højeste ugentlige dagpengebeløb.
Deltidsundervisning § 16.  

 For  

 deltagere i deltidsundervisning beregnes godtgørelsen i forhold til antallet  

 af  

 undervisningstimer.
Kapitel 7 Fællesbestemmelser § 17.  

  

 Godtgørelse kan kun udbetales for den tid, som  

 deltageren har deltaget i undervisningen, jf. dog stk. 2-7.
Stk. 2.  

  

 En deltager, som har ret til godtgørelse efter  

 reglerne i kapitel 3, 4 eller 5, har ret til godtgørelse, hvis uddannelsen  

 afbrydes på grund af uforudsete forhold på uddannelsesstedet.
Godtgørelse kan  

 alene udbetales for den første dag, undervisningen har været indstillet.
Stk. 3.  

  

 En deltager i et længerevarende uddannelsesforløb,  

 som har ret til godtgørelse efter reglerne i kapitel 3, 4 eller 5, har også  

 ret  

 til godtgørelse, når uddannelsesstedet er lukket på grund af ordinære  

 ferieperioder på arbejdsmarkedet.
Retten til godtgørelse gælder ligeledes i  

 perioder med uddannelsespraktik.
Det er en betingelse, at uddannelsesforløbet  

 har en varighed af normalt mindst 6 uger, og at der ligger undervisningsdage  

 både før og efter ferieperioden.
 Stk. 4.  

  

 Godtgørelse efter stk. 3 fratrækkes hævet  

 feriegodtgørelse, feriedagpenge eller godtgørelse for særlige feriefritimer.
Stk. 5.  

  

 Holder uddannelsesstedet lukket for undervisning  

 den 1. maj, Grundlovsdag eller fredagen efter Kr.
Himmelfartsdag, har  

 dagpengeberettigede ledige deltagere, som har ret til godtgørelse efter  

 reglerne i kapitel 3, 4 eller 5, ret til godtgørelse for disse dage.
 Stk. 6.  

  

 Til en ledig dagpengeberettiget deltager, som har  

 ret til godtgørelse efter reglerne i kapitel 3, 4 eller 5, og som på grund af  

 deltagelsen mister indtægt for søgnehelligdage i uddannelsesperioden,  

 udbetales  

 der godtgørelse for sådanne dage.
Stk. 7.  

  

 En deltager, der har ret til godtgørelse efter  

 reglerne i kapitel 3, 4 eller 5, har ret til godtgørelse, hvis deltageren  

 ikke  

 har deltaget i undervisningen på grund af indkaldelse til en jobsamtale eller  

 lægeundersøgelse eller indkaldelse til session.
Godtgørelse udbetales for den  

 dag, samtalen, lægeundersøgelsen eller sessionen har fundet sted.
Bekendtgørelse nr. 279 af 22.  

 april 2004 om ændring af bekendtgørelse om godtgørelse ved deltagelse i  

 erhvervsrettet voksen- og efteruddannelse (VEU) (Bortfald af VEU-godtgørelse til uddannelser afholdt som fjernundervisning) § 1 I bekendtgørelse nr. 1255 af 29. december 2003 om godtgørelse ved  

 deltagelse i erhvervsrettet voksen- og efteruddannelse (VEU), som ændret ved  

 bekendtgørelse nr. 50 af 30. januar 2004, foretages følgende ændringer:
 1.  


  

 § 3  

  

 affattes således:
 »§ 3.  

  

 Deltagere i uddannelser, der afholdes som  

 fjernundervisning, kan ikke modtage godtgørelse.
Stk. 2.  

  

 Beskæftigede lønmodtagere og selvstændige  

 erhvervsdrivende, jf. dog stk. 3, kan ikke modtage godtgørelse ved deltagelse  

 i 1)   enkeltfag på erhvervsuddannelserne og på landbrugsuddannelserne  

 på niveau med erhvervsuddannelse efter § 1, stk. 2, nr. 2, litra a og c, når  

 uddannelsen ikke er optaget i en fælles kompetencebeskrivelse efter reglerne  

 i  

 lov om arbejdsmarkedsuddannelser m.v., 2)   enkeltfag på fodterapeutuddannelsen efter § 1, stk. 2,  

 litra d, eller 3)   deltidsuddannelser på niveau med erhvervsuddannelse og  

 enkeltfag herfra efter § 1, stk. 2, nr. 3.
Stk. 3.  

  

 Beskæftigede lønmodtagere og selvstændige  

 erhvervsdrivende, som deltager i grundlæggende voksenuddannelse (GVU) efter §  

 1, stk. 2, nr. 8, eller erhvervsuddannelse plus (eud+) efter § 1, stk. 2, nr.  

 9, kan dog modtage godtgørelse, når de i stk. 2, nævnte uddannelser indgår i  

 GVU-forløbet eller eud+-forløbet og ikke afholdes som fjernundervisning. « § 2 Bekendtgørelsen træder i kraft den 3. maj 2004.
 Stk. 2.  

  

 Denne bekendtgørelse har virkning for ansøgninger  

 om godtgørelse til uddannelser, der begynder den 3. maj 2004 eller senere.
 Stk. 3.  

  

 Personer, som er optaget på eller har modtaget  

 bindende tilsagn om, at de er optaget på en uddannelse, inden den 3. maj 2004  

 modtager dog godtgørelse efter reglerne herom i bekendtgørelse nr. 1255 af  

 29.  

 december 2003 om godtgørelse ved deltagelse i erhvervsrettet voksen- og  

 efteruddannelse (VEU), som ændret ved bekendtgørelse nr. 50 af 30. januar  

 2004.
