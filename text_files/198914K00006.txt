Nr BTL 6 Betænkning over Forslag til lov om skattemyndighedernes organisation og  

 opgaver m.v. (skattestyrelsesloven)   

 Nr L 6 1989-90, 1. samling Afgivet af Skatteudvalget Afgivet: 19891211 Udvalget har behandlet lovforslaget i nogle møder og har herunder stillet spørgsmål til skatteministeren, som denne har besvaret skriftligt.
 Endvidere har udvalget modtaget skriftlige og/eller mundtlige henvendelser  

 fra:
Det Danske Advokatsamfund, Foreningen af Danske Ligningskommissioner, Foreningen af Skatteråd og Amtsligningsråd, Kommunalforeningernes Samarbejdsorganisation og Skyldrådsmedlemmer i  

 Viborg, Ringkøbing og Ribe Amter.
 Der er af skatteministeren og af et mindretal stillet ændringsforslag,  

 hvorom henvises til de ledsagende bemærkninger.
 Herefter indstiller et mindretal (Det Konservative Folkepartis,  

 Venstres, Fremskridtspartiets, Det Radikale Venstres og Kristeligt  

 Folkepartis medlemmer af udvalget) lovforslaget til vedtagelse med de  

 af skatteministeren stillede ændringsforslag.
Et andet mindretal (Socialdemokratiets medlemmer af udvalget)  

 indstiller lovforslaget til vedtagelse med de af mindretallet stillede  

 og støttede ændringsforslag.
Mindretallet ønsker at udtale følgende:
Med lovforslagene L 6 og L 7 fjernes det folkevalgte element i betydelig  

 udstrækning fra skatte- og vurderingssystemet.
Eksempelvis vil  

 skatteforvaltningerne blive den eneste kommunale forvaltning, hvor ingen  

 folkevalgt har adgang til enkeltsager.
Borgerne vil ikke fremover kunne  

 henvende sig til nogen folkevalgt med konkrete skattesager, som det hidtil er  

 sket i forhold til ligningskommissionerne.
De hidtidige ligningskommissioner  

 omdannes til såkaldte skatteankenævn, hvor borgerne alene kan rejse en sag  

 skriftligt og begrundet.
 Skatterådene og amtsligningsrådene nedlægges med den konsekvens, at  

 Landsskatteretten bliver overbebyrdet med længere ventetider og med risiko  

 for endnu flere diskutable afgørelser end hidtil som følge af arbejdspresset.  

 Med den nuværende skatteministers manglende lyst til at anke skattesager kan  

 det få katastrofale konsekvenser såvel økonomisk som med hensyn til en uklar  

 retstilstand på skatteområdet, hvilket igen medfører retsusikkerhed for  

 borgerne.
 Som en følge af den aftale, der er indgået imellem regeringen,  

 Fremskridtspartiet og Kristeligt Folkeparti, skal antallet af ansatte inden  

 for skatte- og toldområdet reduceres med 5.000 årsværk  

 (fuldtidsbeskæftigede), hvilket ikke kan undgå at få katastrofale  

 konsekvenser for lignings- og kontrolindsatsen.
Socialdemokratiet forhandlede med regeringen om en aftale om en ny  

 skattestruktur og en ansvarlig personaleudvikling.
Forhandlingerne var meget  

 tæt på at lykkes på det tidspunkt, hvor regeringen valgte at indgå en aftale  

 med Fremskridtspartiet om finansloven for 1990. Også her valgte regeringen  

 altså det snævrest mulige flertal til højre i stedet for at indgå en aftale  

 med Socialdemokratiet, som kunne være afsluttet på et grundlag, der næsten  

 var opnået enighed om.
 Med de ændringsforslag, som Socialdemokratiet har stillet, kan man se,  

 hvilken aftale regeringen kunne have opnået og dermed fået skabt den meget  

 tiltrængte ro på skatteområdet.
Ændringsforslagene indeholder nogle formuleringer om »den centrale  

 told- og skatteforvaltning«.
Disse formuleringer indeholder ikke nogen  

 accept af de administrative ændringer, som skatteministeren har foretaget  

 uden om Folketinget, men er alene udtryk for, at vi har anvendt  

 ændringsforslagene i den form, hvori de er oversendt fra Skatteministeriet  

 efter anmodning om hjælp til den tekniske udformning gennem Folketingets  

 Skatteudvalg. Ændringsforslagene er i øvrigt så komplicerede, at det er  

 forudsat, at Skatteministeriet har udarbejdet forslagene i overensstemmelse  

 med de fremførte ønsker, som fremgår af bemærkningerne til de stillede  

 ændringsforslag.
 På det tidspunkt, hvor et flertal i udvalget besluttede at afgive  

 betænkning (kl. ca. 03.00, den 11. december 1989) efter et uafbrudt og  

 hektisk udvalgsarbejde om en stor mængde lovforslag, blev der ikke levnet  

 oppositionspartierne nogen mulighed for en nærmere vurdering af  

 ændringsforslagene.
 Vedtages Socialdemokratiets ændringsforslag ved 2. behandling, vil der  

 blive stillet ændringsforslag til 3. behandling, som sikrer de eksisterende  

 organer (skatteråd, amtsligningsråd og ligningskommissioner) i den nuværende  

 form en mulighed for at afslutte deres arbejde på en ordentlig måde gennem  

 overgangsbestemmelser.
 Et tredje mindretal (Socialistisk Folkepartis medlemmer af  

 udvalget) indstiller lovforslaget til forkastelse ved 3. behandling og  

 henviser i øvrigt til SF's ordførertale ved lovforslagets 1. behandling.
 Et fjerde mindretal (Centrum-Demokraternes medlem af udvalget) vil  

 redegøre for sin stilling til lovforslaget og til de stillede ændringsforslag  

 ved lovforslagets 2. behandling.
Ændringsforslag Af et mindretal (S):
Til kapitel 1 (§§ 1-15) 1) Kapitlet affattes således:
»Kapitel 1 De kommunale skattemyndigheder Kommunalbestyrelsen § 1. Kommunalbestyrelsen er ansvarlig for, at der hvert år udarbejdes en  

 plan for ligningskommissionens ligningsarbejde, og at planen følges.
Planen  

 skal tage hensyn til de i § 17 nævnte planer og anvisninger.
Ligningskommissionen § 2. Ligningskommissionen foretager:
 1) Skatteansættelse af indkomst og formue.
 2) Godkendelse af opgørelse efter kildeskattelovens § 14, stk. 3,  

 værdiansættelse af aktiver og passiver, beregning af passivposter og bindende  

 forhåndsbesked efter kildeskattelovens § 33 A i dødsboer.
 Stk. 2. Ligningskommissionen afgiver indstilling til kommunalbestyrelsen  

 angående den kommunale ligningsplan.
 Stk. 3. Ligningskommissionen skal løbende orientere kommunalbestyrelsen om  

 ligningsarbejdets forløb.
 Stk. 4. Den kommunale skatteadministration yder sekretariatsbistand til  

 ligningskommissionen.
§ 3. I hver kommune vælger kommunalbestyrelsen en ligningskommission  

 bestående af 5-9 medlemmer.
Medlemstallet skal være ulige.
For hvert medlem  

 skal der være en stedfortræder, som kan indkaldes, når et medlem er  

 forhindret i at deltage.
Stk. 2. Ligningskommissionens medlemmer og stedfortrædere vælges blandt de  

 personer, der er valgbare til kommunalbestyrelsen.
Valget sker på  

 kommunalbestyrelsens konstituerende møde og har virkning for  

 kommunalbestyrelsens funktionsperiode.
 Stk. 3. Personer, der er valgbare, har pligt til at modtage valg, jf. dog  

 stk. 4 og 5.
 Stk. 4. Medlemmer af kommunalbestyrelsen har ikke pligt til at modtage  

 valg til ligningskommissionen.
Stk. 5. Personer, der på tiltrædelsestidspunktet er fyldt 60 år eller har  

 været medlem af ligningskommissionen i 2 hele sammenhængende valgperioder,  

 har ikke pligt til at modtage valg til ligningskommissionen.
Personer, der på  

 tiltrædelsestidspunktet opfylder betingelserne for at blive fritaget for  

 hvervet som medlem eller stedfortræder i funktionsperioden, jf. § 5, har  

 heller ikke pligt til at modtage valg.
 § 4. Mister et medlem eller en stedfortræder sin valgbarhed, udtræder den  

 pågældende af ligningskommissionen.
 Stk. 2. Spørgsmålet, om et medlem eller en stedfortræder har mistet sin  

 valgbarhed, afgøres af kommunalbestyrelsen, jf. dog stk. 3 og 5.
 Stk. 3. Gør et medlem af kommunalbestyrelsen gældende, at en person, som  

 ønskes valgt til medlem af eller stedfortræder i ligningskommissionen, på  

 grund af straf ikke er valgbar, skal kommunalbestyrelsen forelægge  

 spørgsmålet for Valgbarhedsnævnet, jf. § 105 i lov om kommunale valg.  

 Valgbarhedsnævnet afgør, om den pågældende som følge heraf har mistet sin  

 valgbarhed.
 Stk. 4. Indsigelse mod et medlems eller en stedfortræders valgbarhed på  

 grund af straf skal fremsættes senest 3 måneder efter, at valget har fundet  

 sted.
 Stk. 5. Bliver et medlem eller en stedfortræder straffet, skal  

 kommunalbestyrelsen indberette dette til Valgbarhedsnævnet, der afgør, om den  

 pågældende som følge heraf har mistet sin valgbarhed.
 § 5. Et medlem eller en stedfortræder skal efter anmodning fritages for  

 sit medlemskab henholdsvis sit stedfortræderhverv, såfremt den pågældende på  

 grund af sin helbredstilstand, varetagelse af andet offentligt hverv,  

 forretninger eller lignende har rimelig grund til at ønske sig fritaget.  

 Afgørelse om, hvorvidt en anmodning om fritagelse skal imødekommes, træffes  

 af kommunalbestyrelsen.
 § 6. Udtræder et medlem eller en stedfortræder af ligningskommissionen,  

 vælges der et nyt medlem henholdsvis en ny stedfortræder for den resterende  

 del af kommissionens funktionsperiode.
§ 7. Ligningskommissionen vælger en formand og en eller to næstformænd  

 blandt kommissionens medlemmer.
Kommissionen kan opdele sig i besluttende led  

 bestående af mindst 3 medlemmer, deriblandt formanden.
Ved opdelingen skal de  

 besluttende led så vidt muligt sikres en alsidig sammensætning.
Stk. 2. For at den samlede ligningskommission kan afsige kendelse, skal  

 mindst halvdelen af kommissionens medlemmer eller deres stedfortrædere  

 deltage i afgørelsen.
For at et besluttende led kan afsige kendelse, skal  

 mindst 3 medlemmer eller deres stedfortrædere deltage i afgørelsen.
Formanden  

 eller, hvor denne er forhindret, næstformanden skal deltage i alle  

 afgørelser.
I tilfælde af stemmelighed er formandens eller næstformandens  

 stemme afgørende.
Ethvert medlem kan kræve en sag forelagt for den samlede  

 ligningskommission.
 Stk. 3. Hvis et medlem er uenig i en ansættelse, der er foretaget af  

 ligningskommissionen, kan medlemmet kræve sine indvendinger imod afgørelsen  

 tilført beslutningsprotokollen og en kopi af protokollatet indsendt til den  

 centrale told- og skatteforvaltning.
Stk. 4. Selv om ligningskommissionen er opdelt i besluttende led, har alle  

 ligningskommissionens medlemmer ret til at deltage i ethvert møde.
Et medlem  

 af ligningskommissionen kan over for formanden fremsætte begæring om at få  

 tilsendt indkaldelser til møder i besluttende led, hvoraf vedkommende ikke  

 selv er medlem.
De kommissionsmedlemmer, der ikke er medlem af det  

 besluttende led, har ikke stemmeret, men har ret til at udtale sig.
 Stk. 5. Indenrigsministeren fastsætter regler om vederlæggelse af  

 ligningskommissionernes formænd og medlemmer.
Stk. 6. Skatteministeren kan fastsætte regler for ligningskommissionernes  

 virksomhed.
Skatteministeren kan fastsætte afvigende regler om  

 ligningskommissionens organisation i København.
§ 8. Når en ligningskommission agter at foretage en skatteansættelse på et  

 andet grundlag end det, der fremgår af selvangivelsen, skal den  

 skattepligtige have tilsendt et forslag til ansættelse.
Den skattepligtige  

 skal samtidig underrettes om, at vedkommende inden for en frist, der  

 fastsættes af skattemyndigheden, enten kan udtale sig skriftligt eller kræve  

 adgang til at udtale sig mundtligt over for skatteadministrationen eller  

 ligningskommissionen.
Har den skattepligtige ikke udtalt sig inden fristens  

 udløb, kan skatteansættelsen foretages i overensstemmelse med forslaget uden  

 yderligere underretning.
Stk. 2. Har den skattepligtige udtalt sig inden udløbet af fristen i stk.  

 1, skal ligningskommissionen efter en eventuel forhandlings afholdelse  

 foretage skatteansættelsen.
Den skattepligtige skal underrettes skriftligt om  

 ansættelsen.
 Stk. 3. Stk. 1 og 2 anvendes tilsvarende, når ligningskommissionen agter  

 at foretage en skatteansættelse, uden at der foreligger behørig  

 selvangivelse.
Stk. 4. Ligningskommisstionen kan tage en skatteansættelse op til fornyet  

 behandling og eventuel ændring.
Det gælder dog ikke i det omfang, en anden  

 skattemyndighed har taget stilling til ansættelsen eller har en sag herom  

 under behandling.
Den fornyede behandling skal være afsluttet inden udløbet  

 af fristen i stk. 5. Når ligningskommissionen agter at ændre en  

 skatteansættelse, skal den skattepligtige underrettes herom, medmindre  

 afgørelsen fuldt ud imødekommer vedkommendes anmodning.
Kommissionen skal  

 tillige underrette den skattepligtige om, at vedkommende har ret til at  

 udtale sig skriftligt eller mundtligt over for kommissionen.
Der skal gives  

 den skattepligtige skriftlig underretning om afgørelsen.
 Stk. 5. Skatteansættelsen skal være foretaget senest den 31. marts i det  

 andet kalenderår efter det indkomstår, som ansættelsen vedrører.
§ 9. Ligningskommissionen kan genoptage en skatteansættelse, når den  

 skattepligtige fremlægger nye oplysninger, som kan medføre en ændret  

 skatteansættelse.
Begæringen om genoptagelse skal indgives inden 3 år efter  

 udløbet af det pågældende indkomstår.
Hvis den skattepligtiges indkomstår  

 ikke er sammenfaldende med kalenderåret, regnes fristen fra udløbet af det  

 år, som indkomståret træder i stedet for.
 Stk. 2. Skatteministeren kan fastsætte regler, hvorefter  

 ligningskommissionen uden anmodning derom kan ændre skatteansættelser efter  

 udløbet af fristen i § 8, stk. 5.
 Stk. 3. Skatteministeren kan fastsætte regler, hvorefter  

 ligningskommissionen kan foretage skatteansættelser efter udløbet af fristen  

 i § 8, stk. 5, hvor disse tidligere med urette ikke er foretaget.
 Stk. 4. Reglerne i § 8 og kapitel 3 anvendes tilsvarende, hvor en  

 ansættelse ændres efter reglerne i stk. 1-2.
Stk. 5. Reglerne i kapitel 3 anvendes tilsvarende, når  

 ligningskommissionen har givet afslag på en begæring efter reglerne i stk. 1  

 og 3.« Af skatteministeren, tiltrådt af et mindretal (udvalget med  

 undtagelse af S, SF og CD):
Til § 1 2) Paragraffen affattes således:
» § 1. Kommunalbestyrelsen er ansvarlig for, at der hvert år  

 udarbejdes en plan for den kommunale skattemyndigheds ligningsarbejde, og at  

 planen følges.
Planen skal tage hensyn til de anvisninger og den plan, der er  

 nævnt i § 17.
Stk. 2. Kommunalbestyrelsen udpeger en person, der er ansat i kommunen,  

 til at have det øverste ansvar for den kommunale skattemyndigheds  

 ligningsarbejde, jf. § 2. Kommunalbestyrelsen kan ikke behandle den kommunale  

 skattemyndigheds afgørelser.« Til § 2 3) Nr. 3 udgår.
Til §§ 4-7 4) Paragrafferne udgår.
Til § 8 5) Paragraffen affattes således:
» § 8. Den kommunale skattemyndighed kan genoptage en  

 skatteansættelse, når den skattepligtige fremlægger nye oplysninger, som kan  

 medføre en ændret skatteansættelse.
Begæringen om genoptagelse skal indgives  

 inden 3 år efter udløbet af det pågældende indkomstår.
Hvis den  

 skattepligtiges indkomstår ikke er sammenfaldende med kalenderåret, regnes  

 fristen fra udløbet af det år, som indkomståret træder i stedet for.
 Stk. 2. Skatteministeren kan fastsætte regler, hvorefter den kommunale  

 skattemyndighed uden anmodning derom kan ændre skatteansættelser efter  

 udløbet af fristen i § 3, stk. 4.
 Stk. 3. Skatteministeren kan fastsætte regler, hvorefter den kommunale  

 skattemyndighed kan foretage skatteansættelser efter udløbet af fristen i §  

 3, stk. 4, hvor disse tidligere med urette ikke er foretaget.
 Stk. 4. Reglerne i § 3 og kapitel 3 anvendes tilsvarende, hvor en  

 ansættelse ændres efter reglerne i stk. 1-2 eller foretages efter stk. 3.
Stk. 5. Reglerne i kapitel 3 anvendes tilsvarende, når den kommunale  

 skattemyndighed har givet afslag på en begæring efter reglerne i stk. 1 og  

 3.« Til § 14 6) I stk. 3 udgår ordene »eller vurdering«.
Til § 15 7) I stk. 2 udgår ordene »eller vurdering«.
 Af et mindretal (S):
Nye paragraffer 8) I kapitel 2 indsættes før § 16 med tilhørende overskrift som nye  

 paragraffer med tilhørende overskrift:
»Skatteankenævnene § 01. Skatteankenævnene behandler efter reglerne i §§ 25 og 27 klager over  

 ligningskommissionernes afgørelser efter § 2, stk. 1, og kan efter  

 indstilling fra den centrale told- og skatteforvaltning ændre  

 ligningskommissionernes afgørelser efter § 2, stk. 1. I sådanne tilfælde  

 anvendes § 8, stk. 4, 4.-6. pkt., og § 25, stk. 2, tilsvarende.  

 Skatteankenævnene kan endvidere efter indstilling fra den centrale told- og  

 skatteforvaltning foretage ansættelser, hvor sådanne ikke er foretaget  

 tidligere.
I disse tilfælde anvendes § 8, stk. 1 og 2, tilsvarende.
Stk. 2. I hvert amt, i Københavns Kommune og i Frederiksberg Kommune skal  

 der være et skatteankenævn.
Nævnets medlemstal skal være mindst 5 og højst 9.
Stk. 3. Skatteministeren beskikker medlemmerne og stedfortræderne.
Mindst  

 eet af medlemmerne og dettes stedfortræder skal opfylde de almindelige  

 betingelser for at kunne blive landsdommer.
Stk. 4. Medlemmerne og stedfortræderne har en funktionsperiode på 6 år,  

 således at halvdelen fratræder hvert 3. år.
Udtræder et medlem eller en  

 stedfortræder af skatteankenævnet, beskikkes der et nyt medlem henholdsvis en  

 ny stedfortræder for den resterende del af funktionsperioden.
Stk. 5. Skatteministeren kan fastsætte regler for skatteankenævnenes  

 virksomhed.
Skatteministeren kan fastsætte afvigende regler for  

 skatteankenævnet i København.
§ 02. For at skatteankenævnet kan afsige kendelse, skal mindst 3 medlemmer  

 eller stedfortrædere deltage i afgørelsen.
Formanden eller, hvor denne er  

 forhindret, næstformanden skal deltage i alle afgørelser.
I tilfælde af  

 stemmelighed er formandens eller næstformandens stemme afgørende.
Ethvert  

 medlem kan kræve en sag forelagt for det samlede skatteankenævn.
Stk. 2. De regionale told- og skatteforvaltninger yder sekretariatsbistand  

 til skatteankenævnet.
Nævnet kan anmode sekretariatet om at være  

 repræsenteret ved nævnets møder.« Af skatteministeren, tiltrådt af et flertal (udvalget med  

 undtagelse af SF og CD):
Til § 16 9) I stk. 2 udgår 2. pkt.
Til § 17 Af et mindretal (S):
 10) I stk. 2 ændres ordene »den kommunale  

 skattemyndighed« til: »de kommunale skattemyndigheder og  

 vurderingsmyndighederne«, og »giver den anvisninger« ændres  

 til: »giver dem anvisninger«.
 Af skatteministeren, tiltrådt af et mindretal (udvalget med  

 undtagelse af S, SF og CD):
 11) I stk. 2 ændres ordene »den kommunale  

 skattemyndighed« til: »de lokale skattemyndigheder og  

 vurderingsmyndighederne«, og »giver den anvisninger« ændres  

 til: »giver dem anvisninger«.
 Af et mindretal (S):
 12) I stk. 3 ændres ordet »lokale« til:  

 »kommunale«, og efter ordet »skattemyndigheder«  

 indsættes: »og vurderingsmyndighederne«.
 Af skatteministeren, tiltrådt af et mindretal (udvalget med  

 undtagelse af S, SF og CD):
 13) I stk. 3 indsættes efter »skattemyndigheder« ordene:  

 »og vurderingsmyndighederne«.
Til § 18 Af et mindretal (S):
 14) Paragraffen affattes således:
» § 18. Den centrale told- og skatteforvaltning skal undersøge  

 rigtigheden af ligningskommissionernes og skatteankenævnenes afgørelser i de  

 i § 2, stk. 1, nævnte sager, og af vurderings- og skyldrådenes afgørelser  

 vedrørende de i vurderingsloven nævnte vurderinger.
Dette sker efter regler,  

 der udarbejdes af told- og skatteforvaltningen og godkendes af Ligningsrådet.
 Stk. 2. Told- og skatteforvaltningen har adgang til indsigt i de kommunale  

 skattemyndigheders, vurderingsmyndighedernes og skatteankenævnenes konkrete  

 arbejde, herunder til at deltage i ligningskommissionernes,  

 skatteankenævnenes, vurderingsrådenes og skyldrådenes møder og forhandlinger  

 uden stemmeret.
 Stk. 3. Told- og skatteforvaltningen kan udtage selvangivelser,  

 ansættelser og vurderingssager til gennemgang.
 Stk. 4. Anser told- og skatteforvaltningen en ansættelse, der er foretaget  

 af en ligningskommission, for urigtig, kan told- og skatteforvaltningen  

 forelægge afgørelsen for vedkommende skatteankenævn, jf. § 25, eller for  

 Ligningsrådet, jf. § 23. Dette gælder dog ikke, i det omfang  

 skatteankenævnet, Ligningsrådet eller Landsskatteretten har taget stilling  

 til ansættelsen.
 Stk. 5. Anser told- og skatteforvaltningen en kendelse, der er afsagt af  

 et skatteankenævn, eller en vurdering, der er foretaget af et vurderings-  

 eller et skyldråd, for urigtig, kan told- og skatteforvaltningen forelægge  

 kendelsen eller vurderingen for Ligningsrådet, jf. § 23.
Stk. 6. Told- og skatteforvaltningen kan pålægge ligningskommissionerne og  

 skatteankenævnene at foretage ansættelser, når disse med urette ikke er  

 foretaget tidligere.
Told- og skatteforvaltningen kan pålægge  

 vurderingsrådene at foretage vurderinger, når disse med urette ikke er  

 foretaget tidligere, og kan herved bestemme, at nyvurdering kun skal  

 foretages med skattemæssig virkning for fremtiden.« Af skatteministeren, tiltrådt af et mindretal (udvalget med  

 undtagelse af S, SF og CD):
 15) Stk. 1 og 2 affattes således:
»Den centrale told- og skatteforvaltning skal undersøge rigtigheden  

 af de lokale skattemyndigheders afgørelser i de i § 2 nævnte sager og af  

 vurderings- og skyldrådenes afgørelser vedrørende de i vurderingsloven nævnte  

 vurderinger.
Dette sker efter regler, der udarbejdes af told- og  

 skatteforvaltningen og godkendes af Ligningsrådet.
Stk. 2. Told- og skatteforvaltningen har adgang til indsigt i de lokale  

 skattemyndigheders og vurderingsmyndighedernes konkrete arbejde, herunder til  

 at deltage i skatteankenævnenes, vurderingsrådenes og skyldrådenes møder og  

 forhandlinger uden stemmeret.« 16) Stk. 4 affattes således:
»Stk. 4. Told- og skatteforvaltningen kan foretage en ansættelse,  

 hvor denne ikke tidligere er foretaget.
Anser told- og skatteforvaltningen en  

 ansættelse, der er foretaget af de lokale skattemyndigheder, for urigtig, kan  

 told- og skatteforvaltningen ændre ansættelsen.
Dette gælder dog ikke, i det  

 omfang et skatteankenævn, Ligningsrådet eller Landsskatteretten har taget  

 stilling til ansættelsen. § 3, stk. 3, 4.-6. pkt., og § 25, stk. 2, anvendes  

 tilsvarende.« 17) I stk. 5 indsættes efter 1. pkt. som nyt punktum:
»På tilsvarende måde kan told- og skatteforvaltningen forelægge  

 vurderinger foretaget af et vurderingsråd eller et skyldråd for  

 Ligningsrådet.« 18) I stk. 6, 1. pkt., indsættes efter »de kommunale  

 skattemyndigheder« ordene: »eller vurderingsmyndighederne«.
 19) I stk. 7 udgår 2 steder »eller vurderinger«.
 Af et mindretal (S):
Til § 20 20) Efter stk. 1 indsættes som nyt stk. 2:
»Stk. 2. De regionale told- og skatteforvaltninger yder  

 sekretariatsbistand til skatteankenævnene, jf. § 02, stk. 2.« Stk. 2 bliver herefter stk. 3.
Til § 22 21) Stk. 1 og 2 affattes således:
 »Ligningsrådet skal godkende de planer og anvisninger, som udarbejdes  

 af den centrale told- og skatteforvaltning efter § 17.
Stk. 2. Ligningsrådet skal godkende de regler, efter hvilke told- og  

 skatteforvaltningen undersøger rigtigheden af de afgørelser, som træffes af  

 ligningskommissionerne, skatteankenævnene, vurderingsrådene og skyldrådene,  

 jf. § 18.« Af skatteministeren, tiltrådt af et mindretal (udvalget med  

 undtagelse af S, SF og CD):
 22) I stk. 2 indsættes efter »skattemyndigheder« ordene:  

 »og vurderingsmyndighederne«.
 Af skatteministeren, tiltrådt af et flertal (udvalget med  

 undtagelse af SF og CD):
 23) I stk. 3 ændres 2 steder »lignings- eller  

 vurderingsarbejdet« til: »ligningsarbejdet«.
Til § 23 Af et mindretal (S):
 24) Stk. 1 affattes således:
»Ligningsrådet kan efter indstilling fra den centrale told- og  

 skatteforvaltning optage ansættelser og vurderinger til påkendelse og kan  

 foretage ændringer deri, jf. dog § 41, stk. 3. Ligningsrådet kan for  

 vurderingernes vedkommende bestemme, fra hvilket tidspunkt ændringen skal  

 følges ved skatteberegningen.
For ansættelsesændringer anvendes § 8, stk. 4,  

 4.-6. pkt., og § 25, stk. 2, tilsvarende.« Af skatteministeren, tiltrådt af et mindretal (udvalget med  

 undtagelse af S, SF og CD):
 25) I stk. 1, 2. pkt., udgår »§ 26, stk. 2«.
 Af et mindretal (S):
Til § 25 26) Stk. 1, 1. pkt., affattes således:
»Klager over ligningskommissionens afgørelser efter § 2, stk. 1,  

 indgives til skatteankenævnet.« 27) I stk. 1, 2. pkt., ændres »myndigheden« til:  

 »nævnet«, og »§ 3, stk. 1« ændres til: »§ 8, stk.  

 1«.
 28) I stk. 5 ændres »§ 3, stk. 4,» til: »§ 8, stk.  

 5,».
 Af skatteministeren, tiltrådt af et flertal (udvalget med  

 undtagelse af SF og CD):
Til § 26 29) Paragraffen udgår.
Til § 27 30) I stk. 1 udgår ordene »og om vurdering af fast  

 ejendom«.
Til § 28 31) Stk. 3 affattes således:
»Stk. 3. Klage over de stk. 1, nr. 3, nævnte vurderinger, kan  

 indgives af ejerne.
Er en vurdering foretaget efter begæring af en anden end  

 ejeren, kan klage desuden indgives af den, der har begæret vurderingen.
I de  

 i vurderingslovens § 8, stk. 3, 3. pkt., omhandlede tilfælde kan både køber  

 og sælger påklage vurderingen.
En ejer kan også påklage vurderingen af andres  

 ejendom, når ejeren har en retlig og økonomisk interesse deri.
En kommune kan  

 påklage vurderingen af en fast ejendom, når kommunen har en særlig retlig  

 eller økonomisk interesse deri.
Når en vurdering af en fast ejendom er  

 påklaget, kan den centrale told- og skatteforvaltning indbringe andre  

 ansættelser vedrørende samme ejendom for Landsskatteretten, der påkender  

 disse ansættelser i forbindelse med den påklagede ansættelse.« Af et mindretal (S):
Til § 39 32) Efter »i« tilføjes: »en ligningskommission,».
Til § 40 33) I stk. 1, 1. pkt., indsættes efter »vedrører« ordene:  

 », medmindre forhøjelsen overstiger 30.000 kr.«.
 34) I stk. 2 udgår 2. pkt.
 Af skatteministeren, tiltrådt af et mindretal (udvalget med  

 undtagelse af S, SF og CD):
 35) Stk. 3 udgår.
 Stk. 4 og 5 bliver herefter stk. 3 og 4.
 Af et mindretal (S):
 36) Stk. 3 udgår og erstattes af følgende:
»Stk. 3. Forhøjelse af ansættelser kan i det omfang, hvori  

 ansættelsen beror på et skøn, ikke ske senere end 3 år efter udløbet af det  

 pågældende indkomstår.
Stk. 1, 2. pkt., anvendes tilsvarende.« Af skatteministeren, tiltrådt af et mindretal (udvalget med  

 undtagelse af S, SF og CD):
 37) I stk. 4, der bliver stk. 3, udgår »eller en  

 vurdering«, »og 3« og »eller vurdering«.
 Af et mindretal (S):
 38) I stk. 4 udgår »eller en vurdering« og »eller  

 vurdering«.
 Af skatteministeren, tiltrådt af et mindretal (udvalget med  

 undtagelse af S, SF og CD):
 39) I stk. 5, der bliver stk. 4, udgår »og 3«.
 Af et mindretal (S):
 40) I stk. 5 udgår »og 3«.
Til § 41 41) I stk. 1 ændres »lokale« til: »kommunale«,  

 og efter stk. 1 indsættes som nyt stykke:
»Stk. 2. Ligningskommissionerne kan ikke træffe afgørelse i sager,  

 som er nævnt i § 2, stk. 1, i det omfang skatteankenævnet har taget stilling  

 til sagen ved kendelse.« Stk. 2 bliver herefter stk. 3.
Til § 43 Af skatteministeren, tiltrådt af et mindretal (udvalget med  

 undtagelse af S, SF og CD):
 42) Paragraffen affattes således:
» § 43. Skatteministeren kan bemyndige de statslige eller  

 kommunale skattemyndigheder til at træffe afgørelser efter denne lov.
Det  

 samme gælder afgørelser på ministerens forretningsområde i øvrigt.
Endvidere  

 kan ministeren fastsætte regler om adgang til at klage over afgørelserne,  

 herunder om at afgørelserne ikke kan indbringes for højere administrativ  

 myndighed.« Af et mindretal (S):
 43) I 1. pkt. ændres »lokale« til: »kommunale«.
 Af skatteministeren, tiltrådt af et mindretal (udvalget med  

 undtagelse af S, SF og CD):
Til § 44 44) Stk. 1 affattes således:
»Loven træder i kraft den 1. april 1990, jf. dog stk. 3.« 45) Efter stk. 2 indsættes som nyt stykke:
»Stk. 3. Kommunalbestyrelsen kan, hvis den ikke har foretaget valg af  

 medlemmer til ligningskommissionen efter § 1, stk. 2, i den i stk. 2 nævnte  

 lov efter kommunevalget den 21. november 1989, beslutte at lade  

 ligningskommissionen fungere uden nyvalg indtil lovens ikrafttræden.« Til § 45 46) Paragraffen udgår.
 Af et mindretal (S):
 47) Paragraffen affattes således:
 » § 45. Hvis der er indgivet klage til skatterådet over en  

 ligningskommissions ansættelse inden lovens ikrafttrædelsestidspunkt, træffer  

 skatteankenævnet afgørelse i sagen, hvis den ikke er afgjort af skatterådet  

 inden dette tidspunkt.
 Stk. 2. Hvis amtsligningsrådet har modtaget en indstilling fra  

 Statsskattedirektoratet eller amtsskatteinspektoratet om ændring af en  

 ligningskommissions ansættelse inden lovens ikrafttrædelsestidspunkt, træffer  

 skatteankenævnet afgørelse i sagen, hvis den ikke er afgjort af  

 amtsligningsrådet inden dette tidspunkt.
Stk. 3. Hvis amtsligningsrådet har modtaget en indstilling fra  

 Statsskattedirektoratet eller amtsskatteinspektoratet om ændring af et  

 skatteråds ansættelse inden lovens ikrafttrædelsestidspunkt, træffer  

 Ligningsrådet afgørelse i sagen, hvis den ikke er afgjort af  

 amtsligningsrådet inden dette tidspunkt.« Til § 46 48) Stk. 1 udgår.
 Stk. 2 og 3 bliver herefter stk. 1 og 2.
 49) I stk. 3, som bliver stk. 2, ændres »§ 8« til:  

 »§ 9«.
Bemærkninger Til nr. 1, 8, 10, 12, 14, 20, 21, 24, 26, 27, 28, 32, 33, 34, 36, 38, 40,  

 41, 43, 47, 48 og 49 Socialdemokratiet har gennem Folketingets Skatteudvalg anmodet  

 Skatteministeriet om teknisk bistand til udarbejdelse af ændringsforslag til  

 L 6 og L 7:
1. Ligningskommissionerne bevares som ansættende myndighed.
Ligningsplanen  

 vedtages af kommunalbestyrelsen efter indstilling fra ligningskommissionen,  

 som forpligtes til løbende at underrette kommunalbestyrelsen om  

 ligningsarbejdet.
Kommunalbestyrelsen har ansvaret for ressourcetildelingen  

 og skatteforvaltningens organisation.
Størrelsen af ligningskommissionerne  

 skal være på mellem 5 og 9 personer.
 Borgerne kan henvende sig mundtligt og skriftligt til ligningskommissionen  

 og kan anmode om personligt møde med denne som ansættende myndighed, hvorimod  

 ligningskommissionerne ikke længere skal være klageinstans.
2. Der oprettes regionale skatteankenævn (een i hvert amt, samt København  

 og Frederiksberg), som skal varetage de opgaver, som de nuværende skatteråd  

 og amtsligningsråd hidtil har taget sig af.
Skatteankenævnene bliver således  

 første klageinstans samt ansættende myndighed i revisionssager, hvor  

 amtsskatteinspektoraterne ændrer tidligere foretagne ansættelser, som er  

 afgjort kommunalt under ligningskommissionens ansvar.
De regionale  

 skatteankenævn skal have mellem 5 og 9 medlemmer, hvoraf et medlem skal  

 opfylde kriterierne for at kunne udnævnes til landsdommer.
 Landsskatteretten bliver første klageinstans i sager, hvor  

 skatteankenævnene har været ansættende myndighed.
 3. Der foretages ingen ændringer i vurderingsorganisationen på nuværende  

 tidspunkt.
 4. Arbejdsgiverkontrollen forbliver i kommunerne og integreres i det  

 almindelige ligningsarbejde.
 5. Inddrivelse af A-skat og selskabsskat forbliver i kommunerne på  

 nuværende tidspunkt.
 6. 3-års-fristen i § 40, stk. 1, i L 6 opretholdes, men med den  

 undtagelse, at når det drejer sig om væsentlige ansættelsesændringer over  

 30.000 kr., opretholdes fristen på 5 år.
Ad. 3 - Vurderingsorganisationen: Der er behov for at få den nuværende  

 vurderingsorganisation tilpasset den tekniske udvikling med anvendelse af  

 edb.
Derfor bør der gennemføres et hurtigt udredningsarbejde med deltagelse  

 af bl.a. praktiske folk fra Skyldrådsforeningen og Statsskattedirektoratet.  

 Dette udredningsarbejde skal være tilendebragt senest medio 1990 med henblik  

 på fremsættelse af lovforslag i begyndelsen af folketingsåret 1990-91. Der  

 skal fortsat opretholdes en statslig vurderingsorganisation med betydelig  

 vægt på det folkevalgte lægmandselement.
Ad. 4 - Arbejdsgiverkontrollen skal blive i kommunerne sammen med  

 ligningsopgaven.
Det er efter forslagsstillernes opfattelse helt forfejlet at  

 adskille arbejdsgiverkontrollen fra ligningen i en periode, hvor alle  

 tilsyneladende er enige om, at den fremtidige ligningsindsats fortrinsvis  

 skal foretages i virksomhederne også i relation til  

 lønmodtagerselvangivelserne.
Netop i den forbindelse er  

 arbejdsgiverkontrollen en vigtig indgangsnøgle.
Flyttes  

 arbejdsgiverkontrollen er der risiko for, at der kan opstå nye problemer med  

 selvangivelserne, da de årlige oplysningssedler fra arbejdsgiverne er helt  

 afgørende for, at den fortrykte selvangivelse kan praktiseres.
Den nære  

 kontakt, som den kommunale arbejdsgiverkontrol har oparbejdet til  

 virksomhederne, har været helt afgørende for, at oplysningssedlerne er  

 fremkommet rettidigt og har gennemgået en fejlrettelse, forinden de  

 indberettes til Statsskattedirektoratet.
Ad. 5 - Når inddrivelse af A-skat og selskabsskat er opretholdt uændret,  

 er det ud fra ønsket om at få foretaget en fuldstændig gennemgang af al  

 offentlig inkassovirksomhed.
Der er uden tvivl store forenklingsmuligheder på  

 dette område.
Forslaget om at flytte inddrivelse af A-skat og selskabsskat  

 fra kommunerne til staten skaber lige så mange problemer, som det løser, og  

 kan virke som spærrebom for de ændringer, der er behov for for at få opbygget  

 et rationelt offentligt inkassosystem uden dobbeltfunktioner.
Ad. 6 - Store arbejdskrævende ligningsopgaver er meget tidkrævende.
En så  

 kontant 3-års-regel om ikke at foretage ansættelsesændringer efter tre år kan  

 i en række situationer forhindre et effektivt ligningsarbejde i forhold til  

 de tunge sager.
Derfor går forslaget ud på, at skattemyndighederne kan gå op  

 til 5 år tilbage, såfremt det drejer sig om væsentlige beløb - i forslaget  

 beløb over 30.000 kr.
Til nr. 2-7, 9, 11, 13, 15-19, 22, 23, 25, 29-31, 35, 37, 39 og 44-46 Ændringerne er en følge af en aftale, der er indgået imellem regeringen,  

 Kristeligt Folkeparti og Fremskridtspartiet den 7. december 1989.
 Ifølge aftalen skal nærværende lovforslag og det tilknyttede lovforslag L  

 7 (Kommuneaftalen) justeres på følgende måde:
1) Vurdering af faste ejendomme skal indtil videre foretages af  

 vurderingsformændene, som dermed bliver eneste medlem af vurderingsrådene, og  

 1. klageinstans skal være skyldrådene.
Der udarbejdes indtil videre ikke  

 kommunale vurderingsplaner.
Partierne bag aftalen har ønsket  

 vurderingsarbejdets placering, vurderingskredsenes antal og geografiske  

 udstrækning samt antallet af vurderingskonsulenter nærmere belyst, før der  

 træffes endelig afgørelse om vurderingsområdets fremtidige struktur.
Det er  

 derfor aftalt, at der hurtigt nedsættes et sagkyndigt udvalg, som skal  

 fremlægge en redegørelse om disse spørgsmål senest 1. april 1990.
 2) Lovforslagenes generelle ikrafttrædelsesdato ændres fra 1. januar 1990  

 til 1. april 1990.
 3) Kommunerne skal have mulighed for at forlænge funktionsperioden for de  

 nuværende ligningskommissioner til 31. marts 1990.
 Som følge heraf stilles der en række ændringsforslag til lovforslaget.
Ad nr. 2 § 1 foreslås ændret under henvisning til, at der ikke skal udarbejdes  

 kommunale vurderingsplaner.
Ad nr. 3, 4, 6, 7, 9, 25, 29, 30, 35, 37, 39 og 46 Lovforslagets § 2, nr. 3, udgår som følge af, at den kommunale  

 skattemyndighed ikke skal foretage vurderinger.
Endvidere udgår de særlige  

 bestemmelser om vurderinger i §§ 4-7, § 26, § 40, stk. 3, og  

 ikrafttrædelsesbestemmelsen i § 45.
Ad nr. 5 Bestemmelsen er omformuleret, men indeholder kun de ændringer, som følger  

 af, at vurderingssager ikke skal være omfattet af bestemmelsen.
Ad nr. 11, 13, 15-19 og 23 Det følger af aftalen, at vurdering af fast ejendom skal følge de  

 hidtidige regler.
For så vidt angår tilsyn, revisions- og ændringsbeføjelser  

 skal de hidtil gældende regler i skattestyrelsesloven altså anvendes.
Ved de  

 foreslåede ændringer opfyldes dette krav på følgende måde:
- den centrale told- og skatteforvaltning og Ligningsrådet øver tilsyn, - den centrale told- og skatteforvaltning udarbejder generelle  

 vurderingsplaner, som godkendes af Ligningsrådet, og giver oplysninger og  

 anvisninger til vurderingsmyndighederne, - konsekvensen af ikke-overholdelse af planer (bindende direktiver m.v.)  

 udgår for så vidt angår vurderinger, - told- og skatteforvaltningen kan ikke selv ændre vurderinger, da disse  

 er foretaget af lægmandsorganer, hvad enten det er vurderingsformanden eller  

 skyldrådet.
Derimod kan told- og skatteforvaltningen indstille til  

 Ligningsrådet, at en vurdering ændres.
Ad nr. 31 Den ændrede formulering af bestemmelsen om, hvem der er klageberettiget i  

 vurderingssager, hænger sammen med de udgåede bestemmelser i § 26 om  

 vurderingsklager til skatteankenævnet og § 4, stk. 2, om vurderinger med  

 særlig interesse for kommuner.
Det er herefter nødvendigt at omformulere  

 bestemmelsen, så det udtrykkelig fremgår, hvem der er klageberettiget.
Ad nr. 44 Under hensyn til vedtagelsesdatoen foreslås den generelle  

 ikrafttrædelsesdato ændret til 1. april 1990.
 Denne dato falder sammen med påbegyndelsen af ligningsåret vedrørende  

 indkomståret 1989.
Ad nr. 45 Ifølge den indgåede aftale skal kommunerne have mulighed for at forlægge  

 funktionsperioden for de nuværende ligningskommissioner frem til  

 lovforslagets ikrafttrædelsesdato.
 Det foreslås derfor, at de kommuner, der endnu ikke har udpeget en  

 ligningskommission, kan undlade dette.
Bestemmelsen er formuleret som en mulighed for kommunerne.
De kan således  

 også vælge at vælge en ny ligningskommission og lade den nyudnævnte  

 ligningskommission fungere som sådan frem til 1. april 1990, hvis de  

 foretrækker dette.
Til nr. 42 Som nævnt i bemærkningerne til lovforslagets § 43 skal bestemmelsen ses i  

 sammenhæng med et lovforslag om klageafkortning.
Dette lovforslag er den 1.  

 november 1989 fremsat af skatteministeren (forslag til lov om ændring af  

 forskellige skatte- og afgiftslove m.v. (Klageafkortning)).
Ved nærværende ændringsforslag foreslås ordlyden af § 43, 1. pkt., ændret,  

 således at den kommer til at svare til ordlyden af de tilsvarende  

 bestemmelser i lovforslaget om klageafkortning.
Bestemmelsens indhold er  

 uændret.
 Klageafkortningsforslaget berører de situationer, hvor det direkte eller  

 indirekte følger af de love, der er omfattet af lovforslaget, at  

 skatteministeren træffer afgørelse.
Herudover træffer ministeren afgørelser på grundlag af almindelige  

 retsregler og praksis.
Som eksempler herpå kan nævnes afgørelser om  

 modregning ved gældssanering, akkord, konkurs, forældelse og tiltrædelse af  

 akkordordninger samt afgørelser, der træffes på grundlag af klager over  

 sagsbehandlingen.
Det foreslås, at klageafkortningen tillige kommer til at omfatte dette  

 sagsområde.
Det må anses for lovteknisk hensigtsmæssigt, at dette sker ved  

 indsættelse af en bestemmelse herom i skattestyrelsesloven. § 43 i  

 lovforslaget vedrørende skattestyrelsesloven (L 6) foreslås derfor udvidet  

 med en bestemmelse, hvorefter ministeren tillige kan bemyndige de statslige  

 eller kommunale skattemyndigheder til at træffe afgørelser på ministerens  

 forretningsområde i øvrigt.
Bestemmelsen indsættes som et nyt 2. pkt. i § 43.
 Reglen i § 43, 3. pkt., således som denne bestemmelse er affattet ved  

 dette ændringsforslag, svarer til reglen i det hidtidige 2. pkt. i § 43 i  

 lovforslaget.
