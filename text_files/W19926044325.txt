Et pengeinstitut P ydede klageren K et billån på 87.700 kr.
Det  

 fremgik af lånedokumentet, at lånet med den daværende rentesats ville være  

 tilbagebetalt ca. 1. maj 1992. Det var anført, at P var berettiget til at  

 forlange ydelsen ændret ved ændringer i renten, således at lånet kunne være  

 tilbagebetalt til den nævnte dato.
I 1988 indførte P et rentespænd for  

 billån, i hvilken forbindelse rentesatsen for K's lån forhøjedes med 1%. K  

 blev ikke særskilt orienteret herom.
Efter at K var blevet opmærksom på, at  

 lånet ikke kunne afvikles til den fastsatte dato, indbragte K sagen for  

 Ankenævnet med påstand om, at P tilpligtedes at anerkende, at lånet ville  

 være indfriet ved K's indbetaling af 1.640 kr.
månedligt til 1. september 1992, ligesom K bestred, at P havde været  

 berettiget til at forhøje renten med 1% i forbindelse med indførelsen af et  

 rentespænd.
K fik delvis medhold.
Kendelse af 9. juli 1992 i sag 585/1991 (Udlån, løbetid, renteændring .) I april 1986 ydede pengeinstituttet P klageren K et billån på 87.700 kr.,  

 som skulle afvikles med en månedlig ydelse på 1.640 kr.
Det fremgik af  

 lånedokumentet, at lånet med den daværende rentesats ville være tilbagebetalt  

 ca. den 1. maj 1992. Endvidere var anført, at P var berettiget til at  

 forlange ydelsen ændret ved ændringer i renten, således at lånet kunne være  

 tilbagebetalt den nævnte dato.
Pr. 15. februar 1988 indførte P et rentspænd  

 for billån, således at renten blev fastsat ud fra en total vurdering af  

 kundens engagement og rentabilitet samt udbetalingens størrelse og bilens  

 alder.
Rentesatsen for K's lån forhøjedes i denne forbindelse med 1%. K blev  

 ikke særskilt orienteret herom.
 Af kontoudskrift af 29. maj 1991 fremgik, at lånets restgæld var 39.927,67  

 kr., og at renten var 15% p.a.
 K indbragte sagen for Ankenævnet med påstand om, at P tilpligtedes at  

 anerkende, at lånet ville være indfriet ved K's betaling af 1.640 kr.  

 månedligt til 1. september 1992, ligesom K bestred, at P havde været  

 berettiget til at forhøje renten med 1% i forbindelse med indførelsen af et  

 rentespænd.
 P nedlagde påstand om frifindelse, subsidiært afvisning.
 Ankenævnet tog K's påstand delvis til følge med disse bemærkninger:
»Ankenævnet finder, at K burde have indset, at en forhøjelse af  

 lånets rente kunne medføre en forlængelse af lånets løbetid også ud over den  

 margin på 3-4 månder, som ifølge K blev nævnt ved lånets indgåelse.
Hertil  

 komme, at K ved modtagelsen af de årlige kontooversigter har kunnet følge  

 lånets afvikling.
Uanset at P ikke i gældsbrev og kontooversigter har oplyst  

 om rentens størrelse, findes der herefter ikke at være tilstrækkeligt  

 grundlag for at tage K's principale påstand til følge.« 3 medlemmer udtalte herefter:
»Vi finder, at forhøjelsen af renten på et lån som udgangspunkt alene  

 kan ske i forbindelse med en generel forhøjelse af pengeinstituttets rente  

 for lån af den pågældende art.
En adgang til herudover at forhøje rente på  

 grundlag af en vurdering af den enkelte låntagers forhold må efter vor  

 opfattelse i hvert fald forudsætte, at lånedokumentet indeholder udtrykkelig  

 hjemmel herfor.
Vi finder derfor, at P ikke har været berettiget til at  

 forhøje renten på K's lån med 1% i forbindelse med indførelsen pr. 15.  

 februar 1988 af et såkaldt »rentespænd« for billån.
 2 medlemmer udtalte:
»Vi finder, at lånedokumentet og P's almindelige  

 forretningsbetingelser giver P fornøden hjemmel til at forhøje renten på  

 grundlag af en vurdering af den enkelte låntagers forhold.
I forbindelse med  

 en sådan individuel renteforhøjelse må det imidlertid påhvile et  

 pengeinstitut at orientere kunden enten om forhøjelsen eller om den efter  

 forhøjelsen gældende rentesats med et varsel, som passende kan sættes til en  

 måned.
 Det fremgår af sagen, at P ikke orienterede K om den i februar 1988  

 gennemførte ekstraordinære forhøjelse af renten på lånet, og at K først ved  

 modtagelsen af kontoudskriften af 29. maj 1991 fik orientering (og senere  

 generelle rentejusteringer) gældende rentesats.
 Disse medlemmer finder derfor, at P bør anerkende, at man først pr. 29.  

 juni 1991 har været berettiget til at forhøje renten på K's billån med 1% i  

 forbindelse med indførelsen af »rentespænd«, og at P bør nedsætte  

 restgælden på K's lån i overensstemmelse hermed'.
 (* 1) Offentliggjort i Fagskrift for Finansvæsen og Ankenævnets  

 årsberetning for 1992.
