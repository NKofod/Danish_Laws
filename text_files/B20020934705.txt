ANNEKS til MEMORANDUM, Teknisk forskrift af 8.  

 marts 2002 om transport af farligt gods i henhold til »Memorandum om  

 transport af farligt gods med ro/ro-skibe i  

 Østersøområdet« ANNEKS til MEMORANDUM Version Rønne den 24. til 27. august 1998 og  

 Würzburg den 25. til 27. august 1999 med ændringer fra Tallinn den  

 21. til 23. august 2001 om transport af farligt gods med ro/ro-skibe i  

 Østersøområdet i henhold til »The International Maritime  

 Dangerous Goods Code« (IMDG-koden), bestemmelserne i »The International Order  

 for the Carriage of Dangerous Goods by Rail« (RID) og »The European Agreement  

 on the International Carriage of Dangerous Goods by Road« (ADR).
Udgivet af Søfartsstyrelsen 10. udgave 2002 § 1 Anvendelsesområde (1)	Disse bestemmelser kan anvendes som et  

 alternativ til IMDG-koden på alle ro/ro-skibe inden for den egentlige  

 Østersø, den Botniske Bugt, den Finske Bugt og indsejlingen til  

 Østersøen afgrænset i nord af linien Skagen-Lysekil,  

 forudsat at de efterfølgende forskrifter opfyldes.
(2)	På en rejse kan enten IMDG-koden eller  

 »Memorandum om transport af farligt gods i  

 Østersøområdet« anvendes.
Lokale sikkerhedsforskrifter i  

 havnene skal følges.
 (3)	Ro/ro-skibe, som har fået udstedt en  

 erklæring (letter of compliance) i henhold til § 7 herunder,  

 tillades på samme rejse at medføre transportenheder (Cargo  

 Transport Units   CTUs) eller lastenheder (Unit Loads   ULs) med  

 farligt gods, som enten opfylder bestemmelserne i RID/ADR eller  

 IMDG-Koden.
§ 2 Farligt gods I princippet skal farligt gods klassificeres, emballeres,  

 mærkes, etiketteres, dokumenteres, stuves og adskilles (separeres) i  

 henhold til IMDG-koden.
§ 3 Lastehavnenes lovgivning Bestemmelserne i IMDG-koden skal finde anvendelse i  

 lastehavne på den måde, som de er indeholdt i den nationale  

 lovgivning.
§ 4 Definitioner (1)	»Transportenhed« (Cargo Transport Unit  

   CTU) betyder i disse bestemmelser en fragtcontainer/-tank, veksellad/-tank,  

 køretøj, jernbanevogn eller tilsvarende lastenhed.
 (2)	»Lastenhed« (Unit Load   UL) betyder i disse  

 bestemmelser et antal kolli (godsenheder), som er:
placeret eller stablet på en lastebund som  

 f.eks. en pallet, og som er sikret med stropper, krympefolie eller på  

 tilsvarende vis, eller placeret i en beskyttende yderkappe som f.eks. en  

 bokspallet, eller permanent er samlet og sikret i et slæng.
 (3)	»Stuvning på dæk« betyder i henhold til  

 disse bestemmelser stuvning på et vejrdæk. »Stuvning under  

 dæk« betyder i henhold til disse bestemmelser stuvning i åbne  

 eller lukkede ro/ro-lastrum.
 (4)	»Vejrdæk« er et dæk, som foroven og fra  

 mindst to sider er fuldstændig udsat for vejret.
 (5)	»Ro/ro-lastrum« er rum, som almindeligvis ikke er  

 inddelt på nogen måde, og som udstrækker sig over en  

 væsentlig del af et skibs længde eller i et skibs hele  

 længde, hvori gods (emballeret eller i bulk) i/på  

 transportenheder normalt kan lastes eller losses horisontalt.
 (6)	»Åbne ro/ro-lastrum« er ro/ro-lastrum, som  

 enten er åbne i begge ender eller åbne i den ene ende og forsynet  

 med tilstrækkelig naturlig ventilation, som er effektiv i rummenes hele  

 længde ved permanente åbninger i skibets sider eller dæk.  

 De nævnte åbninger skal være udført til den  

 kompetente myndigheds tilfredshed.
 (7)	»Lukkede ro/ro-lastrum« er ro/ro-lastrum, der  

 hverken er åbne ro/ro-lastrum eller vejrdæk.
 (8)	»Passager« defineres som i kapitel I, regel 2(e) i  

 SOLAS 74.
 (9)	De kompetente myndigheder er i henhold til disse  

 bestemmelser:
Danmark Vermundsgade 38 C DK-2100 København Ø Estland:	Estonian National Maritime Board Maritime Safety Department Lasnamäe 48 EST-11413 Tallinn Finland:	Finnish Maritime Administration P.O.
Box 171 SF-00181 Helsinki Letland:	Maritime Administration of Latvia 5 Trijádibas iela LV 1048 Riga Litauen:	Lithuanian Safety Shipping Administration J.
Janonio g. 24 LT-5800 Klaipeda Tyskland:	Der Bundesministerium für Verkehr Postfach 20 01 00 D-53170 Bonn Polen:	Ministry of Transport and Maritime Economy Str.
Chalubinskiego 4/6 PL-00928 Warsaw Sverige:	Sjöfartsverket Maritime Safety Inspectorate SE-601 78 Norrköping § 5 Transportenheder (CTUs) og Lastenheder  

 (ULs) Transportenheder (CTUs) og lastenheder (ULs)  

 med farligt gods kan medføres på ro/ro-skibe i henhold til  

 følgende bestemmelser:
 (1)	Det farlige gods, der fragtes, skal  

 klassificeres og dokumenteres i henhold til IMDG-koden.
 (2)	Transportenheder (CTUs) og lastenheder  

 (ULs) skal være mærket i henhold til IMDG-koden.
(3)	Jernbanetankvogne kan mærkes i henhold til  

 RID, tankvogne i henhold til ADR, og tankcontainere i henhold til RID eller  

 ADR.
Kvaliteten af mærkerne og deres vedhæftningsmetode skal  

 være i henhold til kapitel 5.3 i IMDG-koden.
Skibsføreren samt  

 skibets officerer skal være bekendt med mærkningsforskrifterne i  

 RID/  

 ADR.
Jernbanetankvogne/tankvogne og tankcontainere skal være  

 mærket »Marine Pollutant«, hvor det er krævet i IMDG-koden.
 (4)	Adskillelsen af det farlige gods inde i  

 transportenheder (CTUs) skal være i henhold til IMDG-koden.
 (5) 	Stuvning af transportenheder (CTUs) og  

 lastenheder (ULs) skal ske i henhold til kapitel 7.1 i IMDG-koden og de  

 individuelle planer i IMDG-koden.
§ 6 Korte rejser (1) 	Korte rejser er:
1.	sejlads mellem havne syd for linien Skagen-Lysekil  

 samt vest for 15° østlig længde eller 2.	i Østersøen øst for 15°  

 østlig længde på ruter, der er aftalt af de kompetente  

 myndigheder.
(2) 	Ved lempelse fra bestemmelserne i § 2 må  

 farligt gods klassificeres, pakkes, mærkes, etiketteres, sammenpakkes,  

 dokumenteres og stuves i samme transportenhed (CTU) i henhold til  

 bestemmelserne herom i RID/ADR.
I sådanne tilfælde kan  

 mærkningen af transportenheder (CTUs) ske i henhold til  

 RID/ADR.
 Når transportenheder (CTUs) eller  

 lastenheder (ULs) er lastet med farligt gods i henhold til kapitel 3.4  

 i RID/ADR [randnummer 2xxla i ADR eller xx1a i RID], skal afsenderen eller  

 dennes repræsentant oplyse følgende om det gods, der skal  

 transporteres: »Farligt gods i undtagne mængder af klasse/klasser ...«.
 Last transporteret i henhold til kapitel 1.1.3.1 (b)  

 eller (c) i RID/ADR [under ADR randnummer 2009 (b) eller (c) eller RID  

 randnummer 17 (b) eller (c)] skal oplyses til skibsføreren på  

 tilsvarende måde.
 (3)	Når transportenheder (CTUs) befordres  

 på korte rejser i henhold til punkterne 1 og 2 ovenfor, skal  

 containerpakke-certifikatet, som kræves efter kapitel 5.4.2 i RID/ADR  

[randnummer 2008 i ADR eller randnummer 16 i RID], indeholde en  

 erklæring om, at samlastningsforbud i ADR og RID er efterlevet.
 (4)	Ved lempelse fra §§ 2 og 5 kan klassificering,  

 mærkning og dokumentering af farligt gods, transporteret i tankbiler,  

 jernbanetankvogne og tankcontainere, ske i henhold til kravene i RID/ADR.
 (5)	Stuvning og adskillelse af transportenheder  

 (CTUs) og lastenheder (ULs), der indeholder farligt gods, skal  

 ske i henhold til nedenstående planer.
 (6)	Skibets fører og de personer, der har  

 ansvaret for stuvningen, skal have kendskab til RID/ADR reglerne  

 vedrørende mærkning og etikettering af transportenheder  

 såvel som beskrivelsen af farligt gods i transportdokumenter til  

 sikring af, at planerne 1 til 4 anvendes korrekt.
 Skibets reder skal sørge for, at de ovenfor  

 nævnte personer er instrueret og trænet i anvendelsen af de  

 ovenfor nævnte forskrifter.
 Skibets reder skal sørge for, at personer  

 instrueret og trænet i brugen og anvendelsen af dette memorandum har et  

 bevis, der dokumenterer denne træning og instruktion.
 (7)	Afsenderen skal sikre, at transportdokumentet ud  

 over de informationer, som kræves i henhold til RID/ADR, også  

 indeholder EmS nr. og, hvis krævet, indikationen »Marine Pollutant«.
Kolli, som indeholder havforurenende stoffer, skal  

 påmærkes »Marine Pollutant«.
Det samme gælder for  

 transportenheder (CTUs) og lasteenheder (ULs), som skal  

 påmærkes på samme vis.
Plan 1 Stuveplan for transportenheder (CTUs) med pakket  

 farligt gods i klasse 1.   

 Bemærk: Stuvning skal også være i overensstemmelse med  

 skibets godkendelsesdokument (SOLAS 1974, II-2/54 [SOLAS resolution  

 MSC.99(73) II-2/19]) eller den attestationsskrivelse, som er nævnt i §  

 7 i dette Memorandum.
 *)	Jernbanespor og stuveområder ud mod skibssiden  

 må ikke anvendes.
 **)	Nettomængden af eksplosiver må ikke  

 overstige 2,5 tons.
 1)	Undtagelser tillades for en total nettomængde  

 eksplosiver, hvis den ikke overstiger 5 kg per skib.
 2)	Undtagelser tillades for en total nettomængde  

 eksplosiver, hvis den ikke overstiger 10 kg per skib.
 Bemærkninger:
 Det er tilladt at transportere eksplosive artikler til  

 redningsformål på passagerskibe, hvis den totale nettomasse af  

 eksplosiver i disse artikler ikke overstiger 50 kg per skib.
 Plan 2  

 Stuvetabel for transportenheder (CTUs) og lastenheder (ULs) med  

 farligt gods i klasserne 2 til 9. Bemærk: Stuvning skal også  

 være i overensstemmelse med skibets godkendelsesdokument (SOLAS 1974,  

 II-2/54 [SOLAS resolution MSC.99(73) II-2/19]) eller den  

 attestationsskrivelse, som er nævnt i § 7 i dette Memorandum.
 1)	Transport af ferrosilicon, UN 1408  

[punkt 15 (c)], tillades kun, når transporten sker i bulkladning eller  

 i containere, i køretøjer på vej eller på jernbane,  

 tankcontainere eller aftagelige tanke, og ladningen følges af et  

 certifikat, der bekræfter, at lasten blev opbevaret under tag, men ude  

 i det fri, og at partikelstørrelsen er repræsentativ for  

 ladningen.
 2)	Foruden bestemmelserne RID/ADR skal  

 stuvningsforeskrifterne i IMDG-kodens kapitel 7.7 også være  

 opfyldt i forbindelse med disse stoffer.
 3)	Nedkølede gasser i stuvningskategori D i  

 IMDG-koden er ikke tilladt.
 4) 	I IMDG-koden er gasser henført til en af  

 følgende undergrupper efter deres primære fareegenskab:
 Undergruppe 2.1: Brændbare gasser (er i samme  

 gruppe, som gasser angivet med stort F i RID/ADR).
 Undergruppe 2.2: Ikke-brændbare, ikke-giftige  

 gasser (er i samme gruppe, som gasser angivet med stort A eller O i  

 RID/ADR).
Undergruppe 2.3: Giftige gasser (er i samme gruppe,  

 som gasser angivet med stort T i RID/ADR (f.eks.
T, TF, TC, TO, TCF og  

 TOC)).
*)	Det totale antal passagerer inklusive  

 lastvognschauffører og deres hjælpere skal ikke være mere  

 end 1 per meter, skibet er langt.
Det totale antal passagerer  

eksklusive lastvognschauffører med deres hjælpere skal  

 ikke overstige 1 per 3 meters skibslængde.
Bemærkninger A	Hvis stuvning af farligt gods ikke er tilladt for eet  

 stof i en CTU lastet med blandet gods i henhold til plan 2, må den  

 pågældende CTU ikke lastes i dette område.
 B	Transport af stoffer nævnt i SP 900 i  

 IMDG-koden er ikke tilladt.
 C	Hvis denne tabel forbyder stuvning af farligt gods,  

 men en tilsvarende stuvning er tilladt i henhold til IMDG-koden, kan  

 stuvekriterierne i IMDG-koden anvendes i stedet.
 *)	eller adskillelse ved normal afstand  

 (f.eks. bufferlængde, sporafstand, afstanden mellem lastvogn og dens  

 anhænger).
 **)	eller adskillelse i længderetningen af to  

 mellemliggende transportenheder (CTUs) hver på mindst 9 m, som er  

 enten tomme eller lastet med ikke-farligt gods.
 ***)	eller adskillelse i længderetningen af tre  

 mellemliggende transportenheder (CTUs) hver på mindst 9 m, som er  

 enten tomme eller lastet med ikke-farligt gods.
1)	En trunk eller casing kan betragtes som et skot  

 under forudsætning af, at det er vandtæt svejset til dækket  

 foroven og forneden, at skottets udstrækning (målt som den  

 korteste afstand fra transportenheden lastet med farligt gods) i langskibs  

 retning strækker sig mindst halvdelen af den længde, der er  

 krævet i plan 4, dog ikke mindre end 6 meter.
Selvlukkende  

 ståldøre er acceptable på betingelse af, at de har en  

 tærskelhøjde på mindst 0,3 meter.
 Bemærkninger:
 Bredden af en vognbane eller et jernbanespor svarer til 3  

 meter.
 Lukkede transportenheder (CTUs) er lastvogne,  

 jernbanevogne, store containere og veksellad, som har tilstrækkeligt  

 stærke sider til at indeholde farligt gods.
 Transportenheder (CTUs) med sider eller top af  

 presenning (eller lignende) er ikke lukkede transportenheder.
 Transportenheder (CTUs) med pakket farligt gods af  

 to eller flere RID/ADR klasser skal anvende den adskillelsesgrad, der finder  

 anvendelse på godset med det største tal, idet den  

 sekundære fareklasse skal tages i betragtning.
§ 7 Særlige skibskrav (1)	Skibe skal med hensyn til konstruktion  

 og udstyr opfylde kravene i SOLAS, regel II-2/54, som ændret.
Skibet  

 skal være i besiddelse af et godkendelsesdokument i overensstemmelse  

 med SOLAS, regel II-54.3. Godkendelsesdokumentet skal indeholde et  

 tillæg med angivelse af, hvilke klasser af farligt gods der må  

 lastes i skibets forskellige lastrum.
(2)	Skibe bygget før den 1. september 1984  

 må fortsat transportere farligt gods i overensstemmelse med de regler,  

 der var gældende på skibets byggetidspunkt.
Sådanne skibe  

 skal imidlertid opfylde bestemmelserne i IMDG-kodens kapitel 7.4.
 (3)	En attestationsskrivelse udstedt i overensstemmelse  

 med »Memorandum om transport af farligt gods på ro/ro-skibe i  

 Østersøområdet« anses for at opfylde (ækvivalere)  

 undtagelsesbestemmelsen i IMDG-kodens kapitel 7.4.5.7.
§ 8 Krav til jernbanetankvogne, tankvogne og  

 tankcontainere (1)	Jernbanetankvogne og tankvogne skal  

 opfylde bestemmelserne i kapitel 4.3 [Anneks XI] i RID eller [Anneks B. 1 a]  

 i ADR, som ændret.
Ro/ro-skibe må ikke medføre  

 jernbanetankvogne/tankvogne med åbne tanke (åbne luftrør)  

 som anført i bestemmelserne i kapitel 6.8.2.1.14, § (a), eller i  

 kapitel 4.3 i RID/ADR   

[§ 1.2.4.1/Randnummer 211 123(1) i forbindelse med bestemmelserne i  

 § 1.3.5/  

 Randnummer 211 133 i henholdsvis Anneks XI i RID eller Anneks B. la i  

 ADR].
 (2)	Tankcontainere skal opfylde bestemmelserne i  

 kapitel 4.2 i IMGD-koden, RID/ADR eller kapitel 4.3 i RID/ADR [Anneks X i RID  

 eller Anneks B. 1 b i ADR].  

 Med henblik på at opfylde sikkerhedskravene for transport til  

 søs skal tankcontainere være forsvarligt fastgjort til den  

 respektive jernbanevogn eller lastvogn.
 Ro/ro-skibe må ikke medføre  

 tankcontainere med frit afluftende tanke (åbne luftrør) som  

 anført i bestemmelserne i kapitel 6.8.2.1.14, § (a), eller i kapitel  

 4.3 i RID/ADR [§ 1.2.4.1/Randnote 212 123(1) i forbindelse med bestemmelserne  

 i § 1.3.5/Randnummer 212 133 i henholdsvis Anneks X i RID eller Anneks  

 B. 1 b i ADR].
§ 9 Tillægsbestemmelser (1)	Transportenheder (CTUs) og  

 lastenheder (ULs) med farligt gods skal være sikret i henhold til  

 den af Administrationen godkendte »Cargo Securing Manual«, inden rejsen  

 påbegyndes.
Køretøjer skal være forsynet med  

 tilstrækkelige surringsbeslag og skal være surret således,  

 at affjedringsarrangementet ikke har fri bevægelse.
IMO Resolution A.  

 581(14) af 20. november 1985 skal i den forbindelse overholdes.
 (2)	Principperne i IMO/ILO/UN/ECE »Guidelines for  

 Packing of Cargo Transport Units (CTUs)« skal finde anvendelse på  

 alle transportenheder.
 (3)	Ro/ro-skibe skal være forsynet med:
-	Den internationale kode for transport af farligt gods  

 (IMDG-koden); »International Maritime Dangerous Goods Code (IMDG Code)«; -	Nødprocedurer for skibe, der transporterer  

 farligt gods; »Emergency Procedures for Ships Carrying Dangerous Goods  

 (EmS)«; -	Vejledning i medicinsk førstehjælp ved  

 uheld, hvor farligt gods er involveret; »Medical First Aid Guide (MFAG)«.
 -	Skibe, der transporterer farligt gods i henhold til  

 plan 1 og /eller 2 i § 6, alt efter relevans:
Reglement for international transport af farligt gods  

 med jernbane; »The International Order for the Carriage of Dangerous Goods by  

 Rail (RID)«, henholdsvis Europæisk konvention om international transport  

 af farligt gods ad vej; »The European Agreement on the International Carriage  

 of Dangerous Goods by Road (ADR)«.
 (4)	Fra lastningen påbegyndes, og indtil  

 losningen af et ro/ro-skib er afsluttet, skal dæksområder, hvor  

 der er placeret transportenheder (CTUs) og lastenheder (UL), der  

 transporterer farligt gods, inspiceres regelmæssigt.
Passagerer og andre ikke-bemyndigede personer skal  

 holdes borte fra ethvert vogndæk, hvor der overføres farligt  

 gods.
Alle døre, der fører direkte ind til disse dæk,  

 skal være lukket sikkert under rejsen, og det skal ved  

 bekendtgørelse eller iøjnefaldende opslag angives, at adgang  

 til sådanne dæk ikke er tilladt.
 Under rejsen (overfarten) skal passagerer og  

 ikke-bemyndigede personer kun have adgang til sådanne dæk,  

 når et bemyndiget medlem af besætningen er til stede.
 Laste-/losseoperationerne på de enkelte  

 vogndæk skal foregå på hvert bildæk under opsyn af et  

 af føreren godkendt besætningsmedlem eller en af føreren  

 udpeget ansvarlig person.
Hvis ovenstående forskrifter ikke kan  

 overholdes, må der ikke medtages farligt gods på det  

 pågældende vogndæk.
Ved korte rejser kan de involverede  

 kompetente myndigheder meddele fritagelser, forudsat der opretholdes en  

 tilsvarende sikkerhed.
 Lastbilchauffører og deres medhjælpere  

 må opholde sig på disse dæksområder under placeringen  

 og fjernelsen af køretøjerne samt under nødvendig  

 kontrol og inspektion af disse køretøjer.
§ 10 Dette Memorandum berører ikke rettigheder og  

 forpligtelser i henhold til nogen international aftale eller i henhold til  

 national lovgivning.
§ 11 Dette anneks til Memorandum 9. udgave, som ændret  

 ved Søfartsstyrelsens tekniske forskrift nr. 8 af 16. juni 2000, skal  

 træde i kraft senest den 1. april 2002. Det hidtil gældende  

 Memorandum om transport af farligt gods på ro/ro-skibe i  

 Østersøområdet kan anvendes i dansk indenrigstrafik og i  

 forbindelse med transport mellem Danmark og Sverige indtil den 1. januar  

 2003.
 Certifikater udstedt i overensstemmelse med tidligere  

 versioner af »Memorandum of Understanding« forbliver gyldige.
§ 12 Den engelsk- og den tysksprogede udgave af dette anneks  

 til Memorandum har ens gyldighed.
Søfartsstyrelsens tekniske forskrift nr. 2 af 8.  

 marts 2002 Teknisk forskrift om transport af farligt gods i henhold  

 til »Memorandum om transport af farligt gods med ro/ro-skibe i  

 Østersøområdet« 1) I medfør af § 3, § 17, stk. 5, og § 32, stk. 4, i  

 lov om sikkerhed til søs, jf. lovbekendtgørelse nr. 554 af 21.  

 juni 2000, og efter bemyndigelse fra økonomi- og erhvervsministeren  

 fastsættes:
 § 1.
 Stk. 2. For ro/ro-skibe med en brutto-tonnage under  

 300 i indenrigsfart skal Søfartsstyrelsen i hvert enkelt  

 tilfælde vurdere det pågældende skibs konstruktion,  

 fartsområde m.v., forinden tilladelse til transport af farligt gods  

 meddeles.
Stk. 3. Det i stk. 1 nævnte memorandum  

 udgives som en særlig publikation, som er benævnt »Memorandum om  

 transport af farligt gods med ro/ro-skibe i  

 Østersøområdet«, 10. udgave, 2002. Publikationen har  

 bognummer ISBN 87-7790-125-8 og forhandles af Iver C.
Weilbach & Co.
A/S,  

 Toldbodgade 35, 1253 København K, tlf.: 3313 5927.
§ 2. Et eksemplar af det i § 1  

 nævnte memorandum skal findes om bord i skibe, der transporterer  

 farligt gods efter dette regelværk.
Dette udelukker ikke brug af  

 elektronisk medium under forudsætning af, at memorandummet kan  

 læses om bord.
 § 3. Overtrædelse af §§  

 5-9 i det i § 1 nævnte memorandum straffes med bøde eller  

 fængsel i indtil 1 år.
Stk. 2. Straffen kan stige til fængsel i  

 indtil 2 år, hvis der 1)	ved overtrædelsen er sket skade på liv  

 eller helbred eller fremkaldt fare herfor, 2)	tidligere er afgivet forbud eller påbud for  

 samme eller tilsvarende forhold eller 3)	ved overtrædelsen er opnået eller  

 tilsigtet en økonomisk fordel for den pågældende selv  

 eller andre.
 Stk. 3. Det skal betragtes som en særlig  

 skærpende omstændighed, at der for unge under 18 år er sket  

 skade på liv eller helbred eller fremkaldt fare herfor, jf. stk. 2, nr.  

 1.
 Stk. 4. Sker der ikke konfiskation af udbytte, som  

 er opnået ved overtrædelsen, skal der ved udmåling af  

 bøde, herunder tillægsbøde, tages særligt hensyn  

 til størrelsen af en opnået eller tilsigtet økonomisk  

 fordel.
 Stk. 5. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 4. Forskriften træder i  

 kraft den 1. april 2002.
 Stk. 2. Teknisk forskrift nr. 1 af 1. februar 1999  

 om transport af farligt gods i skibe i henhold til bestemmelserne i  

 »Memorandum om transport af farligt gods med ro/ro-skibe i  

 Østersøområdet« ophæves den 1. januar 2003.
 1)   

  Forskriften har som udkast været notificeret i overensstemmelse med  

 Europaparlamentets og Rådets direktiv 98/34/EF  

 (informationsproceduredirektivet), som ændret senest ved direktiv  

 98/48/EF.
