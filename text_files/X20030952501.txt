Aktieindekseret obligation,  

 kursgevinst eller rente Selskabet A påtænkte at udbyde en særlig obligation, og stillede i  

 den forbindelse Ligningsrådet følgende spørgsmål.
Spørgsmål Kan Ligningsrådet bekræfte, at personer som benytter  

 virksomhedsordningen kan erhverve en påtænkt aktierelateret obligation, for  

 midler i virksomhedsskatteordningen, uden at dette anses for at være en  

 hævning  

 i hæverækkefølgen, jf. virksomhedsskattelovens § 1, stk. 2.? Svar Ja, se sagsfremstilling og begrundelse Sagsfremstilling Obligationen havde en garanteret mindsterente på 3,5%, og blev  

 stiftet og indfriet til kurs pari.
Løbetiden var 5 år.
Udover den garanterede  

 mindsterente var det muligt at opnå en merrente på op til 8,5% afhængigt af  

 udviklingen på et underliggende indeks.
Renterne blev beregnet ved at måle udviklingen på det  

 underliggende indeks (EURO Stoxx 50) én gang hver måned.
Dette indeks bestod  

 af  

 de 50 største selskaber i EUROland, målt på selskabernes markedsværdi.
Udviklingen i indekset konverteredes herefter til en rente, som  

 maksimalt kunne udgøre +/- 1% pr. måned, uanset at udviklingen i indekset  

 tilsagde et større udsving.
Den samlede rente blev herefter beregnet som  

 summen  

 af de 12 delresultater, der udgjorde et år og tilskrevet hver den 9. juli.  

 Køber var dog altid garanteret en mindsteforrentning på 3,5%.
 A havde vejledende beregnet, at hvis sådanne obligationer var  

 blevet udstedt i 1997, ville renten have udgjort 7,75 % i 1997, 6 % i 1998, 4  

 %  

 i 1999 og 2000 og 3,5 % i 2001.
Det var forespørgers repræsentants opfattelse, at obligationerne  

 kunne erhverves for midler i virksomhedsskatteordningen, uden at dette blev  

 betragtet som en hævning i hæverækkefølgen.
Virksomhedsskatteloven § 1, stk.  

 2,  

 fastslog positivt hvilke former for finansielle aktiver, der ikke kunne indgå  

 i  

 virksomhedsordningen.
Dette omfattede:
aktier omfattet af aktieavancebeskatningsloven, bortset fra  

 konvertible obligationer og andele omfattet af selskabsskattelovens § 1, stk.  

 1, nr. 3 og 4, indeksobligationer uforrentede obligationer og præmieobligationer Bestemmelsen måtte efter sin ordlyd være udtømmende.
Forespørgers  

 repræsentant konkluderede på denne baggrund, at finansielle aktiver kunne  

 indgå  

 i virksomhedsordningen, hvis de ikke positivt var nævnt i stk. 2.
Obligationen blev udbudt med en garanteret minimumsrente på 3,5 %,  

 og blev stiftet og indfriet til kurs 100. Der var således tale om  

 sortstemplede  

 obligationer.
Den variable kuponrente skulle i skattemæssig henseende  

 betragtes  

 som en rente frem for en kursopskrivning / indeksregulering af hovedstolen.
Skattelovgivningen indeholdt ikke nogen begrebsbestemmelse af  

 renter.
Efter den i praksis udviklede rentedefinition ansås en rente i  

 skattemæssig forstand som et sædvanligt periodisk vederlag til kreditor -  

 beregnet som en procentdel af den til enhver tid værende restgæld - for at  

 stille kapital til disposition, jf.
Ligningsvejledningen for 2001, afsnit  

 A.E.1. En rente var således et årligt vederlag til långiver for at stille  

 kapital til rådighed for låntager.
Vederlaget til långiveren blev opgjort som  

 en bestemt procentdel af obligationsrestgælden.
Praksis gav efter repræsentantens opfattelse ikke grundlag for at  

 stille krav om, at procentdelen skulle fastsættes på forhånd.
Det afgørende  

 måtte være, at man på forfaldsdagen kunne opgøre vederlaget til långiver  

 efter  

 på forhånd fastsatte kriterier, således at låntager havde en retlig  

 forpligtelse til at yde vederlaget til långiver i henhold til deres indbyrdes  

 aftale.
 At et vederlag der først kunne opgøres på forfaldsdagen og  

 beregnes på grundlag af den hidtidige udvikling, ikke blev frataget  

 karakteren  

 af en rente i skattemæssig forstand, fremgik forudsætningsvist af  

 Ligningsvejledningen, afsnit  

  

  

 A.D.2.3.1.2  

  


                                                                          .  

                                                                              

  

 Her anførtes, "Ved udbyttegivende gældsbreve opnår kreditor ret til en  

 rente, hvis størrelse helt eller delvist er afhængig af virksomhedens  

 indtjening." Det fremgik således tydeligt, at en rente kunne være  

 fastsat ud fra den hidtidige udvikling i en virksomhed, uden at dette fratog  

 vederlaget karakteren af rente.
 I TfS 1999.661 fandt Ligningsrådet, at nulkuponobligationer, der  

 var tilknyttet et aktieindeks, skulle anses for at være indeksobligationer.  

 Obligationerne som skulle udstedes af A adskilte sig imidlertid fra  

 nulkuponobligationerne på følgende punkter:
 Obligationerne skulle stiftes og indfries til kurs 100.
 Der skete ikke kursregulering af hovedstolen ved indfrielse  

 svarende til udviklingen i det tilknyttede aktieindeks.
 Der blev tilskrevet en årlig rente på minimum 3,5 % i  

 modsætning til TfS 1999.661, hvor obligationen blev indfriet med en højere  

 kurs  

 ved udløb.
As produkt kunne ikke anses for en indeksobligation.
Dette  

 skyldtes dels, at produktet savnede de helt grundlæggende elementer for  

 indeksobligationer, nemlig at hovedstolen blev opskrevet, og at det var det  

 opskrevne beløb, som forrentedes.
Dette skete ikke i nærværende obligation,  

 idet hovedstolen ikke blev opskrevet, og idet minimumsrenten kun blev  

 beregnet  

 af obligationens nominelle værdi, men derimod ikke af den variable del af  

 renten.
Styrelsens indstilling og  

 begrundelse "Styrelsen er enig med forespørgers repræsentant i, at  

 opremsningen i virksomhedsskatteloven § 1, stk. 2, er udtømmende.
Det  

 afgørende  

 for besvarelsen af det stillede spørgsmål er derfor, om den påtænkte  

 obligation  

 omfattes af en af undtagelserne til virksomhedsskattelovens § 1, stk. 2.  

 Kvalifikationen af obligationen vil tage udgangspunkt i en vurdering af de  

 særlige afkastvilkår.
I skatteretten opdeles finansielt afkast på fordringer i renter og  

 kursgevinster.
Renterne er omfattet af statsskattelovens §§ 4 og 6, mens  

 kursgevinsterne i statsskattelovens forstand er skattefri formuebevægelser,  

 og  

 derfor ifølge § 5 skal holdes uden for indkomstopgørelsen.
Kursgevinstloven  

 har  

 i vid udstrækning begrænset denne skattefrihed, men for personer er  

 skattefriheden stadig udgangspunktet.
I skatteretlig henseende er en rente en periodisk ydelse, der  

 erlægges som vederlag for rådigheden over et pengebeløb, og som beregnes for  

 en  

 given periode som en bestemt procentdel af den til enhver tid værende  

 restgæld.  

 I UfR 1960.589 tilsluttede Højesteret sig Finansministeriets opfattelse  

 hvorefter "(..) statsskattelovens § 6, stk. 1e kun antages at hjemle  

 fradrag af renter efter sædvanlig sprogbrug (nominel rente), omfattende  

 ydelser, beregnet med en fastsat procentdel af det til enhver tid skyldige  

 beløb. " Det fremgår af beskrivelsen af obligationen, at afkastet beregnes  

 på baggrund af udviklingen i et indeks.
Om et sådant afkast skal kvalificeres  

 som en rente eller en kursgevinst tog Ligningsrådet stilling til i følgende  

 sager:
TfS 1989.288: En bank ville udbyde et udlånsprodukt, hvor renten  

 blev beregnet som en grundrente på 7,5 % reguleret med udviklingen i  

 forholdet  

 mellem DKK og DEM.
Renten skulle betales bagud ved lånets endelige forfald  

 sammen med lånehovedstolen.
Den samlede rente kunne i ekstreme situationer  

 blive negativ, nemlig hvis kronen steg med mere end 7,5 % over for DEM.
I  

 dette  

 tilfælde ville grundrenten blive helt udlignet.
 Ligningsrådet anerkendte grundrenten som en rente, mens  

 reguleringen ansås for kursgevinst/-tab.
TfS 1989.249: En bank ville udbyde et udlånsprodukt, hvor renten  

 blev beregnet som en grundrente på 7 % reguleret med det beløb der ville være  

 opnået, hvis der var indgået en terminsforretning, hvor der solgtes DEM på  

 termin.
Ligningsrådet anerkendte grundrenten som en rente, mens reguleringen  

 ansås for kursgevinst/-tab på fordringer i danske kroner.
Fælles for afgørelserne er, at reguleringen (tillægsrenten) ikke  

 kendes på fordringens stiftelsestidspunkt.
I stedet har man på forhånd  

 fastlagt, på hvilket tidspunkt renten skal beregnes.
Debitor kan i en  

 igangværende periode ikke vide, hvilken rente han skal betale for at få  

 stillet  

 kapital til rådighed, da dette afhænger af en udvikling som først kan  

 konstateres ved periodens udløb.
Tillægsrenten bliver således beregnet bagud.
Højesteret fastslår imidlertid, at renten skal være fastlagt som  

 en fastsat procentdel af den til enhver tid værende restgæld.
Det er derfor  

 styrelsens opfattelse, at hvis rentens størrelse ikke er fastsat forud for  

 perioden kan renten ikke anerkendes i skatteretlig henseende.
Dette synes  

 ligeledes at være lagt til grund i Skattelovrådets betænkning nr. 1050/1985  

 om  

 den skattemæssige behandling af afkast af investeringer i finansielle  

 fordringer, hvor det i afsnit 3.5.3 in fine, bemærkes, at "(...) de  

 nævnte  

 gældsbreve (  

  

 udbyttegivende gældsbrev -  

 styrelsens tilføjelse) er  

  

 omfattet af de foreslåede regler, herunder  

 reglerne om beskatning af kursgevinster på uforrentede eller lavt forrentede  

 fordringer, idet andel af overskud, omsætning o. lign. ikke anses for at være  

 ligestillet med rente." I overensstemmelse hermed fastslog Ligningsrådet  

 i  

 TfS 1998.77 LR, at et afkast beregnet som en andel af overskuddet i det  

 låntagende selskab ikke kan kvalificeres som en rente, da dens størrelse er  

 afhængig af virksomhedens økonomiske resultat og derfor ikke opfylder  

 grundbetingelsen om, at den beregnes som en procentdel af den til enhver tid  

 værende gæld til långiveren.
Det er på denne baggrund styrelsens opfattelse, at den del af  

 renten, som er afhængig af udviklingen i EURO-indekset ikke kan anerkendes  

 som  

 værende en rente.
Der er herved henset til, at rentens størrelse først kan  

 fastsættes efter den periode, som renten skal henføres til.
Den garanterede  

 minimumsrente på 3,5 % kan anerkendes som en rente.
 Det afkast som ikke kan kvalificeres som værende en rente, må  

 herefter i skatteretlig henseende kvalificeres som en kursgevinst hhv. et  

 kurstab.
I relation til virksomhedsskatteloven er det afgørende om  

 produktet er en indeksobligation eller en uforrentet obligation, da disse  

 obligationstyper ikke kan indgå i virksomhedsordningen.
Da den garanterede  

 mindsterente på 3,5 % kan anerkendes som værende en rente, vil det  

 umiddelbart  

 kunne udelukkes, at obligationen er uforrentet.
Følgelig er det alene  

 relevant  

 at undersøge, hvorvidt produktet er en indeksobligation.
 Vilkårene for den udbudte obligation er i al væsentlighed identisk  

 med de fordringer, der omtales i de ovenfor nævnte afgørelser TfS 1989.249 og  

 TfS 1989.288. Ligningsrådet kvalificerede dog ikke obligationen i disse  

 sager,  

 men fastslog blot, at tillægsrenten skulle anses for at være en kursgevinst  

 hhv. kurstab på en fordring.
 I den bindende forhåndsbesked offentliggjort i TfS 1999.661 fandt  

 Ligningsrådet at en obligation var indekseret:
En bank påtænkte at udbyde en nulkupon obligation, der var  

 tilknyttet et aktieindeks, således at kunderne var garanteret et  

 minimumsafkast  

 og havde ubegrænset gevinstmulighed.
Udstedelseskursen var således 100, mens  

 indfrielseskursen var 110. På indfrielsestidspunktet foretoges en  

 kursregulering af obligationerne svarende til 80 % af en positiv stigning i  

 et  

 aktieindeks fra udstedelse til indfrielse.
Et fald i indekset medførte ingen  

 regulering.
Ligningsrådet var af den opfattelse, at produktet skulle anses  

 for  

 at være en indeksobligation.
Der var herved henset til, at en  

 indeksobligation  

 kan indekseres i overenstemmelse med et aktieindeks, samt at en  

 indeksobligation kan have en bund, det vil sige en nedre grænse for  

 tabsmuligheden.
Som begrundelse for at produktet ikke skulle opdeles i en  

 obligationsdel og en finansiel kontrakt blev der henset til, at indekseringen  

 ikke kunne anses for det bærende element og at hovedstolen reguleredes i  

 forhold til det valgte indeks, uden at der investeredes i  

 beregningsgrundlaget.
Ligningsrådet kvalificerede obligationen alene ud fra at  

 hovedstolen blev kursreguleret i forhold til udviklingen i et indeks.
Det er  

 således vanskeligt at udlede andre særlige karakteristika for  

 indeksobligationer af afgørelsen, da der lægges mere vægt på, hvilke momenter  

 der ikke kan fratage en obligation dens karakter af at være indekseret.
De særlige afkastvilkår i nærværende obligation medfører at  

 hovedstolen ikke de facto opskrives henholdsvis nedskrives i forhold til  

 udviklingen i indekset.
I stedet udbetales årligt et beløb der er beregnet  

 med  

 udgangspunkt i udviklingen i indekset.
Denne fremgangsmåde er identisk med  

 udformningen af den obligation som blev forelagt Ligningsrådet i TfS 1998.77.  

 Her ønskede man bindende forhåndsbesked om beskatningen af en obligation,  

 hvis  

 årlige afkast bestod af en basisrente, og et afkast der var afhængigt af  

 debitors økonomiske resultat.
Ligningsrådet svarede, at det  

 overskudsafhængige  

 afkast måtte anses for at være en kursopskrivning, og følgelig, at denne del  

 af  

 det årlige afkast, som forfaldt til betaling i umiddelbar tilknytning til  

 regnskabsaflæggelsen, i skattemæssig henseende måtte anses for en delvis  

 indfrielse af låneforholdet.
En indeksobligation er som nævnt særligt karakteriseret ved, at  

 obligationens hovedstol kursreguleres i forhold til udviklingen i et nærmere  

 bestemt indeks.
Udvikler det bagvedliggende indeks sig i gunstig retning set  

 fra kreditors synsvinkel, vil kreditor alt andet lige på  

 indfrielsestidspunktet  

 få et større beløb tilbage fra debitor end han udlånte, da fordringen blev  

 stiftet.
Dette betragtes i skatteretlig henseende som en kursgevinst.
En  

 indeksregulering er således på samme måde som det overskudsafhængige afkast i  

 TfS 1998.77 at betragte som en kursopskrivning af obligationens hovedstol.
Afkastberegningen i nærværende obligation kan imidlertid medføre  

 en positiv regulering selvom det underliggende indeks rent faktisk har  

 udviklet  

 sig negativt over en 12 måneders periode.
Dette skyldes den særlige  

 opgørelsesmetode, hvorefter man hver måned konverterer udviklingen i indekset  

 til et afkast, som maksimalt kan udgøre +/- 1 pct. pr. måned, uanset at  

 udviklingen i indekset tilsiger et større udsving.
Hvis indekset i de første  

 11  

 måneder udvikler sig positivt, men i den sidste måned falder til under  

 startkursen, vil afkastet alligevel være positivt (11 * 1 pct.) + (1 * -1  

 pct.)  

 = 10 pct.
Det er på denne baggrund styrelsens opfattelse, at obligationen  

 ikke er en indeksobligation.
Styrelsen har herved henset til, at afkastet  

 ikke  

 nødvendigvis følger en positiv eller negativ udvikling i aktieindekset fra  

 måleperiodens start til slut, og at indekset derfor alene fungerer som en  

 faktor, hvorefter kreditors afkast beregnes.
Da obligationen således ikke omfattes af virksomhedsskatteloven §  

 1, stk. 2, kan obligationen indgå i virksomhedsordningen." Ligningsrådet  

  

  

 tiltrådte  

 styrelsens indstilling.
