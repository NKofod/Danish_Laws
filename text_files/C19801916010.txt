(Til kommuner og amtskommuner) 1.
 I henhold til pkt. 74 i socialministeriets cirkulære af 29. marts 1976 om  

 institutioner under kommunerne og om visse særlige plejehjem og pkt. 36 i  

 socialministeriets cirkulære af 29. juni 1979 om institutioner under  

 amtskommunerne for personer med vidtgående fysiske eller psykiske handicap  

 fastsættes herved vejledende regler om forældreindflydelse ved  

 daginstitutioner, herunder særlige daginstitutioner for børn og unge.
 Ved forældre forstå i denne cirkulæreskrivelse forældremyndighedens  

 indehaver eller i givet fald dem, der faktisk har omsorgen for og den daglige  

 tilknytning til barnet.
 I.
Private institutioner 2.
Mindst to af medlemmerne af bestyrelsen for vedkommende daginstitution  

 vælges af og blandt forældrene til børnene i institutionen på et  

 forældremøde, jfr. afsnit IV.
Reglerne herom skal fremgå af institutionens  

 vedtægt.
Valget gælder for samme periode som for de øvrige  

 bestyrelsesmedlemmer, medmindre en kortere valgperiode er fastsat i  

 vedtægten.
Valget gælder dog kun, så længe den pågældende selv har et barn i  

 institutionen.
Når dette ikke længere er tilfældet, skal der på førstkommende  

 forældremøde vælges en ny forældrerepræsentant for den resterende periode.
 3.
Ved kombinerede institutioner med en overenskomst og en bestyrelse i samme  

 ejendom vælger den samlede forældrekreds mindst 2 medlemmer til den fælles  

 bestyrelse.
I disse tilfælde oprettes der ved hver enkelt institution  

 forældreråd med samme sammensætning og beføjelse, som er tillagt  

 forældrerådene ved kommunale/amtskommunale daginstitutioner, som omhandles i  

 pkt. 4.
 II.
Kommunale og amtskommunale institutioner 4.
 Ved kommunale og amtskommunale daginstitutioner vælges et forældreråd af  

 og blandt forældrene til børnene i institutionen.
Forældrerådet, der skal have normalt 5 og mindst 3 medlemmer, vælges for  

 et år af gangen på et forældremøde, der afholdes efter et nyt skoleårs  

 begyndelse.
Suppleanter kan vælges for samme periode.
Forældrerådsmedlemmer  

 udtræder af rådet, når vedkommendes barn udskrives af institutionen.  

 Supplerende valg foretages ved førstkommende forældremøde for resten af  

 valgperioden, hvis suppleanter ikke tidligere er valgt.
 På første forældremøde vælger forældrerådet en formand og en næstformand.
 Forældrerådet indkaldes ved formandes eller næstformandens eller evt. ved  

 lederens foranstaltning til møde, der normalt afholdes på institutionen.
Endvidere kan et flertal af forældrerådets medlemmer indgive motiveret  

 skriftlig anmodning til formanden om at få rådet indkaldt til møde.
Mødet  

 skal i så fald afholdes inden 14 dage efter, at anmodningen er fremsat.
 Institutionens leder samt en af de øvrige medarbejdere, der er udpeget af  

 disse, skal deltage i 2 møder om året, dog uden at have stemmeret.
 Forældrerådet har medindflydelse på følgende spørgsmål, således at  

 forældrerådet skal høres, inden der træffes beslutning:
a.
Retningslinier for institutionens pædagogiske arbejde, herunder  

 personalets sammensætning.
b.
Institutionens budgetforslag.
c.
Planer, funktionsbeskrivelser o.lign. til nye bygninger eller ombygning  

 af og tilbygning til den pågældende institution eller væsentlige ændringer i  

 øvrigt i institutionens funktion.
Forældrerådet kan tage ethvert spørgsmål vedrørende institutionens drift  

 op til behandling.
Der tages referat af forældrerådets møder.
 Det påhviler formanden at gøre kommunalbestyrelsen/amtsrådet bekendt med  

 forældrerådets beslutninger, ligesom det påhviler formanden at redegøre for  

 forældrerådets forhandlinger på forældremøderne.
 5.
 For særlige daginstitutioner kan amtsrådet, når tilstrækkelig begrundelse  

 foreligger fra institutionen, med anbefaling fra forældrekredsen for højst 1  

 år af gangen godkende, at der ikke oprettes forældreråd ved den særlige  

 institution.
III Institutionsvalg 6.
 Såfremt kommunalbestyrelsen/amtsrådet har nedsat et institutionsudvalg  

 eller lignende, tiltrædes dette af mindst 2 forældrerepræsentanter, der  

 vælges af forældrerådene ved de pågældende daginstitutioner (for selvejende  

 institutioner de forældrevalgte medlemmer af bestyrelsen).
IV Forældremøder 7.
Ved alle daginstitutioner afholdes mindst 2 årlige forældremøder, hvoraf 1  

 afholdes umiddelbart efter skoleårets begyndelse.
Det påhviler institutionens  

 leder at indkalde forældrene til møderne skriftligt med angivelse af  

 dagsorden og med rimelig varsel (14 dage).
 8.
 I forældremøderne, hvori såvel repræsentanter for bestyrelse, henholdsvis  

 forældreråd som for personalet deltager, orienteres forældrene om  

 institutionens arbejde og eventuelle planer, ligesom der skal være lejlighed  

 til diskussion om institutionens anliggender af pædagogisk, økonomisk eller  

 anden art.
Ved møderne foretages endvidere valg af forældrerepræsentanter til  

 bestyrelsen eller forældrerådet.
Der kan ved disse valg kun afgives en stemme  

 for hvert barn i vedkommende institution.
 Ansatte, der har børn i institutionen, har stemmeret, men er ikke valgbare  

 til bestyrelse eller forældreråd.
 V.
Behandlingsmøder 9.
 I særlige daginstitutioner og i handicapafdelinger i almindelige  

 daginstitutioner afholdes mindst 2 gange årligt behandlingsmøder, der har til  

 formål at tilrettelægge og følge behandlingsplaner for det enkelte barn.  

 Forældrene skal have tilbud om at deltage i behandlingsmøder, når deres barns  

 forhold drøftes.
 10.
 De særlige daginstitutioner afholder udgifterne til forældrenes befordring  

 i forbindelse med deltagelse i institutionens  

 bestyrelsesmøder/forældrerådsmøder/forældremøder/behandlingsmøder.
 VI.
fælles bestemmelser 11.
 Medlemmerne af bestyrelser og forældreråd har tavshedspligt efter  

 straffelovens §§ 152 og 264 b, jf. også pkt. 30 i socialministeriets  

 cirkulære af 15. august 1975 om bistandslovens almindelige bestemmelser.
 12.
 Eventuelle spørgsmål vedrørende fortolkningen af foranstående regler kan  

 forelægges socialstyrelsen.
 13.
 Reglerne har virkning fra 1. januar 1980.
 Samtidig bortfalder socialstyrelsens cirkulæreskrivelse nr. 450 af 14.  

 juli 1976 om forældreindflydelse ved daginstitutioner for børn og unge efter  

 1. april 1976.
