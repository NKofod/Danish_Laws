(AL p. 41a-bekendtgørelsen) I medfør af § 41a, jf. § 161, stk. 3, i lov om aktieselskaber, jfr.  

 lovbekendtgørelse nr. 483 af 15. november 1985, som senest ændret ved lov nr.  

 83 af 17. februar 1988 fastsættes:
 § 1.  For konvertible gældsbreve udstedt gennem  

 Værdipapircentralen, skal selskabets bestyrelse sørge for, at centralen  

 straks får følgende oplysninger og senere ændringer heri:
 2. Lånets samlede beløb med angivelse af antal  

 gældsbreve og andelsstørrelsen.
 3. Rente- og afviklingsvilkår.
 4. Konverteringstidspunkt.
 5. Eventuelle særlige vilkår.
 Stk. 2.  Inden tidspunktet, hvor konverteringen af  

 gældsbreve kan finde sted, skal bestyrelsen underrette Værdipapircentralen om  

 konverteringskursen og senere ændringer heri.
 Stk. 3.  Konvertible gældsbreve kan ikke udstedes gennem  

 Værdipapircentralen, før selskabet er registreret i Erhvervs- og  

 Selskabsstyrelsen.
 Stk. 4.  Ved beslutning efter aktieselskabslovens § 41  

 skal bestyrelsen sørge for, at eventuelle fortegningsrettigheder registreres  

 i Værdipapircentralen med angivelse af, hvor mange fortegningsrettigheder,  

 der kræves til tegning af nye konvertible gældsbreve.
 Stk. 5.  Er de konvertible gældsbreve ikke fuldt  

 indbetalt, skal bestyrelsen foranledige dette registreret i  

 Værdipapircentralen.
§ 2.  Selskabet afholder samtlige omkostninger  

 forbundet med udstedelse m.v. af konvertible gældsbreve i  

 Værdipapircentralen.
Selskabet skal indgå aftale med et eller flere  

 kontoførende institutter om, at rettighedshaverne på selskabets regning kan:
1. få deres konvertible gældsbreve indskrevet og  

 opbevaret der og 2. få meddelelse om konvertering, indfrielse m.v. samt  

 årlig kontoudskrift.
 Stk. 2.  For udbyttegivende konvertible gældsbreve skal  

 rettighedshaveren på selskabets regning tillige have meddelelse om udbytte  

 m.v.
 Stk. 3.  Rettighedshaverne har ret til selv at udpege et  

 kontoførende institut, der på selskabets regning udfører de i stk. 1, og stk.  

 2, nævnte opgaver, såfremt instituttet over for selskabet påtager sig  

 opgaverne for samme udgift, som selskabet skulle have afholdt til det  

 institut, selskabet har indgået aftale med.
 § 3.  Skal et selskabs konvertible gældsbreve fremover  

 udstedes gennem Værdipapircentralen, skal selskabet straks give  

 Værdipapircentralen de i § 1 nævnte oplysninger.
Stk. 2.  Selskabets konvertible gældsbreve skal  

 indleveres til et kontoførende institut på den måde, der foreskrives i  

 indkaldelsen fra Værdipapircentralen.
Rettighedshaveren og selskabet skal  

 give de oplysninger, der foreskrives i indkaldelsen.
 Stk. 3.  Aktieselskabslovens § 23d finder tilsvarende  

 anvendelse ved konvertible gældsbreve.
 § 4.  Overtrædelse af § 1 straffes med bøde.
 § 5.  Bekendtgørelsen træder i kraft dagen efter  

 offentliggørelsen i Lovtidende.
