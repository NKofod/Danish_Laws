Kendelse fra Pressenævnet i sag  

 nr.62/2000 [K] har klaget til Pressenævnet over en udsendelse  

 bragt i DR2 den 4. april 2000, idet han mener, at god presseskik er  

 tilsidesat.
 Det fremgår bl.a. af udsendelsen "Miljø med  

 mere" bragt på DR2 den 4. april 2000 at:
Speak: "Når vi køber økologiske  

 æg, forventer de fleste nok, at en økologisk høne har et  

 godt liv, men sådan er det desværre ikke altid.
Faktisk  

 dør fem gange så mange økologiske høns som  

 burhøns før tiden.
Peter  Sandøe, fmd. for Det Dyreetiske  

 Råd: Det er jo en frygtelig kendsgerning, at æg fra de  

 høns som vi jo egentlig køber, fordi det skulle være den  

 højeste dyrevelfærd, de også har den højeste  

 dødelighed.
Det er helt utilfredsstillende.
 Thorkil  Ambrosen, afd. chef i Det Danske  

 Fjerkræraad: Den almindelige forbruger har ikke et detailkendskab  

 til de forhold, der findes ude i den økologiske ægproduktion, og  

 de lever lykkeligt med nogle myter omkring, hvad økologi er, og det er  

 da fint nok, men det passer bare ikke til virkeligheden, og det giver jo  

 nogle problemer, fordi man tror, man har at gøre med den  

 højeste dyrevelfærd og den højeste spisekvalitet og en  

 række andre forhold, og det er ikke tilfældet i en lang  

 række sammenhænge.
[K] best. medl., De Økologiske Æg- og  

 Fjerkræprod.: Vi er nok nødt til at erkende, at der skal  

 luges ud iblandt økologiske producenter.
Enten så skal folk  

 lære det, eller også må de stoppe.
Speak:  Susanne  C.  Bechmann er  

 forskningsprofessor på Handelshøjskolen i København.
Hun  

 er netop ved at lægge sidste hånd på en sprit ny  

 undersøgelse af forbrugernes vaner i forhold til økologi.
Susanne  C.  Bechmann: Forbrugerne forventer stort  

 set fire ting af en økologisk vare.
De kigger efter sundhed, det viser  

 min undersøgelse, at det er det vigtigste aspekt i det.
De tager  

 hensyn til miljøet generelt set.
Det næst vigtigste, der  

 også er det tredje vigtigste er dyrevelfærd, og det fjerde  

 vigtigste er kvalitet, smag og lignende aspekter.
Speak:  Det vil sige, at det betyder også  

 noget for forbrugeren, hvordan dyrene har det? S.C.B.: Det gør det helt sikkert.
Speak: En af hovedårsagerne til den  

 høje dødelighed blandt økologiske høns er den  

 såkaldte fjerpilning.
Ifølge reglerne må næbbene  

 på økologiske høns ikke klippes.
Det betyder, at  

 hønsene hakker fjerene af hinanden, og når der ikke er flere  

 fjer, ja så hakker de hinanden ihjel.
Tallene giver den  

 økologiske forbruger stof til eftertanke.
Hos burhøns  

 dør ca. 3% af hønsene for tidligt.
Hos de fritgående  

 høns er tallet ca. 10%. Mens de økologiske hønsehold  

 ligger på den dårlige side af 15%. I de stalde, hvor  

 dødeligheden er størst, dør op til 30% af de  

 økologiske høns.
[K]: Der er den grundlæggende fejl, at det  

 der med at passe høns er groft nedvurderet.
Jeg har passet både  

 køer og svin, og jeg ved at den sværeste produktion, vi har  

 indenfor dansk landbrug, det er økologiske høns, det er helt  

 sikkert, men der findes ikke nogen uddannelse i det, og det er en meget meget  

 stor mangel.
Speak: Eksperter har forsket meget i, hvorfor  

 hønen opfører sig, som den gør.
Man er blevet klogere,  

 men har stadigvæk ikke helt regnet hønen ud.
Mange af  

 problemerne udspringer af, at den hønserace, som de fleste  

 økologer har valgt at satse på, simpelthen ikke egner sig  

 specielt godt til økologisk hønsehold.
 [K]: De høns vi kører med nu, er jo  

 en utrolig effektiv høne, der lægger mange æg på et  

 lille foderforbrug, og de racer, der indtil nu har været inde, har slet  

 ikke kunnet hamle op med det med hensyn til æglægning og  

 foderforbrug.
Speak: Grunden til at økologerne alligevel  

 har holdt fast ved de samme høner er dels æglægningen, men  

 det er også os forbrugere og vores vaner.
Den økologiske  

 forbruger insisterer nemlig på, at et økologisk  

 hønseæg skal være brunt i modsætning til  

 burhønens æg, der er hvidt.
P.S.: En af de forestillinger som mennesket har om  

 dyrevelfærd, det er et brunt æg.
Hvide æg   fy for  

 pokker - det er buræg, brune æg, det er høj  

 dyrevelfærd.
Nu er det sådan, at de brune æg kommer fra  

 nogle brune store tunge høns, og de hvide kommer fra nogle hvide  

 høns.
Al praktisk erfaring viser, at de hvide høns har meget  

 nemmere ved at fungerer i de økologisk produktionssystemer.
Det vil  

 sige, at vi kunne formodentlig have under den halve dødelighed, hvis  

 vi ikke havde den der romantiske idé om, at dyrevelfærd er brune  

 æg.
Speak: Det er Plantedirektoratet, der kontrollerer  

 de økologiske hønseejere.
Men i dag fungerer kontrollen ikke  

 optimalt.
T.A.: Plantedirektoratets kontrol er ikke  

 tilstrækkelig fagligt kvalificeret i mange tilfælde, det har vi  

 haft en række oplevelser omkring.
Vi har også gjort  

 opmærksom på det i forskellige sammenhænge.
Vi finder, at  

 Plantedirektoratet burde have nogle folk, der havde en noget større  

 fagekspertise til at foretage de her kontroller og vurderinger af de  

 problemer, der er ude i den økologiske produktion.
P.S.: Det Plantedirektorat, som indtil nu har haft  

 administrationen af de her regler, har været meget lidt villige til at  

 købe en af vores vigtigste idéer, nemlig at når deres  

 kontrollører kommer ud og ser velfærdsproblemer, så skal  

 de lægge op til, at der skal gøres noget ved det.
De vil helst  

 ikke have noget at gøre med ting, de ikke kan måle med en  

 lineal, og det har så også været en bremsende faktor.
T.A.: Folkene er dygtige nok, men de har ikke den  

 nødvendige faglige kapacitet til at løse problemet.
Det  

 hjælper jo ikke noget, at man er en god advokat, hvis man skal foretage  

 grøftegravning.
Speak: Her i Plantedirektoratet siger sektorchef  

  Else  Mikkelsen til miljø m.m: "Vi administrerer et helt  

 økologisk regelsæt, som dække hele landbrugsejendomme.
Det  

 vil sige ikke kun høns, men også marker, kvæg og svin  

 afhængig af, hvor vi er ude.
Det er en balance, som vi laver hver gang,  

 vi er ude på kontrolbesøg.
Vi kontrollerer jo efter regler og  

 ikke efter skøn, så det er da et dilemma".
 T.A.: Jeg er overhovedet ikke i tvivl om, at man  

 kunne reducere dødeligheden, hvis man havde brugt en mere fagkyndig  

 kontrolinstans, fordi så kunne man have været med til at  

 korrigere nogle af de fejl, mangler og problemer, som der opstår der  

 ude.
 [K]: Vi håber da på, at  

 Plantedirektoratet kan blive noget bedre, så man ad den vej kan  

 højne kvaliteten.
S.C.B.: Hvis der ikke gøres noget ved det,  

 så giver det et problem.
Det bliver et imageproblem, og det bliver et  

 soberhedsproblem og et afsætningsproblem.
Man kan håbe på,  

 at det ikke giver et problem for hele den økologiske  

 fødevarekategori, og at det kun begrænses til de  

 økologiske fjerkræsprodukter.
Men det kan ikke udelukkes, at  

 forbrugerne bliver lidt nervøse for, hvad der sker i de andre  

 produktionsmetoder.
Derfor kan det i det hele taget skade økologiens  

 image meget og dermed også afsætningen af de økologiske  

 produkter, hvis man ikke tager hånd om problemet nu." Klageren har oplyst, at baggrunden for indslaget var, at  

 nye forskningsresultater viste en dødelighed på op til 30%  

 blandt økologiske høns, og at dødeligheden til dels  

 skyldes adfærdsproblemer med kannibalisme og fjerpilning.
Som et  

 modstykke hertil havde indklagede besøgt klagerens økologiske  

 hønsebesætning med 4500 økologiske høns, hvor  

 hønsene har fjer på, og hvor der er en dødelighed  

 på ikke over 1%. I indslaget blev der imidlertid også vist nogle  

 billeder af nogle særdeles maltrakterede høns.
Billederne var 5  

 år gamle og stammede fra Forsøgsstationen Foulum.
Klageren har anført, at konklusionen på  

 indslaget var, at økologiske høns er nøgne som  

 følge af fjerpilning, hvilket er groft manipulerende og i strid med  

 god presseskik.
Billederne fra Forsøgsstationen Foulum viste nemlig  

 ikke økologiske høns, men fritgående høns, og det  

 var ikke angivet på skærmen, hvorfra billederne stammede, eller  

 hvor gamle billederne var, hvilket er vildledende, når det tages i  

 betragtning, at der inden for de seneste år er sket en kolossal  

 udvikling inden for økologisk ægproduktion.
 Klageren har endvidere anført, at selvom indklagede  

 ikke angav på skærmen, hvilken type høns de afpillede  

 høns var, så er det alligevel vildledende at vise billeder af  

 fritgående høns i et program, der vedrører  

 økologiske høns, for seerne går automatisk ud fra, at det  

 billederne viser er økologiske høns.
 Klageren har endelig anført, at seeren efter at  

 have set indslaget må sidde tilbage med en opfattelse af, at alle  

 økologiske høns ser ud som de fritgående høns fra  

 Forsøgsstation Foulum.
Indklagede har oplyst, at det er korrekt, at de billeder  

 af afpillede høns, som vises i indslaget, stammer fra indklagedes  

 arkiv.
Ofte, men ikke altid, vil dette fremgå af skærmen.
Da  

 billederne imidlertid alene tjente til at illustrere, det indslaget  

 omhandlede, nemlig afpillede høns, var der ikke grund til at oplyse  

 på skærmen, at der var tale om billeder fra arkivet.
Det er i  

 denne forbindelse uden betydning, at der var tale om 5 år gamle  

 optagelser af fritgående høns og ikke økologiske  

 høns, for det, billederne skulle illustrere, var afpillede  

 høns.
På denne baggrund mener indklagede ikke, at man har  

 tilsidesat god presseskik, idet billederne ikke fordrejede indslagets budskab  

 og ikke på misvisende måde efterlod et forkert indtryk hos  

 seerne.
Hertil kommer, at indklagede ikke i udsendelsen fortalte, at  

 hønsene skulle være økologiske.
Ikke desto mindre har  

 indklagede tilkendegivet, at begge forhold vil blive rettet i forbindelse med  

 en eventuel genudsendelse af programmet.
Indklagede har endvidere anført, at man ikke er  

 enig i, at indslaget efterlader det indtryk, at økologiske høns  

 er nøgne, og at alle økologiske høns ser ud som dem fra  

 Forsøgsstationen Foulum.
Indslaget viser således de  

 fritgående høns i 30 sekunder, mens de økologiske sunde  

 velnærede æstetisk smukke høns fra klagerens  

 hønsehold vises i et minut, altså i væsentlig  

 længere tid.
 Indklagede har endelig anført, at indslaget  

 på loyal måde belyser en række forhold omkring den  

 økologiske ægproduktion herunder, at der er en væsentlig  

 højere dødelighed blandt økologiske høns end  

 blandt almindelige burhøns, at der er stor forskel på de forhold  

 økologiske høns lever under, at hønseavl kræver  

 faglige forudsætninger, at visse hønseracer egner sig bedre til  

 økologisk ægproduktion end andre, og at Plantedirektoratet som  

 tilsynsmyndighed ikke har tilstrækkelig faglig indsigt i forholdene til  

 at udøve den nødvendige kontrol med produktionen.
 I sagens behandling har følgende  

 nævnsmedlemmer deltaget: Per Sørensen, Bo Maltesen, Tage Clausen  

 og Kirsten Dyregaard.
 Pressenævnet udtaler:
I udsendelsen "Miljø med mere", der drejede sig om  

 dyrevelfærd hos økologiske høns, vistes fem år  

 gamle arkivoptagelser af afpillede høns, der var fritgående  

 høns fra Foulum Forsøgsstation og ikke økologiske  

 høns.
Også ud fra udsendelsens oplysninger i øvrigt kom  

 det derved til at fremstå, som om økologiske høns i  

 almindelighed ser ud som de fritgående høns fra  

 forsøgsstation.
Indslaget var derfor vildledende, og  

 Pressenævnet finder, at Danmarks Radio har tilsidesat god presseskik,  

 hvorfor nævnet udtaler sin kritik.
 I medfør af medieansvarslovens § 49  

 pålægges det herefter den ansvarshavende redaktør af  

 Danmarks Radio at offentliggøre følgende:
"Kendelse fra Pressenævnet Danmarks Radio bragte den 4. april 2000 udsendelsen  

 "Miljø med mere", der indeholdt et indslag om økologiske  

 høns. [K], hvis økologiske hønsebesætning omtales  

 i programmet, klagede til Pressenævnet, idet han anså god  

 presseskik for tilsidesat.
Pressenævnet har i anledning af klagen udtalt, at  

 der i udsendelsen, der drejede sig om dyrevelfærd hos økologiske  

 høns, vistes fem år gamle arkivoptagelser af afpillede  

 høns, der var fritgående høns fra Foulum  

 Forsøgsstation og ikke økologiske høns.
Også ud  

 fra udsendelsens oplysninger i øvrigt kom det derved til at  

 fremstå, som om økologiske høns i almindelighed ser ud  

 som de fritgående høns fra forsøgsstationen.
Indslaget  

 var derfor vildledende, og Pressenævnet finder, at Danmarks Radio har  

 tilsidesat god presseskik, hvorfor nævnet udtaler sin kritik.
