Bekendtgørelse om henlæggelse af  

 opgaver til Færdselsstyrelsen I medfør af § 134 a i færdselsloven, jf.  

 lovbekendtgørelse nr. 783 af 15. oktober 1999, § 12, stk. 2,  

 i lov om taxikørsel m.v., jf. lovbekendtgørelse nr. 517 af 24.  

 juni 1999, og § 7 i lov nr. 398 af 2. juni 1999 om færgefart  

 fastsættes:
 § 1. Beføjelser, herunder til at udstede  

 regler, træffe afgørelser og afgøre klager, som i  

 følgende love er tillagt trafikministeren, udøves af  

 Færdselsstyrelsen, jf. dog stk. 2:
 1)	Færdselsloven.
 2)	Lov om taxikørsel m.v.
 Stk. 2. Beføjelser efter følgende bestemmelser  

 henlægges ikke til Færdselsstyrelsen:
 1)	§ 40, § 90, stk. 2, § 91, stk. 2,  

 § 92, stk. 5, § 94, § 95, § 96, stk. 2,  

 § 100, stk. 2, og § 122 a, stk. 2, i  

 færdselsloven.
 2)	§ 15, stk. 2, i lov om taxikørsel m.v.
 Stk. 3. Beføjelsen efter stk. 1, nr. 1, til at  

 træffe afgørelse i sager vedrørende færdselsloven,  

 kan efter Færdselsstyrelsens bestemmelse overføres til  

 politiet.
 Stk. 4. Afgørelser truffet af Færdselsstyrelsen i  

 henhold til stk. 1 kan ikke indbringes for højere administrativ  

 myndighed.
 § 2. Beføjelser til at udstede regler, som  

 i følgende love er tillagt trafikministeren, udøves af  

 Færdselsstyrelsen, jf. dog stk. 2:
 1)	Lov om buskørsel.
 2)	Lov om godskørsel.
 Stk. 2. Beføjelser efter følgende bestemmelser  

 henlægges ikke til Færdselsstyrelsen:
 1)	§ 3, stk. 1, nr. 4, § 18 a og § 21,  

 stk. 1-3, i lov om buskørsel.
 2)	§ 7, stk. 1-3, i lov om godskørsel.
 § 3. Trafikministerens beføjelse i henhold  

 til § 2, stk. 2, i lov nr. 224 af 28. maj 1982 om mærkning og  

 oplysningspligt vedrørende forbrug af energi som ændret ved lov  

 nr. 207 af 28. april 1993 udøves af Færdselsstyrelsen.
§ 4. De beføjelser, som ved § 2,  

 stk. 4, § 3, stk. 1, og § 5, stk. 2, i lov om  

 færgefart er tillagt trafikministeren, udøves af  

 Færdselsstyrelsen.
Styrelsen træffer afgørelse om  

 tvistigheder efter § 5, stk. 3, i lov om færgefart, medmindre  

 styrelsen selv er part i sagen.
 Stk. 2. Afgørelser truffet af Færdselsstyrelsen i  

 henhold til stk. 1 kan ikke indbringes for trafikministeren.
 § 5. Bekendtgørelsen træder i kraft  

 den 1. januar 2000.
 Stk. 2. Samtidig ophæves Trafikministeriets  

 bekendtgørelse nr. 729 af 7. oktober 1998 om henlæggelse af  

 opgaver til Færdselsstyrelsen.
