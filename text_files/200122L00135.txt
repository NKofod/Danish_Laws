Fremsat den 27. februar 2002 af  

 skatteministeren (Svend Erik Hovmand) Forslag til Lov om ændring af lov om indskud  

 på etableringskonto og lov  

 om investeringsfonds (Udvidelse af etableringskontoordningen m.v.) § 1 I lov om indskud på etableringskonto (etableringskontoloven), jf.  

 lovbekendtgørelse nr. 115 af 24. februar 1999, som ændret ved  

 § 6 i lov nr. 958 af 20. december 1999, § 14 i lov nr. 1029 af 22.  

 november 2000 og § 6 i lov nr. 1286 af 20. december 2000, foretages  

 følgende ændringer:
 1. § 1, stk. 2, affattes således:
 »Stk. 2. Fradrag for et givet indkomstår  

 indrømmes for indskud, der er foretaget i tiden inden udløbet  

 af fristen for indgivelse af selvangivelse og de foregående 12  

 måneder (indskudsåret).«.
 2. § 1, stk. 3, affattes således:
»Stk. 3. Efter etablering af selvstændig  

 erhvervsvirksomhed har fundet sted, kan fradrag for indskud kun opnås  

 for det indkomstår, hvor etablering finder sted, jf. § 5, og de  

 nærmest efterfølgende fire indkomstår.
Fradrag kan ikke  

 opnås for efterfølgende indkomstår, hvori indskudte  

 beløb endnu ikke er hævet fuldt ud.«.
 3. § 2 affattes således:
 »§ 2. Berettiget til at foretage indskud  

 på etableringskonto er fuldt skattepligtige personer, som i  

 indkomståret har oppebåret lønindtægt, eller som  

 indtil fem år efter etableringen af den selvstændige  

 erhvervsvirksomhed, jf. § 5, oppebærer lønindtægter  

 eller overskud fra den selvstændige erhvervsvirksomhed, og som ved  

 udgangen af indkomståret ikke er fyldt 67 år.«.
 4. § 3, stk. 1, affattes således:
»§ 3. Indskud, der vedrører  

 indkomstår før etablering af den selvstændige  

 erhvervsvirksomhed skal mindst udgøre 5.000 kr. og kan højst  

 udgøre 40 pct. af indskyderens nettolønindtægt i  

 indkomståret, dog kan der altid indskydes 100.000 kr. af  

 nettolønindtægten.
Indskud, der vedrører det  

 indkomstår, hvor etablering finder sted, eller et af de nærmest  

 efterfølgende fire indkomstår, skal mindst udgøre 5.000  

 kr. og kan højst udgøre 40 pct. af indskyderens  

 nettolønindtægt eller af overskuddet fra den selvstændige  

 erhvervsvirksomhed, dog kan der altid indskydes 100.000 kr. af  

 nettolønindtægten eller overskuddet fra den selvstændige  

 erhvervsvirksomhed.«.
 5. I § 3 indsættes efter stk. 1 som nye  

 stykker:
»Stk. 2. Til lønindtægten henregnes kontant  

 løn med tillæg af den skattemæssige værdi af frit  

 ophold og andre goder, som lønmodtageren har oppebåret i kraft  

 af arbejdsforholdet, samt beløb, der af arbejdsgiveren er udbetalt som  

 godtgørelse for udgifter, der påføres  

 lønmodtageren som følge af arbejdet, herunder udgifter til  

 rejse, ophold og fortæring under rejser bortset fra beløb, der  

 omfattes af bestemmelsen i ligningslovens § 9, stk. 5, 2. pkt.
Til  

 nettolønindtægten henregnes endvidere vederlag omfattet af  

 ligningslovens § 28 A omregnet efter ligningslovens § 28 B,  

 stk. 3. Ved beregningen af nettolønindtægten foretages  

 fradrag efter ligningslovens §§ 9-9 D.
 Stk. 3. Ved overskud fra selvstændig erhvervsvirksomhed  

 forstås overskud opgjort efter reglerne for opgørelse af  

 skattepligtig indkomst før fradrag for henlæggelse til  

 konjunkturudligning efter virksomhedsskattelovens § 22 b, med  

 tillæg af renteudgifter og kurstab på fordringer og gæld og  

 med fradrag af rente- og udbytteindtægter samt kursgevinst på  

 fordringer og gæld, som indgår i opgørelsen af dette  

 overskud.«.
 Stk. 2 bliver herefter stk. 4.
 6. § 4, stk. 2, affattes således:
»Stk. 2. Efter og ved etablering af selvstændig  

 erhvervsvirksomhed kan indskud på en konto dog helt eller delvis  

 undlades, når den skattepligtige inden udløbet af  

 indskudsåret opfylder betingelserne i § 5 for at hæve  

 indskud af samme størrelse.
Skatteministeren kan fastsætte  

 nærmere regler, hvorefter den skattepligtige skal afgive oplysninger og  

 dokumentation for, at betingelserne i § 5 er opfyldt.
Beløb  

 omfattet af 1. pkt. behandles efter reglerne om indskud.«.
 7. I § 5, stk. 1, ændres »Ved« til: »Ved og  

 efter«.
 8. § 5, stk. 8, affattes således:
 »Stk. 8. Indskud kan hæves ved og efter etablering af en  

 virksomhed, som skal drives eller bliver drevet af kontohaveren eller af  

 dennes ægtefælle eller af begge ægtefæller i  

 forening.«.
 9. § 8, stk. 1, affattes således:
 »§ 8. Etablering skal være sket senest  

 ved udgangen af det indkomstår, hvori kontohaveren fylder 65  

 år.«.
 10. I § 9, stk. 1, § 9, stk. 2, § 11,  

 stk. 1, og § 11, stk. 2, ændres »5 pct.« til:  

 »3 pct.«.
 11. I § 9, stk. 1, indsættes efter 1.  

 pkt.:
 »Til og med indkomståret 2001 udgør  

 tillægget dog 5 pct.«.
 12. I § 9, stk. 2, indsættes efter 2.  

 pkt.:
 »Til og med indkomståret 2001 udgør  

 tillægget dog 5 pct.«.
 13. § 9, stk. 3, affattes således:
»Stk. 3. Beskatningen efter stk. 1-2 sker med satserne  

 for de kommunale og amtskommunale indkomstskatter og kirkelige afgifter for  

 det indkomstår, hvor indskudsbeløbet m.v. medregnes i den  

 skattepligtige indkomst.
For indskud fradraget til og med indkomståret  

 2001 anvendes dog satsen for indkomstskat efter personskattelovens § 6  

 og satserne for de kommunale og amtskommunale indkomstskatter og kirkelige  

 afgifter.
De beløb, der er indsat på etableringskontoen, sikrer  

 skattekravet efter de nævnte stykker og kan ikke hæves,  

 før skatten er betalt.
Skatteministeren kan fastsætte  

 nærmere regler om adgangen til at hæve beløb efter denne  

 bestemmelse.«.
 14. § 10, stk. 1 og 2, affattes således:
»§ 10. Når etablering har fundet sted,  

 skal indskud, der ikke har kunnet hæves efter § 7 inden 9 år  

 efter udløbet af det indkomstår, hvori etablering har fundet  

 sted, eller inden udgangen af det indkomstår, hvori kontohaveren fylder  

 67 år, medregnes til den skattepligtige indkomst for det  

 indkomstår, hvori fristen er udløbet.
Indskud medregnes med  

 tillæg af 3 pct. for hvert år fra udløbet af det  

 indkomstår, hvori indskuddet er fradraget, og indtil fristens  

 udløb.
For indskud foretaget inden etablering medregnes dog  

 først tillæg fra og med det tredje indkomstår efter  

 etableringsåret.
Stk. 2. De indskudsbeløb, der er nævnt i  

 stk. 1, kan hæves inden udløbet af fristen i stk. 1. I  

 så fald medregnes beløbet med tillæg af 3 pct. for hvert  

 år fra udløbet af det indkomstår, hvori indskuddet er  

 fradraget, og indtil udløbet af det indkomstår, hvori indskuddet  

 hæves, i den skattepligtige indkomst for det indkomstår, hvori  

 beløbet er hævet.
For indskud foretaget inden etablering  

 medregnes dog først tillæg fra og med det andet indkomstår  

 efter etableringsåret.«.
 15. I § 10, stk. 3, ændres »§ 9,  

 stk. 2, 3. og 4. pkt., og § 9, stk. 3, 2. og 3. pkt.« til:  

 »§ 9, stk. 2, 4. og 5. pkt., og § 9, stk. 3, 3. og 4.  

 pkt.«, og i stk. 6 ændres »§ 9, stk. 2, 3. og 4.  

 pkt.« til: »§ 9, stk. 2, 4. og 5. pkt.«.
 16. § 10, stk. 5, 1. og 2. pkt., affattes  

 således:
»Stk. 5. Har et skatteankenævn, Landsskatteretten eller  

 en domstol i forbindelse med behandlingen af en klage over en  

 skatteansættelse anerkendt en foretagen etablering, der tidligere har  

 været tilsidesat, regnes fristen på 9 år i stk. 1 fra  

 udløbet af det indkomstår, hvori endelig afgørelse af  

 etableringsspørgsmålet er truffet.
Finder  

 aldersbegrænsningen i stk. 1 anvendelse, stilles kontohaveren som  

 om etableringen ikke var blevet tilsidesat.«.
 17. I § 11, stk. 1, indsættes efter 1.  

 pkt.:
 »Til og med indkomståret 2001 udgør  

 tillægget dog 5 pct.«.
 18. I § 11, stk. 2, 1. pkt., ændres »2.  

 pkt.« til: »2. og 3. pkt.«.
 19. I § 11, stk. 2, indsættes efter 2.  

 pkt.:
 »Til og med indkomståret 2001 udgør  

 tillægget dog 5 pct.«.
 20. I § 11, stk. 2, 3. pkt., der bliver 4. pkt.,  

 ændres »1. og 2. pkt.« til: »1.-3. pkt.«.
 21. I § 11, stk. 3, udgår: »inden  

 udløbet af det andet indkomstår efter  

 etableringsåret«.
 22. § 11 A, stk. 1, affattes således:
»§ 11 A.
Er der hævet indskud af den  

 etableringskonto, der er nævnt i § 4, uden at  

 indskudsbeløbet kan forlods afskrives på de aktiver,  

 hvorpå der ifølge skemaet til pengeinstituttet skulle foretages  

 en sådan afskrivning, medregnes indskudsbeløbet i den  

 skattepligtige indkomst for det indkomstår, hvori indskuddene er  

 hævet.
Indskudsbeløbet medregnes med tillæg af 3 pct. for  

 hvert år fra udløbet af de indkomstår, hvori indskuddene  

 er fradraget, og indtil udløbet af det indkomstår, hvori  

 indskuddene er hævet.
Til og med indkomståret 2001 udgør  

 tillægget dog 5 pct.
Beskatningen sker med satserne for de kommunale og  

 amtskommunale indkomstskatter og kirkelige afgifter for det indkomstår,  

 hvor indskudsbeløbet m.v. medregnes i den skattepligtige indkomst.
For  

 indskud fradraget til og med indkomståret 2001 anvendes dog satsen for  

 indkomstskat efter personskattelovens § 6 og satserne for de kommunale  

 og amtskommunale indkomstskatter og kirkelige afgifter.
Bestemmelserne i  

 § 9, stk. 2, 4. og 5. pkt., finder tilsvarende anvendelse.«.
§ 2 I lov om investeringsfonds (investeringsfondsloven), jf.  

 lovbekendtgørelse nr. 933 af 24. oktober 1996, som senest ændret  

 ved § 18 i lov nr. 1029 af 22. november 2000, foretages følgende  

 ændringer:
 1. I § 7 A, stk. 3, § 9, stk. 1, § 9,  

 stk. 2, § 10, stk. 1, og § 10 A, stk. 1,  

 ændres »5 pct.« til: »3 pct.«.
 2. I § 7 A, stk. 3, indsættes som 2.  

 pkt.:
 »Til og med indkomståret 2001 udgør  

 tillægget dog 5 pct.«.
 3. I § 9, stk. 1, indsættes som 2.  

 pkt.:
 »Til og med indkomståret 2001 udgør  

 tillægget dog 5 pct.«.
 4. I § 9, stk. 2, indsættes efter 2.  

 pkt.:
 »Til og med indkomståret 2001 udgør  

 tillægget dog 5 pct.«.
 5. I § 10, stk. 1, indsættes efter 1.  

 pkt.: »Til og med indkomståret 2001 udgør tillægget  

 dog 5 pct.«, og i 4. pkt., der bliver 5. pkt., ændres »1. pkt.« til:  

 »1. og 2. pkt.«.
 6. I § 10 A, stk. 1, indsættes som 2.  

 pkt.:
 »Til og med indkomståret 2001 udgør  

 tillægget dog 5 pct.«.
§ 3 Stk. 1. Loven træder i kraft dagen efter  

 bekendtgørelsen i Lovtidende, og har virkning fra og med  

 indkomståret 2002.
Bemærkninger til lovforslaget Almindelige bemærkninger Lovforslaget går ud på at udvide  

 etableringskontoordningen med henblik på at forbedre muligheden for at  

 opspare til etablering af selvstændig erhvervsvirksomhed.
Formålet med lovforslaget Det er regeringens mål at gøre det lettere at  

 drive virksomhed i Danmark, at forbedre virksomhedernes konkurrenceevne og  

 skabe grundlag for øget vækst og beskæftigelse.
Regeringen  

 fremlægger derfor Konkurrenceevnepakken, som består af en  

 række lovforslag, der mindsker virksomhedernes omkostninger, letter det  

 administrative arbejde, forbedrer iværksætternes vilkår og  

 skaber fornyelse og produktivitet.
Nærværende lovforslag er en del af regeringens  

 Konkurrenceevnepakke.
Lovforslaget tager navnlig sigte på at styrke  

 iværksætterånden og dermed fremme innovation og  

 produktivitet.
Formålet med lovforslaget er dels at modernisere og  

 udvide etableringskontoordningen, dels at sikre, at skattesystemet ikke  

 virker som en barriere, men derimod fremmer mulighederne for opsparing til  

 selvstændig erhvervsvirksomhed, så flere kan realisere  

 drømmen om at blive selvstændige.
De foreslåede  

 ændringer vil styrke kapitalgrundlaget for iværksættere og  

 gøre nystartede virksomheder mere robuste i de første ofte  

 vanskelige år.
Samtidigt finder regeringen det vigtigt, at også  

 mere modne personer har mulighed for at udnytte deres oparbejdede viden og  

 erfaring ved at starte egen virksomhed.
Såfremt midlerne på en etableringskonto ikke  

 anvendes til etablering af selvstændig virksomhed, finder regeringen  

 det ikke rimeligt, at indskydere af etableringskontomidler beskattes  

 unødigt ved efterbeskatningen.
Regeringen foreslår derfor, at  

 efterbeskatningen lempes ved at tillægsprocenten nedsættes fra 5  

 til 3 pct. for indkomståret 2002 og senere, og at der tages  

 højde for, at fradragsværdien af indskuddene kun er ca. 33 pct.,  

 når indskuddet er foretaget i indkomståret 2002 og senere.
Gældende regler Efter etableringskontoloven kan fuldt skattepligtige  

 personer med fradragsret indskyde en del af lønindtægten  

 på en etableringskonto med henblik på at spare op til etablering  

 af selvstændig erhvervsvirksomhed.
Indskuddene kan fradrages i den  

 skattepligtige indkomst.
Ved etablering af selvstændig  

 erhvervsvirksomhed skal indskuddene benyttes til en såkaldt forlods  

 afskrivning.
Det betyder, at den afskrivningsberettigede anskaffelsessum  

 nedsættes med et beløb, der afskrives forlods.
Indskud kan foretages af personer, der ved udgangen af  

 indkomståret ikke er fyldt 46 år.
Etablering skal være sket  

 inden 10 år efter udløbet af det år, hvor det  

 første indskud er fradraget, men er kontohaveren ikke fyldt 45  

 år inden fristens udløb, forlænges fristen til det  

 indkomstår, hvor kontohaveren fylder 45 år.
Indskuddene skal mindst udgøre 5.000 kr. og kan  

 højst udgøre 25 pct. af nettolønindtægten i  

 indkomståret, dog kan der altid indskydes 100.000 kr. af  

 nettolønindtægten.
Efter etablering er sket kan der ikke  

 indskydes midler på en etableringskonto med fradragsret.
Såfremt midlerne på en etableringskonto ikke  

 anvendes til etablering af selvstændig erhvervsvirksomhed, sker der  

 efterbeskatning af indskuddene.
Efter de gældende regler sker  

 efterbeskatningen ved, at indskudsbeløbet med tillæg af 5 pct.  

 for hvert år fra udløbet af det indkomstår, hvori  

 indskuddet er fradraget, og indtil fristens udløb medregnes i den  

 skattepligtige indkomst for det indkomstår, hvori fristen er  

 udløbet.
Lovforslagets indhold Hovedindholdet i lovforslaget er følgende:
Det foreslås for det første at  

 hæve aldersgrænsen, så fristen for, hvornår  

 etablering senest skal være sket, er det indkomstår, hvori  

 iværksætteren fylder 65 år.
Samtidig foreslås det, at  

 en iværksætter gives mulighed for at indskyde på  

 etableringskonto med henblik på etablering af selvstændig  

 erhvervsvirksomhed frem til vedkommende fylder 65 år.
For det andet foreslås det at hæve  

 grænsen for hvor stor en andel af nettolønindtægten, der  

 kan opspares/indskydes på en etableringskonto fra 25 til 40 pct.
Hermed  

 udvides iværksætteres mulighed for at akkumulere startkapital med  

 fradragsret.
For det tredje foreslås det at give adgang  

 til at videreføre og indskyde midler på en etableringskonto  

 indtil 5 år efter etablering er sket.
Indskud sker her med mindst 5.000  

 kr. og højst 40 pct. af enten nettolønindtægterne eller  

 virksomhedsoverskuddet.
Iværksætteren er derfor bedre rustet til  

 at modstå de første vanskelige år efter etableringen.
I forlængelse heraf foreslås det at  

 forlænge fristen for, hvornår ikke hævede  

 etableringskontomidler senest skal være anvendt til forlods afskrivning  

 efter etableringen.
Det foreslås at udvide denne grænse fra 2 til  

 9 år, dog senest ved udgangen af det indkomstår, hvori  

 kontohaveren fylder 67 år.
 Herudover foreslås en række  

 konsekvensændringer som følge af, at der gives adgang til at  

 videreføre etableringskonti efter etablering er sket.
For det fjerde foreslås det at lempe  

 efterbeskatningen for etableringskontomidler.
Der tages hermed højde  

 for, at fradragsværdien af indskuddene for indkomståret 2002 og  

 efterfølgende år kun er ca. 33 pct.
I tilknytning hertil  

 foreslås det at nedsætte tillægsprocenten fra 5 til 3 pct.  

 ved efterbeskatning af etableringskontomidler og  

 investeringsfondshenlæggelser for indkomståret 2002 og senere  

 indkomstår.
Provenumæssige konsekvenser Det er forbundet med usikkerhed at skønne over de  

 provenumæssige konsekvenser af lovforslaget, da der kun foreligger  

 få statistiske oplysninger, der kan belyse i hvor høj grad de  

 foreslåede lovændringer vil medføre øgede indskud  

 på etableringskonti, samt i hvilken grad lovændringerne vil  

 medføre ændringer i ordningens benyttelse i øvrigt.
Indskud via etableringskontoordningen var i 1998 210 mill.  

 kr., i 1999 220 mill. kr., og i 2000 190 mill. kr.
Det er lagt til grund, at  

 lovforslaget vil øge de årlige indskud med måske en  

 tredjedel.
Den samlede virkning af lovforslagets elementer  

 skønnes de første år at beløbe sig til et  

 provenutab på ca. 25 mill. kr. årligt.
Omkring halvdelen  

 vedrører den højere aldersgrænse for indskuddet og den  

 forlængede frist for etablering.
 Reduktionen af tillægsprocenten i  

 etableringskontoloven og investeringsfondsloven skønnes at  

 medføre et beskedent provenutab de første år stigende til  

 et årligt provenutab på et par mill. kr. efter en  

 årrække.
På langt sigt skønnes det årlige  

 provenutab at ligge på et par mill. kr., der for den største  

 dels vedkommende vedrører reduktionen i tillægsprocenten i  

 etableringskontoloven.
Det mindre provenutab på langt sigt skyldes, at  

 den reelle virkning af lovforslagets øvrige elementer hovedsageligt  

 består af en udskydelse af beskatningen.
Nedsættelsen af tillægsprocenten til 3 pct.  

 skal ses i lyset af den lavere markedsrente.
Ved et tillæg på 3  

 pct. i etableringskontoloven vil opsparere, der må opgive at etablere  

 egen virksomhed, blive beskattet på nogenlunde samme niveau, som hvis  

 midlerne alternativt var opsparet uden brug af ordningen.  

 Tillægsprocenten sikrer således, at opsparere, der må  

 opgive etablering, ikke straffes unødvendigt, samtidig med, at  

 etableringskontoordningen ikke benyttes til skatteudskydelse af personer, der  

 ikke reelt har til hensigt at etablere sig.
 For så vidt angår ophævelsen af  

 efterbeskatning med bundskatteprocenten fra og med 2002, er der tale om en  

 konsekvensændring efter Pinsepakkens omlægning af  

 beskatningsgrundlagene, og ændringen har ikke i denne sammenhæng  

 selvstændige provenumæssige konsekvenser.
Finansårsvirkningen i år 2002 skønnes  

 til ca. 5 mill. kr.
Det er herved antaget, at en væsentlig del af  

 indskuddene for indkomståret 2002 foretages i den sidste del eller  

 efter indkomståret.
Dermed vil beløbene ikke indgå i  

 forskudsregistreringen for 2002, og de skattemæssige konsekvenser vil  

 først opstå ved slutopgørelsen i 2003.
Administrative konsekvenser for stat, kommuner og  

 amtskommuner Gennemførelsen af lovforslaget skønnes at  

 medføre udgifter for Told*Skat på 1,9 mill. kr. til  

 edb-tilretninger.
Økonomiske konsekvenser for erhvervslivet Moderniseringen af etableringskontoloven er en del af  

 regeringens Konkurrenceevnepakke, og skal ses i sammenhæng med, at  

 regeringen ønsker at styrke iværksætterkulturen, der er en  

 vigtig kilde til innovation og dynamik i erhvervsudviklingen.
 Lovændringen vil øge muligheden for at styrke  

 kapitalgrundlaget for iværksættere, både før  

 etableringen, og i årene umiddelbart efter.
 Med lovforslaget tages ydermere hensyn til, at man kan  

 benytte ordningen, såfremt man etablerer sig i en moden alder.
 Den lempeligere efterbeskatning medfører, at  

 opsparere, der må opgive etablering, ikke efterbeskattes  

 unødvendigt hårdt.
Administrative konsekvenser for erhvervslivet Samtidig med fremsættelsen er lovforslaget sendt til  

 Økonomi- og Erhvervsministeriets testpanel med henblik på at  

 få erhvervslivets vurdering af lovforslagets administrative  

 konsekvenser.
Administrative konsekvenser for borgerne Udvidelsen af etableringskontoordningen skønnes  

 ikke at have administrative konsekvenser for borgerne.
Miljømæssige konsekvenser Lovforslaget har ingen miljømæssige  

 konsekvenser.
Forholdet til EU-retten Lovforslaget indeholder ikke EU-retlige aspekter.
 Sammenfatning af økonomiske konsekvenser og  

 administrative konsekvenser.
Positive konsekvenser Negative konsekvenser Økonomiske konsekvenser for stat, amter og  

 kommuner Indkomstårsvirkning:
 De første år: Årligt provenutab på ca. 25 mill.  

 kr.
 På langt sigt et årligt provenutab på et par mill.  

 kr.
 Finansårsvirkning:
 År 2002: 5 mill. kr.
 Provenuvirkningen vedrører for langt størstedelens  

 vedkommende amter og kommuner.
Administrative konsekvenser for stat, amter og  

 kommuner Gennemførelsen af lovforslaget skønnes at  

 medføre udgifter for Told*Skat på 1,9 mill. kr. til  

 edb-tilretninger.
Økonomiske konsekvenser for erhvervslivet Lovændringen vil øge muligheden for at styrke  

 kapitalgrundlaget for iværksættere, både før  

 etableringen, og i årene umiddelbart efter.
 Med lovforslaget tages ydermere hensyn til, at man kan benytte ordningen,  

 såfremt man etablerer sig i en sen alder.
 Den lempeligere efterbeskatning medfører, at opsparere, der  

 må opgive etablering, ikke efterbeskattes unødvendigt  

 hårdt.
Administrative konsekvenser for erhvervslivet Det vurderes, at der vil være en vis begrænset  

 administration forbundet med udvidelsen af etableringskontoordningen som  

 følge af, at flere vil anvende ordningen.
Miljømæssige konsekvenser Ingen Ingen Administrative konsekvenser for borgerne Udvidelsen af etableringskontoordningen skønnes ikke  

 at have administrative konsekvenser for borgerne.
Forholdet til EU-retten Lovforslaget indeholder ikke EU-retlige aspekter.
Høring Samtidig med fremsættelsen er lovforslaget sendt til  

 høring i Advokatrådet, Amtsrådsforeningen i Danmark,  

 Arbejderbevægelsens Erhvervsråd, Danmarks  

 Forvaltningshøjskole, Dansk Familielandbrug, Dansk Fiskeriforening,  

 Dansk Handel & Service, Dansk Industri, Dansk Journalistforbund, Dansk  

 Metalarbejderforbund, Dansk Musiker Forbund, De Danske Landboforeninger, Den  

 Danske Skatteborgerforening, Det Danske Handelskammer, Finansministeriet,  

 Finansrådet, Foreningen Registrerede Revisorer, Foreningen af  

 Statsautoriserede Revisorer, Foreningen Danske Revisorer, Frederiksberg  

 Kommune, HK Danmark, Håndværksrådet, Justitsministeriet,  

 Kommunernes Landsforening, Kvindeligt Arbejderforbund i Danmark,  

 Københavns Kommune, Landbrugets Rådgivningscenter,  

 Landbrugsrådet, Skattechefforeningen, Skatterevisorforeningen,  

 Statsministeriet, Told- og Skattestyrelsen og Økonomi- og  

 Erhvervsministeriet.
Bemærkninger til de enkelte bestemmelser Til § 1 Til nr. 1 Efter de gældende regler i etableringskontoloven kan  

 en lønmodtager, der foretager opsparing med henblik på  

 etablering af selvstændig erhvervsvirksomhed her i landet, fradrage  

 indskud på etableringskonto ved opgørelsen af den skattepligtige  

 indkomst.
Efter § 1, stk. 2, indrømmes der fradrag  

 for indskud, der er foretaget i tiden fra den 16. maj i indkomståret  

 til og med den nærmest efterfølgende 15. maj  

 (indskudsåret). Formålet med bestemmelsen var oprindeligt, at  

 indskud skal kunne foretages indtil selvangivelsesfristens udløb.
Da  

 selvangivelsesfristen for personer bl.a. blev ændret i 1992 blev  

 bestemmelsen i etableringskontoloven imidlertid ikke konsekvensrettet.
Efter den gældende bestemmelse i skattekontrollovens  

 § 4 skal fysiske personer selvangive senest den 1. juli i året  

 efter indkomstårets udløb.
Fysiske personer, der får  

 tilsendt en fortrykt selvangivelsesblanket, skal dog selvangive senest den 1.  

 maj, medmindre visse nærmere opregnede betingelser er opfyldt.
Der  

 henvises i øvrigt til bestemmelsen.
Det foreslås at følge det oprindelige princip  

 om, at indskudsåret følger selvangivelsesfristens udløb,  

 ved at ændre § 1, stk. 2, således at fradrag for et  

 givet indkomstår indrømmes for indskud, der er foretaget i tiden  

 inden udløbet af fristen for indgivelse af selvangivelse og de  

 foregående 12 måneder.
Udløber den skattepligtiges frist  

 for indgivelse af selvangivelse dermed den 1. maj i året efter  

 indkomstårets udløb, kan der indskydes på etableringskonto  

 fra den 2. maj i indkomståret og til og med den nærmest  

 efterfølgende 1. maj.
 En bevilget forlængelse af fristen for indgivelse af  

 selvangivelse medfører fortsat ikke forlængelse af fristen for  

 indskud.
 Ændringen af indskudsåret foreslås at  

 gælde for indskud foretaget før etablering og for indskud  

 foretaget i det indkomstår, hvor etablering finder sted, og de  

 efterfølgende fire indkomstår, jf. lovforslagets § 1, nr.  

 2.
Til nr. 2 Det foreslås, at etableringskontoordningen udvides,  

 således at der også efter etablering af den selvstændige  

 erhvervsvirksomhed kan foretages indskud på etableringskonto, der kan  

 fradrages ved opgørelsen af den skattepligtige indkomst.
Efter den  

 foreslåede affattelse af § 1, stk. 3, foreslås dette at  

 skulle gælde for indskud på etableringskonto, der foretages i det  

 indkomstår, hvor etablering finder sted, samt de nærmest  

 efterfølgende fire indkomstår.
Til nr. 3 Etableringskontoordningen foreslås ved lovforslaget  

 udvidet, således at der også efter etablering af  

 selvstændig erhvervsvirksomhed kan foretages indskud på  

 etableringskonto, jf. lovforslagets § 1, nr. 2.
 Efter de gældende regler er fuldt skattepligtige  

 personer berettiget til at foretage indskud på etableringskonto,  

 når de i indkomståret har oppebåret  

 lønindtægt, og ved udgangen af indkomståret ikke er fyldt  

 46 år.
Ordningen med at indskyde på etableringskonto med  

 fradragsret, foreslås i § 1, stk. 3, udvidet til også  

 at omfatte indskud i etableringsåret og de nærmest  

 efterfølgende fire indkomstår.
Dette gør det  

 nødvendigt at tilpasse bestemmelsen i § 2 således, at fuldt  

 skattepligtige personer, der ikke længere oppebærer  

 lønindtægt, men derimod overskud fra den etablerede  

 erhvervsvirksomhed, tillige er berettiget til at foretage indskud på  

 etableringskonto.
 Da det ikke er ualmindeligt, at den skattepligtige ved  

 opstart af den selvstændige erhvervsvirksomhed for en kortere eller  

 længere periode beholder sit hidtidige arbejde som lønmodtager,  

 foreslås det tillige, at en fuldt skattepligtig person er berettiget  

 til at foretage indskud på etableringskonto, når denne indtil fem  

 år efter etableringen af den selvstændige erhvervsvirksomhed  

 oppebærer lønindtægter.
Herudover foreslås det at hæve  

 aldersgrænsen for, hvornår der senest kan foretages indskud  

 på etableringskonto fra 45 år til 66 år.
Efter den  

 foreslåede nye affattelse af § 8, stk. 1, skal etablering  

 senest være sket ved udgangen af det indkomstår, hvori  

 kontohaveren fylder 65 år.
Sammenholdes § 8, stk. 1, med  

 aldersgrænsen i den foreslåede bestemmelse i § 2, kan en  

 kontohaver, der etablerer sig i det indkomstår, hvori vedkommende  

 fylder 65 år, foretage indskud på etableringskonto i  

 etableringsåret og det nærmest efterfølgende  

 indkomstår.
 Adgangen til at indskyde på etableringskonto i  

 etableringsåret og de nærmest efterfølgende fire  

 indkomstår tilkommer alene skattepligtige, der inden etablering af den  

 selvstændige erhvervsvirksomhed har indskudt på  

 etableringskonto.
Af den gældende bestemmelse i § 11,  

 stk. 3, fremgår det, at der ved ophør eller  

 afhændelse af en virksomhed skal medregnes ikke hævede indskud og  

 indskud, som er hævet i det indkomstår, hvori virksomheden  

 ophører eller afhændes, ved opgørelsen af den  

 skattepligtige indkomst for det indkomstår, hvor virksomheden  

 ophører eller afhændes.
De beløb, der ikke er  

 hævet, kan dog opretholdes på de oprindelige vilkår, hvis  

 kontohaveren inden 1 år efter afhændelsen eller ophøret  

 på ny etablerer selvstændig virksomhed, jf. § 5.
 Kontohaveren kan fra og med det indkomstår, der  

 følger efter ophørs- eller afhændelsesåret ikke  

 længere foretage indskud på etableringskonto efter andet led i  

 den foreslåede bestemmelse i § 2, medmindre der på ny  

 etableres selvstændig virksomhed inden 1 år efter  

 afhændelsen eller ophøret.
Til nr. 4 og 5 Stk. 1 For at fremme mulighederne for opsparing med henblik  

 på selvstændig erhvervsvirksomhed foreslås det, at  

 indskudsgrænsen i § 3 forhøjes.
Efter de gældende regler kan indskuddet højst  

 udgøre 25 pct. af indskyderens nettolønindtægt i  

 indkomståret, dog kan der altid indskydes 100.000 kr. af  

 nettolønindtægten.
Procentsatsen foreslås for indskud, der  

 vedrører indkomstår før etableringsåret,  

 forhøjet til 40 pct. af indskyderens nettolønindtægt i  

 indkomståret.
Som en konsekvens af den foreslåede udvidelse af  

 ordningen til tillige at omfatte indskud i etableringsåret og de  

 nærmest efterfølgende fire indkomstår, foreslås der  

 endvidere indført en indskudsgrænse for sådanne tilskud.  

 Det foreslås, at indskuddet højst kan udgøre 40 pct. af  

 indskyderens nettolønindtægt eller af overskuddet fra den  

 selvstændige erhvervsvirksomhed, dog kan der altid indskydes 100.000  

 kr. af nettolønindtægten eller overskuddet i den  

 selvstændige erhvervsvirksomhed.
Ligesom for indskud foretaget med  

 henblik på etablering af selvstændig erhvervsvirksomhed, er der  

 ved indskud i etableringsåret eller senere indkomstår krav om, at  

 indskuddene mindst skal udgøre 5.000 kr.
Stk. 2 Definitionen af, hvad der skal forstås ved  

 lønindtægt, foreslås flyttet fra stk. 1 til  

 stk. 2.
Stk. 3 Det foreslås, at overskud fra selvstændig  

 erhvervsvirksomhed defineres som overskud opgjort efter reglerne for  

 opgørelse af skattepligtig indkomst før fradrag for  

 henlæggelse til konjunkturudligning efter virksomhedsskattelovens  

 § 22 b, med tillæg af renteudgifter og kurstab på fordringer  

 og gæld og med fradrag af rente- og udbytteindtægter samt  

 kursgevinst på fordringer og gæld, som indgår i  

 opgørelsen af dette overskud.
Ved de sidstnævnte tillæg og  

 fradrag korrigeres der for gevinster og tab m.v. på finansielle  

 aktiver.
Afgrænsningen svarer til den, der blev anvendt i  

 investeringsfondsloven.
Til nr. 6 Efter etableringskontolovens § 4, stk. 2, kan  

 indskud på en konto helt eller delvis undlades i etableringsåret,  

 såfremt kontohaveren opfylder betingelserne i § 5 for at  

 være etableret.
Bestemmelsen er møntet på skattepligtige,  

 der etablerer sig i perioden 1. januar til 15. maj i året efter det  

 indkomstår, hvori fradrag for indskud ønskes fradraget.
I denne  

 situation kan den skattepligtige undlade at indskyde penge på en  

 etableringskonto, hvis der inden den nævnte frist er anskaffet  

 afskrivningsberettigede aktiver.
Det er en betingelse, at det fradrag, der  

 ønskes foretaget, er lig med eller mindre end anskaffelsesprisen  

 på de aktiver, der anskaffes.
Endvidere skal bestemmelsen i § 7,  

 stk. 5, iagttages, hvorefter indskud vedrørende et givet  

 indkomstår først kan benyttes, når tidligere indskud er  

 benyttet fuldt ud.
Er der foretaget indskud for tidligere år, kan  

 § 4, stk. 2, således kun anvendes, hvis den skattepligtige  

 anskaffer aktiver, der både berettiger til forlods afskrivning af de  

 tidligere foretagne indskud og af det nye beløb, som der ønskes  

 fradrag for uden indskud.
Ved lovforslaget foreslås det, at der gives adgang  

 til at videreføre en etableringskonto indtil 5 år efter  

 etableringen.
Hvis kontohaveren i denne periode i et givet indskudsår  

 ønsker både at indskyde midler og samtidig hæve midler til  

 anskaffelse af afskrivningsberettigede aktiver, foreslås det, at der  

 indføres en tilsvarende adgang til under samme betingelser at få  

 fradrag uden at foretage indskud på en etableringskonto.
Til nr. 7 Det foreslås, at ordet »ved« i § 5,  

 stk. 1, ændres til »Ved og efter« for derved at understrege, at  

 indskud på etableringskonto, foretaget såvel før som efter  

 etablering af selvstændig erhvervsvirksomhed, skal hæves i  

 overensstemmelse med reglerne i § 7.
Til nr. 8 Efter den gældende bestemmelse i § 5,  

 stk. 8, kan indskud hæves ved etablering af en virksomhed, som  

 skal drives af kontohaveren eller af dennes ægtefælle eller af  

 begge ægtefæller i forening.
Det vil sige, at en kontohaver kan  

 hæve indskud, hvad enten kontohaveren selv, dennes  

 ægtefælle eller begge ægtefæller i forening agter at  

 drive virksomheden.
De aktiver, der bruges i virksomheden, kan ejes enten af  

 den ene eller den anden ægtefælle, eller af begge  

 ægtefæller, jf. kildeskattelovens § 26 A, stk. 1. Den  

 forlods afskrivning foretages af den af ægtefællerne, der driver  

 virksomheden, selv om det er den anden ægtefælles  

 etableringskontomidler, der anvendes.
 Det foreslås, at indskud der foretages i  

 etableringsåret eller et af de nærmest efterfølgende fire  

 indkomstår af en ægtefælle, jf. den foreslåede  

 § 1, stk. 3, tillige kan anvendes til forlods afskrivning af den  

 anden ægtefælle, hvis det er denne anden ægtefælle,  

 der driver virksomheden.
Til nr. 9 Etablering af selvstændig erhvervsvirksomhed skal  

 efter etableringskontolovens § 8 senest være sket inden 10  

 år efter udløbet af det indkomstår, hvori indskuddet er  

 fradraget.
Er kontohaveren ikke fyldt 45 år ved fristens udløb,  

 forlænges fristen dog til udgangen af det år, hvor kontohaveren  

 fylder 45 år.
For at fremme brugen af etableringskontoordningen  

 foreslås det, at der først er krav om etablering ved udgangen af  

 det indkomstår, hvor kontohaveren fylder 65 år.
Dermed får  

 det ikke længere betydning, hvornår det første indskud er  

 foretaget.
Ses ændringen i sammenhæng med den  

 foreslåede ændring af § 2, har en kontohaver adgang til at  

 indskyde på etableringskonto til og med det indkomstår, hvor  

 kontohaveren fylder 65 år.
Sker der ikke etablering inden udgangen af  

 dette indkomstår, foretages der efterbeskatning af foretagne indskud  

 efter § 9, stk. 1. Får kontohaveren dog etableret en  

 selvstændig erhvervsvirksomhed inden fristens udløb, kan der  

 tillige foretages indskud efter den foreslåede bestemmelse i § 1,  

 stk. 3, i etableringsåret og de nærmest efterfølgende  

 fire indkomstår, dog senest i det indkomstår, hvori kontohaveren  

 fylder 66 år.
Til nr. 10-12, 17 og 19 Etablering af den selvstændige erhvervsvirksomhed  

 skal efter etableringskontolovens § 8 været sket inden 10 år  

 efter udløbet af det indkomstår, hvori indskuddet er fradraget.  

 Er kontohaveren ikke fyldt 45 år ved fristens udløb,  

 forlænges fristen dog til udgangen af det år, hvor kontohaveren  

 fylder 45 år.
 Er etablering ikke foretaget inden udløbet af denne  

 frist, medregnes indskudsbeløbet med tillæg af 5 pct. for hvert  

 år fra udløbet af det indkomstår, hvori indskuddet er  

 fradraget, og indtil fristens udløb i den skattepligtige indkomst for  

 det indkomstår, hvori fristen er udløbet, jf. § 9,  

 stk. 1.
 En sådan efterbeskatning foretages tillige, hvis  

 kontohaveren ønsker at hæve indskuddene inden udløbet af  

 fristen i § 8, i tilfælde af kontohaverens død eller  

 konkurs samt ved ophør af kontohaverens skattepligt efter  

 kildeskattelovens § 1, jf. §§ 9, stk. 2, 11, stk. 1 og  

 11, stk. 2.
Formålet med tillægget på 5 pct. er at  

 regulere for den fordel, kontohaveren har haft ved at kunne skyde penge ind  

 på etableringskontoen med fradragsret.
Herved har kontohaveren kunnet  

 udskyde hele eller dele af dennes skattebetaling.
 Tillæggets størrelse skal dermed holdes op  

 imod den rentefordel, kontohaveren har haft ved at kunne udskyde hele eller  

 dele af skattebetalingen.
Renteniveauet i samfundet er i mellemtiden faldet.
Det  

 foreslås derfor, at tillægget nedsættes fra 5 pct. til 3  

 pct. for indkomståret 2002 eller senere indkomstår.
Det skal  

 bemærkes, at tillægsprocenten ved efterbeskatningen medregnes for  

 indkomståret efter fradragsåret.
For indskud, der er fradraget i  

 2001, vil der ved en efterbeskatning heraf blive medregnet et tillæg  

 på 3 pct. for indkomståret 2002.
 Der er som efter de gældende regler ikke tale om en  

 renteberegning, men om et tillæg.
Eksempel En fuldt skattepligtig person har for indkomståret  

 1999 indskudt 10.000 kr. på en etableringskonto.
Etableringen af den  

 selvstændige erhvervsvirksomhed skal senest være sket i  

 indkomståret 2003. Det forudsættes, at dette ikke sker.
 Efter forslaget medregnes indskuddet for  

 indkomståret 1999 i den skattepligtige indkomst for indkomståret  

 2003 med et tillæg af 5 pct. for hvert af indkomstårene 2000 og  

 2001 og 3 pct. for hvert af indkomstårene 2002 og 2003. Der ses i  

 eksemplet bort fra indskud foretaget i de øvrige indkomstår.
 Der kan i øvrigt henvises til eksemplet under  

 bemærkningerne til nr. 13.
Til nr. 13 Den, der med henblik på etablering af  

 selvstændig virksomhed her i landet foretager indskud på  

 etableringskonto efter reglerne i etableringskontoloven, kan fradrage  

 indskuddet ved opgørelsen af den skattepligtige indkomst, dvs. som et  

 ligningsmæssigt fradrag.
 Ved Pinsepakken i 1998 blev den skattemæssige  

 værdi af ligningsmæssige fradrag nedsat over en 4-årig  

 periode (indkomstårene 1999-2002). Fra og med indkomståret 2002  

 svarer fradragsværdien for ligningsmæssige fradrag til satsen for  

 de kommunale og amtskommunale indkomstskatter og kirkelige skatter.
 I tilfælde af, at en kontohaver efter den  

 foreslåede affattelse af § 8 ikke har fået etableret sig  

 inden udgangen af det indkomstår, hvor kontohaveren fylder 65 år,  

 eller kontohaveren selv ønsker at hæve indskud på  

 etableringskontoen uden at have etableret sig som selvstændig  

 erhvervsdrivende, efterbeskattes kontohaveren af de foretagne indskud.
Efter § 9 medregnes de enkelte indskudsbeløb  

 med tillæg af 5 pct. for hvert år fra udløbet af det  

 indkomstår, hvori indskuddet er fradraget, og indtil fristens  

 udløb i den skattepligtige indkomst for det indkomstår, hvori  

 fristen er udløbet eller indskuddet hæves.
Beskatningen sker med  

 satsen for indkomstskat efter personskattelovens § 6  

 (bundskatteprocenten) og med satserne for de kommunale og amtskommunale  

 indkomstskatter og kirkelige skatter for det indkomstår, hvor  

 indskudsbeløbet m.v. medregnes i den skattepligtige indkomst, jf.  

 § 9, stk. 3.
Da fradragsværdien af indskud, der fradrages fra og  

 med indkomståret 2002 er blevet nedsat, foreslås det, at der ved  

 en eventuel efterbeskatning af indskud fradraget i indkomståret 2002  

 eller senere, sker en tilsvarende nedsættelse af beskatningen ved, at  

 der alene sker beskatning med satserne for de kommunale og amtskommunale  

 indkomstskatter og kirkelige skatter.
Herved opnås, at  

 beskatningsprocenten ved en eventuel efterbeskatning er tilnærmelsesvis  

 den samme som fradragsværdien af indskuddet, da dette blev fradraget  

 ved indkomstopgørelsen.
 Indskud fradraget i indkomstårene til og med 2001  

 beskattes fortsat med satsen for indkomstskat efter personskattelovens  

 § 6 (bundskatteprocenten) og med satserne for de kommunale og  

 amtskommunale indkomstskatter og kirkelige skatter i det indkomstår,  

 hvori fristen udløber eller indskuddet hæves.
Eksempel En kontohaver har foretaget følgende indskud  

 på en etableringskonto med fradragsret (i kr.):
 1999:
10.000 2000:
15.000 2001:
10.000 2002:
20.000 Forudsætninger Det antages, at kontohaveren i indkomståret 2003  

 ønsker at hæve indeståendet på etableringskontoen,  

 selvom etablering ikke er sket.
Tillægget for indkomstårene 2000  

 og 2001 udgør 5 pct. og for indkomstårene 2002 og 2003 3 pct.  

 Beskatning antages i indkomståret 2003 at foretages med følgende  

 satser (i pct.):
 Kommunal- og amtskommunal indkomstskat (gns.):
32,6 Kirkeskat:
0,7 Bundskat, jf. personskattelovens § 6:
5,5 Beregning af tillæg (i kr.) For fradrag i 1999: 10.000 + ((10.000 x 0,05) x 2) + ((10.000  

 x 0,03) x 2) = 11.600 For fradrag i 2000: 15.000 + ((15.000 x 0,05) x 1) + ((15.000  

 x 0,03) x 2) = 16.650 For fradrag i 2001: 10.000 + ((10.000 x 0,03) x  

 2) = 10.600 For fradrag i 2002: 20.000 + ((20.000 x 0,03) x  

 1) = 20.600 I alt = 59.450 Beskatning 1999-2001:
 = 38.850 kr. beskattes med 38,8 pct.
 2002:
 = 20.600 kr. beskattes med 33,3 pct.
Til nr. 14 Stk. 1 Når etablering har fundet sted, foreslås det,  

 at indskud, der ikke har kunnet hæves efter bestemmelserne i § 7  

 inden 9 år efter udløbet af det indkomstår, hvori  

 etablering har fundet sted, eller inden udgangen af det indkomstår,  

 hvori kontohaveren fylder 67 år, skal medregnes til den skattepligtige  

 indkomst for det indkomstår, hvori fristen er udløbet.
Til de  

 enkelte indskud skal medregnes et tillæg på 3 pct. for hvert  

 år fra udløbet af det indkomstår, hvori indskuddet er  

 fradraget og indtil fristens udløb.
 Fristen for den seneste anvendelse af ikke hævede  

 indskud omfatter såvel indskud foretaget før  

 etableringsåret som indskud foretaget i etableringsåret og de  

 nærmest efterfølgende fire indkomstår, der ikke har kunnet  

 hæves efter bestemmelserne i § 7, dvs. ikke er medgået til  

 forlods afskrivning af anskaffede aktiver.
 Sammenholdes aldersbegrænsningen i den  

 foreslåede bestemmelse med de foreslåede bestemmelser i §§ 2  

 og 8, kan en kontohaver, der etablerer sig i det indkomstår, hvori  

 vedkommende fylder 65 år, indskyde på etableringskonto i  

 etableringsåret og det nærmest efterfølgende  

 indkomstår, og indskud der ikke er hævet i det indkomstår,  

 hvori kontohaveren fylder 67 år, skal medregnes til den skattepligtige  

 indkomstår i dette indkomstår efter reglerne i § 10.
 Efter de gældende regler skal indskud, der ikke har  

 kunnet hæves efter bestemmelserne i § 7 i etableringsåret  

 eller et af de to efterfølgende indkomstår, medregnes til den  

 skattepligtige indkomst for det andet indkomstår efter  

 etableringsåret, jf. § 10, stk. 1. I forhold til indskud  

 efter de gældende regler, dvs. indskud foretaget før  

 etableringsåret, er der med den foreslåede frist på 9  

 år tale om en udvidelse af ordningen, da de indskudte beløb ikke  

 skal være hævet inden det andet indkomstår efter  

 etableringsåret, men først inden 9 år efter  

 etableringsåret.
Efter de gældende regler medregnes der ikke  

 tillæg, hvis indskuddene ikke har kunnet hæves inden det andet  

 indkomstår efter etableringsåret.
For ikke at stille kontohaverne  

 dårligere end efter de gældende regler, foreslås det, at  

 der for indskud foretaget inden etablering først skal medregnes  

 tillæg fra og med det tredje indkomstår efter  

 etableringsåret.
Stk. 2 Ønsker den skattepligtige at hæve indskud,  

 der ikke er medgået til forlods afskrivning på anskaffede  

 aktiver, inden udløbet af den foreslåede frist i stk. 1,  

 foreslås det, at beløbet medregnes i den skattepligtige indkomst  

 for det indkomstår, hvori beløbet er hævet.
Til  

 indskuddene medregnes et tillæg på 3 pct. for hvert år fra  

 udløbet af det indkomstår, hvori indskuddet er fradraget, og  

 indtil udløbet af det indkomstår, hvori indskuddet  

 hæves.
Efter de gældende regler kan ikke anvendte indskud  

 hæves allerede i etableringsåret eller det følgende  

 indkomstår.
I så fald medregnes beløbet til den  

 skattepligtige indkomst for det indkomstår, hvori beløbet  

 hæves, jf. § 10, stk. 2. Der medregnes således ikke  

 tillæg.
For ikke at stille kontohaverne dårligere end efter de  

 gældende regler, foreslås det, at der for indskud foretaget inden  

 etablering først skal medregnes tillæg fra og med det andet  

 indkomstår efter etableringsåret.
Til nr. 15 Der er tale om konsekvensrettelser som følge af de  

 under nr. 12 og 13 foreslåede ændringer.
Til nr. 16 Der er tale om en konsekvensrettelse som følge af  

 den under nr. 14 foreslåede udvidelse af fristen for, hvornår  

 indskud på etableringskonto senest skal været hævet.
Rammes en kontohaver af aldersgrænsen i § 10,  

 stk. 1, som følge af, at myndighederne tidligere har tilsidesat  

 en etablering, skal kontohaveren stilles som om etableringen ikke var blevet  

 tilsidesat.
Får kontohaveren f.eks. i det indkomstår, hvori  

 vedkommende fylder 68 år, anerkendt, at etablering er sket i det  

 indkomstår, hvori vedkommende fylder 65 år, skal kontohaveren  

 først efterbeskattes af eventuelle ikke hævede indskud i det  

 indkomstår, hvori vedkommende fylder 70 år.
Til nr. 18 Der er tale om en konsekvensrettelse som følge af  

 den under nr. 19 foreslåede ændring.
Til nr. 20 Der er tale om en konsekvensrettelse som følge af  

 den under nr. 19 foreslåede ændring.
Til nr. 21 Ved ophør eller afhændelse af den  

 selvstændige erhvervsvirksomhed inden udløbet af det andet  

 indkomstår efter etableringsåret, medregnes ikke hævede  

 indskud og indskud, som er hævet i det indkomstår, hvori  

 virksomheden er ophørt eller afhændet, ved opgørelsen af  

 den skattepligtige indkomst i det indkomstår, hvori virksomheden er  

 ophørt eller afhændet, jf. § 11, stk. 3.
 Bestemmelsen skal ses i sammenhæng med den  

 gældende bestemmelse i § 10, stk. 1, hvorefter indskud, der  

 ikke har kunnet hæves efter bestemmelserne i § 7 i  

 etableringsåret eller et af de to efterfølgende  

 indkomstår, skal medregnes til den skattepligtige indkomst.  

 Ophører eller afhændes virksomheden således senere end ved  

 udløbet af det andet indkomstår efter etableringsåret, jf.  

 § 11, stk. 3, vil der efter § 10, stk. 1, være sket  

 efterbeskatning af ikke hævede indskud ved udgangen af det andet  

 indkomstår efter etableringsåret.
 Ved lovforslagets § 1, nr. 14, foreslås fristen  

 for, hvornår indskud senest skal være hævet, udvidet som  

 følge af, at der ved lovforslaget gives kontohaveren mulighed for  

 tillige at indskyde på etableringskonto efter etablering af den  

 selvstændige erhvervsvirksomhed, jf. den foreslåede nye  

 affattelse af § 1, stk. 3. Derfor foreslås det, at ordene  

 »inden udløbet af det andet indkomstår efter  

 etableringsåret« udgår af bestemmelsen, således at der  

 også er hjemmel til efterbeskatning af ikke hævede indskud, hvis  

 f.eks. virksomheden ophører eller afhændes det fjerde år  

 efter etableringsåret.
Til nr. 22 For så vidt angår sidste punktum er der tale  

 om en konsekvensrettelse som følge af den under nr. 12  

 foreslåede ændring.
For de øvrige ændringer henvises  

 der til bemærkningerne til nr. 10-13, 17 og 19.
Til § 2 Til nr. 1-6 Da renteniveauet i samfundet er faldet, foreslås  

 det, ligesom ved efterbeskatning af etableringskontomidler, at nedsætte  

 tillægget ved efterbeskatning af investeringsfondsmidler fra 5 pct. til  

 3 pct. for indkomståret 2002 og senere indkomstår.
Der er som  

 efter de gældende regler ikke tale om en renteberegning, men om et  

 tillæg.
Til § 3 Da loven har virkning fra og med indkomståret 2002,  

 har den tilbagevirkende kraft, hvilket dog ikke skønnes at  

 udgøre et problem, idet ændringerne udelukkende er til fordel  

 for skatteyderne.
 Lempelsen af efterbeskatningen i relation til  

 nedsættelsen af tillægsprocenten for henholdsvis  

 etableringskontomidler og investeringsfondshenlæggelser har virkning  

 for midler og henlæggelser, der efterbeskattes i indkomståret  

 2002 og efterfølgende indkomstår.
Bilag Lovforslaget sammenholdt med gældende lov Gældende regler Lovforslaget § 1 I lov om indskud på etableringskonto (etableringskontoloven), jf.  

 lovbekendtgørelse nr. 115 af 24. februar 1999, som ændret ved  

 § 6 i lov nr. 958 af 20. december 1999, § 14 i lov nr. 1029 af 22.  

 november 2000 og § 6 i lov nr. 1286 af 20. december 2000, foretages  

 følgende ændringer:
 1. § 1, stk. 2, affattes således:
 Stk. 2. Fradrag for et givet indkomstår indrømmes  

 for indskud, der er foretaget i tiden fra den 16. maj i indkomståret  

 til og med den nærmest efterfølgende 15. maj  

 (indskudsåret).
 »Stk. 2. Fradrag for et givet indkomstår  

 indrømmes for indskud, der er foretaget i tiden inden udløbet  

 af fristen for indgivelse af selvangivelse og de foregående 12  

 måneder (indskudsåret).«.
 2. § 1, stk. 3, affattes således:
 Stk. 3. Fradrag kan ikke opnås for det indkomstår,  

 hvori etablering finder sted, jf. § 5, eller for følgende  

 indkomstår, hvori beløb indskudt før etableringen endnu  

 ikke er hævet fuldt ud.
»Stk. 3. Efter etablering af selvstændig  

 erhvervsvirksomhed har fundet sted, kan fradrag for indskud kun opnås  

 for det indkomstår, hvor etablering finder sted, jf. § 5, og de  

 nærmest efterfølgende fire indkomstår.
Fradrag kan ikke  

 opnås for efterfølgende indkomstår, hvori indskudte  

 beløb endnu ikke er hævet fuldt ud.«.
 3. § 2 affattes således:
 § 2. Berettiget til at foretage indskud på  

 etableringskonto er fuldt skattepligtige personer, som i indkomståret  

 har oppebåret lønindtægt, og som ved udgangen af  

 indkomståret ikke er fyldt 46 år.
 »§ 2. Berettiget til at foretage indskud på  

 etableringskonto er fuldt skattepligtige personer, som i indkomståret  

 har oppebåret lønindtægt, eller som indtil fem år  

 efter etableringen af den selvstændige erhvervsvirksomhed, jf.  

 § 5, oppebærer lønindtægter eller overskud fra den  

 selvstændige erhvervsvirksomhed, og som ved udgangen af  

 indkomståret ikke er fyldt 67 år.«.
 4. § 3, stk. 1, affattes således:
§ 3. Indskuddet for et indskudsår skal udgøre  

 mindst 5.000 kr. og kan højst udgøre 25 pct. af indskyderens  

 nettolønindtægt i indkomståret, dog kan der altid  

 indskydes 100.000 kr. af nettolønindtægten.
Til  

 lønindtægten henregnes kontant løn med tillæg af  

 den skattemæssige værdi af frit ophold og andre goder, som  

 lønmodtageren har oppebåret i kraft af arbejdsforholdet, samt  

 beløb, der af arbejdsgiveren er udbetalt som godtgørelse for  

 udgifter, der påføres lønmodtageren som følge af  

 arbejdet, herunder udgifter til rejse, ophold og fortæring under rejser  

 bortset fra beløb, der omfattes af bestemmelsen i ligningslovens  

 § 9, stk. 5, 2. pkt.
Ved beregningen af  

 nettolønindtægten foretages fradrag efter ligningslovens  

 §§ 9-9 D.
»§ 3. Indskud, der vedrører indkomstår før  

 etablering af den selvstændige erhvervsvirksomhed skal mindst  

 udgøre 5.000 kr. og kan højst udgøre 40 pct. af  

 indskyderens nettolønindtægt i indkomståret, dog kan der  

 altid indskydes 100.000 kr. af nettolønindtægten.
Indskud, der  

 vedrører det indkomstår, hvor etablering finder sted, eller et  

 af de nærmest efterfølgende fire indkomstår, skal mindst  

 udgøre 5.000 kr. og kan højst udgøre 40 pct. af  

 indskyderens nettolønindtægt eller af overskuddet fra den  

 selvstændige erhvervsvirksomhed, dog kan der altid indskydes 100.000  

 kr. af nettolønindtægten eller overskuddet fra den  

 selvstændige erhvervsvirksomhed.«.
 5. I § 3 indsættes efter stk. 1 som  

 nye stykker:
»Stk. 2. Til lønindtægten henregnes kontant  

 løn med tillæg af den skattemæssige værdi af frit  

 ophold og andre goder, som lønmodtageren har oppebåret i kraft  

 af arbejdsforholdet, samt beløb, der af arbejdsgiveren er udbetalt som  

 godtgørelse for udgifter, der påføres  

 lønmodtageren som følge af arbejdet, herunder udgifter til  

 rejse, ophold og fortæring under rejser bortset fra beløb, der  

 omfattes af bestemmelsen i ligningslovens § 9, stk. 5, 2. pkt.
Til  

 nettolønindtægten henregnes endvidere vederlag omfattet af  

 ligningslovens § 28 A omregnet efter ligningslovens § 28 B,  

 stk. 3. Ved beregningen af nettolønindtægten foretages  

 fradrag efter ligningslovens §§ 9-9 D.
 Stk. 3. Ved overskud fra selvstændig erhvervsvirksomhed  

 forstås overskud opgjort efter reglerne for opgørelse af  

 skattepligtig indkomst før fradrag for henlæggelse til  

 konjunkturudligning efter virksomhedsskattelovens § 22 b, med  

 tillæg af renteudgifter og kurstab på fordringer og gæld og  

 med fradrag af rente- og udbytteindtægter samt kursgevinst på  

 fordringer og gæld, som indgår i opgørelsen af dette  

 overskud.«.
 Stk. 2 bliver herefter stk. 4.
 6. § 4, stk. 2, affattes således:
Stk. 2. Indskud på en konto kan dog helt eller delvis  

 undlades, når den skattepligtige inden udløbet af  

 indskudsåret opfylder betingelserne i § 5 for at hæve  

 indskud af samme størrelse.
Skatteministeren kan fastsætte  

 nærmere regler, hvorefter den skattepligtige skal afgive oplysninger og  

 dokumentation for, at betingelserne i § 5 er opfyldt.
Beløb, der  

 er omfattet af 1. pkt., behandles efter reglerne om indskud.
»Stk. 2. Efter og ved etablering af selvstændig  

 erhvervsvirksomhed kan indskud på en konto dog helt eller delvis  

 undlades, når den skattepligtige inden udløbet af  

 indskudsåret opfylder betingelserne i § 5 for at hæve  

 indskud af samme størrelse.
Skatteministeren kan fastsætte  

 nærmere regler, hvorefter den skattepligtige skal afgive oplysninger og  

 dokumentation for, at betingelserne i § 5 er opfyldt.
Beløb  

 omfattet af 1. pkt. behandles efter reglerne om indskud.«.
 § 5. Ved etablering af selvstændig erhvervsvirksomhed  

 her i landet hæves indskuddene i overensstemmelse med reglerne i  

 § 7. Pengeinstituttet må dog først udbetale midlerne,  

 når det har modtaget et udfyldt skema fra kontohaveren.  

 Skatteministeren fastsætter de nærmere regler om dette  

 skema.
 7. I § 5, stk. 1, ændres »Ved« til: »Ved og  

 efter«.
 8. § 5, stk. 8, affattes således:
 Stk. 8. Indskud kan hæves ved etablering af en  

 virksomhed, som skal drives af kontohaveren eller af dennes  

 ægtefælle eller af begge ægtefæller i forening.
 »Stk. 8. Indskud kan hæves ved og efter etablering af en  

 virksomhed, som skal drives eller bliver drevet af kontohaveren eller af  

 dennes ægtefælle eller af begge ægtefæller i  

 forening.«.
 9. § 8, stk. 1, affattes således:
§ 8. Etableringen skal være sket inden 10 år efter  

 udløbet af det indkomstår, hvori indskuddet er fradraget.
Er  

 kontohaveren ikke fyldt 45 år ved fristens udløb,  

 forlænges fristen til udgangen af det år, hvori kontohaveren  

 fylder 45 år.
 »§ 8. Etablering skal være sket senest ved udgangen af  

 det indkomstår, hvori kontohaveren fylder 65 år.«.
 § 9. Er etablering ikke foretaget inden udløbet af den  

 frist, der er nævnt i § 8, medregnes indskudsbeløbet med  

 tillæg af 5 pct. for hvert år fra udløbet af det  

 indkomstår, hvori indskuddet er fradraget, og indtil fristens  

 udløb i den skattepligtige indkomst for det indkomstår, hvori  

 fristen er udløbet.
 10. I § 9, stk. 1, § 9, stk. 2, § 11,  

 stk. 1, og § 11, stk. 2, ændres »5 pct.« til:  

 »3 pct.«.
 11. I § 9, stk. 1, indsættes efter 1.  

 pkt.:
 »Til og med indkomståret 2001 udgør  

 tillægget dog 5 pct.«.
Stk. 2. Samtlige indskud på etableringskonto kan  

 hæves inden udløbet af den frist, der er nævnt i § 8,  

 selv om etablering ikke er sket.
I så fald medregnes  

 indskudsbeløbet med tillæg af 5 pct. for hvert år fra  

 udløbet af det indkomstår, hvori indskuddet er fradraget, og  

 indtil udløbet af det indkomstår, hvori indskuddet hæves,  

 i den skattepligtige indkomst for det indkomstår, hvori beløbet  

 er hævet.
Når der hæves et beløb fra  

 etableringskontoen, hæves der af indskuddene med samme beløb.  

 Indskud, der eventuelt overstiger indeståendet, anses for fuldt ud  

 hævet, når det sidste indestående hæves.
 12. I § 9, stk. 2, indsættes efter 2.  

 pkt.:
 »Til og med indkomståret 2001 udgør  

 tillægget dog 5 pct.«.
 13. § 9, stk. 3, affattes således:
Stk. 3. Beskatningen efter stk. 1-2 sker med satsen for  

 almindelig indkomstskat efter personskattelovens § 6 og med satserne for  

 de kommunale og amtskommunale indkomstskatter og kirkelige afgifter for det  

 indkomstår, hvor indskudsbeløbet m.v. medregnes i den  

 skattepligtige indkomst.
De beløb, der er indsat på  

 etableringskontoen, sikrer skattekravet efter de nævnte stykker og kan  

 ikke hæves, før skatten er betalt.
Skatteministeren kan  

 fastsætte nærmere regler om adgangen til at hæve  

 beløb efter denne bestemmelse.
»Stk. 3. Beskatningen efter stk. 1-2 sker med satserne  

 for de kommunale og amtskommunale indkomstskatter og kirkelige afgifter for  

 det indkomstår, hvor indskudsbeløbet m.v. medregnes i den  

 skattepligtige indkomst.
For indskud fradraget til og med indkomståret  

 2001 anvendes dog satsen for indkomstskat efter personskattelovens § 6  

 og satserne for de kommunale og amtskommunale indkomstskatter og kirkelige  

 afgifter.
De beløb, der er indsat på etableringskontoen, sikrer  

 skattekravet efter de nævnte stykker og kan ikke hæves,  

 før skatten er betalt.
Skatteministeren kan fastsætte  

 nærmere regler om adgangen til at hæve beløb efter denne  

 bestemmelse.«.
 14. § 10, stk. 1 og 2, affattes  

 således:
 § 10. Når etablering har fundet sted, skal indskud, der  

 ikke har kunnet hæves efter bestemmelserne i § 7 i  

 etableringsåret eller noget af de to efterfølgende  

 indkomstår, medregnes til den skattepligtige indkomst for det andet  

 indkomstår efter etableringsåret.
»§ 10. Når etablering har fundet sted, skal indskud, der  

 ikke har kunnet hæves efter § 7 inden 9 år efter  

 udløbet af det indkomstår, hvori etablering har fundet sted,  

 eller inden udgangen af det indkomstår, hvori kontohaveren fylder 67  

 år, medregnes til den skattepligtige indkomst for det indkomstår,  

 hvori fristen er udløbet.
Indskud medregnes med tillæg af 3 pct.  

 for hvert år fra udløbet af det indkomstår, hvori  

 indskuddet er fradraget, og indtil fristens udløb.
For indskud  

 foretaget inden etablering medregnes dog først tillæg fra og med  

 det tredje indkomstår efter etableringsåret.
Stk. 2. De indskudsbeløb, der er nævnt i  

 stk. 1, kan dog hæves allerede i etableringsåret eller det  

 følgende indkomstår.
I så fald medregnes beløbet  

 til den skattepligtige indkomst for det indkomstår, hvori  

 beløbet hæves.
Stk. 2. De indskudsbeløb, der er nævnt i  

 stk. 1, kan hæves inden udløbet af fristen i stk. 1. I  

 så fald medregnes beløbet med tillæg af 3 pct. for hvert  

 år fra udløbet af det indkomstår, hvori indskuddet er  

 fradraget, og indtil udløbet af det indkomstår, hvori indskuddet  

 hæves, i den skattepligtige indkomst for det indkomstår, hvori  

 beløbet er hævet.
For indskud foretaget inden etablering  

 medregnes dog først tillæg fra og med det andet indkomstår  

 efter etableringsåret.«.
 Stk. 3. Bestemmelserne i § 9, stk. 2, 3. og 4. pkt.,  

 og § 9, stk. 3, 2. og 3. pkt., finder tilsvarende anvendelse.
 15. I § 10, stk. 3, ændres »§ 9,  

 stk. 2, 3. og 4. pkt., og § 9, stk. 3, 2. og 3. pkt.« til:  

 »§ 9, stk. 2, 4. og 5. pkt., og § 9, stk. 3, 3. og 4.  

 pkt.«, og i stk. 6 ændres »§ 9, stk. 2, 3. og 4.  

 pkt.« til: »§ 9, stk. 2, 4. og 5. pkt.«.
 16. § 10, stk. 5, 1. og 2. pkt., affattes  

 således:
Stk. 5. Har et skatteankenævn, Landsskatteretten eller  

 en domstol i forbindelse med behandlingen af en klage over en  

 skatteansættelse anerkendt en foretagen etablering, der tidligere har  

 været tilsidesat, forlænges fristen i stk. 1 for  

 hævning af indskud, efter at etablering har fundet sted.
Fristen  

 forlænges indtil udløbet af det andet indkomstår, der  

 følger efter det indkomstår, hvori endelig afgørelse af  

 etableringsspørgsmålet er truffet.
Indskud, der ikke har kunnet  

 hæves efter § 7 inden for denne frist, medregnes til den  

 skattepligtige indkomst i det indkomstår, hvori fristen  

 udløber.
»Stk. 5. Har et skatteankenævn, Landsskatteretten eller  

 en domstol i forbindelse med behandlingen af en klage over en  

 skatteansættelse anerkendt en foretagen etablering, der tidligere har  

 været tilsidesat, regnes fristen på 9 år i stk. 1 fra  

 udløbet af det indkomstår, hvori endelig afgørelse af  

 etableringsspørgsmålet er truffet.
Finder  

 aldersbegrænsningen i stk. 1 anvendelse, stilles kontohaveren som  

 om etableringen ikke var blevet tilsidesat.«.
 § 11. I tilfælde af kontohavers død eller konkurs  

 medregnes ikke hævede indskud med tillæg af 5 pct. for hvert  

 år fra udløbet af de indkomstår, hvori indskuddene er  

 fradraget, og indtil udløbet af døds- eller konkursåret i  

 den skattepligtige indkomst i døds- eller konkursåret. § 9,  

 stk. 3, finder tilsvarende anvendelse.
 17. I § 11, stk. 1, indsættes efter 1.  

 pkt.:
 »Til og med indkomståret 2001 udgør  

 tillægget dog 5 pct.«.
Stk. 2. Ophører kontohaverens skattepligt efter  

 kildeskattelovens § 1, medregnes ikke hævede indskud med  

 tillæg efter 2. pkt. i den skattepligtige indkomst for det  

 indkomstår, hvori skattepligten ophører.
De ikke hævede  

 indskud tillægges 5 pct. for hvert år fra udløbet af de  

 indkomstår, hvori indskuddene er fradraget, og indtil udløbet af  

 det indkomstår, hvori skattepligten ophører.
Når en person  

 efter bestemmelserne i en dobbeltbeskatningsoverenskomst indgået mellem  

 Danmark og en fremmed stat, Færøerne eller Grønland  

 bliver hjemmehørende uden for Danmark, sidestilles dette ved  

 anvendelsen af reglerne i 1. og 2. pkt. med ophør af skattepligt efter  

 kildeskattelovens § 1. Har etablering fundet sted, skal der dog ikke  

 foretages efterbeskatning, så længe kontohaveren er skattepligtig  

 efter kildeskattelovens § 2, stk. 1, litra d, af indkomsten fra  

 virksomheden.
Dog kan de ikke hævede indskud opretholdes på de  

 oprindelige vilkår, hvis kontohaveren inden 2 år efter  

 skattepligtens ophør på ny bliver fuldt skattepligtig efter  

 kildeskattelovens § 1. Efterbeskatning skal ske senest ved  

 udløbet af fristen for etablering, jf. § 8.
 18. I § 11, stk. 2, 1. pkt., ændres »2.  

 pkt.« til: »2. og 3. pkt.«.
 19. I § 11, stk. 2, indsættes efter 2.  

 pkt.:
 »Til og med indkomståret 2001 udgør  

 tillægget dog 5 pct.«.
 20. I § 11, stk. 2, 3. pkt., der bliver 4. pkt.,  

 ændres »1. og 2. pkt.« til: »1.-3. pkt.«.
Stk. 3. Hvis en virksomhed i øvrigt ophører  

 eller afhændes inden udløbet af det andet indkomstår efter  

 etableringsåret, medregnes ikke hævede indskud og indskud, som er  

 hævet i det indkomstår, hvori virksomheden er ophørt eller  

 afhændet, ved opgørelsen af den skattepligtige indkomst for  

 ophørs- eller afhændelsesåret.
Bestemmelsen i § 9,  

 stk. 3, finder tilsvarende anvendelse.
Dog kan de ikke hævede  

 indskud opretholdes på de oprindelige vilkår, hvis kontohaveren  

 inden 1 år efter afhændelsen eller ophøret på ny  

 etablerer selvstændig virksomhed, jf. § 5.
 21. I § 11, stk. 3, udgår: »inden  

 udløbet af det andet indkomstår efter  

 etableringsåret«.
 22. § 11 A, stk. 1, affattes således:
§ 11 A.
Er der hævet indskud af den  

 etableringskonto, der er nævnt i § 4, uden at  

 indskudsbeløbet kan forlods afskrives på de aktiver,  

 hvorpå der ifølge skemaet til pengeinstituttet skulle foretages  

 en sådan afskrivning, medregnes indskudsbeløbet med tillæg  

 af 5 pct. for hvert år fra udløbet af de indkomstår, hvori  

 indskuddene er fradraget, og indtil udløbet af det indkomstår,  

 hvori indskuddene er hævet, i den skattepligtige indkomst for det  

 indkomstår, hvori indskuddene er hævet.
Beskatningen sker med  

 satsen for almindelig indkomstskat efter personskattelovens § 6 og med  

 satserne for de kommunale og amtskommunale indkomstskatter og kirkelige  

 afgifter for det indkomstår, hvor indskudsbeløbet m.v. medregnes  

 i den skattepligtige indkomst.
Bestemmelserne i § 9, stk. 2, 3. og  

 4. pkt., finder tilsvarende anvendelse.
»§ 11 A.
Er der hævet indskud af den etableringskonto,  

 der er nævnt i § 4, uden at indskudsbeløbet kan forlods  

 afskrives på de aktiver, hvorpå der ifølge skemaet til  

 pengeinstituttet skulle foretages en sådan afskrivning, medregnes  

 indskudsbeløbet i den skattepligtige indkomst for det  

 indkomstår, hvori indskuddene er hævet.
Indskudsbeløbet  

 medregnes med tillæg af 3 pct. for hvert år fra udløbet af  

 de indkomstår, hvori indskuddene er fradraget, og indtil udløbet  

 af det indkomstår, hvori indskuddene er hævet.
Til og med  

 indkomståret 2001 udgør tillægget dog 5 pct.
Beskatningen  

 sker med satserne for de kommunale og amtskommunale indkomstskatter og  

 kirkelige afgifter for det indkomstår, hvor indskudsbeløbet m.v.  

 medregnes i den skattepligtige indkomst.
For indskud fradraget til og med  

 indkomståret 2001 anvendes dog satsen for indkomstskat efter  

 personskattelovens § 6 og satserne for de kommunale og amtskommunale  

 indkomstskatter og kirkelige afgifter.
Bestemmelserne i § 9,  

 stk. 2, 4. og 5. pkt., finder tilsvarende anvendelse.«.
§ 2 I lov om investeringsfonds (investeringsfondsloven), jf.  

 lovbekendtgørelse nr. 933 af 24. oktober 1996, som senest ændret  

 ved § 18 i lov nr. 1029 af 22. november 2000, foretages følgende  

 ændringer:
 Stk. 3. Ophæves eller sælges retten i henhold til  

 en kontrakt om bygning af et skib, hvortil der er benyttet henlæggelser  

 i henhold til § 3 A, stk. 6, skal henlæggelser lig summen af  

 de foretagne forlodsafskrivninger på skibet, jf. stk. 1 og 2, med  

 tillæg af 5 pct. for hvert år fra henlæggelsesårenes  

 udløb og indtil udløbet af de indkomstår, hvori midlerne  

 er hævet, medregnes i den skattepligtige indkomst for  

 henlæggelsesårene.
 1. I § 7 A, stk. 3, § 9, stk. 1, § 9,  

 stk. 2, § 10, stk. 1, og § 10 A, stk. 1,  

 ændres »5 pct.« til: »3 pct.«.
 2. I § 7 A, stk. 3, indsættes som 2.  

 pkt.:
 »Til og med indkomståret 2001 udgør  

 tillægget dog 5 pct.«.
 § 9. Er en foretagen investeringsfondshenlæggelse ikke  

 eller ikke fuldt ud benyttet til forlods afskrivning inden udløbet af  

 den frist, der er nævnt i § 6, stk. 2, medregnes det ikke  

 anvendte henlæggelsesbeløb med tillæg af 5 pct. for hvert  

 år fra henlæggelsesårets udløb og indtil fristens  

 udløb i den skattepligtige indkomst for henlæggelsesåret,  

 jf. dog § 9A.
 3. I § 9, stk. 1, indsættes som 2.  

 pkt.:
 »Til og med indkomståret 2001 udgør  

 tillægget dog 5 pct.«.
Stk. 2. En foretagen investeringsfondshenlæggelse, der  

 ikke anvendes som nævnt i § 3, stk. 1, kan hæves, selv  

 om fristen efter § 6, stk. 2, ikke er udløbet.
I så  

 fald medregnes det nævnte henlæggelsesbeløb med  

 tillæg af 5 pct. for hvert år fra henlæggelsesårets  

 udløb og indtil udløbet af det indkomsår, hvori  

 beløbet hæves, i den skattepligtige indkomst for  

 henlæggelsesåret, jf. dog § 9 A.
 4. I § 9, stk. 2, indsættes efter 2.  

 pkt.:
 »Til og med indkomståret 2001 udgør  

 tillægget dog 5 pct.«.
§ 10. I tilfælde af den skattepligtiges død eller  

 konkurs, eller hvis erhvervsvirksomheden ophører eller afhændes,  

 medregnes ikke anvendte henlæggelsesbeløb med tillæg af 5  

 pct. for hvert år fra henlæggelsesårenes udløb og  

 indtil udløbet af døds-, konkurs-, ophørs- eller  

 afhændelsesåret i den skattepligtige indkomst for  

 henlæggelsesårene, jf. dog § 9 A.
Med ophør af  

 erhvervsvirksomhed sidestilles ophør af den fulde skattepligt efter  

 kildeskattelovens § 1, flytning af skattemæssigt hjemsted til  

 Færøerne, Grønland eller en fremmed stat efter  

 bestemmelserne i en dobbeltbeskatningsaftale eller ophør af den  

 begrænsede skattepligt af erhvervsvirksomhed efter kildeskattelovens  

 § 2, stk. 1, litra d eller e.
Dette gælder dog ikke i det  

 omfang, den pågældende fortsat er skattepligtig efter  

 kildeskattelovens §§ 1 eller 2 med hensyn til erhvervsvirksomhed med  

 fast driftssted her i landet.
Ophører skattepligten for et selskab, en  

 forening eller fond m.v., der er omfattet af selskabsskattelovens § 1  

 eller § 2, stk. 1, litra a eller b, for så vidt angår  

 erhvervsmæssig virksomhed, eller § 1 i fondsbeskatningsloven, skal  

 ikke anvendte henlæggelsesbeløb medregnes i den skattepligtige  

 indkomst for henlæggelsesårene som nævnt i 1. pkt.
Det  

 samme gælder, hvis et selskab m.v. overgår til beskatning efter  

 reglerne i selskabsskattelovens § 1, stk. 1, nr. 3. Bestemmelsen i  

 § 9, stk. 3, finder tilsvarende anvendelse.
 5. I § 10, stk. 1, indsættes efter 1.  

 pkt.: »Til og med indkomståret 2001 udgør tillægget  

 dog 5 pct.«, og i 4. pkt., der bliver 5. pkt., ændres »1.  

 pkt.« til: »1. og 2. pkt.«.
§ 10 A.
Er der hævet midler på den i § 5  

 nævnte konto for investeringsfond, uden at den til det hævede  

 beløb svarende henlæggelse kan forlods afskrives på de  

 aktiver, hvorpå der ifølge skemaet til pengeinstituttet skulle  

 foretages en sådan afskrivning, medregnes de ikke anvendte  

 henlæggelsesbeløb med tillæg af 5 pct. for hvert år  

 fra henlæggelsesårenes udløb og indtil udløbet af  

 det indkomstår, hvori midlerne er hævet, i den skattepligtige  

 indkomst for henlæggelsesårene, jf. dog § 9 A.
 6. I § 10 A, stk. 1, indsættes som 2.  

 pkt.:
 »Til og med indkomståret 2001 udgør  

 tillægget dog 5 pct.«.
