 Sagen angik en hundefører ved ISS Securitas, som på linje med  

 selskabets andre hundeførere fik udbetalt et årligt  

 hundeførertillæg, der for det pågældende  

 indkomstår - 1989 - udgjorde 12.902 kr.  

 Hundeførertillægget var fastsat og blev reguleret i  

 overensstemmelse med de takster, der var gældende for politiets  

 hundeførere.
Kommentar, hundefører - Hundeførers driftsudgifter - Skatteministeriets kommentar:
Skattemyndighederne, herunder Landsskatteretten, fandt, at  

 skatteyderen alene var berettiget til et skønsmæssigt fradrag  

 for foder, ekstra slitage på bil og indbo samt for  

 "afskrivning" på hund med 6.940 kr.
Dette beløb kunne  

 fradrages som et ligningsmæssigt fradrag, i det omfang beløbet  

 oversteg bundfradraget efter ligningslovens § 9, stk. 1.
Skatteyderen indbragte Landsskatterettens kendelse for  

 domstolene.
Skatteyderen gjorde gælden de, at han var berettiget til at  

 oppebære hundeførertillægget skattefrit ligesom politiets  

 hundeførere, idet skatteyderens forhold ikke adskilte sig  

 væsentligt fra disse.
 Subsidiært påstod skatteyderen sig berettiget  

 til et fradrag for udgifter til hundehold svarende til det  

 hundeførertillæg, som ISS Securitas havde udbetalt.
 Mere subsidiært påstod skatteyderen  

 hjemvisning med rettens tilkendegivelse af retningslinjerne for  

 udøvelsen af skønnet.
 Skatteministeriet gjorde heroverfor gældende, at der  

 ikke var hjemmel til at anse tillægget for skattefrit.
Dernæst fandt ministeriet, at da der for  

 indkomståret 1989 ikke var fastsat et standardfradrag for udgifter til  

 hundehold, kunne alene dokumenterede eller sandsynliggjorte udgifter  

 fratrækkes.
Ministeriet fandt ikke, at skatteyderen havde dokumenteret  

 eller sandsynliggjort disse udgifter, hvorfor man anså myndighederne  

 for berettiget til at foretage et skøn over udgifternes  

 størrelse.
Skønnet kunne ikke tilsidesættes som  

 værende udøvet på et urimeligt eller mangelfuldt  

 grundlag.
Under sagen kom det frem, at Landsskatteretten i en  

 lignende sag havde givet skatteyderen medhold i overensstemmelse med Told- og  

 Skattestyrelsens tilslutning.
Styrelsen havde i den sag henvist til en  

 tidligere landsskatteretskendelse, hvor skatteyderen også havde  

 opnået fradrag for hundeførertillægget svarende til  

 tillæggets størrelse.
 På den baggrund indgik Skatteministeriet og  

 skatteyderen forlig i den foreliggende sag.
Forliget gik ud på, at Skatteministeriet anerkendte,  

 at sagen blev hjemvist til fornyet ansættelse ved ligningsmyndigheden,  

 således at der ved udøvelsen af skønnet over  

 skatteyderens udgifter til hundehold for indkomståret 1989 skulle tages  

 udgangspunkt i politiets standardsatser og tages hensyn til arbejdsgiverens  

 tillæg.
Endvidere blev fastsættelsen af sagens omkostninger  

 overladt til landsrettens afgørelse med sædvanlig  

 kæreadgang.
 Når Skatteministeriet ikke blot tog  

 bekræftende til genmæle over for skatteyderens subsidiære  

 påstand, skyldes det, at kompetencen til at foretage et konkret  

 skøn ligger hos ligningsmyndighederne.
 Told- og Skattestyrelsen vil på baggrund af sagen  

 udsende et genoptagelsescirkulære, hvorefter skatteydere, der har  

 fået fradrag for hundehold ansat ud fra et skøn, der har  

 medført et resultat, der er væsentligt mindre end politiets  

 standardsatser og de af arbejdsgiveren ydede tillæg, kan anmode om  

 genoptagelse af deres indkomstansættelser fra og med indkomståret  

 1989.
 Politiets standardsatser var i 1989 13.195,74 kr.  

 Tillægget blev i 1989 reguleret to gange, hvilket er årsagen til  

 den mindre difference i forhold til beløbet i den foreliggende  

 sag.
