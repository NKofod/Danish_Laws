Momsmæssig vurdering af kommunernes  

 skadedyrsbekæmpelse Moms 1.
Skadedyrsbekæmpelse 2.
Rottebekæmpelse 3.
Konkurrence 4.
Forsyningsvirksomhed Reference Momslovens § 3, stk. 2, nr. 2 og nr. 3 MV 1999 C.2.2 og C.2.3 I en konkret henvendelse er styrelsen blevet anmodet om at  

 give en udtalelse over, hvorvidt en kommunes skadedyrsbekæmpelse er en  

 afgiftspligtig transaktion.
 Styrelsen har meddelt, at i de tilfælde, hvor  

 kommunen ikke af borgerne opkræver noget vederlag for ydelserne, er der  

 ikke sket en levering mod vederlag, og ydelserne skal derfor ikke  

 pålægges moms, jf. momslovens § 4, stk. 1.
I de tilfælde hvor kommunen får dækket  

 sine omkostninger ved at pålægge samtlige ejendomme i kommunen et  

 gebyr, som opkræves som en andel af ejendomsværdien, er det  

 kommunalbestyrelsen, der i henhold til  

 rottebekæmpelsesbekendtgørelsens § 4, stk. 1, skal sørge  

 for, at der foretages en effektiv bekæmpelse af rotter.
I henhold til  

 samme bekendtgørelses § 4, stk. 2 og stk. 4 kan selve  

 bekæmpelsen foretages af enten kommunens personale eller af andre  

 virksomheder/personer, der er autoriserede hertil, jf.  

 bekendtgørelsens § 7. Det er således kommunen, der leverer  

 ydelsen/rottebekæmpelsen uanset hvem, der faktisk foretager  

 bekæmpelsen.
 På denne baggrund er kommunen ikke at anse som en  

 afgiftspligtig person i henhold til momslovens § 3, stk. 2, nr. 3, idet  

 kommunen ikke leverer varer og ydelser i konkurrence med  

 erhvervsvirksomheder.
 Der er endvidere ikke tale om forsyningsvirksomhed i  

 henhold til momslovens § 3, stk. 2, nr. 2, idet skadedyrsbekæmpelse  

 ikke er omfattet af begrebet "forsyningsvirksomhed" i henhold til  

 6. momsdirektivs bilag D.
