 I henhold til landbrugsministeriets bekendtgørelse om tillægsafgift på  

 mælk og mejeriprodukter varetager opkøber forvaltningen af ordningen i  

 forhold til de enkelte producenter.
 Forvaltningen skal ske i overensstemmelse med følgende retningslinier med  

 bilag.
A.
Anvendelse af frie basisandele.
I. 1. Det tilstræbes at af de i et afgiftsår til rådighed værende  

 basisandele anvendes - 25 % til tildelinger, jfr. pkt.
II, - 75 % til generelle forhøjelser af alle basisandele, jfr. § 4, stk 4, i bekendtgørelsen.
2. på baggrund af pkt. 1 fastsættes af  

 landbrugsministeriet før hvert afgiftsår de mængder, der kan anvendes i  

 afgiftsåret, vedrørende de enkelte ansøgningskategorier under pkt.
II.3.a og  

 b.
Det skønnes, at der vil være kvalificerede ansøgninger under pkt.
II.3.c.  

 til ca. 1 mio. kg pr. afgiftsår.
Derfor reserveres for hvert afgiftsår 1 mio.  

 kg til anvendelse under pkt.
II.3.c.
Kvalificerede ansøgninger imødekommes,  

 også ud over den reserverede mængde, jfr. dog pkt.
III.
For afgiftsåret 1988/89, reserveres og kan maksimalt anvendes - 22 mill. kg under pkt.
II.3.a.
- 7 mill. kg under pkt.
II.3.b.
 Ovennævnte mængder omfatter både mængder, som tildeles for 1988/89, og  

 mængder, som skal tildeles i senere afgiftsår i medfør af godkendte  

 ansøgninger for 1988/89.
Ud over de reserverede mængder anvendes de fornødne mængder til - tildelinger i medfør af godkendte ansøgninger for 1987/88 eller  

 tidligere afgiftsår - ankesager II. 1. De under pkt.
I.2. nævnte mængder kan anvendes til tildeling af  

 basisandele til producenter i forbindelse med investeringer m.v., herunder  

 etablering, som er foretaget inden for 3 år før indgivelse af ansøgning om  

 tildeling, eller som agtes foretaget.
2. Det er en forudsætning for tildeling, at  

 producenten har landbrug som hovederhverv, og at investeringen kan anses for  

 strukturelt velbegrundet.
Der skal bestå et afbalanceret forhold mellem den  

 tildelte mængde og produktionsfaciliteterne, herunder det for  

 mælkeproduktionen disponible areal.
 3. Det er endvidere en forudsætning, at producenten er  

 omfattet af et af følgende kriterier:
a.
Etablering (helt eller delvis) - på bedrifter, hvorfra der har været leveret mælk indenfor 5 år før  

 etableringen, enten på et tidspunkt, hvor der var en basisandel på bedriften,  

 eller på et tidspunkt før 1. april 1984. Hertil reserveres 18 mill. kg i  

 afgiftsåret 1988/89.
- på andre bedrifter.
Der kan maksimalt tildeles en basisandel svarende  

 til 60 køer.
Hertil reserveres 4 mill. kg i afgiftsåret 1988/89.
b.
Investeringer, bortset fra etablering, som medfører en udvidelse af  

 staldkapaciteten til malkekøer med mindst 25%. Procentsatsen nedsættes i det  

 nødvendige omfang, dog ikke til under 10%, angående forbedringsstøttesager  

 vedrørende kostalde på bedrifter, hvorfra der har været leveret mælk inden  

 for 5 år før starten på det afgiftsår, hvori ansøgning om basisandel  

 indgives.
Levering skal have fundet sted enten på et tidspunkt, hvor der var  

 en basisandel på bedriften, eller på et tidspunkt før 1. april 1984. Det er  

 en forudsætning, at investeringsbeløbet vedrørende kostalden godkendes som  

 tilskudsberettiget efter forbedringsloven.
c.
Ekstraordinære forhold, herunder brand og ekspropriation.
4. Ansøgninger under pkt. 3 imødekommes i den  

 rækkefølge, de modtages.
Ansøgninger modtaget senest den 3. mandag i maj i et  

 afgiftsår vedrørende dette anses for modtaget samtidig.
For afgiftsåret  

 1988/89 fastsættes datoen dog til 20. juni 1988.
Kan ikke alle ansøgninger under en ansøgningskategori imødekommes,  

 prioriteres ansøgningerne efter ansøgers alder, således at den yngre  

 foretrækkes frem for den ældre.
Vedrørende ansøgninger, der ikke kan  

 imødekommes, meddeles producenten, at ansøgningen afvises.
 5. Såfremt der på en bedrift er accepteret en  

 ophørsordning med udbetaling af præmie, kan der ikke på samme bedrift  

 foretages en tildeling af basisandel i de efterfølgende to afgiftsår.
 6. Såfremt der efter ansøgning fra en producent på en  

 bedrift vedrørende et afgiftsår tildeles en ny eller supplerende basisandel,  

 kan der ikke efter ansøgning fra samme producent vedrørende samme bedrift  

 foretages tildeling af basisandel i de efterfølgende 3 afgiftsår, bortset fra  

 under ekstraordinære forhold.
III.
For et givet afgiftsår må summen af de uddelte basisandele ikke  

 overstige opkøbers referencemængde.
C.
Gamle retningslinier Nærværende retningslinier erstatter retningslinier af 11. december 1987.
 Bilag I.
 Behandling af nye ansøgninger i forbindelse med investeringer m.v.
 1. Ved tildelinger af supplerende basisandele anvendes  

 den i standardtabellen i bilag 2 angivne standardleverance pr. ko for den  

 supplerende basisandel, som svarer til den til basisandelen knyttede  

 basisfedtprocent, medmindre der foreligger forhold, som kan begrunde en  

 væsentlig afvigelse fra standardleverancen.
2. Ved tildelinger af nye basisandele anvendes som  

 grundregel den i standardtabellen angivne standardleverance pr. ko, som  

 svarer til den fedtprocent, mælken omfattet af de første 52 ugers leverancer  

 må antages at få.
Tildelingen er endelig.
3. Angående etablering, hvor der på den pågældende  

 ejendom har været en basisandel inden for en periode på 5 år, tildeles som  

 grundregel 6.700 kg mælk med 4% fedt for det antal køer, der ansøges om, og  

 som ikke overstiger bygnings- eller arealkapaciteten på den pågældende  

 ejendom.
Der kan ikke tildeles større basisandel end svarende til antallet af  

 effektive kopladser.
Delvis etablering kan betragtes som etablering, såfremt  

 den delvise etablering omfatter mindst 50% af de samlede aktiver på  

 bedriften.
4. Hovederhvervskravet anses for opfyldt, når ejeren  

 eller forpagteren af den pågældende bedrift anvender mere end halvdelen af  

 arbejdstiden ved selvstændigt jordbrug, og mindst halvdelen af den samlede  

 indkomst hidrører herfra.
Vedrørende forbedringsplaner anvendes dog  

 hovederhvervskravet, som dette administreres af jordbrugsdirektoratet i disse  

 sager.
 Hustruovertagelse kan accepteres, såfremt hustruen opfylder de relevante  

 kriterier.
 5. Ekstraordinære forhold, herunder brand, og  

 ekspropriation, behandles som hovedregel således, at den hidtidige tildeling  

 opretholdes. - I forbindelse med evt. retablering af produktionsapparatet er  

 der mulighed for en øget tildeling, såfremt dette skønnes strukturelt  

 velbegrundet.
6. En investering behøver ikke at blive foretaget på  

 een gang, men kan foregå i etaper over maksimalt 3 år.
Investering i kobåse  

 kan også omfatte forandring af eksisterende bygninger i form af forøgelse af  

 kapaciteten til mælkekøer, herunder investering i normalt malkningsanlæg.
 7. Såfremt en indehaver af en ejendom med basisandel  

 erhverver en ejendom mere til lovlig samdrift, hvor der samtidig overtages en  

 basisandel, kan der vælges mellem at levere fra det hidtidige CKR- nr., det  

 overtagne CKR-nr. eller fra begge.
 Såfremt en indehaver af en ejendom med basisandel erhverver en anden  

 ejendom, kan basisandelen ikke medtages til den nye ejendom, såfremt den  

 oprindelige ejendom samtidig afhændes.
 8.Ved etablering af I/S skal hver parthaver have skøde på den  

 forholdsmæssige andel (1/2, 1/3 etc.) af samtlige i I/S indgående aktiver  

 (jord, bygninger, maskiner, etc.).
 9. Overførsel af basisandele i forbindelse med salg og  

 bortforpagtning af ejendom eller jord kan tidligst have virkning fra en måned  

 før datoen for modtagelsen i mælkeudvalget af ansøgning herom og tidligst fra  

 tidspunktet for salg- eller forpagtningsaftalens indgåelse.
 10. Såfremt der i henhold til en godkendt ansøgning  

 skal ske tildelinger over flere år, skal der hvert år som betingelse for  

 tildeling være dokumentation for, at de pågældende delinvesteringer er  

 gennemført.
