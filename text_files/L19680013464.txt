 Danmark har den 29. maj 1968 uden ratifikationsforbehold undertegnet den i  

 Paris den 16. december 1961 udfærdigede europæiske overenskomst om unge  

 menneskers adgang til at rejse på kollektiv pas mellem Europarådets  

 medlemslande.
 Overenskomsten har følgende ordlyd:
EUROPÆISK OVERENSKOMST om unge menneskers adgang til at rejse på kollektivt pas mellem  

 Europarådets medlemslande.
Undertegnede regeringer for stater, der er medlemmer af Europarådet, og som ønsker at forøge mulighederne for unge menneskers rejse mellem  

 deres lande, er blevet enige om følgende bestemmelser:
Artikel 1 Hver kontraherende part erklærer sig indforstået med at give grupper af  

 unge mennesker anden kontraherende parts territorium adgang til dens  

 territorium på grundlag af et kollektivt rejsedokument der opfylder de i  

 denne overenskomst angivne betingelser.
Artikel 2 Enhver person, der er optaget i et kollektivt pas for unge mennesker, skal  

 være statsborger i det land, der har udstedt det pågældende rejsedokument.
Artikel 3 Unge mennesker skal indtil deres 21 års fødselsdag være berettiget til  

 optagelse i et kollektivt dokument udstedt i henhold til denne overenskomst.
Artikel 4 En leder, mindst 21 år gammel, der rejser på gyldigt individuelt pas og er  

 udnævnt med de regler, som måtte være i kraft på den kontraherende parts  

 territorium, der har udstedt det kollektive rejsedokument, skal:
- opbevare det kollektive rejsedokument, - forblive i selskab med gruppen, - være ansvarlig for opfyldelsen af formaliteter ved grænsen, - sikre at gruppens medlemmer forbliver er samlet.
Artikel 5 Antallet af personer, der optages i et kollektivt rejsedokument, må ikke  

 være under fem og ikke overstige halvtreds, lederen ikke medregnet.
Artikel 6 Alle personer optaget i et kollektivt dokument skal forblive samlet.
Artikel 7 Hvis et medlem af en gruppe, der rejser på et kollektivt rejsedokument for  

 unge mennesker, i modstrid med artikel 6 bliver skilt fra gruppen eller af en  

 eller anden grund ikke vender tilbage sammen med den øvrige gruppe til det  

 land, som udstedte dokumentet, skal gruppens leder straks underrette de  

 lokale myndigheder og om muligt det pågældende lands diplomatiske eller  

 konsulære repræsentant.
 Han skal i ethvert tilfælde underrette grænsemyndighederne på  

 udrejsestedet.
 Det medlem, der ikke forlader landet sammen med sin gruppe, skal om  

 påkrævet skaffe sig et individuelt rejsedokument fra hans lands repræsentant.
Artikel 8 Opholdsperioden for gruppen, der rejser på et kollektivt rejsedokument for  

 unge mennesker, må ikke overstige tre måneder.
Artikel 9 Det kollektive rejsedokument for unge mennesker skal være i  

 overensstemmelse med den som bilag vedhæftede formular og skal under alle  

 omstændigheder indeholde følgende oplysninger:
Artikel 10 Den sædvanlige pasudstedende myndighed skal udstede det kollektive  

 rejsedokument i overensstemmelse med de i artikel 9 indeholdte bestemmelser  

 og skal bekræfte, at alle de optagne personer er statsborgere i det land, der  

 udstedte dokumentet således som anført i artikel 2.
 Enhver ændring eller tilføjelse til et kollektivt rejsedokument skal  

 foretages af den udstedende myndighed.
Artikel 11 Ethvert kollektivt rejsedokument udstedes principielt kun i et originalt  

 eksemplar.
 Hver kontraherende part kan ved undertegnelse af denne overenskomst eller  

 ved deponeringen af sit ratifikations-, godkendelses- eller  

 tiltrædelsesinstrument i en til Europarådets generalsekretær stilet erklæring  

 meddele, hvor mange yderligere eksemplarer den eventuelt vil kræve.
Artikel 12 Medlemmer af en gruppe, der rejser på et kollektivt pas, skal være  

 fritaget for at forevise et nationalt identitetskort.
 De skal imidlertid være i stand til på en eller anden måde at bevise deres  

 identitet, såfremt dette måtte blive krævet.
 Hver kontraherende part kan ved undertegnelsen af denne overenskomst eller  

 ved deponeringen af sit ratifikations-, godkendelses- eller  

 tiltrædelsesinstrument i en til Europarådets generalsekretær stilet erklæring  

 specificere den måde, på hvilken gruppemedlemmer skal bevise deres identitet.
Artikel 13 Hver kontraherende part kan ved undertegnelsen af denne overenskomst eller  

 ved deponeringen af sit ratifikations-, godkendelses- eller  

 tiltrædelsesinstrument i en til Europarådets generalsekretær stilet erklæring  

 udstrække denne overenskomsts bestemmelser med hensyn til adgang og ophold og  

 under forudsætning af gensidighed til at omfatte unge flygtninge og unge  

 statsløse personer, der har bopæl på en anden kontraherende parts  

 territorium, og hvis tilbagevenden dertil er garanteret.
Denne erklæring kan  

 til enhver tid tilbagekaldes ved en meddelelse stilet til Europarådets  

 generalsekretær.
Artikel 14 Denne overenskomst er åben for undertegnelse af Europarådets medlemmer,  

 som kan blive deltager i den enten ved Ratifikations- eller godkendelsesinstrumenter deponeres hos Europarådets  

 generalsekretær.
Artikel 15 Denne overenskomst træder i kraft en måned efter den dato, på hvilken tre  

 medlemmer af rådet i overensstemmelse med artikel 14 har undertegnet  

 overenskomsten uden forbehold af ratifikation eller godkendelse eller har  

 ratificeret eller godkendt den.
 For de medlemmer af rådet, som senere undertegner overenskomsten uden  

 forbehold af ratifikation eller godkendelse, eller som ratificerer eller  

 godkender den, træder overenskomsten i kraft en måned efter datoen for  

 undertegnelsen eller deponeringen af ratifikations- eller  

 godkendelsesinstrumentet.
Artikel 16 Efter denne overenskomsts ikrafttræden kan Europarådets ministerkomite  

 indbyde enhver ikke-medlemsstat til at tiltræde overenskomsten.
Sådan  

 tiltrædelse træder i kraft en måned efter den dato, på hvilken  

 tiltrædelsesinstrumentet deponeres hos Europarådets generalsekretær.
Artikel 17 Europarådets generalsekretær skal underrette rådets medlemmer og  

 tiltrædende stater om Artikel 18 Denne overenskomst forbliver i kraft på ubegrænset tid.
 Enhver kontraherende part kan bringe sin egen anvendelse af overenskomsten  

 til ophør med seks måneders varsel ved meddelelse herom til Europarådets  

 generalsekretær.
 Til bekræftelse heraf har undertegnede, som af deres regeringer er  

 behørigt befuldmægtigede hertil, underskrevet denne overenskomst.
 Udfærdiget i Paris den 16. december 1961 på engelsk og fransk, begge  

 tekster af samme gyldighed, i et enkelt eksemplar, som skal forblive  

 deponeret i Europarådets arkiv Generalsekretæren skal tilstille enhver  

 undertegnende eller tiltrædende regering bekræftede eksemplarer.
 FOR KONGERIGET BELGIENS REGERING:
M.
Fayat FOR REPUBLIKKEN CYPERNS REGERING:
 FOR KONGERIGET DANMARKS REGERING:
 FOR DEN FRANSKE REPUBLIKS REGERING:
M.
Couve de Murville FOR KONGERIGET GRÆKENLANDS REGERING:
Averoff Tossizza FOR IRLANDS REGERING:
 FOR REPUBLIKKEN ISLANDS REGERING:
 FOR REPUBLIKKEN ITALIENS REGERING:
Under forbehold af ratifikation eller godkendelse Carlo Russo FOR STORHERTUGDØMMET LUXEMBOURGS REGERING:
Under forbehold af ratifikation eller godkendelse Pierre Wurth FOR KONGERIGET NEDERLANDENES REGERING:
Under forbehold af ratifikation eller godkendelse J.M.
A.
H.
Luns FOR KONGERIGET NORGES REGERING:
 FOR DET FORENEDE KONGERIGE STORBRITANNIEN OG NORDIRLANDS REGERING:
Under forbehold af ratifikation eller godkendelse Edward Heath Formular til kollektivt rejsedokument (som anført i overenskomstens artikel 9) EUROPARÅDET Udstedt i overensstemmelse med den europæiske overenskomst af 16. december 1961 om unge menneskers adgang til at rejse på kollektivt pas mellem Europarådets medlemslande.
 Udstedelsesland.......
 Udstedende myndighed......
 Kollektivt pas udstedt til..... (beskrivelse af gruppen) ........
 statsborgere i....... (land) ......... der rejser til .........
 gennem ......... (land eller lande) .........
 Gyldighedsperiode ........
 Leder af gruppen: Efternavn ...............
 Fornavne ..................................
 Pas nr..... (dato og sted for udstedelsen) .....
Fortegnelse over gruppens medlemmer (i alfabetisk orden) Lederen af den gruppe, som rejser på dette kollektive pas, er fuldt ud  

 underrettet om sine forpligtelser i henhold til den europæiske overenskomst  

 om unge menneskers rejse.
 Udstedt den....... i.............................
(Den udstedende myndigheds underskrift og stempel) Overenskomsten trådte i medfør af artikel 15 i kraft den 16. januar 1962.
 For Danmarks vedkommende trådte overenskomsten i kraft den 1. juli 1968.
 I forbindelse med undertegnelsen tog Danmark følgende forbehold over for  

 overenskomstens artikel 8:
Tre måneders perioden regnes fra datoen for indrejse i et af de nordiske  

 lande, som har tiltrådt konventionen af 12. judi 1957 om ophævelse af  

 paskontrollen ved de fællesnordiske grænser.
Ethvert ophold i et af disse  

 lande inden for et tidsrum af seks måneder for indrejse i et af de nordiske  

 lande fra et ikke-nordisk land skal medregnes i forannævnte tre måneders  

 periode.
Endvidere afgav Danmark en sålydende erklæring; Artikel 11.
 Gruppelederen skal være i besiddelse af yderligere to eksemplarer af det  

 kollektive pas; det ene afleveres til paskontrolmyndighederne på stedet for  

 indrejse i det nordiske rejse fra området.
 Artikel 12.
 Enhver, der er optaget i et kollektivt pas, må være i besiddelse af et  

 personligt identitetskort indeholdende et fotografi.
 Artikel 13.
 Med hensyn til adgang til og ophold i Danmark og under forbehold af  

 gensidighed udstrækkes denne overenskomst til at omfatte unge flygtninge og  

 unge statsløse, der har lovlig bopæl på en anden kontraherende parts  

 territorium på følgende betingelser:
 Overenskomsten er foruden af Danmark undertegnet uden  

 ratifikationsforbehold eller ratificeret af følgende lande:
 Belgien, Frankrig, Grækenland, Irland, Italien, Luxembourg, Malta,  

 Nederlandene, Norge, Schweiz, Det forenede Kongerige Storbritannien og  

 Nordirland, Sverige og Tyrkiet.
 Norge og Sverige, for hvilke lande overenskomsten ligeledes er trådt i  

 kraft den 1. juli 1968, har taget tilsvarende forbehold til artikel 8 og  

 afgivet tilsvarende erklæringer angående artiklerne 11, 12 og 13 som Danmark.
 Fra andre landes side er der afgivet erklæringer af følgende indhold:
 Artikel 11.
 Belgien, Luxembourg og Nederlandene vil under forudsætning af gensidighed  

 ikke kræve nogen kopi af fællespasset.
 Irland og Storbritannien vil, såfremt fællespasset ikke udelukkende  

 omfatter statsborgere fra det land, der har udstedt passet, kæve en kopi af  

 dette.
 Artikel 12.
 Belgien, Luxembourg og Nederlandene vil under forudsætning af gensidighed  

 ikke kræve, at rejsedeltagerne er i besiddelse af nogen personlig  

 legitimation.
 Frankrig og Schweiz vil acceptere enhver lovlig legitimation.
 Italien kræver som legitimation et officielt dokument forsynet med  

 fotografi.
 Irland og Storbritannien kræver for rejsedeltagerne, der er fyldt 16 år,  

 enten et officielt dokument forsynet med fotografi, eller at de pågældendes  

 fotografi indsættes i fællespasset ud for deres navne.
 Artikel 13.
 Belgien, Frankrig, Grækenland, Luxembourg, Nederlandene og Schweiz vil  

 lade overenskomstens bestemmelser komme til anvendelse på flygtninge og  

 statsløse.
Storbritannien vil udstrække overenskomstens bestemmelser til flygtninge  

 og statsløse, forudsat at visse krav med hensyn til de pågældendes opførelse  

 i fællespasset er opfyldt, og at en kopi af fællespasset afgives til  

 immigrationsmyndighederne.
Endvidere kræves det, at personer, der er fyldt 16  

 år, er i besiddelse af personlig legitimation forsynet med fotografi.
 Irland har afgivet en lignende erklæring som Storbritannien vedrørende  

 statsløse.
 Udenrigsministeriet, den 18. december  

 1968.
 Poul Hartling.
