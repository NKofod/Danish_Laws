Skriftlig fremsættelse (30. november 2005) Justitsministeren  

  

 (Lene Espersen):
 Herved tillader jeg mig for Folketinget at fremsætte:
Forslag til lov om  

 ændring af lov om fuldbyrdelse af straf m.v. (Udvidelse af ordningen  

 vedrørende  

 fuldbyrdelse af straf på bopælen under intensiv overvågning og kontrol samt  

 fratagelse af mulighed for udgang ved udeblivelse fra afsoning) (Lovforslag nr.
L 86).
Formålet med lovforslaget er for  

 det første at udvide anvendelsesområdet for ordningen vedrørende fuldbyrdelse  

 af straf på bopælen under intensiv overvågning og kontrol  den såkaldte  

 fodlænkeordning.
Efter denne ordning kan personer, der  

 idømmes fængselsstraf i indtil 3 måneder for overtrædelse af færdselsloven,  

 efter ansøgning udstå fængselsstraffen på bopælen med elektronisk  

 fodlænke  

 , hvis den pågældende opfylder en række nærmere  

 angivne betingelser.
 Det foreslås at udvide denne  

 ordning således, at den omfatter alle personer, der idømmes fængselsstraf i  

 indtil 3 måneder, og som på gerningstidspunktet ikke var fyldt 25 år.
Unge lovovertrædere op til 25 år  

 får efter forslaget mulighed for at udstå fængselsstraf på bopælen under  

 intensiv overvågning og kontrol under samme betingelser og vilkår som efter  

 den  

 gældende ordning, jf. §§ 78 b-78 f (som ikke ændres). Tilladelse til  

 strafudståelse på bopælen vil bl.a. forudsætte, at  

  

 den unge  

 lovovertræder opfylder en række krav til bl.a. bolig og beskæftigelse  

 (arbejde,  

 uddannelse m.v.), og at den pågældende i øvrigt findes egnet til denne  

 afsoningsform efter en individuel vurdering.
Det vil endvidere være en  

 forudsætning, at den dømte accepterer at overholde en række nærmere angivne  

 vilkår og en nærmere fastlagt intensiv overvågning og kontrol.
Udvidelsen af  

 fodlænkeordningen  

 til at omfatte unge lovovertrædere, der idømmes kortere, ubetingede  

 frihedsstraffe, sker som led i regeringens initiativer over for unge  

 kriminelle.
Med ordningen sikres det i højere grad, at den tilknytning til  

 arbejdsmarkedet eller uddannelsessystemet, som den unge lovovertræder måtte  

 have, kan bevares under strafafsoningen.
Dette vil forbedre den pågældendes  

 muligheder for på længere sigt at opnå en varig tilknytning til  

 arbejdsmarkedet, og det vil generelt kunne medvirke til at mindske risikoen  

 for  

 recidiv (tilbagefald til ny kriminalitet).
 Det foreslås desuden, at den  

 gældende ordning også skal omfatte personer, der ud over  

 færdselslovovertrædelsen  

 også er idømt straf for overtrædelse af anden lovgivning, hvis  

 færdselslovovertrædelsen  

 har haft den væsentligste betydning for længden af den samlede idømte straf.
 Formålet med lovforslaget er for  

 det andet at skærpe reglerne om udgang fra fængslet med henblik på at gribe  

 mere effektivt ind over for fængselsdømte, der udebliver efter at være blevet  

 tilsagt til afsoning.
I perioden fra januar til maj 2005 er der  i forhold til  

 samme periode året før  sket et fald i antallet af fængselsdømte, som  

 udebliver efter tilsigelse til afsoning fra 24,2 procent af de tilsagte til  

 20,9 procent.
Trods dette fald er antallet af udeblivelser efter  

 Justitsministeriets opfattelse stadig for højt.
Kriminalforsorgen må løbende  

 kalkulere med en vis udeblivelsesprocent i forbindelse med tilsigelse af  

 dømte  

 til afsoning med henblik på, at fængselskapaciteten kan udnyttes bedst  

 muligt.  

 Det høje antal udeblivelser medfører imidlertid, at Kriminalforsorgens  

 planlægning med henblik på den bedst mulige udnyttelse af fængselskapaciteten  

 er forbundet med betydelige vanskeligheder.
 Retshåndhævelseshensyn og hensynet til Kriminalforsorgens  

 mulighed for planlægning taler efter Justitsministeriets opfattelse for, at  

 der  

 træffes foranstaltninger med henblik på at opnå en yderligere reduktion i  

 andelen af fængselsdømte, der udebliver efter tilsigelse til afsoning.
Der foreslås derfor indført en regel, der bemyndiger  

 justitsministeren til at fastsætte regler om, at udeblivelse efter tilsigelse  

 til afsoning medfører fratagelse af mulighed for udgang i et tidsrum af 3  

 måneder fra indsættelsen.
Dette skal gælde, uanset om det må antages, at der  

 foreligger en risiko for, at en udgangstilladelse vil blive misbrugt.
 Idet jeg i øvrigt henviser til lovforslaget og de ledsagende  

 bemærkninger, skal jeg hermed anbefale lovforslaget til det Høje Tings  

 velvillige behandling.
