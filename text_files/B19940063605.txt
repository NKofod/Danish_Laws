 I medfør af § 7, stk. 1, § 10, stk. 5, og § 20 i lov om en  

 værdipapricentral, jf. lovbekendtgørelse nr. 807 af 6. oktober 1993,  

 fastsættes:
 § 1.  I bekendtgørelse nr. 689 af 25. august 1993  

 foretages følgende ændringer:
 1. § 23, stk. 2, affattes således:
»Stk. 2.  Er sælgeren en fondshandler, jf. lovens §  

 6 b, stk. 2, kan denne gøre adkomsten til et fondsaktiv betinget af  

 købesummens betaling senest samtidigt med, at den endelige registrering på  

 købers konto foretages. Ønskes betalingsforbeholdet opretholdt som følge af  

 købers manglende betaling, skal anmeldelse herom ske til det kontoførende  

 institut senest inden udløbet af dettes ekspeditionstid, jf. det i medfør af  

 § 12, stk. 1, fastsatte tidspunkt den første hverdag, jf. § 6, stk. 5 og 6,  

 efter, at den nævnte registrering på købers konto er foretaget.
Der udsendes  

 meddelelse herom efter lovens § 10. Betalingsforbeholdet bortfalder uden  

 udsendelse af meddelelse efter lovens § 10, såfremt overdrageren ikke gør sit  

 forbehold gældende inden udløbet af den i 2. pkt. nævnte frist.
 2. I § 57 ændres »31. maj 1994« til »30.  

 juni 1996«.
 § 2.  Bekendtgørelsen træder i kraft den 1. august  

 1994.
