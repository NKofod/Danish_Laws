 Udtalt, at der ikke er hjemmel til at fastsætte en anden takst  

 vedrørende erhvervelse og fornyelse af gravsteder for valgmenighedsmedlemmer,  

 der er bosat i sognet, end for sognets øvrige til folkekirken hørende  

 beboere.
 Kirkeministeriets skrivelse af 4. maj 1990 til Lemvig provstiudvalg.
 I en med Viborg stiftsøvrigheds erklæring af 13. februar 1990 hertil  

 fremsendt skrivelse af 9. februar 1990 har provstiudvalget anbefalet, at  

 valgmenighedsmedlemmer sidestilles med ikke-medlemmer af folkekirken hvad  

 angår betaling for erhvervelse og fornyelse af gravsteder.
 Således foranlediget skal man i overensstemmelse med det af  

 stiftsøvrigheden ved sagens fremsendelse anførte herved meddele, at der ikke  

 er hjemmel til at fastsætte en anden takst for valgmenighedsmedlemmer, der er  

 bosat i sognet, end for sognets øvrige til folkekirken hørende beboere.
