 (Til politimestrene og politidirektøren i København).
 Justitsministeriet bemyndiger herved indtil videre politimestrene  

 (politidirektøren i København) til at meddele tilladelser til flagning med de  

 af Danmark anerkendte staters flag.
Der vil kunne meddeles tilladelse til flagning med fremmede staters flag i  

 forbindelse med afholdelse af internationale kongresser, udstillinger,  

 stævner, indvielser og ved andre lignende særlige lejligheder.
Andragender  

 fra her i landet fast bosatte om tilladelse til at flage med fremmede staters  

 flag en enkelt dag i anledning af fremmede statsborgeres besøg vil i  

 almindelighed kunne imødekommes.
Der bør dog udvises nogen tilbageholdenhed  

 med at imødekomme andragender fra hoteller o.lign. om tilladelse til flagning  

 i anledning af, at der opholder sig fremmede statsborgere som gæster,  

 medmindre det drejer sig om udenlandske statsoverhoveder eller andre  

 fremtrædende udsendinge fra den pågældende stat.
 Der bør ikke meddeles tilladelse til flagning med fremmede staters flag på  

 dage, hvor man i Danmark mindes særlige nationale begivenheder.
 Der bør ikke meddeles tilladelser gældende for længere tid ad gangen.
Tilladelserne bør betinges af, at der samtidig flages med dansk flag af  

 mindst samme størrelse og udseende og anbragt på en ikke mindre fremtrædende  

 plads.
Betingelsen vil efter omstændighederne kunne fraviges i tilfælde, hvor  

 andrageren kun råder over en flagstang.
 Der kræves ikke tilladelse til flagning med de nordiske staters flag og  

 FN-flaget.
 Justitsministeriet, den 30. september  

 1966.
 P.M.V.
 Vilhelm Boas.
