Nr BTB 6 Betænkning over Forslag til folketingsbeslutning om tiltrædelse af  

 mellemregional rammeaftale om samarbejde mellem Det Europæiske Fællesskab og  

 dets medlemsstater på den ene side og Det Sydamerikanske Fællesmarked  

 (Mercosur) og dets deltagerstater på den anden side   

 Nr B 6 1996-97, 1. samling Afgivet af Europaudvalget Afgivet: 19961122 Udvalget har behandlet beslutningsforslaget i to møder.
 Herefter indstiller et flertal (Socialdemokratiets, Venstres, Det  

 Konservative Folkepartis, Socialistisk Folkepartis, Det Radikale Venstres,  

 Centrum-Demokraternes og Dansk Folkepartis medlemmer af udvalget)  

 beslutningsforslaget til vedtagelse uændret.
 Et mindretal (Enhedslistens medlem af udvalget) indstiller  

 beslutningsforslaget til forkastelse .
Enhedslisten er principielt imod den type samarbejdsaftaler, som EU har  

 med tredjelande.
Dels går disse aftaler ifølge Enhedslistens opfattelse ud på  

 at lægge alle former for handel ind under WTO/GATT-aftalen.
Den form for  

 global handel, som denne traktat udtrykker, er Enhedslisten grundlæggende  

 imod, fordi den efter Enhedslistens opfattelse tværtimod vil forværre den  

 globale sociale ulighed.
Enhedslisten opfatter også aftalen som EU's forsøg på at komme ind på det  

 latinamerikanske marked i økonomisk og politisk forstand.
Samtidig formuleres  

 der nogle generelle ting om menneskerettigheder og FN's charter, som  

 Enhedslisten kun kan opfatte som en politisk fernis, da en overholdelse af  

 disse faktisk vil kræve vidtgående skridt i de pågældende lande.
Disse  

 aftaler er hidtil ikke blevet brugt til dette formål, og Enhedslisten regner  

 heller ikke med, at det vil ske denne gang.
Ove Fich (S) fmd.
Jens Risgaard Knudsen (S) Torben Lund (S) Jacob  

 Buksti (S) Susanne Fast Jensen (S) Steen Gade (SF) Elisabeth Arnold (RV)  

 nfmd.
Keld Albrechtsen (EL) Lisbeth Arbøl (CD) Charlotte Antonsen (V)  

 Svend Erik Hovmand (V) Eva Kjer Hansen (V) Jens Kirk (V) Kent Kirk (KF) Lene  

 Espersen (KF) Anne Birgitte Lundholt (KF) Kristian Thulesen Dahl (DF) Fremskridtspartiet havde ikke medlemmer i udvalget.
