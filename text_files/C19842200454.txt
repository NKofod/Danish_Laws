 Mundtlig eksamen:
 Forberedelsestid: ca. 30 min.
Eksaminanden kan i forberedelsestiden benytte lærebøger og andet  

 skriftligt materiale, som har været anvendt eller er blevet til i forbindelse  

 med undervisningen, relevant apparatur samt lommeregner.
Eksaminanden kan  

 frit disponere over forberedelsestiden til spørgsmålet i det teoretiske stof  

 og til øvelsen.
Inden eksamen skal de to spørgsmål være parret sammen, så de  

 angår forskellige stofområder, og de skal udleveres skriftligt til  

 eksaminanden efter lodtrækning.
I såvel forberedelsestiden som ved eksaminationen i det eksperimentelle  

 spørgsmål skal det benyttede apparatur være til stede.
For at opnå et  

 rimeligt antal spørgsmål inden for det opgivne teoretiske stof kan det være  

 nødvendigt at lade nogle teoretiske spørgsmål overlappe hinanden samt lade de  

 enkelte eksperimentelle spørgsmål indgå mere end een gang i spørgsmålsrækken.
Under den mundtlige eksamination må tabelmateriale, som har været anvendt  

 i undervisningen, være til rådighed, Herudover er det kun tilladt  

 eksaminanden at støtte sig til en i forberedelsestiden fremstillet  

 disposition.
Eksaminator eller censor skal ikke godkende dispositionen, og  

 eksaminanden må ikke fratages sin disposition under eksaminationen.
 Rapporter over de ifølge pensumindberetningsskemaet udførte øvelser skal  

 fremlægges i rettet og kommenteret stand.
Direktoratet for gymnasieskolerne og højere forberedelseseksamen P.d.v.
