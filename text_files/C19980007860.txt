Indledning I bekendtgørelse nr. 294 af 19. maj 1998 er der fastsat regler om ophør  

 med udøvelse af selvstændig virksomhed som hovedbeskæftigelse.
 I denne vejledning beskrives anvendelsen af reglerne, og nogle af reglerne  

 uddybes med nærmere retningslinjer.
Retten til dagpenge for selvstændige er ligesom for lønmodtagere betinget  

 af, at den selvstændige kan anses for ledig.
Det følger af § 57, stk. 3, i  

 lov om arbejdsløshedsforsikring m.v., at en selvstændig først kan anses for  

 ledig, når det personlige arbejde i virksomheden er ophørt mere end  

 midlertidigt.
Det er en forudsætning for at godkende ophøret og ledigheden, at ophøret  

 kan konstateres objektivt.
Medlemmet skal derfor fremlægge dokumentation for  

 ophøret.
Dokumentationen er nødvendig både for at fastslå, at medlemmet er  

 ophørt mere end midlertidigt og for at fastslå datoen herfor.
 Kravene til dokumentation er forskellige, alt efter om der er tale om  

 ophør ved overdragelse, lukning eller bortforpagtning, jf. §§ 3  

 og 4. Der stilles særlige dokumentationskrav til ophøret i tilfælde, hvor et  

 medlem er udtrådt af en virksomhed, der videreføres af ægtefælle eller  

 medejer, jf. §§ 5-15. Endelig stilles der særlige krav til, at et medlem kan  

 anses for at have omdannet sin virksomhed fra hovedbeskæftigelse til   

 bibeskæftigelse , jf. § 16.
 Kravene til dokumentation ved overdragelse og lukning afhænger ikke kun af  

 ophørsmåden, men også af den konkrete situation i øvrigt, f.eks.  

 virksomhedens art.
Hvis virksomhedens afvikling og oprydning ikke er tilendebragt, når  

 ledigheden er anerkendt efter ovennævnte bestemmelser, vurderes medlemmets  

 ret til at modtage ydelser efter reglerne om at være til rådighed for  

 arbejdsmarkedet.
Tilsvarende gælder, hvis medlemmet efter overdragelsen  

 bliver ansat i sin tidligere selvstændige virksomhed.
Personer, der er beskæftiget i samleverens selvstændige virksomhed,  

 anses kun for selvstændige erhvervsdrivende, hvis de er medejere, jf.  

 bekendtgørelse om optagelse i en arbejdsløshedskasse for selvstændige  

 erhvervsdrivende.
I optagelsesbekendtgørelsen findes dog en overgangsregel  

 for de samlevere, der forud for den 1. september 1990 blev betragtet som  

 selvstændige erhvervsdrivende.
 Medlemmer, der er omfattet af overgangsordningen, er også omfattet af  

 denne bekendtgørelse.
Bekendtgørelsen omfatter ikke medlemmer, der midlertidigt er afskåret fra  

 fortsat at drive selvstændig virksomhed, og medlemmer, der under ledighed har  

 bibeskæftigelse ved selvstændig virksomhed.
Der er fastsat særlige regler  

 herom.
Ophør af selvstændig virksomhed Til § 2 Det personlige arbejde anses for ophørt, når medlemmet ikke længere har  

 mulighed for at udføre egentlige arbejdsfunktioner i sin selvstændige  

 virksomhed.
Et medlem anses derfor ikke for ledig, hvis driften kun er  

 midlertidigt indstillet.
Driften anses for midlertidigt indstillet, hvis det  

 er hensigten, at virksomheden skal genoptages.
Som eksempel herpå kan nævnes  

 sæsonsvingninger o.l.
Baggrunden for bestemmelsen er, at  

 arbejdsløshedsforsikringen ikke må virke som erhvervsstøtte.
Offentlige registre Medlemmet skal være afmeldt offentlige registre som selvstændig  

 erhvervsdrivende.
Det kan f.eks. være:
- SE-registret (moms) - Erhvervs- og Selskabsstyrelsen.
Manglende afmelding fra offentlige registre accepteres kun, hvis medlemmet  

 dokumenterer, at den manglende afmeldelse er begrundet i efterfølgende  

 ikkeerhvervsmæssige dispositioner.
Det kan f.eks. være revisors  

 regnskabsafslutning eller udbetaling af løn til fratrådte medarbejdere med  

 opsigelsesvarsel.
Manglende momsafmelding kan dog som hovedregel kun  

 accepteres i op til 6 måneder fra ophørsdatoen.
 Efterfølgende frivillig registrering ved f.eks. udlejning og  

 bortforpagtning, hvor der ikke stilles krav om erhvervsmæssig indsats fra  

 medlemmets side, vil også kunne accepteres.
 Kravet om momsafmeldelse kan ikke fraviges, hvor det på grund af  

 virksomhedens karakter, f.eks. konsulentvirksomheder, ikke er muligt at  

 fremlægge anden fyldestgørende dokumentation for ophøret.
Til § 3 Overdragelse eller lukning af virksomheden Hovedreglen er, at et medlem anses for ophørt mere end midlertidigt, når  

 virksomheden endeligt er overdraget eller lukket.
 Et medlem kan imidlertid i forbindelse med overdragelsen eller lukningen  

 være afskåret mere end midlertidigt fra at videreføre virksomheden på et  

 tidligere tidspunkt end den endelige overdragelsesdag eller lukning.
Der kan ikke opstilles faste, generelle dokumentationskrav til, hvornår et  

 medlem kan anses for ophørt efter bestemmelserne i § 3, stk. 1 og 2. Kravene  

 til dokumentationen afhænger af den konkrete virksomhed.
Afgørelsen vil  

 derfor altid bero på en konkret vurdering af den fremlagte dokumentation.
Nedenfor nævnes eksempler på afviklingsskridt, der typisk vil kunne  

 dokumenteres.
Dokumentationen kan indgå i kassens vurdering af, om ophøret  

 kan anerkendes, eller om der skal stilles krav om yderligere dokumentation.
§ 3,  stk. 1 Overdragelse Ved overdragelse anses medlemmet for ophørt mere end midlertidigt fra den  

 dato, hvor virksomheden ifølge en retlig bindende overdragelsesaftale er  

 overtaget af køber.
Medlemmet må således ikke længere hverken helt eller  

 delvist have retlig eller faktisk rådighed over virksomheden.
 Dokumentationen skal være en skriftlig aftale, f.eks. købekontrakt,  

 slutseddel, skøde, auktionsskøde eller udskrift af protokol fra fogedretten.
Aktie- og anpartsselskaber Udøver medlemmet selvstændig virksomhed i selskabsform, kan ophøret som  

 hovedregel først anses for at være mere end midlertidigt, når virksomheden  

 endeligt er overdraget eller lukket.
Selskabet skal være opløst, eller  

 medlemmet og ægtefællen skal have overdraget samtlige aktier eller anparter  

 til andre end medlemmet, ægtefællen, samleveren eller umyndige børn.
Hovedreglen kan kun fraviges, når det er anmeldt til Erhvervs- og  

 Selskabsstyrelsen, at formålet med selskabet er ændret til kun at være  

 formueadministration.
Det skal samtidig dokumenteres, at der ikke er  

 erhvervsaktiviteter i selskabet.
Driftsmidler m.v. i selskabet, der har  

 dannet grundlag for medlemmets erhvervsudøvelse, skal være afhændet.
Reglerne  

 i bekendtgørelsens § 2 om afmeldelse af selskabet fra offentlige registre kan  

 ikke fraviges med undtagelse af registreringen i Erhvervs- og  

 Selskabsstyrelsen.
 Hvis selskabet viderefører virksomheden, og medlemmet og ægtefællen ikke  

 har overdraget deres aktier eller anparter i selskabet, eller overdragelsen  

 er sket til personkredsen i § 3, stk. 5, kan medlemmet kun anses for ledig,  

 hvis en af betingelserne i §§ 5-16 er opfyldt.
Betingede aftaler Ved betingede aftaler kan medlemmet som hovedregel først anses for ophørt  

 mere end midlertidigt fra det tidspunkt, hvor aftalens betingelser er  

 opfyldt.
Hovedreglen vil kunne fraviges, hvis der er tale om  

 standardbetingelser eller branchetypiske betingelser, som kun sjældent  

 medfører, at handlen går tilbage.
Det kan f.eks. være, at aftalen er betinget  

 af købesummens betaling eller af, at køber opnår de nødvendige offentlige  

 bevillinger og tilladelser til at drive virksomheden.
Det er en forudsætning,  

 at medlemmet inden for 6 måneder fremlægger dokumentation for, at  

 betingelserne er opfyldt.
Følger det af aftalen, at overdragelsen   

 udskydes , indtil betingelserne er opfyldt, kan hovedreglen dog ikke  

 fraviges.
Lukning Ved lukning anses medlemmet for at være ophørt mere end midlertidigt, når  

 afviklingen af virksomheden er så vidt fremskreden, at en eventuel resterende  

 del af virksomheden ikke kan danne grundlag for fortsat virksomhedsudøvelse.
 Der stilles de samme dokumentationskrav til virksomheder, der har været  

 drevet som aktie- og anpartsselskaber.
Virksomhedens lokaler Hvis virksomheden har været drevet fra egne lokaler, skal lokalerne som  

 hovedregel være solgt eller udlejet på ophørstidspunktet.
Undtaget herfra er  

 en virksomhed, der har været beliggende i tilknytning til medlemmets  

 privatbolig.
Hvis det i disse tilfælde ikke er muligt at afhænde  

 virksomhedens lokaler uden samtidig at afhænde privatboligen, skal medlemmet  

 fremlægge en erklæring om, at lokalerne fra ophørstidspunktet ikke længere  

 vil blive anvendt af medlemmet til erhvervsformål.
Medlemmets advokat,  

 revisor eller landbrugskonsulent kan afgive en sådan skriftlig erklæring.
Der  

 kan også fremlægges anden fyldestgørende dokumentation for ophøret.
Hvis lokalerne sælges, kan dokumentationen bestå af kopi af slutseddel  

 eller skøde.
Ved udlejning af lokalerne skal fremlægges lejekontrakt eller en  

 skriftlig bekræftelse fra lejer om indgåelse af lejemålet.
Har virksomheden været drevet fra lejede lokaler, skal lejemålet være  

 ophørt.
Kan lejemålet ikke umiddelbart bringes til ophør, er det dog  

 tilstrækkeligt, at lejemålet er opsagt.
Undtaget herfra er en virksomhed, der  

 har været beliggende i tilknytning til medlemmets lejede privatbolig.
Hvis  

 det i disse tilfælde ikke er muligt at opsige virksomhedens lokaler uden  

 samtidig at opsige privatboligen, skal medlemmet fremlægge en erklæring om,  

 at lokalerne ikke længere vil blive anvendt til erhvervsformål fra  

 ophørstidspunktet.
Medlemmets advokat, revisor eller landbrugskonsulent kan  

 afgive en sådan skriftlig erklæring.
Der kan også fremlægges anden  

 fyldestgørende dokumentation for ophøret.
Dokumentation kan ved ophør af lejemålet bestå af kopi af lejekontrakten  

 eller medlemmets opsigelse af lejemålet.
Hvis opsigelsen af lejemålet indgår  

 som et væsentligt led i dokumentationen for ophøret, kan det f.eks. være  

 nødvendigt med udlejers bekræftelse på, at lejemålet er ophørt eller opsagt.
 Hvis virksomheden har været drevet fra en forpagtet virksomhed eller  

 ejendom, er det som hovedregel en betingelse, at forpagtningsaftalen er  

 opsagt og forpagtningsforholdet ophørt.
 Dokumentation kan ved udløb af forpagtningstiden bestå af  

 forpagtningsaftalen eller af en bekræftelse fra bortforpagter af, at  

 forpagtningsforholdet er ophørt eller opsagt.
Driftsmidler og inventar Hvis virksomheden har været drevet med egne driftsmidler og eget inventar,  

 skal driftsmidlerne og inventaret som hovedregel være solgt eller på anden  

 måde være endeligt afhændet på tidspunktet for ophøret.
Resterende  

 driftsmidler og inventar, der kun udgør en mindre del af den samlede  

 virksomhed, og som efter art og antal er normale og sædvanlige i private  

 hjem, vil kunne beholdes.
Medlemmet skal skriftligt erklære, at  

 driftsmidlerne og inventaret ikke længere bliver anvendt erhvervsmæssigt.
Dokumentation kan ved afhændelse af driftsmidler og inventar bestå af  

 f.eks. købekontrakt, faktura, kreditnota, regning eller skriftlig bekræftelse  

 fra køber.
Er det godtgjort, at resterende driftsmidler og inventar ikke  

 længere bliver anvendt erhvervsmæssigt, skal medlemmet være afmeldt  

 momsregistret med virkning fra ophørstidspunktet.
Hvis virksomheden har været drevet med lejede eller leasede driftsmidler,  

 skal leje- eller leasingaftalerne være bragt til ophør med virkning fra  

 ophørstidspunktet.
Udgør disse driftsmidler en mindre del af virksomheden, og  

 kan aftalerne ikke umiddelbart bringes til ophør, vil det være  

 tilstrækkeligt, at aftalerne er opsagt.
Indgår opsigelsen af leje- eller leasingaftaler som et væsentligt led i  

 dokumentationen for ophøret, kan medlemmet fremlægge en skriftlig bekræftelse  

 fra udlejeren eller leasingselskabet på, at aftalerne er bragt til ophør, og  

 at driftsmidlerne er tilbageleveret.
I andre tilfælde kan dokumentationen  

 f.eks. bestå af medlemmets skriftlige opsigelse af aftalerne.
Varelager Virksomhedens varelager skal som hovedregel være solgt, tilbageleveret til  

 leverandøren eller på anden måde endeligt afhændet på ophørstidspunktet.
 Dokumentationen kan bestå af f.eks. kopi af købekontrakt, kreditnota,  

 regning eller skriftlig bekræftelse fra køber.
Salgsfuldmagter og kommission Salgsfuldmagter og kommissionsaftaler om hele eller dele af virksomheden  

 kan indgå i vurderingen af ophøret.
Aftaler herom kan dog ikke i sig selv  

 medføre, at medlemmet anses for ophørt mere end midlertidigt. Årsagen hertil  

 er, at medlemmet i fuldmagts- eller kommissionsperioden fortsat har  

 ejendomsretten til aktiverne, der er omfattet af aftalen.
Har driftsmidlerne,  

 inventaret eller varelageret været væsentlige for virksomheden, er det en  

 betingelse, at medlemmet i fuldmagts- eller kommissionsperioden ikke har  

 rådighed over aktiverne.
Personale Virksomhedens personale skal være opsagt og fratrådt på  

 lukningstidspunktet.
På grund af reglerne om opsigelsesvarsler vil ophøret  

 kunne anerkendes, selv om der udbetales løn i opsigelsesperioden.
Dokumentationen kan bestå af medlemmets bekræftelse på blanket AR 256  

 (ledighedserklæring) om, at personalet er opsagt.
Hvis opsigelsen af  

 personalet indgår som et væsentligt led i dokumentationen, kan der f.eks.  

 fremlægges kopi af opsigelserne.
Øvrige tegn på drift af virksomhed Alle ydre tegn på drift af virksomhed, som f.eks. skiltning og  

 annoncering, skal som hovedregel være fjernet på ophørstidspunktet.
Herudover skal virksomhedens og medlemmets status som selvstændig i  

 relation til andre myndigheder som udgangspunkt være bragt til ophør.
Som  

 eksempel kan nævnes levnedsmiddelkontrollen, erhvervsfiskerregistret og  

 Centralregistret for Motorkøretøjer (CMR). Det gælder også  

 transporttilladelser, autorisationer, alkoholbevillinger m.v.
 Dokumentationen for ophøret kan bestå af medlemmets bekræftelse på blanket  

 AR 256 (ledighedserklæring) af, at alle ydre tegn på drift af virksomhed er  

 fjernet, opsagt eller afmeldt.
Ikke-fysiske virksomheder For ikke-fysiske virksomheder, f.eks. konsulentvirksomheder, vil det  

 endvidere kunne være nødvendigt med dokumentation for annoncering af ophør i  

 aviser og fagblade.
Anden dokumentation kan være opsigelse af firmatelefon,  

 reklame- og annonceabonnementer, erhvervsforsikringer, udmelding af eller  

 overgang til passivt medlem af brancheorganisation o.l.
Offentlige registre Medlemmet skal som hovedregel være afmeldt offentlige registre som  

 selvstændig erhvervsdrivende.
Der henvises til vejledningen til § 2.
§ 3,  stk. 2 »Afskåret fra« I visse tilfælde kan det efterfølgende konstateres, at et medlem forud for  

 datoen for overdragelsen eller den endelige lukning har været afskåret mere  

 end midlertidigt fra at videreføre virksomheden.
Anerkendelse af ophøret fra  

 det tidligere tidspunkt afhænger af, om medlemmet kan fremlægge dokumentation  

 for at have været mere end midlertidigt afskåret fra fortsat at drive eller  

 deltage i driften af virksomheden.
En erklæring fra medlemmets revisor,  

 advokat eller landbrugskonsulent kan indgå i vurderingen af det tidligere  

 ophørstidspunkt sammen med anden dokumentation.
 Nedenfor er nævnt eksempler på situationer, hvor det typisk vil kunne  

 dokumenteres, at et medlem har været mere end midlertidigt afskåret fra  

 fortsat at drive eller deltage i driften af virksomheden.
Konkurs Ved konkurs kan medlemmet anses for ophørt fra tidspunktet for  

 skifterettens afsigelse af konkursdekret.
Når der er afsagt konkursdekret,  

 kan medlemmet dog anses for ophørt senest ugedagen efter, at skifteretten har  

 modtaget konkurs- begæringen.
Eksempel: Der indgives konkursbegæring mod et medlem.
Skifteretten  

 modtager konkursbegæringen mandag i uge 42 og afsiger konkursdekret i uge 44.  

 Medlemmet anses for ophørt fra og med ugedagen efter skifterettens modtagelse  

 af konkursbegæringen, dvs. mandag i uge 43. Da det er en betingelse, at der  

 afsiges konkursdekret, kan kassen dog først træffe afgørelse om  

 ledighedstidspunktet efter dekretets afsigelse i uge 44.
 Dokumentationen skal bestå af kopi af konkursdekretet (eventuelt  

 meddelelsen herom i Statstidende). Hvis datoen for modtagelsen af  

 konkursbegæringen i skifteretten ikke fremgår af konkursdekretet, kan der  

 indhentes en særskilt meddelelse herom fra skifteretten eller bobestyreren.
Betalingsstandsning En betalingsstandsning er ikke en selvstændig ophørsgrund.
Formålet med  

 reglerne om betalingsstandsning i konkursloven er at forsøge at videreføre  

 virksomheden, og medlemmet kan til enhver tid tilbagekalde anmeldelsen om  

 betalingsstandsning.
Betalingsstandsning er dog i praksis ofte en forløber for virksomhedens  

 lukning, salg eller konkurs.
Medlemmet vil derfor kunne anerkendes som mere  

 end midlertidigt ophørt med udøvelse af selvstændig virksomhed under  

 betalingsstandsning fra det tidspunkt, hvor skifteretten har behandlet  

 anmeldelsen og beskikket et tilsyn.
Det beskikkede tilsyn skal fremlægge  

 udskrift af retsbogen om betalingsstandsningen og skriftligt bekræfte, at  

 følgende betingelser er opfyldt:
§ 3,  stk. 3 Tvangsauktion efter brugeligt pant eller kreditoradministration Et medlem anses for ophørt mere end midlertidigt, når virksomheden er  

 solgt på tvangsauktion, jf. § 3, stk. 1.
 Et medlem kan dog anses for ophørt fra et tidligere tidspunkt end  

 virksomhedens salg på tvangsauktion, når medlemmet dokumenterer af andre  

 grunde at være afskåret mere end midlertidigt fra at drive virksomheden, jf.  

 § 3, stk. 2.
Herudover vil et medlem i visse tilfælde kunne anses for ophørt fra et  

 tidligere tidspunkt end virksomhedens salg på tvangsauktion, hvis  

 virksomheden forinden har været overtaget til brugeligt pant eller  

 administration af panthaver.
Der skal være indgivet begæring om  

 tvangsauktion.
Medlemmet skal dokumentere, at virksomheden drives uden  

 bistand fra medlemmet eller dennes ægtefælle.
Panthaver skal skriftligt  

 erklære at forestå virksomhedens drift eller at føre tilsyn med virksomheden.
 Hvis medlemmets bolig har været beliggende på samme adresse som  

 virksomheden, skal medlemmet endvidere være fraflyttet på ophørstidspunktet.
Endelig skal medlemmet skriftligt erklære sig indforstået med straks at  

 orientere kassen, hvis der sker ændringer i de nævnte forhold.
Medlemmet skal  

 indsende dokumentation, når virksomheden er solgt på tvangsauktion.
Sælges  

 virksomheden på tvangsauktionen til medlemmet, dennes ægtefælle, samlever  

 eller umyndige børn, bortfalder retten til dagpenge.
Dagpengeretten  

 bortfalder også, hvis en eller flere betingelser i øvrigt ikke længere er  

 opfyldt.
Medlemmet har derfor en ubetinget oplysningspligt over for kassen.
Dokumentationen består af kopi af tvangsauktionsbegæring og erklæring fra  

 panthaver.
Har medlemmet haft bopæl på samme adresse som virksomheden, vil  

 der kunne indhentes en erklæring fra folkeregistret om fraflytningsdatoen.  

 Når virksomheden er solgt på tvangsauktion, består dokumentationen af kopi af  

 auktionsskøde eller udskrift af protokol fra fogedretten.
Medlemmet skal  

 endvidere som hovedregel være afmeldt offentlige registre som selvstændig  

 erhvervsdrivende på ophørstidspunktet, jf. vejledningen til § 2.
Til § 4 Bortforpagtning eller udlejning Ved bortforpagtning forstås i almindelighed en brugsret til en fast  

 ejendom m.v., hvor der ydes vederlag for brugen, og hvor brugeren har retten  

 til udbyttet fra ejendommen.
§ 4,  stk. 1 Krav til forpagtningsaftalen Ved bortforpagtning har bortforpagteren fortsat den faktiske og retlige  

 rådighed over virksomheden med den begrænsning, der følger af  

 forpagtningsaftalen.
 Der stilles derfor strenge betingelser til indholdet af  

 forpagtningsaftalen eller lejeaftalen, hvis den skal godkendes som  

 dokumentation for, at bortforpagteren er mere end midlertidigt ophørt med  

 drift af virksomheden:
Dokumentationen består af en skriftlig og underskrevet kontrakt.
Ophøret  

 kan tidligst anerkendes fra den dato, kontrakten er underskrevet, og  

 forpagteren har overtaget brugsretten til virksomheden.
§ 4,  stk. 2 Det fremgår af lovens § 57, stk. 3, at en selvstændig erhvervsdrivende  

 anses for ledig, når det personlige arbejde i virksomheden er ophørt mere end  

 midlertidigt.
Ophør ved bortforpagtning er en undtagelse fra hovedreglen om,  

 at virksomheden skal være varigt overdraget.
Derfor stilles der særlige krav  

 til dokumentationen af ophøret med det personlige arbejde.
 Hvis et medlem modtager ydelser på grundlag af ophør ved bortforpagtning  

 og fortsætter eller senere påbegynder beskæftigelse i sin bortforpagtede  

 eller udlejede virksomhed, er det personlige arbejde i virksomheden ikke  

 ophørt mere end midlertidigt.
Er selve virksomheden overdraget eller lukket, og har medlemmet blot  

 bortforpagtet bygningerne eller lokalerne, vil der som udgangspunkt være tale  

 om, at forpagteren driver en ny selvstændig virksomhed.
Det betyder, at  

 medlemmets eventuelle beskæftigelse i en sådan virksomhed er uden betydning  

 for ophøret, selv om den drives fra medlemmets bortforpagtede lokaler.
Det er  

 en forudsætning, at der er tale om en anden type virksomhed.
§ 4,  stk. 5 Forpagtnings- eller lejeperiodens udløb Ved forpagtnings- eller lejeperiodens udløb skal medlemmet fremlægge  

 dokumentation for, at kontrakten er forlænget ved en skriftlig aftale.
Dette  

 er en betingelse for fortsat at kunne modtage ydelser fra kassen.
Aftalen om  

 forlængelse skal gælde fra udløbstidspunktet for den tidligere skriftlige  

 aftale.
Der stilles ikke særlige krav til varigheden af en eventuel  

 forlængelse af aftalen.
Medlemmet kan også fortsat modtage ydelser fra  

 kassen, hvis medlemmet opfylder en af de øvrige ophørsbetingelser i  

 bekendtgørelsen.
§ 4,  stk. 6 Forpagtnings- eller lejeaftalens ophævelse Hovedreglen er, at medlemmets ret til ydelser fra kassen straks  

 bortfalder, hvis forpagtnings- eller lejeaftalen hæves før aftalt udløbsdato.
Hæves aftalen på grund af forpagters eller lejers forhold, f.eks. fordi  

 forpagter eller lejer væsentligt har misligholdt kontrakten, kan medlemmet  

 dog fortsat anses for ledig.
Det er en betingelse, at medlemmet snarest og  

 senest efter 3 måneder igen bortforpagter eller udlejer virksomheden ved en  

 gensidigt uopsigelig kontrakt af mindst 5 års varighed, jf. § 4, stk. 1.  

 Medlemmet kan også fortsat anses for ledig, hvis medlemmet nu opfylder en af  

 de øvrige ophørsbetingelser i bekendtgørelsen.
Virksomhedens egentlige drift skal være indstillet.
Medlemmet kan dog  

 foretage dispositioner med henblik på at få andre til at udføre uopsættelige  

 arbejdsopgaver i virksomheden, som f.eks. pasning af besætningen i  

 landbrugsvirksomheder.
Kassen kan til brug ved afgørelsen af, om kontraktbruddet skyldes  

 forpagters eller lejers forhold f.eks. indhente en begrundet erklæring herom  

 fra medlemmets advokat.
Hvis der er taget retlige skridt i anledning af  

 ophævelsen, kan dokumentationen bestå af stævning eller andet relevant  

 sagsmateriale.
Medlemmet skal endvidere fremlægge fyldestgørende dokumentation for, at  

 der ikke er egentlig erhvervsmæssig aktivitet i virksomheden.
Dokumentationen  

 kan f.eks. bestå af en erklæring herom fra medlemmets advokat, revisor eller  

 landbrugskonsulent.
§ 4,  stk. 7 Dispensation Medlemmer, der driver en virksomhed omfattet af § 1, stk. 1, nr. 1 og 2, i  

 lov om restaurations- og hotelvirksomhed m.v., og som skal have næringsbrev  

 efter lovens § 2, har siden 1. august 1990 fået dispensation fra kravet om 5  

 års uopsigelighed.
Dispensation er givet på følgende vilkår:
Udtræden af en virksomhed, der videreføres  

 af ægtefællen eller Kapitlet omfatter situationer, hvor medlemmet har drevet selvstændig  

 virksomhed i fællesskab med andre.
Medlemmet kan ved sin personlige udtræden  

 af virksomheden anses for ophørt, hvis medlemmet fremlægger dokumentation  

 for, at en eller flere af betingelserne i bestemmelserne er opfyldt.
 Kapitlet adskiller sig fra det foregående ved, at virksomheden fortsætter,  

 og at medlemmet bevarer en vis tilknytning til virksomheden på grund af  

 familierelationer eller i kraft af fortsat medejerskab.
Der stilles krav om en vis samtidighed mellem årsagen til arbejdsophøret  

 og medlemmets personlige udtræden af virksomheden.
Det skyldes, at medlemmet  

 fortsat har tilknytning til virksomheden.
Det er derfor særligt nødvendigt at  

 sikre, at det reelt er det eller de forhold, som medlemmet angiver som årsag  

 til udtræden af virksomheden, der har begrundet arbejdsophøret.
Bestemmelserne i §§ 5-7 finder også anvendelse for et medlem, som udtræder  

 af en virksomhed, der fortsættes af en samlever.
Det gælder også, når  

 medlemmet har overdraget sin del af virksomheden til samleveren før eller  

 samtidig med sin udtræden.
 De opstillede muligheder for udtræden af virksomheden efter §§ 5-13 er  

 udtømmende.
§ 5,  stk. 1 Påbegyndelse af lønarbejde I princippet anses medlemmet for ophørt ved påbegyndelsen af lønarbejdet.  

 På grund af medlemmets fortsatte tilknytning til den selvstændige virksomhed  

 er det en forudsætning, at lønarbejdet får et vist omfang og en vis varighed.  

 Dette skal i relation til forsikringsstatus og en skærpet  

 rådighedsbetragtning dokumentere medlemmets evne, vilje og beslutning om at  

 skifte status fra selvstændig erhvervsdrivende til lønmodtager.
 Bestemmelsen bruges, når et medlem ved at påbegynde egentligt   

 lønarbejde på over 30 timer i gennemsnit pr. uge tilkendegiver at være  

 mere end midlertidigt udtrådt af den selvstændige virksomhed.
 Er der tvivl om, hvorvidt lønarbejdet på forhånd har været bestemt til at  

 være tidsbegrænset, kan der rekvireres arbejdsgiveroplysninger m.v.
 Dokumentationen kan f.eks. bestå af kopi af ansættelsesbevis eller  

 skriftlig opsigelse.
§ 5,  stk. 2 Hvis aftalen om lønarbejdet på forhånd er bestemt til at være  

 tidsbegrænset, kan medlemmet først anses for ophørt mere end midlertidigt,  

 når medlemmet har haft lønarbejde i en tid, der sammenlagt svarer til fagets  

 fulde, sædvanlige arbejdstid i mindst 52 uger inden for de seneste 65 uger.  

 Kravet til lønarbejdets omfang afkortes, hvis der samtidig er sket en  

 driftsomlægning i virksomheden.
Kravet om en driftsomlægning i virksomheden  

 skal sikre eller sandsynliggøre, at medlemmet ikke efter et kortvarigt,  

 tidsbegrænset lønarbejde igen beskæftiger sig i virksomheden.
 Bestemmelsen finder også anvendelse i tilfælde, hvor medlemmets lønarbejde  

 ikke har været på over 30 timer i gennemsnit pr. uge, jf. § 5, stk. 1.
Hvis fagets normale arbejdstid er 37 timer pr. uge, skal medlemmet således  

 have haft lønarbejde i mindst 1924 timer inden for de seneste 65 uger for at  

 kunne anses for ophørt mere end midlertidigt.
Hvis der i forbindelse med  

 medlemmets udtræden er sket en driftsomlægning, skal lønarbejdet mindst  

 udgøre 962 timer inden for de seneste 35 uger.
§ 5,  stk. 3 Dispensation vil for eksempel kunne gives i tilfælde, hvor et medlem  

 igennem en længere periode har haft lønarbejde i et omfang på op imod 30  

 timer gennemsnitligt pr. uge.
Ved vurderingen vil det også kunne indgå, om  

 der skete en omlægning af virksomhedens drift i forbindelse med, at medlemmet  

 påbegyndte lønarbejde.
Eksempel: Medlemmet havde i en årrække som sin hovedbeskæftigelse deltaget  

 i driften af ægtefællens landbrug.
Medlemmet påbegyndte herefter lønarbejde,  

 først i 3 år som vikar, derefter i 10 år som fastansat.
I den periode, hvor  

 medlemmet var fastansat, havde medlemmet haft en arbejdstid på 25 timer i  

 gennemsnit pr. uge.
I forbindelse med, at medlemmet påbegyndte lønarbejde,  

 blev landbrugets drift omlagt til alene at omfatte planteavl.
Medlemmet  

 ophørte med at være skattemæssigt registreret som medarbejdende ægtefælle  

 samtidig med, at medlemmet blev fastansat.
Da medlemmet blev ledig fra  

 lønarbejdet efter i alt 13 års ansættelse, blev medlemmet anset for ophørt  

 mere end midlertidigt.
 Bestemmelsen finder kun anvendelse ved udtræden af en virksomhed, der  

 videreføres af ægtefællen og kan ikke anvendes ved udtræden af en virksomhed,  

 der videreføres af medejer(e).
§ 6 Arbejdsfunktionens bortfald Bestemmelsen bruges, når medlemmets arbejde i virksomheden bliver  

 overflødigt, fordi der i virksomheden sker faktiske ændringer af mere varig  

 karakter i tidsmæssig sammenhæng med medlemmets udtræden.
F.eks. kan en  

 delvis lukning eller en driftsomlægning medføre, at der ikke længere er behov  

 for medlemmets arbejdskraft i virksomheden.
Bestemmelsen kan ikke anvendes, hvis medlemmet udtræder af virksomheden,  

 fordi indtjeningen falder, og arbejdsfunktionen i øvrigt helt eller delvist  

 består.
Der henvises til § 11 om udtræden på grund af omsætningsnedgang.
 Det er en betingelse, at medlemmets arbejdsfunktion har været klart  

 afgrænset og beskrevet, således at det er muligt at dokumentere og  

 konstatere, at det netop er medlemmets arbejdsfunktion, der er bortfaldet.
Kravene til dokumentationen afhænger af den enkelte virksomhed.
Afgørelsen  

 vil altid bero på en konkret vurdering af den fremlagte dokumentation.
En  

 reduktion af åbningstiden er ikke tilstrækkelig dokumentation for en  

 væsentlig driftsomlægning.
 Ophør kan endvidere anerkendes, når det dokumenteres, at medlemmets  

 funktion har været enkeltstående, tidsmæssigt afgrænset og af ganske  

 kortvarig karakter.
Har et medlem fremlagt dokumentation for, at arbejdsfunktionen er  

 bortfaldet, vil ophøret kunne anerkendes.
Eventuelle resterende  

 arbejdsopgaver, som overtages af ægtefællen, medejer(e) eller umyndige børn,  

 må kun være af ringe omfang i forhold til medlemmets hidtidige,  

 samlede arbejdsopgaver.
Som eksempler herpå kan nævnes føring af en mindre  

 kassekladde eller tilfældig telefonpasning.
Eksempel: Medlemmet drev sammen med ægtefællen en vognmandsforretning.  

 Medlemmet passede virksomhedens kontor og telefon, førte regnskab og  

 lønninger.
Virksomhedens hovedindtægtskilde var renovationskørsel for  

 kommunen.
Kommunen opsagde kontrakten. 5 ansatte måtte opsiges, og 5 vogne  

 blev solgt. Ægtefællen fortsatte virksomheden med een ældre lastbil og kørte  

 containere for et årligt anslået beløb på 60.000 kr.
Da den resterende  

 administration var af underordnet og ringe omfang, ansås medlemmet for  

 ophørt.
Dokumentationen kan f.eks. bestå af en fyldig beskrivelse af medlemmets  

 hidtidige arbejdsfunktioner samt bevis for den delvise lukning eller  

 driftsomlægningen, der ligger til grund for arbejdsfunktionens bortfald.
Se i  

 øvrigt vejledningen til § 3, stk. 1, vedrørende eksempler på  

 dokumentationsmuligheder ved lukning.
Til § 7 Arbejdsfunktionen overtages af anden arbejdskraft Bestemmelsen bruges i tilfælde, hvor medlemmets arbejdsfunktion fortsat  

 består, men hvor medlemmet dokumenterer, at anden arbejdskraft i virksomheden  

 har overtaget arbejdsfunktionen.
Overtagelsen skal skyldes enten  

 virksomhedens behov for særlige, faglige kvalifikationer, som medlemmet ikke  

 har, eller ændrede ejerforhold i virksomheden.
Arbejdsfunktionen kan ikke  

 overtages af medlemmets ægtefælle, samlever, umyndige børn eller anden  

 selvstændig erhvervsdrivende som f.eks. revisor.
§ 7,  stk. 1, nr. 1 Faglige kvalifikationer Anvendelsen af reglen forudsætter, at der i forbindelse med medlemmets  

 udtræden er sket en driftsomlægning, anskaffelse af ny teknologi i  

 virksomheden eller lignende. Ændringen skal have gjort det nødvendigt for  

 virksomheden at erstatte medlemmet med anden, mere kvalificeret arbejdskraft  

 til at overtage medlemmets hidtidige arbejdsfunktioner.
 Reglen kan ikke anvendes, hvis virksomhedens behov skyldes nye  

 arbejdsopgaver eller en generel modernisering af virksomheden.
 Hvis medlemmet har haft flere forskellige arbejdsopgaver, forudsættes det,  

 at virksomhedens behov for særlige, faglige kvalifikationer vedrører  

 hovedparten af medlemmets hidtidige arbejdsopgaver.
Ledigheden kan derfor anerkendes, hvis den væsentligste del af medlemmets  

 arbejdsopgaver er overtaget af anden arbejdskraft på grund af virksomhedens  

 behov for særlige, faglige kvalifikationer.
Medlemmet skal dokumentere, at de  

 resterende arbejdsopgaver samtidig er overtaget af anden arbejdskraft.
 Den, der overtager medlemmets arbejdsfunktion, skal have en særlig, faglig  

 viden, almindeligvis baseret på et uddannelsesforløb, som medlemmet ikke har.  

 En praktisk uddannelse kan under særlige omstændigheder anerkendes i  

 tilfælde, hvor det er naturligt for arbejdsfunktionernes indhold, og hvor  

 virksomhedens behov for netop denne uddannelse sandsynliggøres.  

 Arbejdsfunktionen kan overtages af nyansat eller allerede ansat arbejdskraft  

 i virksomheden.
Bestemmelsen er årsagsbetinget.
Medlemmet skal derfor dokumentere, at der  

 inden for de sidste 3 måneder før medlemmets udtræden af virksomheden er  

 indtruffet omstændigheder, som har gjort det nødvendigt for virksomheden at  

 erstatte medlemmet med anden arbejdskraft.
Den anden arbejdskraft skal  

 overtage medlemmets beskæftigelse samtidig med medlemmets udtræden.
Hvis medlemmet først udtræder efter driftsomlægningen, men dog inden for 3  

 måneder, er det en forudsætning, at medlemmet i denne periode har forsøgt at  

 tilegne sig den nye teknologi eller de nye arbejdsopgaver.
Det tidsmæssige  

 krav kan i særlige tilfælde også anses for opfyldt, hvor medlemmet udtræder  

 kort tid før driftsomlægningen eller anskaffelsen af ny teknologi.
Dokumentationen skal bestå af bevis for de forhold, der har nødvendiggjort  

 medlemmets udtræden.
Det kan f.eks. være kopier af fakturaer vedrørende  

 virksomhedens anskaffelse af ny teknologi og materiale, der viser tidspunktet  

 for ibrugtagen heraf.
Endvidere kan der fremlægges eksamenspapirer,  

 svendebrev eller lignende vedrørende de faglige kvalifikationer hos medlemmet  

 og den, der overtager arbejdsfunktionen.
Hvis arbejdsfunktionen overtages af  

 nyansat arbejdskraft, kan der også fremlægges kopi af eventuelt  

 ansættelsesbevis eller kontrakt.
 Hvis arbejdsfunktionen overtages af en medejer eller en allerede ansat i  

 virksomheden, kan der yderligere stilles krav om dokumentation for, at  

 medejerens eller den ansattes hidtidige arbejdsfunktion er bortfaldet eller  

 overtaget af ny arbejdskraft.
§ 7,  stk. 1, nr. 2 Ændret medejerskab Anvendelsen af reglen forudsætter, at der i forbindelse med medlemmets  

 udtræden sker ændringer i virksomhedens ejerforhold, og at dette medfører, at  

 medlemmet frigøres af anden arbejdskraft.
 Kravet om tidsmæssig sammenhæng kan i særlige tilfælde anses for opfyldt,  

 når perioden mellem ejerskiftet og ophøret har været af kortere varighed.
Der stilles ikke krav om, at der skal være tale om en ny, udefra kommende  

 medejer.
Hvis der sker forskydninger i ejerforholdet til en medejer eller en  

 allerede beskæftiget medarbejder, kan der ved tvivl om ophøret stilles krav  

 om dokumentation for, at der samtidig sker en driftsomlægning, lukning af  

 virksomheden eller erstatning for medejerens hidtidige arbejdsfunktion.
Dokumentationen kan f.eks. bestå af bevis for de ændrede ejerforhold,  

 eventuelt i form af skøde, købekontrakt eller interessentskabskontrakt.
Hvis  

 den nye medejer i forvejen er beskæftiget i virksomheden, kan der tillige  

 stilles krav om dokumentation for, at erstatningsarbejdskraftens hidtidige  

 arbejdsfunktion i det væsentligste er bortfaldet, jf. vejledningen til § 6,  

 eller er overtaget af anden arbejdskraft.
Til § 9 Bestemmelserne kan kun anvendes af medlemmer, som i forbindelse med  

 samlivsophævelse udtræder af en virksomhed, der videreføres af ægtefællen.
§ 9,  stk. 1 Separation eller skilsmisse Bestemmelsen anvendes ved samlivsophævelse, hvor der indgives begæring  

 eller stævning om separation eller skilsmisse.
Det forudsættes, at der senere  

 bevilges eller afsiges dom om skilsmisse.
Medlemmet skal fremlægge en bekræftelse fra folkeregistret om medlemmets  

 eller ægtefællens flytning fra den hidtidige fælles bopæl.
Medlemmet skal  

 desuden fremlægge kopi af begæringen eller stævningen om separation eller  

 skilsmisse samt den efterfølgende separations- eller skilsmissebevilling  

 eller dom.
§ 9,  stk. 2 Midlertidig dagpengeret ved samlivsophævelse Hvis der på tidspunktet for samlivsophævelsen endnu ikke foreligger en  

 begæring eller stævning om separation eller skilsmisse, vil medlemmet kunne  

 modtage dagpenge i indtil 3 måneder fra samlivsophævelsen.
§ 9,  stk. 3 Genoptagelse af samlivet Dokumentationen for, at beskæftigelsen i virksomheden ikke er genoptaget,  

 kan være, at der i mellemtiden er sket en driftsomlægning, ansættelse af  

 erstatningsarbejdskraft eller lignende.
 Hvis samlivet eller ægteskabet genoptages inden for 2 år, og medlemmet  

 anses for at have genoptaget arbejdet i virksomheden, stilles dog ikke krav  

 om tilbagebetaling af ydelser for den periode, hvor samlivet har været  

 ophævet.
Udtræden af mindre virksomhed, der videreføres af ægtefællen Fælles bemærkninger til §§ 10-11 Reglerne kan kun bruges ved udtræden af mindre, ægtefælledrevne  

 virksomheder, der er defineret ud fra virksomhedens lønudgifter.
Mindstesatsen for selvstændige erhvervsdrivende fremgår af lovens § 51,  

 stk. 5, 1. pkt.
For selvstændige erhvervsdrivende udgør 2 gange mindstesatsen  

 pr. den 5. januar 1998 230.162 kr.
Ved opgørelsen ses der bort fra eventuel  

 løn til vikar for ægtefællerne ved sygdom o.l.
Ved et helt regnskabsår forstås en regnskabsperiode, der omfatter 12  

 måneder.
Regnskabsperioder på mere eller mindre end 12 måneder omregnes til  

 perioder på 12 måneder efter retningslinierne i bekendtgørelse om  

 fremgangsmåden ved beregning af arbejdsfortjenesten for selvstændige  

 erhvervsdrivende.
§ 10 Nyansat arbejdskraft Bestemmelsen forudsætter, at der ansættes ny arbejdskraft udefra, og at  

 den nye arbejdskraft fuldt ud overtager medlemmets hidtidige arbejdsfunktion.
Hvis den nyansatte ophører inden for 6 måneder, anses medlemmet for at  

 have genoptaget arbejdet i ægtefællens virksomhed fra det tidspunkt, hvor den  

 nyansatte ophører.
Retten til ydelser fra kassen bortfalder derfor, medmindre  

 stillingen straks genbesættes, eller medlemmet opfylder en af de øvrige  

 muligheder for ægtefælleudtræden i §§ 5-13 på tidspunktet for den nyansattes  

 ophør.
 For så vidt angår retten til efterløn ved genoptagelse af arbejdet i  

 virksomheden, jf. § 10, stk. 2, henvises til § 8, stk. 3, i bekendtgørelse om  

 arbejde i efterlønsperioden.
 Dokumentationen for, at virksomheden er tilført ny arbejdskraft, er et  

 underskrevet ansættelsesbevis eller en kontrakt.
§ 11,  nr. 1 Væsentlig nedgang i omsætningen over 2 år Bestemmelsen bruges, når medlemmets beslutning om at udtræde af  

 virksomheden er begrundet i en væsentligt faldende omsætning over en længere  

 periode.
Det er således ikke tilstrækkeligt, at omsætningen i virksomheden  

 generelt har været lav.
 Faldet i omsætningen beregnes i forhold til det regnskabsår, der ligger  

 umiddelbart forud for den samlede periode på de 2 hele regnskabsår.
 Dokumentationen er derfor virksomhedens driftsregnskaber for de seneste 3  

 hele regnskabsår, der ligger i forlængelse af hinanden, samt alle væsentlige  

 bilag hertil og eventuelle momsangivelser.
§ 11,  nr. 2 Væsentlig nedgang i omsætningen over 1 år Bestemmelsen bruges, når medlemmets beslutning om at udtræde af  

 virksomheden er begrundet i en faldende omsætning over en periode på eet år.  

 Der skal også være sket en konstaterbar driftsomlægning af varig karakter i  

 en vis tidsmæssig sammenhæng med medlemmets udtræden.
Driftsomlægningen skal  

 have gjort medlemmets arbejdskraft overflødig og kan f.eks. være en delvis  

 lukning med salg af væsentlige driftsmidler m.v.
Det er således ikke  

 tilstrækkeligt, at omsætningen i virksomheden generelt har været lav.
 Faldet i omsætningen beregnes i forhold til det regnskabsår, der ligger  

 umiddelbart forud for det hele regnskabsår, hvori omsætningsfaldet er sket.
 Dokumentationen er derfor virksomhedens driftsregnskaber for de seneste 2  

 hele regnskabsår, der ligger i forlængelse af hinanden, samt alle væsentlige  

 bilag hertil og eventuelle momsangivelser.
Til § 12 Bestemmelsen omfatter virksomheder, der har været drevet i mindst 2 hele  

 regnskabsår.
Begge ægtefæller skal have deltaget i driften af virksomheden i  

 denne periode.
 Dokumentationen er f.eks. kopi af virksomhedens driftsregnskaber for de 2  

 seneste, hele regnskabsår, samt eventuelt lønsedler, hvis ægtefællerne har  

 indgået lønaftale.
Kravet til antallet af ansatte skal vise, at der er tale om en mindre  

 virksomhed.
Der kan ikke indfortolkes en gennemsnitsbetragtning heri.
Der må  

 derfor ikke på noget tidspunkt have været flere ansatte i virksomheden end  

 ægtefællerne selv, en fuldtidsbeskæftiget ansat og en elev.
Elevuddannelse  

 efter lov om landbrugsuddannelser sidestilles med elevuddannelse efter lov om  

 erhvervsuddannelser.
Dokumentationen for antallet af fuldtidsansatte er medlemmets erklæring om  

 samtlige ansatte i virksomheden i de seneste 2 år og lønudgiften til den  

 enkelte ansatte.
Der skal desuden fremlægges kopi af den side i virksomhedens  

 driftsregnskaber, der viser virksomhedens lønudgifter, og kopi af  

 virksomhedens indberetning af ATP.
Til § 13 Bestemmelsen gælder for virksomheder, hvori der inden for de 2 seneste,  

 hele regnskabsår ikke har været andre beskæftiget end ægtefællerne selv.  

 Dette gælder såvel lønnet som ulønnet beskæftigelse.
 Det er en betingelse, at virksomheden har været drevet i mindst 2 hele  

 regnskabsår, og at begge ægtefæller har deltaget i driften af virksomheden i  

 denne periode.
 Dokumentationen er f.eks. kopi af virksomhedens driftsregnskaber for de 2  

 seneste, hele regnskabsår, samt eventuelt lønsedler, hvis ægtefællerne har  

 indgået lønaftale.
Eksempel 1: Medlemmet drev sammen med ægtefællen et landbrug.
Begge  

 ægtefæller havde efter det oplyste været beskæftiget med pasning af  

 malkekvæg, svin og markarbejde.
Malkekvæget, mælkekvoten og en del af svinene  

 blev solgt.
Ud fra den samlede arbejdsmængde i landbruget før  

 driftsomlægningen blev det anset for dokumenteret, at der var sket en  

 væsentlig og varig omlægning af driften i virksomheden, at der var bortfaldet  

 arbejdsopgaver svarende til een person, og at der herefter alene var arbejde  

 tilbage i landbruget til een person.
Eksempel 2: Medlemmet drev sammen med ægtefællen et landbrug.
Begge  

 ægtefæller havde efter det oplyste været beskæftiget med pasning af  

 slagtesvin og markarbejde. 2/3 af slagtesvinene blev solgt, og en del af  

 staldbygningerne blev revet ned.
Ud fra den samlede arbejdsmængde i  

 landbruget før driftsomlægningen blev det anset for dokumenteret, at der var  

 sket en væsentlig og varig omlægning af driften i virksomheden, at der var  

 bortfaldet arbejdsopgaver svarende til een person, og at der herefter alene  

 var arbejde tilbage i landbruget til een person.
Til § 14 Afgørelsen af, om der er sket en væsentlig og varig driftsomlægning, der  

 kan begrunde udtræden, afhænger af den enkelte virksomhed.
Afgørelsen vil  

 altid bero på en konkret vurdering af den fremlagte dokumentation.
Det er en betingelse, at driftsomlægningen er varig.
En reduktion  

 af virksomheden vil derfor som udgangspunkt ikke medføre, at betingelsen kan  

 anses for opfyldt, medmindre der samtidig sker varige og konstaterbare  

 ændringer.
Som eksempler herpå kan nævnes udlejning eller nedrivning af  

 staldbygninger eller bortfjernelse af inventar, således at driftsanlægget  

 gøres uanvendelig til sit hidtidige formål.
 En påbegyndt afvikling eller en reduktion af åbningstiden  

 kan ikke sidestilles med en varig driftsomlægning.
Til § 15 Det er en betingelse for at kunne anses for ledig ved udtræden af en  

 virksomhed, der videreføres af ægtefællen, at medlemmet ophører med at være  

 skattemæssigt registreret som medarbejdende ægtefælle.
 Dokumentationen kan f.eks. bestå af medlemmets bekræftelse på blanket AR  

 256 (ledighedserklæring) om ikke længere at være skattemæssigt registreret  

 som medarbejdende ægtefælle.
Til § 16 Påbegyndt lønarbejde uden ophør af selvstændig virksomhed Bestemmelsen bruges, når et medlem, der har udøvet selvstændig virksomhed  

 som hovedbeskæftigelse, sideløbende er påbegyndt lønarbejde.
Lønarbejdet  

 medfører, at virksomheden får karakter af bibeskæftigelse ved selvstændig  

 virksomhed, når betingelserne i § 16, stk. 2, er opfyldt.
 Bestemmelsen adskiller sig fra reglerne i §§ 2-13 ved, at medlemmet  

 fortsat driver virksomheden.
§ 16,  stk. 2 Ændring fra hoved- til bibeskæftigelse Når medlemmet gennem lønarbejde samtidig med den fortsatte drift af  

 virksomheden dokumenterer at være til rådighed for arbejdsmarkedet som  

 lønmodtager i fuldt, normalt omfang, kan arbejdet i virksomheden have ændret  

 karakter fra hoved- til bibeskæftigelse.
 Medlemmets ret til dagpenge ved ledighed fra lønarbejdet vil dog være  

 betinget af, at medlemmet opfylder betingelserne i bekendtgørelse om udøvelse  

 af selvstændig virksomhed som bibeskæftigelse.
Kravet til lønarbejdets omfang Kravet til omfanget af lønarbejdet afhænger af, om der i forbindelse med  

 påbegyndelsen af lønarbejdet er sket væsentlige ændringer i virksomhedens  

 driftsform, der har reduceret arbejdsmængden i virksomheden.
Hvis der ikke er sket væsentlige ændringer i virksomhedens driftsform,  

 skal medlemmet have haft lønarbejde i en tid, der sammenlagt svarer til  

 fagets fulde, sædvanlige arbejdstid i mindst 52 uger inden for de seneste 65  

 uger.
Hvis arbejdskravet er opfyldt, anses medlemmet for at have  

 dokumenteret, at virksomheden ikke længere drives som hovedbeskæftigelse.
Kravet til lønarbejdets omfang er mindre, når der dokumenteres en  

 væsentlig omlægning af virksomhedens drift, der reducerer arbejdsmængden i  

 virksomheden.
Omlægningen skal være foretaget i umiddelbar tilknytning til  

 medlemmets påbegyndelse af lønarbejdet.
Medlemmet skal i dette tilfælde have  

 udført lønarbejde i en tid, der sammenlagt svarer til fagets fulde,  

 sædvanlige arbejdstid i 26 uger inden for de seneste 35 uger.
§ 16,  stk. 3 Opgørelsen af lønarbejdet Opgørelsen af medlemmets lønarbejde foretages efter reglerne om beregning  

 af det almindelige beskæftigelseskrav i lovens § 53, stk. 2, jf.  

 bekendtgørelse om beskæftigelseskrav, dagpengeperiode og aktivperiode.
Som dokumentation for, at virksomheden er ændret til at være  

 bibeskæftigelse, kan kun medregnes lønarbejde.
Det betyder, at anden  

 selvstændig virksomhed og de forhold, der er nævnt i lovens § 56, f.eks.  

 uddannelse og værnepligt, ikke kan medregnes.
Lønarbejdet kan udføres i  

 forskellige arbejdsforhold.
 Kravet om lønarbejde på fuld tid af en vis varighed og inden for en  

 nærmere afgrænset periode skal sikre eller sandsynliggøre, at virksomheden er  

 ændret til bibeskæftigelse.
 Hvis den ugentlige arbejdstid er på 37 timer inden for pågældendes fag,  

 skal medlemmet have haft 1924 løntimer inden for de seneste 65 uger eller 962  

 løntimer inden for de seneste 35 uger, hvis virksomhedens driftsform er  

 blevet væsentligt omlagt.
