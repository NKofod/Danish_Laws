 I medfør af § 147 i lov nr. 370 af 13. juni 1973 om aktieselskaber, som  

 ændret ved lov nr. 287 af 14. juni 1974, lov nr. 266 af 26. juni 1975 og lov  

 nr. 104 af 17. marts 1976 og § 117 i lov nr. 371 af 13. juni 1973 om  

 anpartsselskaber, som ændret ved lov nr. 266 af 26. juni 1975 og lov nr. 105  

 af 17. marts 1976, fastsættes:
§ 1 Aktieselskaber og anpartsselskaber, der er oprettet i overensstemmelse med  

 lovgivningen i en af De europæiske Fællesskabers medlemsstater, og som  

 opfylder betingelserne i stk. 2, kan oprette filialer her i landet.
Stk. 2.  De i stk. 1 omhandlede selskaber skal have  

 enten hovedkontor eller hovedvirksomhed inden for Fællesskaberne eller have  

 vedtægtsmæssigt hjemsted der.
I sidstnævnte tilfælde skal selskabet drive  

 virksomhed, der har faktisk og vedvarende tilknytning til erhvervslivet i en  

 medlemsstat.
§ 2 Uden for de i § 1 omhandlede tilfælde kan udenlandske aktieselskaber og  

 anpartsselskaber oprette filialer, såfremt overregistrator skønner, at der  

 indrømmes danske aktieselskaber eller anpartsselskaber tilsvarende ret i  

 vedkommende land.
 Stk. 2.  Overregistrators afgørelser kan påklages i  

 overensstemmelse med aktieselskabslovens § 157, stk. 3, og  

 anpartsselskabslovens § 127, stk. 3.
§ 3 Bekendtgørelsen træder i kraft den 15. marts 1977.
 Stk. 2.  Bekendtgørelse nr. 641 af 18. december 1973 om  

 udenlandske aktieselskabers og anpartsselskabers adgang til at oprette  

 filialer, som ændret ved bekendtgørelse nr. 570 af 29. november 1974,  

 ophæves.
 Handelsministeriet, den 24. februar  

 1977.
 Per Hækkerup.
 /Frede Christensen.
