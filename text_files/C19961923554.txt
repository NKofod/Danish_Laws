(Til samtlige kommuner Social- og  

 sundhedsforvaltningen Dagpengekontoret) Socialministeren har den 4. december 1996 fremsat forslag til Lov om  

 ændring af lov om dagpenge ved sygdom eller fødsel (Styrkelse af  

 opfølgningen, ændrede beregningsregler m.v.) Efter forslaget skal der ske en styrkelse af kommunernes  

 sygedagpengeopfølgning, således at kommunerne får pligt til at tage den  

 konkrete sygedagpenge op til vurdering allerede efter 8 uger (mod i dag efter  

 3 måneder).
 Denne styrkelse skal kombineres med, at kommunerne får pligt til samtidig  

 med opfølgningen at skulle lægge en plan for det videre sygedagpengeforløb.  

 Den sygemeldte skal samtidig gennem en personlig samtale medinddrages i  

 udarbejdelsen af opfølgningsplanen.
 Forslaget indebærer endvidere, at den offentlige arbejdsgiver skal  

 underrette den sygemeldtes kommune, når den ansattes sygefravær har varet i 4  

 uger.
 Som en konsekvens af den tidligere opfølgning sker der en omlægning af  

 refusionsreglerne, således at kommunerne fremtidig efter 8 uger skal afholde  

 50 pct. af udgifterne til sygedagpenge (mod i dag efter 13 uger).
 Ændringerne skal efter forslaget træde i kraft den 1. april 1997.
 Opmærksomheden henledes på, at pligten til at udarbejde en opfølgningsplan  

 finder anvendelse på sygedagpengemodtagere, der ved lovens ikrafttræden har  

 modtaget sygedagpenge i 8 uger eller mere.
Samtidig indebærer forslaget, at kommunerne allerede fra 1. sygedag pr.  

 uge - bortset fra arbejdsturnus - højst kan udbetale det maksimale ugentlige dagpengebeløb.
Denne ændring skal efter forslaget allerede træde  

 i kraft fra mandag den 30. december 1996.
Det fremsatte forslag vedlægges til orientering. (* 1) Med venlig hilsen Birthe Frederiksen (* 1) Forslag til Lov om ændring af lov om dagpenge ved sygdom eller  

 fødsel udelades her.
