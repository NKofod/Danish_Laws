1. Forord Denne pjece beskriver de nye regler i lov om social service om kommuners  

 og amters samarbejde med frivillige sociale organisationer og foreninger og  

 giver eksempler på, hvordan de kan bruges i praksis.
Jeg er meget glad for, at det nu er blevet muligt igennem lovgivningen at  

 skabe rammer for en styrkelse af samarbejdet mellem de lokale offentlige  

 myndigheder og den frivillige verden.
Jeg ser det som en milepæl for den  

 fremtidige udvikling af det frivillige sociale arbejde, som er så vigtigt et  

 element i vores velfærdssamfund.
 Det er mit håb, at dette samarbejde vil blive til berigelse for begge  

 parter og ikke mindst for de mennesker, der har brug for medmenneskelig  

 omsorg og støtte - at det bliver et samarbejde, der sker på lige betingelser  

 og med gensidig respekt for hinandens styrker.
Karen Jespersen Socialminister 1. Formålet med pjecen Den nye lov om social service, som træder i kraft 1. juli 1998, føjer  

 nogle nye elementer til samspillet mellem de frivillige sociale  

 organisationer og foreninger m.v. og det offentlige.
Efter de nye  

 bestemmelser i lov om social service, § 115 skal kommuner og amtskommuner  

 samarbejde med frivillige sociale organisationer og foreninger og også yde  

 økonomisk støtte til det frivillige sociale område.
Pjecen henvender sig både til politikere og ansatte i kommuner og  

 amtskommuner og til ansatte og frivillige inden for det frivillige sociale  

 område.
Formålet er at beskrive de nye regler, baggrunden for dem og give  

 eksempler på, hvordan de kan bruges i praksis.
Grundlaget for fortolkningen  

 af lovens bestemmelser har været bemærkningerne til det fremsatte lovforslag  

 med tilhørende ændringsforslag.
 Den del af de frivillige sociale organisationer og foreningers  

 aktiviteter, hvor den frivillige indsats alene består af bestyrelsens arbejde  

 f.eks. i daginstitutioner og døgninstitutioner, falder udenfor § 115 og  

 dermed uden for rammerne af denne pjece.
Arbejdsministeriet har i samarbejde med Socialministeriet iværksat en  

 undersøgelse af samspillet mellem arbejdsløshedsdagpenge og efterløn og  

 udførelsen af en frivillig social indsats.
Dette arbejde er ikke afsluttet.  

 Der forventes udsendt oplysning om eventuelle ændringer på området, herunder  

 klargøring af reglerne, så snart det er muligt.
Det er vigtigt at afklare spørgsmålet om forsikringsforhold for  

 frivillige.
I litteraturlisten er der henvist til en pjece herom.
2. Baggrunden for de nye regler Den samfundsmæssige og sociale udvikling Den socialpolitiske udvikling i Danmark har været præget af en tæt  

 vekselvirkning mellem det frivillige sociale arbejde og den offentlige  

 indsats.
Mange initiativer, som er startet i frivillig regi, er derefter  

 fortsat som selvejende institutioner, men med driftsoverenskomst med det  

 offentlige eller blevet overtaget af det offentlige.
På institutionsområdet  

 har der været, og er der fortsat, et tæt samvirke mellem kommuner og  

 amtskommuner og de frivillige organisationer.
Men det frivillige sociale arbejde har også altid omfattet en mere fri  

 del, som de frivillige sociale organisationer og foreninger alene har været  

 ansvarlig for, og som i væsentligt omfang har bygget på en frivillig ulønnet  

 indsats.
Denne indsats er blevet finansieret af midler, som de frivillige  

 sociale organisationer selv har skaffet via kontingenter, indsamling m.v.  

 samt via tilskud fra forskellige puljer og fonde i statsligt eller privat  

 regi.
De kommunale og amtskommunale tilskud hertil har hidtil kun været  

 beskedne.
 Selv om udbygningen og udviklingen af den offentlige velfærdsindsats har  

 dækket stadig flere af de sociale behov, har det vist sig, at denne indsats  

 ikke er tilstrækkelig til at løse alle problemer.
Styrkerne ved den frivillige sociale indsats Den frivillige sociale indsats styrker viser sig bl.a., hvor behovet for  

 nære menneskelige relationer er det centrale, i forhold til rådgivning på  

 områder, hvor livserfaringer er vigtige og i kontakten til samfundets  

 udstødte grupper.
Styrken i den frivillige indsats kan blandt andet ligge i  

 den større ligeværdighed mellem frivillig og bruger og i mulighederne for at  

 bevæge sig fra at være bruger til selv at blive frivillig.
Den samfundsmæssige udvikling har desuden betydet, at det sociale netværk  

 omkring familien er blevet svækket.
En voksende del af befolkningen - ikke  

 blot de ældre - bor nu alene, og udviklingen ser ud til at fortsætte.
Faktisk  

 består 36 pct. af alle husstande af kun een person.
Det svarer til, at knap  

 20 pct. af befolkningen lever alene.
Lokalsamfundene har samtidigt mistet en række af de funktioner, de havde  

 tidligere, hvorfor de lokale sociale netværk også er under pres.
I stedet  

 etablerer mange mennesker, særligt i de socialt stærkere grupper, nye former  

 for sociale netværk knyttet til arbejdspladsen, fagfæller og i forhold til  

 fritidsinteresser.
Men ikke alle grupper har lige gode muligheder for at  

 skabe disse nye former for netværk.
 Disse udviklingstendenser har tilsammen medvirket til at øge den sociale  

 sårbarhed hos mange mennesker.
Op igennem 70erne og 80erne var der en stadig tilvækst af nye frivillige  

 sociale organisationer, som tog de nye sociale udfordringer op.
Forældre til  

 børn med særlige problemer, patientgrupper, små handicapgrupper, de ældre  

 dannede nye foreninger, og senere har også de mest udsatte grupper taget  

 initiativer til at organisere sig.
De store »gamle« frivillige  

 sociale organisationer som Kirkens Korshær, De samvirkende Menighedsplejer,  

 KFUM's sociale arbejde osv. har også været rammen om udvikling af en række  

 nye tilbud, ofte til de mest udsatte grupper.
Socialforskningsinstituttets undersøgelser viser, at 7 pct. af den voksne  

 befolkning regelmæssigt yder en frivillig indsats i en organisation med et  

 socialt sigte.
Undersøgelserne viser også, at flere gerne ville være med til  

 at yde en indsats, hvis de fik opfordringen dertil.
I befolkningen er der  

 derfor en stor villighed til at påtage sig en frivillig social indsats.
De politiske holdninger til den frivillige sociale indsats har samtidigt  

 udviklet sig til en positiv holdning både på det centrale politiske niveau og  

 på det lokale politiske niveau.
Oprettelse af Kontaktudvalget til det  

 frivillige sociale arbejde i 1983 var det første synlige tegn på en mere  

 positiv indstilling til den frivillige verden fra statsligt hold.
På det lokale plan har der været en væsentlig vækst i aktiviteter, f.eks.  

 i form af frivillighedsformidlinger, sociale cafeer, selvhjælpsgrupper.
Det  

 gælder også inden for foreningslivet på sygdoms- og handicapområdet.
Denne  

 udvikling er især gået hånd i hånd med en voksende statslig økonomisk støtte  

 bl.a. fra forskellige puljer i Socialministeriet (PUF-puljen).
I stadig flere kommuner og amtskommuner (i det føl-gende omtalt som  

 »amter«) har man nu taget initiativ til at styrke  

 forbindelseslinierne til det frivillige sociale arbejde.
På fritidsområdet  

 bl.a i relation til børn og unge har kommunerne en lang tradition for  

 samarbejde med frivillige organisationer bl.a. i forhold til  

 idrætsorganisationerne, spejderbevægelserne osv.
Udvalget om frivilligt socialt arbejde Med henblik på nogle strategiske overvejelser nedsatte socialministeren i  

 1995 »Udvalget om frivilligt socialt arbejde«.
Udvalget fik til  

 opgave at vurdere de hidtidige erfaringer og fremlægge forslag til  

 strategier, som kan sikre det frivillige sociale arbejde en betydningsfuld  

 plads i fremtidens velfærdssamfund.
 Udvalgets forslag skulle tage hensyn til det frivillige arbejdes værdier,  

 herunder organisering og arbejdsmetoder og til det offentliges grundlæggende  

 ansvar for at varetage løsningen af sociale problemer.
 Blandt udvalgets forslag var et forslag om styrkelse af samarbejdet mellem  

 kommuner og amter og de frivillige sociale organisationer og foreninger,  

 herunder kommunal og amtslig økonomisk støtte til disse.
 Udvalgets betænkning har fungeret som baggrund og udgangspunkt for  

 udformningen af de nye regler i serviceloven om samarbejdet med det  

 frivillige sociale arbejde.
Folketingets behandling af forslaget til de nye regler Der har været bred politisk enighed i Folketinget om at arbejde for en  

 styrkelse af den frivillige sociale indsats og styrke det kommunale og  

 amtskommunale engagement.
Lov om social service med de nye bestemmelser i §  

 115 blev derfor vedtaget af et bredt flertal i Folketinget.
3. Ordlyden af de nye regler De nye regler om kommuners og amters samarbejde med frivillige sociale  

 organisationer og foreninger og støtte hertil findes i § 115 i lov om social  

 service.
 Sigtet med de nye bestemmelser er at medvirke til at forbedre  

 betingelserne for den frivillige sociale indsats, gøre den mere synlig i  

 lokalområdet og sikre et bedre samspil med de offentlige sociale tilbud i  

 kommuner og amter.
 Paragraffen består af 4 stykker: en bestemmelse om en forpligtelse til at  

 samarbejde, en bestemmelse om økonomisk støtte, en præcisering af at  

 organiseringen af samarbejdet afgøres lokalt og en bestemmelse om opfølgning  

 på virkningerne af de nye bestemmelser.
 De nye bestemmelser har følgende ordlyd:
 »§ 115.  Kommunen og amtskommunen samarbejder med  

 frivillige sociale organisationer og foreninger.
 Stk. 2.  Kommunen og amtskommunen afsætter årligt et  

 beløb til støtte af frivilligt socialt arbejde.
 Stk. 3.  Rammerne for samarbejdet fastlægges i den  

 enkelte kommune og amtskommune.
Stk. 4.  Socialministeren fastlægger retningslinjer for  

 kommunens og amtskommunens indsendelse af redegørelser om den lokale  

 udvikling i det frivillige sociale arbejde og retningslinjer for den centrale  

 opfølgning.« 4. Samlet beløbsramme og statens tilskud Efter bestemmelsen i lovens § 115 stk. 2 skal kommuner og amter årligt  

 afsætte et beløb til støtte af frivilligt socialt arbejde.
I forbindelse med  

 vedtagelsen af loven har staten, kommunerne og amterne indgået en aftale om  

 økonomisk kompensation i forbindelse med forhandlingerne om de generelle  

 tilskud (bloktilskud) til kommuner og amter for 1998 og tilskudsårene  

 1999-2000.
Staten kompenserer kommuner og amter med 100 mill. kr. årligt, opgjort i  

 pris- og lønniveauet for 1997, ud fra en forudsætning om, at kommuner og  

 amter kanaliserer disse midler ud til det frivillige sociale arbejde i form  

 af en forøget støtte.
Kompensation fordeles med 92,5 pct. til kommunerne og  

 7,5 pct. til amterne.
Det er en forudsætning, at der bliver tale om en  

 aktivitetsudvidelse svarende til det fulde beløb på de 100 mill. kr.
 Kommuner og amtskommuner får desuden et tilskud til kompensation for de  

 administrative merudgifter på 3 pct. af det nævnte beløb.
 Kompensationen er indregnet i de generelle tilskud til kommunerne og  

 amtskommunerne.
 For 1998 indgår kompensationen kun med det halve beløb, da loven træder i  

 kraft pr. 1. juli 1998.
5. Hvad betyder de begreber, der bruges i loven I loven og i bemærkningerne til lovforslaget mv., som der henvises til i  

 det følgende, bruges der nogle begreber om det frivillige sociale arbejde.  

 Disse vil blive beskrevet kort.
Det drejer sig om begreberne frivillig  

 indsats, frivillige organisationer og foreninger samt frivilligt socialt  

 arbejde.
1. Frivillig indsats er en indsats, der - er frivillig, dvs. den udføres uden fysisk, økonomisk eller retlig  

 tvang.
Personer, som arbejder i en frivillig organisation som led i en  

 aktivering, er således ikke frivillige, da den aktiverede for at få hjælpen  

 skal møde frem - er ikke-lønnet, men der kan godt være tale om godtgørelse for  

 omkostninger - udføres for andre end familie og slægt - skal være til gavn for andre end en selv - er af formel karakter dvs. at aktiviteten skal foregå inden for rammer  

 af en organisation, forening eller anden form for organisering, projekt m.v.
 2. En frivillig organisation er en organisation med  

 følgende karakteristika:
- frivilligt grundlagt, dvs. at den ikke må være fastlagt i lovgivningen,  

 og organisationen skal kunne beslutte at nedlægge sig selv - dens primære formål er ikke at skabe overskud (dvs. non-profit) og et  

 evt. overskud må ikke udloddes til »ejerne«, f.eks. foreningens  

 medlemmer - frivillig indsats er en væsentlig del af organisationens grundlag.  

 Mindstekravet er, at bestyrelsen yder en ulønnet, frivillig indsats 3. Frivilligt socialt arbejde er en samlet betegnelse  

 for frivillig indsats, frivillig organisation og for de aktiviteter, som  

 frivillige organisationer driver, hvad enten det sker med frivillig  

 arbejdskraft eller med lønnet arbejdskraft, og som foregår inden for det  

 sociale og sundhedsmæssige område 6. Samarbejdet (§ 115 stk. 1 og stk. 3) Lovens intention er, at kommuner og amter skal fremme samarbejdet med det  

 lokale frivillige sociale arbejde i bred forstand med henblik på at sikre et  

 bedre samspil mellem de frivillige sociale organisationers aktiviteter og de  

 offentlige sociale tilbud.
Kommuner og amters relationer til frivillige organisationer og foreninger  

 har været af meget forskelligt omfang fra kommune til kommune og fra amt til  

 amt, selv om stadig flere kommuner og amter har øget samarbejdet.
Da det er  

 kommunerne og amterne, der har det konkrete ansvar for de offentlige sociale  

 tilbud, er netop en styrkelse af det lokale samarbejde afgørende for et bedre  

 samspil mellem frivillige aktiviteter og det offentliges tilbud.
 I bemærkningerne til bestemmelsen hedder det, at kommuner og amtskommuner  

 har ansvaret for at varetage de opgaver, der påhviler kommunen/amtet efter  

 loven, og at dette gælder, uanset hvem der faktisk udfører opgaverne, og at  

 det kommunale og amtslige ansvar fastholdes med bestemmelserne i § 115.
 Kommunen eller amtet kan derfor ikke med henvisning til, at man har  

 støttet frivillige sociale aktiviteter på et område, fraskrive sig de  

 forpligtelser, som kommunen respektive amtet har efter loven.
 Kommunen eller amtet bliver ikke ansvarlig for aktiviteterne i en  

 frivillig social organisation i og med, at den yder tilskud til disse efter  

 reglerne i § 115. Kommunen eller amtet har kun ansvaret for opgaver som  

 udføres på vegne af kommunen respektive amtet.
 I bemærkninger til bestemmelsen i § 115, stk. 1 står, at der ikke i  

 bestemmelsen ligger et krav om, hvornår og i hvilket omfang der skal  

 samarbejdes, men alene en generel forpligtelse til at fremme samarbejdet.
 Samarbejdet bør sigte mod lokale sociale foreninger, lokale afdelinger af  

 landsorganisationer, som virker lokalt, og andre frivillighedsinitiativer  

 også af mindre formaliseret art.
 Da kommuner og amter i forvejen har et samarbejde med de frivillige  

 sociale organisationer, der driver tilbud, som har driftsoverenskomster eller  

 andre aftaler med kommunen/amtet, er det væsentlige i den nye lov, at også de  

 aktiviteter, der primært eller udelukkende drives med frivillig arbejdskraft,  

 inddrages i samarbejdet, og at disse støttes økonomisk.
I § 115 stk. 3. står der, at rammerne for samarbejdet mellem  

 kommunen/amtet og de frivillige sociale organisationer og foreninger  

 fastlægges i den enkelte kommune eller i det enkelte amt.
Det vil sige, at  

 man lokalt i et samspil mellem amt/kommune og de frivillige sociale  

 organisationer må finde frem til en hensigtsmæssig samarbejdsform, der både  

 er tilpasset kommunen/amtet herunder størrelsen og tilpasset karakteren af  

 det frivillige sociale arbejde, som findes lokalt.
 I øvrigt kan det være en god ide i visse situationer at samarbejde på  

 tværs af kommune- og amtsgrænser om aktiviteter, der dækker et større område.
Eksempler på forskellige samarbejdsmodeller Det er vigtigt at slå fast, at der ikke findes en eller kun nogle få  

 modeller for et samarbejde.
Erfaringer fra de kommuner og amter, der er nået  

 længst på området, viser, at strategier, metoder og organisering skal  

 skræddersyes til den enkelte kommune eller amt.
Erfaringer fra amterne Samarbejdet mellem amterne og de frivillige organisationer tager ofte sit  

 udgangspunkt i forskellige dialogfora, som eksempelvis brugerråd og samråd,  

 hvor amtet med deltagelse af politikere og medarbejdere på den ene side og de  

 frivillige organisationer på den anden side drøfter rammerne for udviklingen  

 af det enkelte område.
På den enkelte institution vil der ligeledes ofte være  

 institutionsråd, hvor der er en løbende dialog med brugerne.
 I forbindelse med udbygningen af et område, f.eks. etableringen af en ny  

 institution inddrages de frivillige organisationer i dette arbejde via nævnte  

 institutionsråd.
Eksempler på kommunale samarbejdsmodeller Kolding Kommune I Kolding Kommune har man nu i nogle år haft et tæt samarbejde med  

 frivillige organisationer og foreninger.
Kommunen har taget 3 initiativer til  

 at fremme samarbejdet.
For det første har man foretaget en kortlægning af de frivillige  

 organisationer og foreninger i kommunen.
Der er nu registreret i alt 80  

 foreninger inden for området.
Synliggørelsen har været et nøgleord.
Ved  

 kortlægningen er der sket en synliggørelse af det frivillige sociale arbejde,  

 og kommunen har fået et kendskab til organisationerne, og disse har indbyrdes  

 fået mulighed for at få et kendskab til hinanden.
Men synliggørelse kræver også indbyrdes kendskab og dialog.
For at fremme  

 dialogen har kommunen efter ønske fra organisationerne og foreninger taget  

 initiativ til et årligt møde eller temadag.
Hensigten hermed er at skabe et  

 dialogforum, hvor foreningerne har mulighed for at øge kendskabet til  

 hinanden og mulighed for at komme i dialog med såvel kommunens administration  

 som politikere. Årsmødet anvendes desuden til at drøfte ønsker og behov samt  

 udviklingstendenserne inden for det frivillige sociale arbejde lokalt.
Dette  

 har blandt andet resulteret i, at der nu arbejdes med etablering af et  

 foreningssekretariat for det frivillige sociale arbejde.
En fast kontaktperson i kommunalt regi har været et udtalt ønske fra de  

 frivilliges side.
Den kommunale organisation virker uoverskuelig for mange  

 frivillige sociale foreninger, så det har været ønskeligt, at man kunne gå et  

 sted hen med samtlige problemstillinger.
Man har derfor i Kolding valgt at  

 lade kontakten til det frivillige sociale arbejde indgå som en del af  

 »Udviklingsafdelingen's opgaver. således at chefen for afdelingen står  

 som kontaktperson.
Information herom er blevet givet på de ovennævnte  

 årsmøder/temadage og i Det sociale Forbrugernævn og på andre møder.
Erfaringerne har vist, at det er vigtigt med en respekt-fuld dialog fra  

 begge sider.
Dette kræver en bevidsthed hos medarbejderne på begge sider om  

 opgavefordeling og kompetencer såvel fagligt som formelt for henholdsvis  

 professionelle og frivillige.
Afgrænsningen af opgaverne stiller endvidere  

 krav til de frivillige organisationer og foreninger om at reflektere over,  

 hvad deres arbejde og grænser er som frivillige.
Det er vigtigt, at de  

 frivillige medarbejdere ikke - i ønsket om at hjælpe en bruger - hverken  

 fagligt eller formelt bevæger sig ind på det of-fentliges kompetenceområde.
 I Kolding Kommune har man opdelt det økonomiske samspil med de frivillige  

 sociale organisationer i 3 hovedområder:
 1. De foreninger, der opererer uden offentlig  

 økonomisk støtte og helt uafhængigt.
 I forhold til disse står kommunen til rådighed omkring råd og vejledning  

 og eventuelt praktisk bistand.
 2. Foreninger, der modtager tilskud fra kommunen uden  

 nærmere fastsatte betingelser eller tilknyttede succeskriterier.
Der er en række organisationer og foreninger, der udøver en indsats, som  

 kun vanskeligt vil kunne gennemføres uden et vist tilskud fra det offentlige  

 i form af huslejetilskud eller lignende.
Der stilles ikke forhåndsbetingelser  

 for foreningernes virke.
 3. Samarbejde om konkrete opgaver.
Kommunen entrerer med frivillige sociale organisationer og foreninger om  

 løsningen af konkrete opgaver, drift af værested, folkekøkken for socialt  

 udstødte grupper.
I disse tilfælde indgås en samarbejdsaftale, og der ydes et  

 tilskud til driften helt eller delvist.
Der fastsættes betingelser for  

 bevilling af tilskuddet, ligesom der er aftaler omkring indholdet i  

 projektet.
Uanset samarbejdsform er det vigtigt, at kriterierne er åbne og erkendte  

 hos begge parter.
For de frivillige sociale organisationer er det vigtigt, at  

 de ikke mister deres integritet eller indlemmes i et bureaukrati af  

 kontrolforanstaltninger og dokumentationsforpligtelser ved at modtage  

 offentlige tilskud.
På den anden side bør kommunen gøre sig klart, hvad man  

 mener med at yde et økonomisk tilskud og klart melde intentionen ud.
Herlev Kommune I Herlev Kommune er der etableret et lokalt center for frivilligt socialt  

 arbejde, kaldet Kontaktstedet.
Formålet med Kontaktstedet er - at styrke og udvikle det frivillige sociale arbejde - at formidle frivilligt arbejde - at sætte selvhjæpsgrupper i gang - at sætte samværs- og andre grupper i gang - at yde anonym rådgivning Kontaktstedet er organiseret som en forening og ledes af en bestyrelse,  

 som består af aktive frivillige i Kontaktstedet eller i andre foreninger, men  

 sidder ikke som repræsentanter for disse.
Medlemmer af foreningen består af  

 enkeltpersoner og frivillige sociale organisationer og foreninger.
Alle kan  

 frit bruge Kontaktstedet, og der er ikke krav om medlemskab.
Kommunen støtter  

 centeret med gratis lokaler samt et fast økonomisk beløb.
Kommunen har i en  

 hensigtserklæring tilkendegivet, at man er indstillet på at støtte  

 Kontaktstedet foreløbigt i de kommende 3 år.
Kontaktstedet ledes af en lønnet  

 medarbejder, som fungerer som koordinator.
Kontaktstedet holder løbende møder med forvaltningens forskellige grene og  

 mindre grupper af kommunens ansatte for at øge kendskabet til det frivillige  

 arbejde og for hele tiden at være i dialog omkring mulighederne for  

 samarbejdet og grænserne herfor.
Kontaktstedet holder temadage og kurser om  

 emner, som vedrører det frivillige arbejde, hvor også repræsentanter for  

 kommunen inviteres.
Kommunen inviterer Kontaktstedet til at deltage i andre  

 bestyrelser og styregrupper/møder mv. med henblik på at få den sociale vinkel  

 med i andre af kommunens aktiviteter.
Samarbejdet med andre frivillige foreninger og organisationer udbygges  

 løbende, dels for at øge synligheden af det frivillige sociale arbejde, dels  

 for at flest mulige borgere kan få netop det tilbud, de søger.
For eksempel  

 er der et tæt samarbejde mellem 5 organisationer omkring besøgsvenner og  

 praktisk hjælp til ældre og enlige.
Det giver brugerne og kommunens ansatte  

 et overblik over muligheder inden for dette hjørne af den frivillige verden.  

 Nye initiativer kan få støtte i startfasen, og eksisterende foreninger kan  

 bruge nogle af Kontaktstedets faciliteter.
Opsamling af gode erfaringer på tværs af kommuner Socialvejviser.
Et godt redskab for udvikling af samarbejdet er en  

 kortlægning af de frivillige sociale foreninger og organisationer i området.  

 Det frivillige sociale arbejde bliver herved synliggjort i forhold til  

 borgerne, og kommunen/ amtet får kendskab til de lokale foreninger og  

 organisationer.
En sådan social vejviser er også et vigtigt redskab til en  

 styrkelse af samarbejdet mellem foreningerne.
Kontaktperson.
Erfaringerne fra flere kommuner viser, at kommunikationen  

 mellem de frivillige foreninger og organisationer og kommunen forbedres  

 betydeligt, såfremt kommunen udpeger en kontaktperson, hvis vigtigste  

 funktion er at formidle kontakt mellem det offentlige system og de frivillige  

 sociale organisationer.
Kontaktpersonen kan være med til at nedbryde de  

 barrierer, der eksisterer på grund af de forskellige kulturer og dermed  

 medvirke til at fremme dialogen.
Temadage.
Afholdelse af fælles temadage for de frivillige foreninger og de  

 ansatte i kommunen eller amtet er et nyttigt redskab til at udbrede  

 kendskabet til hinanden og forbedre samarbejdsrelationerne også i det daglige  

 arbejde.
Samarbejdsfora.
Etablering af samarbejdsfora med udgangspunkt i de lokale  

 ønsker og behov kan styrke samarbejdsrelationerne og fremme den løbende  

 dialog med de frivillige foreninger og organisationer.
Større åbenhed i de frivillige sociale organisationer og foreninger.
Et  

 godt udgangspunkt for samarbejdet kan være, at foreningerne synliggør deres  

 formål, værdigrundlag og beskriver, hvad de er gode til, og hvad de vil og  

 kan.
Desuden kan det være nyttigt, at de tager stilling til, hvor langt de  

 vil gå i et samarbejde.
Herved vil en række misforståelser og mulige  

 konflikter kunne undgås.
Frivillighedsformidlinger/frivilligcentraler.
Disse kan fungere som base  

 for støtte til frivilligt socialt arbejde.
Med foreningsservice som en  

 aktivitet kan frivilligcentralen desuden være en vigtig støtte for små og nye  

 foreninger.
En frivillighedspolitik i kommuner og amter.
Et godt grundlag for  

 udviklingen af samarbejdet med henblik på både fremme af en forebyggende  

 indsats og løsning af sociale problemer kan være udarbejdelsen af en  

 frivillighedspolitik.
Det vil være naturligt, at der ved udviklingen af  

 rammerne for samarbejdet med det frivillige sociale arbejde lægges vægt på en  

 demokratisk proces med inddragelse af de frivillige sociale foreninger og  

 grupperinger og med respekt for det frivillige sociale arbejdes egenart.  

 Gennem processen kan der udvikles en fælles forståelse for det frivillige  

 sociale arbejdes og det offentliges forskellige styrker.
Samvirke blandt de frivillige sociale organisationer indbyrdes.
For at  

 styrke de frivillige sociale organisationer og foreninger i dialogen med  

 kommunen/amtet kan det være hensigtsmæssigt, at foreningerne søger sammen og  

 opretter et fælles kontaktforum.
Herved skabes bedre betingelser for, at  

 organisationer og foreninger kan skabe en fælles platform i forhandlingerne  

 med kommunen og amtet om kriterier for støtte, prioritering m.v.
For kommuner  

 og amter kan den praktiske del af samarbejdet samtidig blive lettere.
7. Den økonomiske støtte (§ 115 stk. 2) Sigtet med den økonomiske støtte er at støtte op om den frivillige sociale  

 indsats, således at de økonomiske barrierer for en udvikling af denne indsats  

 mindskes samt opmuntre de frivillige sociale organisationer til at udbygge  

 eksisterende sociale aktiviteter og udvikle nye.
De nye bestemmelser i § 115 stk. 2 sigter mod de områder, hvor en  

 frivillig social organisation eller forening af egen drift og på eget  

 initiativ gør en indsats.
Kommunens eller amtets rolle er her at vurdere, om  

 man vil støtte den pågældende aktivitet økonomisk.
Men kommunen og amtet kan  

 komme med forslag til aktiviteter, man gerne ser fremmet.
 Den konkrete relation mellem kommunen eller amtet og den frivillige  

 organisation eller forening bliver en anden i relation til § 115 end den, som  

 kommuner og amtskommuner kender fra de driftsoverenskomstdækkede områder.
Hvad kan der ydes støtte til Det skal understreges, at det er op til en lokal politisk afgørelse at  

 prioritere, hvilke områder og aktiviteter, der skal have støtte.
Den enkelte  

 organisation har derfor ikke et krav på at få kommunal eller amtslig støtte.  

 Men støtten bør over en periode ikke fast begrænses til et fåtal af  

 organisationer.
Samtidigt er det vigtigt at være opmærksom på organisationers  

 og foreningers behov for en vis kontinuitet i støtten.
 Der kan f.eks. ydes støtte til følgende typer af aktiviteter i frivillige  

 sociale organisationer og foreninger:
- rådgivninger, - besøgsvennetjenester, - støtte- og kontaktpersoner på frivillig basis - ledsageordninger på frivillig basis - frivillighedsformidlinger - kontaktsteder, (jf. f.eks. eksemplet fra Herlev) - foreninger, der organiserer selvhjælpsgrupper, - forskellige former for aflastningstjenester for pårørende m.v., - telefonrådgivninger, - sociale cafeer, - kvindekrisecentre - væresteder - støtte til frivillige sociale foreninger, der er i en opstartfase Den økonomiske støtte skal rette sig mod den del af det frivillige sociale  

 arbejde, hvor den frivillige indsats er den afgørende.
Det er ikke primært et  

 spørgsmål om kvantitet, men mere et spørgsmål om tilbudet enten ikke kan  

 eksistere eller på afgørende måde ville miste sin kvalitet, hvis den  

 frivillige indsats ikke fandtes.
Det vil sige, at det er betingelsen, at den  

 frivillig indsats er kernen i projektet.
 Tilskuddet skal fungere som en støtte til den specifikt frivillige  

 indsats.
Selv om den frivillige sociale indsats er ulønnet, forud-sætter den som  

 regel, at der er visse økonomiske midler til rådighed, som kan skabe en ramme  

 om indsatsen.
Det kan handle om lokaler, en telefon og en eller anden form  

 for kontorarbejde.
Men det kan også være nødvendigt med et lønnet personale  

 til organisering af indsatsen, til supervision, indslusning af nye  

 frivillige, sikre økonomiske midler o.s.v.
Ofte vil det knibe med  

 egenindtægterne til finansiering heraf.
Støtten kan derfor konkret også  

 bruges til at finansiere lønninger til ansatte osv.
Ved tildeling af støtte skal der særligt lægges vægt på at støtte konkrete  

 aktiviteter.
Omvendt vil der dog også være en mulighed for at støtte en  

 organisation eller forenings virke i almindelighed.
Der vil derfor også være  

 mulighed for at støtte foreninger i deres opstartfase, f. eks. i forhold til  

 udsatte grupper, for hvem bare det at få organiseret en forening kan være det  

 første skridt på vejen til en bedre tilværelse.
Men hovedvægten skal lægges  

 på at støtte konkrete aktiviteter.
Samarbejdet skal ske med respekt for det frivillige sociale arbejdes  

 egenart og styrke.
Derfor skal støtten ydes uden at kommunen/amtet stiller  

 detaljerede krav til organisering m.v.
Støtten bør derfor ydes som støtte til  

 aktiviteten i sin helhed og ikke specificeres til at dække bestemte  

 udgiftstyper.
Sammensatte aktiviteter På enkelte områder vil der kunne være tale om, at indholdet er sammensat  

 af både en driftsoverenskomstdækket/aftaledækket aktivitet drevet med  

 professionel arbejdskraft, og en anden del, hvor den frivillige indsats er  

 den afgørende.
Et eksempel kan f.eks. være en daginstitution, hvis  

 almindelige drift er sikret via en driftsoverenskomst, men hvor forældrene i  

 tilknytning til institutionen opretter en forening eller lign., med henblik  

 på at styrke de sociale netværk blandt forældre og børn.
Et andet eksempel er kvindekrisecentrene, hvor bl.a. krisevagterne, som  

 typisk fungerer uden for normal ar- bejdstid, udføres af frivillig  

 arbejdskraft og ligger som en aktivitet ud over det, der er dækket af en  

 driftsoverenskomst eller aftale med amtet.
Via § 115 stk. 2 vil det derfor,  

 afhængigt af de konkrete omstændigheder, være muligt at støtte den frivillige  

 del af centrenes virksomhed, men kun den del af de lønnede aktiviteter, som  

 direkte vedrører koordineringen af den frivillige indsats.
Nogle aktiviteter vil ligge i en grænsezone for, hvad der kan støttes  

 efter § 115, fordi de i væsentligt omfang er baseret på professionel lønnet  

 arbejdskraft.
Det gælder blandt andet væresteder.
Men kommunen/amtets  

 afgørelse, om der konkret kan ydes tilskud efter § 115, må baseres på en  

 konkret vurdering af i hvilket omfang, og hvordan den frivillige indsats  

 indgår.
Via f.eks. servicelovens regler i § 65 om generelle tilbud med aktiverende  

 og forebyggende sigte (der henvises til vejledning om Sociale tilbud til  

 ældre m.fl.) er der i forvejen hjemmel til at yde støtte til det frivillige  

 sociale arbejde.
Hvis § 115 benyttes til at finansiere dele af sådanne  

 aktiviteter, er det en forudsætning, at der er tale om en  

 aktivitetsudvidelse.
På tilsvarende måde må kommuner og amter i 1998 og 1999 være opmærksomme  

 på, at der mellem kommunerne, amterne og staten er indgået en aftale om  

 statslig kompensation for en udvidelse af aktivitets- og samværstilbudene til  

 personer med betydelig nedsat fysisk eller psykisk funktionsevne eller  

 særlige sociale problemer, jf. servicelovens § 88. Staten yder økonomisk  

 kompensation i 1998 for ca. 400 pladser og i 1999 for ca. 1950 pladser.
Hvis  

 § 115 benyttes til at yde tilskud til aktiviteter på dette felt, er det en  

 betingelse, at der er tale om en udvidelse af aktiviteten ud over de ekstra  

 tilbud, der allerede bliver givet økonomisk kompensation for.
 Hvis kommunen eller amtskommunen går ind og støtter en delaktivitet via §  

 115, som spiller sammen med et driftsoverenskomst/aftaledækket område, er det  

 vigtigt på forhånd at sikre en afklaring af ansvarsforholdene, herunder  

 hvilke aktiviteter som amtet eller kommunen har et ansvar for og derfor også  

 har en tilsynsforpligtigelse overfor, og hvilke dele der ligger udenfor.
Hvem kan få støtte Sigtet med støtten er at styrke den frivillige indsats, der foregår i de  

 frivillige sociale organisationer og foreninger, men der bør også være  

 mulighed for at støtte borgerinitiativer af en mindre formel karakter f.eks.  

 forskellige former for »græsrodsorganiseringer«.
Hvis der er  

 frivillige, der vil yde en indsats, men der ikke findes en forening på det  

 pågældende felt, er der også mulighed for at støtte frivillige aktiviteter,  

 som kommunen eller amtet påtager sig at koordinere.
Der kan f.eks. være tale  

 om en telefonkæde for pensionister osv.
Afgrænsningen af det sociale område Det er vanskeligt at afgrænse det sociale område.
Derfor er det også  

 vanskeligt at afgrænse, hvornår en frivillig indsats har et socialt sigte.  

 Men som hovedregel må der tages udgangspunkt i, at aktiviteten retter sig mod  

 de målgrupper, som den sociale sektor beskæftiger sig med, dvs. børn, ældre,  

 personer med et handicap, marginaliserede eller vanskeligt stillede grupper,  

 herunder personer der får kontanthjælp, sygedagpenge eller førtidspension.  

 Målgruppen er således bredere end for Socialministeriets pulje til frivilligt  

 socialt arbejde til fordel for socialt truede mennesker (PUF-puljen). De  

 aktiviteter, der kan støttes, kan f.eks. være ydelse af omsorg, herunder  

 netværksopbyggende aktiviteter, rådgivning o.s.v.
 Ved støtte efter § 115 stk. 2 kan alle aktiviteter med et socialt sigte  

 komme i betragtning.
 Der kan også ydes støtte til aktiviteter, der virker forebyggende i  

 forhold til sociale problemer, men det forudsætter, at der er tale om et  

 konkret forebyggende sigte.
 Det er vigtigt at være opmærksom på aktiviteter, som foregår uden for den  

 normale kreds af det, som henregnes til frivillige sociale organisationer.  

 Det kan i særlige tilfælde handle om aktiviteter, der foregår i tilknytning  

 til boligforeninger, idrætsforeninger, fagforeninger eller virksomheder, men  

 som har et tydeligt socialt sigte.
 8. Krav til regnskabsaflæggelse m. v.
Regnskab og afrapportering Ved fastlæggelse af kommunen/amtets krav til regnskab og særligt i forhold  

 til afrapportering i øvrigt bør der ikke stilles større krav end nødvendigt.  

 Eventuelle afrapporteringskrav må afpasses efter den frivillige forenings  

 organisatoriske kapacitet således, at disse krav ikke bliver en større byrde  

 end nødvendigt for den frivillige sociale indsats.
 Omvendt bør de frivillige sociale organisationer og for-eninger være i  

 stand til at gøre rede for indholdet i indsatsen.
Revision Krav til revision bør fastsættes under hensyn til størrelsen af det  

 bevilgede beløb.
For beløb under f.eks. 100.000 kr. bør revisionskravene være  

 lempelige, og der bør normalt ikke stilles krav om brug af en  

 statsautoriseret eller registreret revisor, men en valgt revisor skal ligesom  

 andre revisorer ved sin underskrift bekræfte, at regnskabet overholder de  

 stillede krav m.v. og dokumentere, at pengene er brugt til formålet.
I bilag  

 C er til inspiration vist et eksempel på den revisionsinstruks, som  

 Socialministeriet bruger, når der bevilges puljestøtte, som ligger over  

 100.000 kr.
9. Redegørelser om udviklingen (§ 115 stk. 4) Kommuner og amter skal udarbejde en redegørelse om den lokale udvikling på  

 det frivillige sociale område jf. bekendtgørelse nr. 11 af 8. januar 1998 om  

 retssikkerhed og administration på det sociale område (se bilag A).
Sigtet med redegørelsen er dels, at Folketinget får en mulighed for at  

 følge med i, hvad der er kommet ud af den statslige kompensation til kommuner  

 og amter dels at skabe et grundlag for den lokale dialog om udviklingen på  

 området.
Redegørelserne vil samtidig kunne bruges som en støtte til  

 erfaringsudvekslingen mellem kommuner/amter indbyrdes og som et grundlag for  

 en koordinering af lokale og centrale initiativer.
Redegørelsen skal omfatte de aktiviteter, som har fået amtslig eller  

 kommunal støtte.
Den skal indeholde en, gerne kortfattet, beskrivelse af  

 samarbejdet med de frivillige sociale organisationer og foreninger m.v.,  

 herunder oplysning om særlige samarbejdsfora, prioriteringen af forskellige  

 støtteformål og målgrupper samt en begrundelse herfor.
Hvis kommunen har  

 vedtaget en formuleret frivillighedspolitik vedlægges denne som bilag til  

 redegørelsen.
 Den skal desuden omfatte en opgørelse af den samlede økonomiske støtte i  

 det forløbne år udbetalt efter servicelovens § 115. Størrelsen heraf vil  

 fremgå af et særligt kontonummer, som er indføjet som et nyt nummer fra 1.  

 juli 1998. Derudover skal den indeholde en kort beskrivelse af, hvordan  

 kommunen/amtet i øvrigt har ydet støtte i form af lokaler m.v.
Forudsætningen for den statslige kompensation er, at den skal modsvares af  

 en tilsvarende aktivitetsudvidelse.
Med henblik på at kunne foretage en  

 sammenligning af udviklingen af støtten skal (amts)kommunen tillige kort  

 beskrive den støtte, der er udbetalt i 1997 og i første halvdel af 1998 til  

 tilsvarende formål.
For disse år findes ikke et særligt kontonummer.
Derfor  

 stilles der kun krav om en summarisk opgørelse.
 For 1999 og de følgende år skal redegørelsen alene omfatte det aktuelle  

 år.
 Opgørelsen skal desuden indeholde en specifikation af, hvem der har fået  

 støtte med oplysning om det bevilgede beløb.
 Socialministeriet udsender et skema til brug ved udarbejdelsen af  

 redegørelsen.
De frivillige sociale organisationer i kommunen re-spektive amtet skal  

 have mulighed for at afgive en kortfattet udtalelse til den kommunale eller  

 amtslige redegørelse.
Med henblik herpå offentliggør kommunen sit udspil til  

 redegørelse og fastsætter en frist på mindst 4 uger for indsendelsen af  

 udtalelser.
 De indkomne udtalelser indsendes til Socialministeriet sammen med den  

 kommunale/amtslige redegørelse som et bilag.
 Fristen for indsendelse af redegørelser til Socialministeriet er den 1.  

 juli i året efter det år redegørelsen vedrører.
Socialministeren afgiver hvert år en samlet redegørelse for udviklingen på  

 området til Folketingets socialudvalg.
Denne redegørelse sendes også til  

 kommuner og amter med henblik på at styrke erfaringsudvekslingen mellem  

 kommuner, amter og Socialministeriet og på tværs af kommuner og amter.
 Socialministeriet sørger for, at også de frivillige sociale organisationer  

 og foreninger holdes orienteret om udviklingen.
 Senest i folketingssamlingen 2001/2002 vil disse regler blive taget op til  

 revision med henblik på at vurdere, om redegørelserne fungerer  

 hensigtsmæssigt, herunder om det fortsat er nødvendigt med årlige kommunale  

 og amtslige redegørelser.
- - - - - - - - - - - - - - - - - - - - - - - - - - - - Bilag A.
Uddrag af bekendtgørelse nr. 11 af 8. januar 1998 om retssikkerhed og  

 administration på det sociale område Kommuners og amtskommuners indsendelse af § 49.  Kommuner og amtskommuner udarbejder årligt en  

 redegørelse for udviklingen på det sociale område.
Redegørelsen skal omfatte  

 de aktiviteter, som har fået støtte efter § 115 i lov om social service.
§ 50.  Redegørelsen skal udover en beskrivelse af  

 udviklingen omfatte en opgørelse af den samlede udbetalte støtte.  

 Redegørelsen for 1998 skal desuden indeholde en dokumentation for  

 aktivitetsforøgelsen i forhold til den forudgående periode.
For de følgende  

 år skal redegørelsen alene omfatte det aktuelle år.
 § 51.  Opgørelsen skal indeholde en specifikation på  

 de enkelte støttemodtagere.
§ 52.  De frivillige sociale organisationer i kommunen  

 og amtskommunen skal have mulighed for at afgive en kortfattet udtalelse til  

 den kommunale og amtskommunale redegørelse.
De indkomne udtalelser vedlægges  

 redegørelsen som bilag til Socialministeriet.
 § 53.  Redegørelsen sendes til Socialministeriet  

 senest den 1. juli efter det år, som redegørelsen vedrører.
B.
Eksempel på en kommunal frivillighedspolitik Kolding Kommune Målsætninger for samarbejdet med det frivillige sociale arbejde:
(Godkendt i kommunalbestyrelsen den 10. februar 1997.) Kolding Kommune  

 ønsker at styrke samarbejdet mellem det frivillige sociale arbejde og det  

 offentlige, for derigennem - at inddrage borgerne i løsningen af sociale problemer det er målet, at indsatsen omkring arbejdet med sociale problemer gøres  

 til et bredt samfundsmæssigt ansvar, der ikke alene påhviler det offentlige.
- at medvirke til at styrke de sociale netværk og forebygge sociale  

 problemers opståen udstødelse og marginalisering sker bl.a. som følge af mangelfulde sociale  

 kontakter og netværk.
Det er målet, at man gennem en øget samordning af det  

 frivillige sociale arbejde, når ud til de truede grupper og giver disse  

 muligheder for at indgå i sociale relationer.
- at skabe helhed i indsatsen og problemløsningen i det sociale arbejde det offentlige skal sikre den professionelle indsats og behandling.
Det er  

 målet, at man gennem et øget samarbejde med frivillige organisationer kan  

 medvirke til at styrke personlige kontakter og medmenneskelig omsorg.
Det  

 frivillige sociale arbejde har gennem sin form og organisering mulighed for  

 at skabe en kontaktform, som de offentlige tilbud kun vanskeligt kan  

 etablere.
 Det er på den medmenneskelige og omsorgsmæssige del, de private  

 organisationer er gode og vil kunne tilbyde en anden støtte, end den  

 kommunale forvaltning kan yde.
- at sikre dialogen mellem det frivillige og offentlige sociale arbejde  

 således tilbudene indbyrdes supplerer hinanden det er målet at bidrage løbende til et gensidigt kendskab og et samarbejde  

 på tværs af frivillige og det offentlige, således at indbyrdes forskelle  

 kommer til at fremstå som en forøgelse af tilbudene i stedet for et  

 modsætningsforhold.
Kolding Kommune ønsker herigennem at sikre  

 mangfoldigheden i tilbudene til borgerne samt, at der bliver sat nye vinkler  

 på arbejdsmetoder og samarbejdsformer.
 - at man gennem dialog og samarbejde fastholder den gensidige respekt for  

 og accept af det offentliges professionelle faglighed og det frivillige  

 arbejdes personlige engagement.
Kolding Kommune ønsker at opnå en styrkelse af det frivillige sociale  

 arbejde ved - at tilbyde vejledning, koordinering og støtte til det frivillige sociale  

 arbejde i Kolding Kommune - at tilbyde samarbejde med lokale frivillige organisationer på baggrund  

 af erkendte behov og ønsker om at indgå i et tættere samarbejde.
- at der i forbindelse med samarbejde indgås aftale om samarbejdets formål omfanget af støtte (teknisk, fagligt eller økonomisk) indsatsens indhold og omfang gensidig information opfølgning og evaluering af samarbejdet - at det frivillige arbejde i væsentligt omfang bør udføres af frivillig,  

 ulønnet arbejdskraft.
Kolding Kommune ønsker at styrke bredden blandt de frivillige  

 organisationer, således at - der opnåes kontakt til så bredt et udsnit af borgerne som muligt - man opretholder de frivillige organisationers integritet og selvstændige  

 styring.
Gennem fora som Det sociale Forbrugernævn, Pensionistudvalget,  

 Ungdomsrådet m.v. ønsker Kolding Kommune at bidrage til gensidigt kendskab  

 mellem de frivillige organisationer for derigennem at styrke det tværgående  

 samarbejde.
C.
Uddrag af Socialministeriets revisionsinstruks vedr. projekter der  

 bevilges en årlig støtte, der overstiger 100.000 kr.
»I forbindelse med det økonomiske aspekt af tilsynet bør  

 kommunalbestyrelser og amtsråd stille krav til institutionens revision  

 (revisionsinstruksen). Der kan stilles krav til revisors kvalifikationer,  

 f.eks. registreret revisor, statsautoriseret revisor, eller andet anderkendt  

 revisionsfirma.
Det er vigtigt at sikre sig uafhængig revision.
Der kan  

 ligeledes stilles krav til indholdet i revisionen, således at den ikke kun  

 omfatter en finansiel revision, men også en kritiskøkonomisk revision, d.v.s.  

 at det pålægges revisor at redegøre for og vurdere, om der ved driften af  

 institutionen er taget skyldige økonomiske hensyn:
Sparsommelighedsaspektet.
Om goder og tjenester er erhvervet på den mest  

 økonomiske måde under hensyntagen til kvalitet og kvantitet.
Produktivitetsaspektet.
Om der er et optimalt forhold mellem  

 ressourceanvendelsen og udbyttet.
Effektivitetsaspektet.
I hvilket omfang man har nået de mål og udløst de  

 virkninger, som var tilsigtet med ressourceanvendelsen.
I forbindelse med de krav, der skal stilles i det enkelte tilfælde, kan  

 kommunalbestyrelsen/amtsrådet eventuelt benytte sin egen revisor som  

 rådgiver/konsulent.« D.
Litteraturliste m.v.:
 Lovstof m.v.
