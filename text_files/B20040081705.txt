Bekendtgørelse om overdragelse af hundehvalpe I medfør af § 11, stk. 1, og § 28,  

 stk. 5, i dyreværnsloven, jf. lov nr. 386 af 6. juni 1991 som ændret ved  

 § 20 i lov nr. 433 af 31. maj 2000, fastsættes:
§ 1.  

  

 Med  

 bøde straffes den, der sælger eller på anden måde overdrager eller køber  

 eller  

 på anden måde erhverver hundehvalpe, hvis levering af hundehvalpene sker,  

 inden  

 de er 8 uger gamle.
På samme måde straffes den, der fra udlandet indfører  

 hundehvalpe, der er under 8 uger gamle.
 Stk. 2.  

  

 Reglen i  

 stk. 1 finder ikke anvendelse, når der er tale om en samlet  

 overdragelse,  

 erhvervelse eller indførsel af moderdyr og hvalpe.
 § 2.  

  

 Bekendtgørelsen træder i kraft den 1. august 2004.
 Stk. 2.  

  

 Bekendtgørelse nr. 601 af 12. juli 1993 om overdragelse af hundehvalpe  

 ophæves.
