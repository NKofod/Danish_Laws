I medfør af § 33 og § 49, stk. 1 og 3 i lov nr. 269 af 6. maj 1993 om jagt og vildtforvaltning fastsættes:
Formål § 1.  Bekendtgørelsen har til formål at sikre Lerdrup  

 Bugt og Horsens Fjord mellem Alrø og Gyllingnæs som yngle, raste- og  

 fourageringsområde for vandfugle.
Afgrænsning § 2.  Lerdrup Bugt Vildtreservat i Århus Amt omfatter  

 Lerdrup Bugt og en del af Horsens Fjord mellem Alrø og Gylling Næs som  

 angivet på kortbilag:
 Stk. 2.  Mod land afgrænses de i stk. 1, nr. 1 og 3  

 nævnte dele af fiskeriterritoriet, af højeste, daglige vandstandslinie.
Jagt § 3.  På vildtreservatets område er det forbudt at  

 udøve jagt på eller på anden måde at ombringe, indfange eller forjage  

 vandfugle.
 Stk. 2.  Der må ikke på reservatets vandområde  

 medbringes ladt skydevåben.
Færdsel og sejlads § 4.  På de i § 2, stk. 1, nr. 4 og 5 nævnte  

 landarealer og i en afstand af 50 m fra højeste, daglige vandstandslinie er  

 færdsel forbudt i perioden fra 1. april til og med 15. juli.
 Stk. 2.  Bestemmelsen i stk. 1 gælder ikke for:
 § 5.  På vildtreservatets vandområde er motordrevet  

 sejlads med højere hastighed end 8 knob forbudt.
 Stk. 2.  På vildtreservatets vandområde er sejlads med  

 jetski, vandscootere og lignende forbudt.
 Stk. 3.  Brætsejlads er forbudt på det i § 2, stk. 1,  

 nr. 1 nævnte vandområde.
Dispensation og tilsyn § 6.  Skov- og Naturstyrelsen kan, når særlige forhold  

 taler derfor, dispensere fra bestemmelserne i §§ 3, 4 og 5.
 Stk. 2.  Skov- og Naturstyrelsens afgørelser efter stk.  

 1 kan ikke indbringes for anden administrativ myndighed.
 § 7.  Skov- og Naturstyrelsen fører tilsyn med at  

 reservatbestemmelserne overholdes.
Straf og ikrafttrædelse § 8.  Efter § 54, stk. 1, nr. 5 i lov om jagt og  

 vildtforvaltning straffes overtrædelse af bestemmelserne i §§ 3, 4 og 5 med  

 bøde, medmindre strengere straf er forskyldt efter den øvrige lovgivning.
 § 9.  Bekendtgørelsen træder i kraft den 1. september  

 1994.
 Stk. 2.  Samtidig hermed ophæves Landbrugsministeriets  

 bekendtgørelse af 29. marts 1976 om Alrø Polder Vildtreservat.
