Bekendtgørelse  

 om tilskud til renere produkter m.v.1) I medfør af § 56, stk. 1 og 3 og § 80 i lov om  

 miljøbeskyttelse, jf. lovbekendtgørelse nr. 625 af 15. juli  

 1997 som ændret ved lov nr. 408 af 26. juni 1998 fastsættes  

 følgende:
Kapitel 1 Tilskudsordningens område m.v.
 § 1. Der kan efter § 54, stk. 1 og 6 og  

 § 54 d, stk. 1, 2 og 4 i lov nr. 408 af 26. juni 1998 om  

 ændring af lov om miljøbeskyttelse gives tilskud til:
1)	Udrednings- og udviklingsprojekter samt til formidlings- og  

 informationsvirksomhed.
Tilskud kan gives til projekter, der har til  

 formål at nedsætte miljøbelastningen i forbindelse med  

 udvikling, produktion, afsætning eller anvendelse af produkter eller i  

 forbindelse med håndtering af det affald, der opstår i hele  

 produktets livscyklus.
Nedsættelsen af miljøbelastningen skal  

 ske gennem fremme af renere teknologi eller genanvendelse.
Der kan gives  

 tilskud til udredning om og udvikling af metoder, værktøjer,  

 processer, produktionsudstyr og produkter, herunder transport- og  

 serviceydelser.
Det er en betingelse for tilskud, at projekterne har  

 nyhedsværdi.
2)	Affaldsprojekter, der har til formål at begrænse  

 problemerne i forbindelse med affaldsbortskaffelse.
Tilskud kan gives til  

 udrednings- og udviklingsprojekter samt til formidlings- og  

 informationsprojekter.
Tilskud kan gives til udvikling af processer, metoder,  

 produktionsudstyr og produkter inden for affaldsområdet.
Tilskud kan  

 gives såvel til almennyttige projekter som til virksomhedens egne  

 projekter.
Det er en betingelse for tilskud, at projektet har  

 nyhedsværdi.
 Stk. 2. Tilskud kan gives til virksomheder, selskaber,  

 foreninger, organisationer og offentlige myndigheder.
§ 2. Der kan efter § 54 b, stk. 1 og 4 i  

 lov nr. 408 af 26. juni 1998 om ændring af lov om  

 miljøbeskyttelse gives tilskud til projekter, der har til formål  

 at gennemføre produktudvikling baseret på livscyklusanalyse,  

 miljøbevidst indkøbspolitik eller miljøledelse.
Tilskud  

 kan bl.a. gives til vidensopbygning, bistand til faglig rådgivning fra  

 eksterne konsulenter, proces- og produktudviklingsaktiviteter med  

 miljømæssige aspekter, medarbejderuddannelse og  

 organisationsudvikling, formidling og dokumentation.
 Stk. 2. Tilskud kan gives til virksomheder, selskaber,  

 foreninger, organisationer og offentlige myndigheder.
 § 3. Der kan efter § 54 c, stk. 1 og 3 i  

 lov nr. 408 af 26. juni 1998 om ændring af lov om  

 miljøbeskyttelse gives tilskud til meromkostninger i forbindelse med  

 tildeling af det europæiske eller det nordiske  

 miljømærke.
 Stk. 2. Tilskud kan gives til små og mellemstore  

 virksomheder, der som de første inden for en produktgruppe tildeles de  

 i stk. 1 nævnte miljømærker.
 Stk. 3. Miljøstyrelsen beslutter hvilke produktgrupper,  

 der kan gives tilskud til efter stk. 1, og fastsætter for hver  

 produktgruppe antallet af tilskudsmodtagere samt i forbindelse hermed en  

 beløbsmæssig maksimumsgrænse for tilskud.
Kapitel 2 Miljørådet for renere produkter,  

 administrative bestemmelser m.v.
§ 4. Miljø- og energiministeren udpeger et  

 råd, Miljørådet for renere produkter.
Rådet vedtager  

 prioriteringsplaner for tilskudsprogrammets indsatsområder m.v.
 Stk. 2. Miljø- og energiministeren  

 fastsætter rådets forretningsorden.
 Stk. 3. Miljøstyrelsen træffer afgørelse i  

 sager om tilskud inden for og i overensstemmelse med Rådets  

 prioriteringsplaner.
 § 5. Rådet afsætter en årlig  

 reservepulje til projekter uden for prioriteringsplanen.
 Stk. 2. Miljøstyrelsen træffer afgørelse i  

 sager efter § 5, stk. 1, hvor det bevilgede beløb er under  

 eller på 500.000 kr.
 Stk. 3. Rådet træffer afgørelse i sager  

 efter § 5, stk. 1, hvor det af Miljøstyrelsen indstillede  

 tilskudsbeløb overstiger 500.000 kr.
Stk. 4. Rådet er beslutningsdygtigt, når  

 mindst halvdelen af medlemmerne eller disses suppleanter, herunder formanden  

 eller næstformanden er til stede.
Rådets afgørelser  

 træffes ved almindelig stemmeflerhed.
Ved stemmelighed er formandens, i  

 dennes fravær næstformandens, stemme afgørende.  

 Vedtagelsen af den årlige prioriteringsplan, jf. herved § 4, stk. 1, og  

 forretningsordenens § 3, nr. 1, skal dog ske med kvalificeret flertal,  

 hvorved forstås 2/3 af de afgivne stemmer.
 § 6. Ansøgning om tilskud indsendes til  

 Miljøstyrelsen.
 Stk. 2. Miljøstyrelsen kan fastsætte tidsfrister  

 for indsendelse af ansøgninger inden for nærmere fastlagte dele  

 af tilskudsprogrammet.
 § 7. Ansøgning om tilskud skal bl.a.  

 indeholde følgende oplysninger:
 1)	Ansøgers navn, adresse, telefonnummer, SE-nummer, bank- eller  

 girooplysninger og kontaktperson.
 2)	Beskrivelse af projektets formål, målgruppe,  

 forløb og forventede resultater.
3)	Budget og tidsplan for projektet.
Budgettet skal opstilles  

 således, at de enkelte udgiftsarter fremgår, herunder oplysninger  

 om timesatser.
Desuden skal fordelingen mellem projektets egenfinansiering og  

 det ansøgte tilskudsbeløb fremgå af budgettet.
 4)	Oplysninger om, hvorvidt der til det pågældende projekt  

 søges og evt. er truffet afgørelse om tilskud efter anden  

 lovgivning eller fra øvrige fonde og foreninger.
 5)	Beskrivelse af, hvordan tilskudsmodtager vil gennemføre en  

 hensigtsmæssig formidling af de opnåede resultater til relevante  

 målgrupper.
 6)	Andre oplysninger, der har betydning for vurderingen af  

 ansøgningen.
 7)	Ansøgninger om tilskud efter § 1, stk. 1, nr. 2  

 skal indeholde erklæring om overholdelse af § 54 a i lov om  

 miljøbeskyttelse, som omhandler tilskud givet i henhold til  

 Europa-Kommissionens regler for de minimis støtte.
 Stk. 2. Ved ansøgninger om tilskud efter § 2 og  

 § 3 skal der anvendes særlige standardskemaer udformet af  

 Miljøstyrelsen.
 § 8. Før der træffes afgørelse  

 om tilskud til projekter, skal Miljøstyrelsen på baggrund af  

 oplysninger i følge § 7, stk. 1, nr. 4 høre relevante  

 myndigheder, fonde og foreninger.
§ 9. Ved afgørelse af, om tilskud  

 bør ydes efter § 1, skal der lægges vægt på de  

 miljømæssige og ressourcemæssige forhold, samt om  

 projektet har opnået støtte fra anden side.
Ved  

 udviklingsprojekter skal der tillige lægges vægt på de  

 tekniske og økonomiske konsekvenser, herunder de omkostninger det  

 ansøgte projekt medfører for produktionen, anskaffelsen,  

 forbruget og affaldshåndteringen af produkter.
 Stk. 2. For tilskud efter § 1 og § 2 gælder,  

 at tilskud kun ydes i det omfang, det skønnes nødvendigt for at  

 få det ansøgte projekt gennemført.
 Stk. 3. For tilskud efter § 2 gælder, at der ikke  

 ydes tilskud til udstyr, inventar, bygningsmæssige foranstaltninger og  

 lignende.
 § 10. Miljøstyrelsen kan foretage udbud af  

 projekter efter de til enhver tid gældende regler for udbud af  

 offentlige arbejder og ydelser.
 § 11. Det er en betingelse for ydelse af tilskud,  

 at den tilskudsberettigede del af projektet først påbegyndes,  

 når tilsagn om tilskud er meddelt.
Stk. 2. Ansøgere, der har fået tilsagn om  

 tilskud, skal inden en af Miljøstyrelsen fastsat frist meddele, om  

 tilsagnet vil blive udnyttet.
Såfremt Miljøstyrelsen ikke inden  

 for den fastsatte frist modtager meddelelse om, at tilsagnet vil blive  

 udnyttet, bortfalder tilsagnet.
 § 12. Den myndighed, der træffer  

 afgørelse efter § 4 eller § 5, kan fastsætte  

 vilkår for tilsagn om tilskud, herunder om reduktion i tilskud samt om  

 tilbagebetaling af tilskud samt renter heraf, såfremt tilskud fra anden  

 side efterfølgende viser sig at overstige det forudsatte ved  

 tildelingen af tilskud efter denne bekendtgørelse.
 § 13. I forbindelse med tilskud til større  

 projekter og projekter af bred almen interesse kan den myndighed, der  

 træffer afgørelse efter § 4 eller § 5, nedsætte  

 en følgegruppe, som bl.a. vil have til opgave at påse, at  

 projektet gennemføres i overensstemmelse med forudsætningerne  

 for tilsagnet.
 Stk. 2. Følgegruppen består af  

 Miljøstyrelsen, ansøgeren samt eventuelt andre virksomheder,  

 organisationer, myndigheder eller relevante produktpaneler, for så vidt  

 hensynet til ansøgerens økonomiske interesser ikke taler  

 herimod.
 Stk. 3. Følgegruppen kan opløses af  

 Miljøstyrelsen, når projektet er gennemført og  

 afrapporteret, medmindre rådet i det enkelte tilfælde bestemmer  

 andet.
§ 14. Den myndighed, der træffer  

 afgørelse efter § 4 eller § 5, kan træffe  

 afgørelse om, at tilsagn om tilskud bortfalder, hvis ansøgeren  

 har afgivet urigtige eller vildledende oplysninger eller fortiet oplysninger  

 af betydning for ansøgningen, eller hvis betingelserne for at yde  

 tilsagn ikke længere er til stede.
Hvis tilskuddet er udbetalt, kan  

 tilskuddet, eller dele heraf, samt renter kræves tilbagebetalt.
 § 15. Tilskudsmodtagere skal under og efter  

 projektets gennemførelse give Miljøstyrelsen adgang til kontrol  

 af det støttede projekt, jf. lov om miljøbeskyttelse,  

 § 87.
 Stk. 2. Efter projektets afslutning skal tilskudsmodtageren i  

 overensstemmelse med Miljøstyrelsens anvisninger give oplysninger om  

 projektets resultater, effekten af projektet, samt oplysninger, der kan tjene  

 til en vurdering af, om forudsætningerne for tilskuddet er opfyldt.
 § 16. Tilskudsmodtager er forpligtet til at  

 medvirke ved en eventuel ekstern evaluering samt ved information om  

 projektet.
 Stk. 2. Miljøstyrelsen kan stille krav om rettigheder  

 til projektets resultater og til afrapportering af projekter.
Kapitel 3 Udbetaling af tilskud m.v.
 § 17. Tilskuddet kan først udbetales,  

 når tilskudsmodtager dokumenterer, at projektet er gennemført i  

 overensstemmelse med tilsagnet, og alle udgifter er afholdt, jf. dog  

 stk. 2 og 3.
 Stk. 2. For tilskud ydet efter § 3 gælder, at  

 udbetaling først kan finde sted, når mærket er  

 tildelt.
 Stk. 3. Miljøstyrelsen kan i visse tilfælde  

 bestemme, at tilskud kan udbetales i rater, der modsvarer de faktisk afholdte  

 udgifter.
Stk. 4. Dokumentationen skal angive samtlige udgifter og  

 indtægter ved projektet i form af en specificeret regnskabsoversigt som  

 minimum i overensstemmelse med budgettets specifikationer efter  

 Miljøstyrelsens nærmere anvisninger.
Samtlige regnskabsbilag kan  

 kræves indsendt til gennemsyn.
Stk. 5. For projekter, hvor tilskud udgør 100.000 kr.  

 eller derover, skal regnskabet attesteres af projektlederen og af den  

 ansvarlige ledelse samt af en registreret eller statsautoriseret revisor  

 eller af den kommunale revision efter Miljøstyrelsens nærmere  

 anvisning.
For statsinstitutioner og tilskud under 100.000 kr. gælder,  

 at regnskabet skal attesteres af projektlederen og af den ansvarlige  

 ledelse.
Kapitel 4 Klage, ikrafttræden § 18. Afgørelser truffet efter denne  

 bekendtgørelse kan ikke indbringes for anden administrativ  

 myndighed.
 § 19. Bekendtgørelsen træder i kraft  

 den 21. oktober 1998.
 § 20. Ved bekendtgørelsens  

 ikrafttræden ophæves bekendtgørelse nr. 475 af 20.  

 september 1984.
 Stk. 2. Afgørelser om tilskud truffet efter  

 bekendtgørelsen nævnt i stk. 1 bevarer deres gyldighed,  

 indtil der i medfør af denne bekendtgørelse træffes nye  

 afgørelser.
