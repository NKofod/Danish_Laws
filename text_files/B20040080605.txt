Bekendtgørelse om information og samtykke ved  

  

 inddragelse af forsøgspersoner i biomedicinske  

  

 forskningsprojekter I medfør af § 16, stk. 6, § 17, stk. 6  

 og § 29, stk. 2, i lov nr. 402 af 28. maj 2003 om et videnskabsetisk  

 komitésystem og behandling af biomedicinske forskningsprojekter fastsættes:
Kapitel 1 Formål, anvendelsesområde, definitioner m.v.
 § 1.  

  

 Bekendtgørelsens  

 formål er at fastsætte bestemmelser om information af og indhentelse af  

 samtykke fra forsøgspersoner i forbindelse med deltagelse i biomedicinske  

 forskningsprojekter.
 § 2.  

  

 Ved  

 forsøgspersoner forstås både raske og syge personer, der deltager i forsøg  

 som  

 led i biomedicinske forskningsprojekter.
 § 3.  

  

 Ved  

 et biomedicinsk forskningsprojekt forstås en virksomhed, der er tilrettelagt  

 efter videnskabelig metode, og som tilsigter at frembringe ny, værdifuld  

 viden  

 om menneskets biologiske og psykologiske processer enten i forhold til raske  

 mennesker eller til at forebygge, erkende, lindre, behandle eller helbrede  

 sygdom, sygdomssymptomer og smerter, herunder påvirke legemsfunktioner.
 Stk. 2.  

  

 Et  

 biomedicinsk forskningsprojekt kan omfatte kliniske forsøg med lægemidler  

 eller  

 medicinsk udstyr.
 Stk. 3.  

  

 Komitéen  

 kan i særlige tilfælde bestemme, at registerforskningsprojekter, som tillige  

 omfatter menneskeligt biologisk materiale, jf. lovens § 8, stk. 3,  

 ikke er omfattet af reglerne om information og samtykke, jf. lovens  

 § 16,  

 stk. 3.
Kapitel 2 Informeret samtykke Generelt § 4.  

  

 Ingen  

 biomedicinske forskningsprojekter må indledes eller fortsættes uden den  

 myndige  

 habile forsøgspersons informerede samtykke, jf. lovens § 16.
Stk. 2  

. Ved informeret  

 samtykke forstås i denne bekendtgørelse en beslutning, der efter  

 fyldestgørende  

 information er truffet af egen fri vilje af en person, der er i stand til at  

 afgive samtykke.
Samtykket skal afgives på baggrund af både den skriftlige og  

 den mundtlige information, jf. §§ 7-10 og § 12, jf. dog § 6.
Stk. 3  

. Samtykket skal  

 afgives snarest efter modtagelsen af informationen.
Forsøgspersonen har dog  

 krav på betænkningstid.
 Stk. 4.  

  

 Den  

 forsøgsansvarlige skal senest i forbindelse med forsøgspersonens afgivelse af  

 samtykke attestere, at den skriftlige information er udleveret til  

 forsøgspersonen, og at afgivelsen af mundtlig information har fundet sted.  

 Forsøgspersonen har krav på kopi af den attesterede samtykkeerklæring.
Stk. 5.  

  

 Et  

 informeret samtykke efter dette kapitel skal være skriftligt, dateret og  

 underskrevet eller afgivet ved brug af elektronisk signatur.
Samtykket skal  

 afgives til den forsøgsansvarlige eller en dertil bemyndiget person med  

 direkte  

 tilknytning til forskningsprojektet.
 Stk. 6.  

  

 Forsøgspersonen kan på ethvert tidspunkt tilbagekalde sit samtykke efter  

 stk. 1.
 § 5.  

  

 Det  

 er komitéens opgave at sikre, at der ved godkendelsen af det biomedicinske  

 forskningsprojekt foreligger en formular til brug for forsøgspersonens  

 afgivelse af informeret samtykke.
 § 6.  

  

 Den  

 Centrale Videnskabsetiske Komité kan fastlægge nærmere retningslinier for i  

 hvilke situationer, de regionale komitéer kan tillade og efterfølgende  

 evaluere  

 information givet i anden form end efter reglerne i kap. 2.
Krav til skriftlig og mundtlig information Generelt § 7.  

  

 Forsøgspersonen  

 har krav på at få information om det biomedicinske forskningsprojekt, som  

 denne  

 påtænker at deltage i.
Stk. 2.  

  

 Informationen skal gives af den forsøgsansvarlige, jf. lovens § 7,  

 stk. 1, nr. 6, eller af en dertil bemyndiget person, som har de faglige  

 forudsætninger for at kunne formidle indholdet af forskningsprojektet og har  

 direkte tilknytning til dette.
Afgiveren af informationen har ansvaret for,  

 at  

 informationen er forstået af forsøgspersonen, inden forsøget iværksættes.
Stk. 3.  

  

 Informationen skal indeholde en forståelig fremstilling af  

 forskningsprojektet  

 uden brug af tekniske eller værdiladede vendinger.
Informationen skal gives  

 på  

 en hensynsfuld måde og være tilpasset modtagerens individuelle forudsætninger  

 med hensyn til alder, modenhed, erfaring m.v.
Informationen skal indeholde  

 oplysning om eventuelle forudsigelige risici, bivirkninger, komplikationer og  

 ulemper, samt at der kan være uforudsigelige risici og belastninger knyttet  

 til  

 deltagelse i et biomedicinsk forskningsprojekt.
 Stk. 4  

. For patienter,  

 der ønskes inddraget som forsøgspersoner i biomedicinske forskningsprojekter  

 med både videnskabeligt og behandlingsmæssigt øjemed, skal informationen  

 suppleres med mundtlig og eventuelt skriftlig information om andre mulige  

 behandlingsmetoder, jf. lov om patienters retstilling.
 Stk. 5.  

  

 Skønnes  

 forsøgspersonen i øvrigt at være uvidende om forhold, der har betydning for  

 forsøgspersonens stillingtagen, skal informationen omfatte sådanne forhold.
 § 8.  

  

 Det  

 er komitéens opgave at sikre, at der ved godkendelsen af det biomedicinske  

 forskningsprojekt foreligger skriftlig information samt beskrevne procedurer  

 for afgivelsen af mundtlig information til forsøgspersonen eller  

 stedfortræderen for denne.
 Stk. 2.  

  

 Den  

 mundtlige information skal tage udgangspunkt i den skriftlige information.
 Stk. 3.  

  

 Den  

 skriftlige information skal afgives i papirform eller elektronisk.  

 Forsøgspersonen kan dog altid kræve at modtage informationen i papirform.
 Stk. 4.  

  

 Den  

 skriftlige information skal mindst indeholde de i §§ 9, 10 og 12 nævnte  

 oplysninger.
Krav til indholdet af den skriftlige information § 9.  

  

 Den  

 skriftlige information skal angive, at der er tale om en forespørgsel om  

 deltagelse i et biomedicinsk forskningsprojekt og indeholde oplysning om 1)  

 	  

 formål og metode samt  

 forskningsprojektets betydning, art og rækkevidde, herunder den praktiske  

 tilrettelæggelse af projektet og eventuelle kliniske forsøg, 2)  

 	  

 anvendelse af  

 godkendte og ikke godkendte lægemidler, navnene på disse samt dosering og  

 anvendelse af randomisering, blindpræparater, behandlingsfri perioder  

 herunder  

 eventuelle kendte interaktioner med andre lægemidler, 3)  

 	  

 eventuelle  

 forudsigelige risici, bivirkninger, herunder kendte langtidsbivirkninger,  

 komplikationer og ulemper ved deltagelse i forskningsprojektet, samt at der  

 kan  

 være uforudsigelige risici og belastninger knyttet til deltagelse i  

 biomedicinske forskningsprojekter, 4)  

 	  

 den mulige nytte ved  

 forskningsprojektet.
Der skal skelnes mellem nytte for den enkelte  

 forsøgsperson, nytte for andre og videnskabelige fremskridt, 5)  

 	  

 under hvilke  

 omstændigheder forsøgspersonen kan udelukkes fra videre deltagelse i  

 forskningsprojektet uden eget ønske, samt under hvilke omstændigheder  

 projektet  

 som helhed kan afbrydes.
Forsøgspersonen skal, hvis projektet afbrydes,  

 informeres om årsagen hertil, samt 6)  

 	  

 navn, adresse, e-mail  

 adresse og telefonnummer på en kontaktperson med tilknytning til  

 forskningsprojektet.
§ 10.  

  

 Den skriftlige information skal herudover angive, 1)  

 	  

 at deltagelse i  

 forskningsprojektet er frivillig, samt at deltagelse kun sker efter, at både  

 skriftlig og mundtlig information er givet, og skriftligt samtykke er  

 indhentet, 2)  

 	  

 at forsøgspersonen  

 til enhver tid mundtligt, skriftligt eller ved anden klar tilkendegivelse kan  

 trække et samtykke til deltagelse tilbage og udtræde af forskningsprojektet,  

 uden at dette påvirker retten til nuværende eller fremtidig behandling eller  

 andre rettigheder, som forsøgspersonen måtte have, 3)  

 	  

 at forsøgspersonen  

 har ret til betænkningstid før samtykke afgives, ligesom forsøgspersonen har  

 ret til efter ønske at medbringe en bisidder ved modtagelsen af den mundtlige  

 information, 4)  

 	  

 at oplysninger om  

 forsøgspersonens helbredsforhold, øvrige rent private forhold og andre  

 fortrolige oplysninger om forsøgspersonen, som fremkommer i forbindelse med  

 forskningsprojektet, er omfattet af tavshedspligt, 5)  

 	  

 at opbevaringen af  

 personhenførbare data, herunder væv, blodprøver etc., sker under iagttagelse  

 af  

 lov om behandling af personoplysninger og lov om patienters retsstilling, 6)  

 	  

 at der er mulighed  

 for at få aktindsigt i forsøgsprotokoller efter offentlighedslovgivningens  

 bestemmelser herom, samt 7)  

 	  

 klageadgang,  

 muligheder for erstatning efter patientforsikringsloven eller lov om  

 erstatning  

 for lægemiddelskader samt anden kompensation ved skader som følge af  

 forskningsprojektet.
 § 11.  

  

 Informationen til forsøgspersonen om dennes generelle rettigheder, som  

 angivet  

 i § 10, kan være vedlagt informationen om det enkelte biomedicinske  

 forskningsprojekt, som et selvstændigt bilag.
§ 12.  

  

 Den  

 skriftlige information skal endvidere, jf. lovens § 14, stk. 1, nr.  

 1, indeholde en redegørelse for, hvilken økonomisk støtte den  

 forsøgsansvarlige  

 modtager fra private virksomheder, fonde m.v. til gennemførelse af det  

 pågældende biomedicinske forskningsprojekt.
Informationen skal præsenteres på  

 en sådan måde, at den sætter forsøgspersonen i stand til at tage stilling  

 til,  

 om denne ønsker at deltage i forskningsprojektet.
Stk. 2.  

  

 Informationen  

 om økonomisk støtte skal indeholde oplysning om 1)  

 	  

 hvem, der har  

 initieret det biomedicinske forskningsprojekt, 2)  

 	  

 navne på såvel  

 kommercielle som ikke kommercielle støttegivere, 3)  

 	  

 støttebeløb for hver  

 støttegiver, samt på hvilken måde støtten indgår i forskningsprojektet,  

 herunder om støtten udbetales som en fast sum eller som et vederlag pr.  

 forsøgsperson, og om støtten udbetales direkte til den forsøgsansvarlige, til  

 dennes afdeling/institut, til en fælles forskningsfond eller andet, samt 4)  

 	  

 om den  

 forsøgsansvarlige i øvrigt har en økonomisk tilknytning til private  

 virksomheder, fonde m.v., som har interesser i det pågældende  

 forskningsprojekt.
 § 13.  

  

 Hvis  

 der under gennemførelsen af et biomedicinsk forskningsprojekt fremkommer  

 væsentlige oplysninger om forsøgspersonens helbredstilstand, skal  

 forsøgspersonen informeres herom, med mindre forsøgspersonen utvetydigt har  

 givet udtryk for, at den pågældende ikke ønsker dette.
 § 14.  

  

 Hvis  

 der under gennemførelsen af et biomedicinsk forskningsprojekt fremkommer nye  

 oplysninger om effekt, risici, bivirkninger, komplikationer eller ulemper ved  

 forsøget, eller hvis forskningsprojektets forsøgsdesign ændres væsentligt i  

 forhold til forsøgspersonens sikkerhed, skal forsøgspersonen informeres  

 herom.  

 I sådanne situationer skal forsøgspersonen afgive fornyet samtykke, jf.  

 § 4.
 Stk. 2.  

  

 Ved  

 forskningsprojektets afrapportering skal den forsøgsansvarlige eller en  

 dertil  

 bemyndiget person, jf. § 7, stk. 2, for så vidt det er praktisk  

 muligt, og det ønskes af forsøgspersonen, informere denne om de resultater,  

 der  

 er opnået, samt om eventuelle konsekvenser for den enkelte.
Skærpede informations- og samtykkekrav ved inddragelse  

 af forsøgspersoner udsat for særligt pres eller tvang § 15.  

  

 Hvor  

 forsøgspersonen på grund af institutionsanbringelse, frihedsberøvelse,  

 ansættelsesforhold eller lignende er udsat for et særligt pres for deltagelse  

 i  

 et biomedicinsk forskningsprojekt, men hvor personen i øvrigt er  

 beslutningskompetent, kan komitéen efter en konkret vurdering beslutte, at  

 forsøgspersonens samtykke til deltagelse i forskningsprojektet skal afgives  

 over for en af komitéen godkendt person.
Komitéen kan tillige beslutte, at  

 informationen i sådanne tilfælde suppleres med oplysning om, at afviklingen  

 af  

 forskningsprojektet skal overvåges af en uafhængig sagkyndig.
 Stk. 2.  

  

 Personer,  

 som er frihedsberøvede i henhold til lov om frihedsberøvelse og anden tvang i  

 psykiatrien, § 23, stk. 1, kan ikke medvirke som forsøgspersoner i  

 biomedicinske forskningsprojekter.
Kapitel 3 Stedfortrædende samtykke Generelt § 16.  

  

 Komitéen  

 kan kun meddele tilladelse til at indlede og fortsætte et biomedicinsk  

 forskningsprojekt, der berører forsøgspersoner, som på grund af alder eller  

 nedsat fysisk eller psykisk funktionsevne som følge af sindstilstand, alder,  

 udviklingshæmning eller lignende, er ude af stand til at afgive et informeret  

 samtykke til forsøgsdeltagelse, hvis der vil blive indhentet stedfortrædende  

 samtykke, jf. dog § 21, stk. 1. Komitéen skal påse, at der  

 foreligger  

 en formular til brug for afgivelse af stedfortrædende samtykke efter reglerne  

 i  

 både kapitel 2 og kapitel 3.
Stk. 2.  

  

 Ved bedømmelsen af  

 forskningsprojekter, der iværksættes på baggrund af stedfortrædende samtykke,  

 skal komitéen inden godkendelsen sikre, at projektet ikke med tilsvarende  

 nytte  

 kan gennemføres med inddragelse af myndige, habile forsøgspersoner, hvis  

 frivillighed ikke kan drages i tvivl.
Komitéen skal desuden sikre, at det  

 stedfortrædende samtykke er i forsøgspersonens interesse, og at  

 belastningskriterierne i lovens § 13 er opfyldt.
§ 17.  

  

 En  

 forsøgsperson, der er ude af stand til at afgive informeret samtykke, skal  

 informeres og inddrages i drøftelserne af det biomedicinske forskningsprojekt  

 i  

 det omfang, personen forstår forsøgssituationen, med mindre dette kan skade  

 forsøgspersonen.
Forsøgspersonens tilkendegivelser skal, i det omfang de er  

 aktuelle og relevante, tillægges betydning.
 Stk. 2.  

  

 Et  

 biomedicinsk forskningsprojekt kan ikke indledes eller fortsættes på baggrund  

 af et stedfortrædende samtykke, hvis forsøgspersonen protesterer herimod.
 § 18.  

  

 Afgiveren  

 af et stedfortrædende samtykke kan til enhver tid mundtligt, skriftligt eller  

 ved anden klar tilkendegivelse trække det stedfortrædende samtykke tilbage,  

 uden at dette påvirker dennes eller forsøgspersonens ret til nuværende eller  

 fremtidig behandling eller andre rettigheder.
 § 19.  

  

 Opnår  

 eller genvinder forsøgspersonen sin habilitet under afviklingen af det  

 biomedicinske forskningsprojekt, skal der, før forskningsprojektet kan  

 fortsætte, indhentes informeret samtykke fra forsøgspersonen efter reglerne i  

 kapitel 2.
Særligt om biomedicinske forskningsprojekter, der  

 berører mindreårige § 20.  

  

 Komitéen  

 kan kun meddele tilladelse til at indlede og fortsætte et biomedicinsk  

 forskningsprojekt, der berører umyndige personer under 18 år, hvis den  

 mindreårige i forbindelse med det stedfortrædende samtykke modtager mundtlig  

 information om forskningsprojektet, dets risici og fordele, jf. dog  

 § 21,  

 stk. 1. Informationen skal gives af en person, der har kendskab til det  

 område, som forskningsprojektet vedrører, og som tillige har de pædagogiske  

 forudsætninger for at kunne formidle indholdet, så det er afpasset til den  

 aldersgruppe, som projektet omfatter.
 Stk. 2.  

  

 En  

 forsøgsperson på 15-17 år, som ikke er myndig, skal, såfremt denne ønsker  

 det,  

 og i det omfang informationen kan bidrage til at klarlægge indholdet af  

 forskningsprojektet, dets risici og fordele, tillige modtage skriftlig  

 information om projektet.
 Stk. 3.  

  

 Såvel den  

 mundtlige som den skriftlige information til den umyndige 15-17-årige  

 forsøgsperson skal være tilpasset dennes alder.
 Stk. 4.  

  

 Den  

 Centrale Videnskabsetiske Komité kan udstede nærmere retningslinier for  

 indholdet af information til 15-17-årige forsøgspersoner.
Dispensation fra kravet om stedfortrædende samtykke  

 vedrørende 15-17-årige § 21.  

  

 En  

 forsøgsperson på 15-17 år, som ikke er myndig, kan selvstændigt afgive  

 informeret samtykke efter reglerne i kapitel 2 til deltagelse i et  

 forskningsprojekt, hvor forskningsprojektet ikke eller i begrænset omfang  

 indebærer interventionsindgreb, og hvor forskningsprojektet ikke skønnes at  

 kunne frembyde risici eller belastning for forsøgspersonen.
 Stk. 2.  

  

 Hvis den  

 umyndige 15-17-årige selv afgiver informeret samtykke efter stk. 1, skal  

 forældremyndighedens indehaver have samme information og inddrages i den  

 15-17-åriges stillingtagen.
Særligt om personer under personligt værgemål og  

 voksne varigt inhabile § 22.  

  

 Komiteen kan kun meddele tilladelse til at indlede og fortsætte et  

 biomedicinsk  

 forskningsprojekt, der berører voksne varigt inhabile, hvis der er indhentet  

 stedfortrædende samtykke fra den nærmeste pårørende og forsøgspersonens  

 praktiserende læge.
 Stk. 2.  

  

 Det  

 stedfortrædende samtykke fra den praktiserende læge afgives på baggrund af  

 lægens  

 kendskab til forsøgspersonen eller til lægens evne til at gøre sig bekendt  

 med  

 forsøgspersonens helbredsmæssige forhold sammenholdt med lægens vurdering af  

 indholdet af det biomedicinske forskningsprojekt.
 Stk. 3.  

  

 Ved  

 forsøgspersonens praktiserende læges forfald, eller hvis forsøgspersonen ikke  

 er tilknyttet en fast praktiserende læge, skal stedfortrædende samtykke  

 indhentes fra den nærmeste pårørende og embedslægen.
Særligt om biomedicinske forskningsprojekter, der  

 berører afdøde § 23.  

  

 Et  

 biomedicinsk forskningsprojekt, der involverer afdøde, kan kun gennemføres i  

 overensstemmelse med reglerne i lov om ligsyn, obduktion, transplantation  

 m.v.,  

 hvoraf det blandt andet fremgår, at der skal foreligge samtykke til  

 lægevidenskabelig obduktion, jf. dog stk. 2.
 Stk. 2.  

  

 Mindre  

 indgreb, som foretages i forbindelse med et biomedicinsk forskningsprojekt,  

 der  

 berører afdøde, og som er nævnt i § 17, stk. 2, i lov om ligsyn,  

 obduktion, transplantation m.v., kan udføres med stedfortrædende samtykke fra  

 nærmeste pårørende, jf. § 16.
Kapitel 4 Straf § 24.  

  

 Medmindre  

 højere straf er fastsat i anden lovgivning, straffes den, som iværksætter og  

 gennemfører et forskningsprojekt i strid med § 4, § 7, stk. 2,  

 §§ 9 og 10, §§ 12-14, stk. 1, § 15, § 17, § 19  

 og  

 § 23 i denne bekendtgørelse, med bøde.
 Ikrafttræden mv.
 § 25.  

  

 Bekendtgørelsen  

 træder i kraft den 1. august 2004 for forskningsprojekter, der er anmeldt til  

 en videnskabsetisk komité fra denne dato.
 Stk. 2.  

  

 Samtidig ophæves  

 bekendtgørelse nr. 935 af 12. oktober 2000 om information og samtykke ved  

 inddragelse af forsøgspersoner i biomedicinske forskningsprojekter.
