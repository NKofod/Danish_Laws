 Ved boligstøttelovens § 76, stk. 1-2, er der med virkning fra 1. januar  

 1996 indført en pligt til mellemkommunal refusion af en opholdskommunes  

 nettoudgifter til boligstøtte i tilfælde, hvor en ældre eller person med  

 handicap - begrundet i ganske særlige forhold - har en ret efter  

 ældreboliglovens § 17, stk. 5, til at få anvist en ældreegnet bolig på tværs  

 af kommunegrænserne.
 Retten gælder efter ældreboliglovens § 17, stk. 5, kun ældreegnede  

 boliger, som kommunen har anvisningsret til, og udelukkende boliger efter  

 ældreboligloven, almennyttige boliger efter lov om boligbyggeri og boliger  

 efter lov om byfornyelse og boligforbedring.
 Retten til at få anvist en sådan bolig i tilflytningskommunen efter  

 ældreboliglovens § 17, stk. 5, er betinget af, at den pågældende vil flytte  

 til en anden kommune:
- for at bevare tæt kontakt til nære pårørende, - af religiøse grunde for at blive optaget i en ældreboligorganisation med  

 samme religiøse overbevisning, - for at blive optaget i en ældreboligorganisation hvor der er opstået et  

 særligt tegnsprogsmiljø for døve, eller - for at opnå en særlig bolig beregnet for personer, der er omfattet at  

 lov om erstatning til besættelsestidens ofre.
 Det vil desuden være en betingelse, for retten til anvisning og dermed  

 også for pligten til refusion for fraflytningskommunen, at den pågældende  

 opfylder betingelserne for at få anvist den pågældende type bolig såvel i  

 tilflytningskommunen som i fraflytningskommunen.
 Hvis en kommune ejer ældreboliger i en anden kommune indrettet efter § 5 b  

 i ældreboligloven, er det ejerkommunens og fraflytningskommunens  

 anvisningsbetingelser, der skal være opfyldt.
 Anvisning af bolig i tilflytningskommunen sker på tilsvarende vilkår, som  

 gælder for kommunens egne borgere.
 Refusionsordning gælder også, hvor en bolig med amtskommunal anvisningsret  

 anvises til en person fra en anden amtskommune.
 Samme ordning gælder efter boligstøttelovens § 76, stk. 3, hvor en person,  

 der efter bistandsloven har ret til at blive optaget på venteliste til en  

 bolig i en anden kommune, får anvist en bolig i et kollektivt bofællesskab og  

 opfylder betingelserne i boligstøttelovens § 24 a, stk. 1, nr. 1 eller 2.
 Eventuel uenighed mellem kommuner om pligten til mellemkommunal refusion  

 kan indbringes for det sociale ankenævn i tilflytningskommunen, jf.  

 boligstøttelovens § 73 og ældreboliglovens § 17, stk. 7.
--------------------------------------------------------------------- Boligstyrelsens meddelelser om individuel boligstøtte udsendes til  

 samtlige kommuners boligstøttekontorer, til samtlige sociale ankenævn og til  

 Kommunedata I/S.
