(Til samtlige ministerier m.v.) I.
Regelgrundlag Lovregler om barselsorlov m.v. er fastsat i bekendtgørelse nr. 101 af 6.  

 marts l987 af lov om barselsorlov og bekendtgørelse nr. 949 af 23. december  

 l986 af lov om dagpenge ved sygdom eller fødsel.
I dette cirkulære gives en fremstilling af de gældende regler om barsels-  

 og adoptionsorlov for ansatte i staten.
Fremstillingen tager udgangspunkt i  

 barselsorlovsloven og dagpengeloven og suppleres med særlige regler, der ved  

 aftale eller overenskomst er fastsat for tjenestemænd og visse større  

 overenskomstgrupper, herunder ændringer foretaget ved aftale- og  

 overenskomstforhandlingerne pr. l. april l987.
II.
Retten til fravær og dagpenge l.
Barselsorlov, generelt I henhold til dagpengeloven har en lønmodtager, der har oppebåret  

 dagpengegivende indtægt, ret til dagpenge i samme periode, som pågældende har  

 ret til fravær i henhold til barselsorlovsloven.
Barselsorlovsloven giver kvindelige ansatte en ubetinget ret, dvs. uden  

 hensyn til eventuel uarbejdsdygtighed, til fravær i forbindelse med  

 graviditet og fødsel fra det tidspunkt, hvor der skønnes at være 4 uger til  

 fødslen.
Efter fødslen har forældrene ret til fravær fra arbejdet i tilsammen  

 24 uger, hvoraf indtil 10 uger kan benyttes af faderen efter den l4. uge  

 efter fødslen.
Den dag, da fødslen finder sted, medregnes i de 4 uger, hvoraf  

 følger, at de 24 uger regnes fra og med dagen efter fødslen.
Fraværsretten  

 kan kun udnyttes af en af forældrene ad gangen.
Fraværet kan strække sig over  

 mere end 28 uger i alt, idet en fødsel, der sker senere end forventet, ikke  

 medfører, at der sker afkortning i de 24 uger efter fødslen.
På den anden  

 side vil en fødsel før det forventede fødselstidspunkt ikke medføre, at  

 24-ugers perioden forlænges.
Der kan efter dagpengeloven kun ydes dagpenge til en af forældrene ad  

 gangen i 24-ugers perioden.
Endvidere er faderens dagpengeret betinget af, at  

 begge forældre har dagpengegivende indtægt.
Der stilles ikke krav om, at  

 forældrene er samlevende, men det forudsættes, at faderen opholder sig hos  

 barnet i orlovsperioden.
Ud over retten til at dele barselsorloven med moderen har barnets fader  

 ret til fravær fra arbejdet i indtil 2 uger umiddelbart efter fødslen eller  

 barnets modtagelse i hjemmet.
I denne periode kan der ydes dagpenge til begge  

 forældre samtidig, og dagpenge kan endvidere ydes til faderen, uanset at  

 moderen ikke har dagpengegivende indtægt.
Faderen kan, når ganske særlige omstændigheder taler derfor, indtræde i de  

 perioder, hvor moderen oprindelig havde ret til barselsdagpenge efter  

 fødslen, men ikke kan varetage pasningen af barnet.
Her tænkes bl.a. på  

 situationer, hvor moderen afgår ved døden i forbindelse med fødslen eller  

 inden for de første l4 uger efter fødslen eller på grund af sygdom er ude af  

 stand til at passe barnet i denne periode.
Faderen mister i en sådan  

 situation ikke sin ret til barselsdagpenge i de sidste 10 uger af 24-ugers  

 perioden efter fødslen.
2. Barselsorlov, specielle situationer En kvindelig ansat har ret til fravær og dagpenge forud for 4-ugers  

 perioden før fødslen i følgende tilfælde:
 Desuden har en person, der har ret til fravær på grund af barsel, og som i  

 forbindelse med barnets ophold på sygehus genoptager arbejdet inden 24-ugers  

 eller 2-ugers periodens udløb, ret til at udskyde den uforbrugte del af  

 fraværet, hvis barnet udskrives fra sygehuset inden 9 måneder efter fødslen.
Endvidere gælder det, at kvinden har ret til fravær i indtil 3 måneder  

 under barnets indlæggelse på sygehus i forlængelse af fødslen på grund af  

 sygdom, for tidlig fødsel eller for lav fødselsvægt.
Forældrenes ret til  

 fravær i forbindelse med fødslen udsættes tilsvarende.
Retten til fravær (og  

 dagpenge) kræver ikke, at kvinden er uarbejdsdygtig, og retten er tillige  

 uafhængig af en lægelig vurdering i det enkelte tilfælde.
Der kan ydes en sikret nedsatte dagpenge under delvis fravær fra arbejdet  

 såvel ved sygeligt forløbende graviditet som i 4-ugers perioden før fødslen  

 og ved adoption.
Dog er det en forudsætning, at den ansatte ifølge  

 overenskomst eller aftale har mulighed for deltidsansættelse.
3. Adoptionsorlov Barselsorlovsloven giver ret til adoptionsorlov for såvel mandlige som  

 kvindelige ansatte i indtil 24 uger efter modtagelsen af barnet, i det omfang  

 de adoptionsundersøgende myndigheder kræver, at en af adoptivforældrene skal  

 være fraværende fra arbejdet i forbindelse med modtagelsen af barnet.
For  

 adoptionssøgende ægtefæller gælder retten til fravær kun, såfremt begge har  

 dagpengegivende indtægt.
Retten til fravær gælder kun for en ægtefælle ad  

 gangen.
Herudover har den anden part af et adoptionssøgende ægtepar ret til fravær  

 fra arbejdet i indtil 2 uger efter barnets modtagelse i hjemmet.
I dette  

 tidsrum kan der ydes dagpenge til begge adoptivforældre samtidig.
Desuden kan  

 dagpenge ydes til den ene adoptant, uanset at den anden ikke har  

 dagpengegivende indtægt.
 Uforbrugt adoptionsorlov kan på tilsvarende måde som barselsorlov udskydes  

 i forbindelse med barnets ophold på sygehus.
III.
Underretningspligt Barselsorlovsloven bestemmer, at en kvindelig lønmodtager, der har  

 barselsorlov, inden 8 uger efter fødslen skal underrette arbejdsgiveren om,  

 hvornår hun vil genoptage arbejdet.
 En mandlig lønmodtager, der udnytter sin ret til fravær fra arbejdet i  

 indtil 2 uger efter fødslen eller barnets modtagelse i hjemmet, skal med 4  

 ugers varsel underrette arbejdsgiveren om, hvornår han påregner at begynde  

 fraværet og om fraværets længde.
Medfører en deling af fraværsretten mellem forældrene, at den kvindelige  

 lønmodtagers fravær falder i flere perioder, skal hun i forbindelse med  

 underretningen til arbejdsgiveren inden 8 uger efter fødslen give meddelelse  

 om den tidsmæssige placering af senere fravær.
Tilsvarende skal faderen  

 senest 8 uger efter fødslen meddele sin arbejdsgiver den tidsmæssige  

 placering af den/de dele af orloven efter den l4. uge efter fødslen, som han  

 vil udnytte.
 For adoptionssøgende gælder de samme underretningsregler som ved  

 barselsorlov, såfremt orlovens længde ikke er fastlagt ved barnets  

 modtagelse.
 En kvindelig lønmodtager, der udnytter sin ret til fravær i indtil 3  

 måneder, fordi barnet på grund af sygdom, for tidlig fødsel eller for lav  

 fødselsvægt er indlagt på sygehus i forlængelse af fødslen, skal inden 2 uger  

 efter fødslen underrette sin arbejdsgiver herom.
 Den samme underretningsfrist gælder for en mandlig lønmodtager, der ønsker  

 at benytte sin ret til udsættelse af sin fraværsret.
 Underretningsfristen på 8 uger efter fødslen forlænges for begge forældre  

 med det tidsrum, hvori barnet har været indlagt.
 For en mandlig lønmodtager, der ønsker at udnytte sin ret til fravær på op  

 til 2 uger efter barnets modtagelse i hjemmet, bortfalder det afgivne varsel  

 på 4 uger, og han skal i stedet afgive varsel til arbejdsgiveren 2 uger før  

 barnets forventede hjemkomst.
 Endvidere skal forældrene inden l uge efter barnets modtagelse i hjemmet  

 underrette deres arbejdsgivere om tidspunktet for modtagelsen.
 Barselsorlovsloven indeholder ingen regler om følgerne af forsinket eller  

 manglende varsling over for arbejdsgiveren.
 Dette spørgsmål må afgøres efter de almindelige regler om tilsidesættelse  

 af forpligtelser i et ansættelsesforhold, og der kan ikke på forhånd siges  

 noget om, hvilken reaktion det vil berettige arbejdsgiveren til.
 Benytter faderen muligheden for at indtræde i de perioder, hvor moderen  

 oprindelig havde ret til barselsdagpenge efter fødslen, jf. sidste afsnit i  

 II, pkt. l, skal han uden ugrundet ophold underrette sin arbejdsgiver herom  

 og om længden af fraværet.
IV.
Afskedigelse og notering af fravær Ifølge barselsorlovsloven må en ansat ikke afskediges, fordi der er  

 fremsat krav om udnyttelse af ret til fravær i henhold til loven, eller i  

 øvrigt på grund af graviditet, fødsel eller adoption.
Loven indeholder ikke forbud mod at afskedige gravide kvinder af andre  

 årsager.
F.eks. vil også en gravid kunne afskediges i forbindelse med  

 indskrænkninger af aktiviteter.
Ved notering af fravær på grund af graviditet m.v. med henblik på  

 optælling af sygedage skal der gøres en bemærkning i de tilfælde, hvor der  

 forekommer fravær på grund af graviditet før den periode, i hvilken der i  

 henhold til aftale, overenskomst eller lov består ret til fravær, således at  

 sådant fravær ikke tælles med i antallet af sygedage, når afgørelse om  

 eventuel afsked på grund af sygdom skal træffes.
Ved fravær i perioden efter  

 udløbet af den i lov om barselsorlov hjemlede fraværsperiode medregnes  

 fraværet normalt i antallet af sygedage, når den ansatte er sygemeldt enten  

 på grund af graviditet og barsel eller anden sygdom.
 Der henvises i øvrigt til Budgetministeriets cirkulæreskrivelse af 28.  

 november l973 og Finansministeriets cirkulære af 10. februar l987 om  

 henholdsvis sygedagslister og sygefraværsstatistik for statsansatte.
V.
Anciennitet Under fravær i henhold til loven optjener den ansatte anciennitet efter de  

 for arbejdsforholdet almindeligt gældende regler, dvs. lønanciennitet,  

 anciennitet, der har betydning for opsigelsesvarslets længde,  

 jubilæumsanciennitet m.v.
 Lovens bestemmelser omhandler ikke pensionsanciennitet.
VI.
Ferie Ved beregning af feriens længde for kvindelige tjenestemænd sidestilles  

 fravær i forbindelse med barsel og adoption med beskæftigelse.
En kvindelig  

 tjenestemand, der udnytter retten til fravær efter barselsorlovsloven ud over  

 den periode, hvor pågældende er berettiget til løn, får således også ret til  

 ferie med løn i forhold til den periode, for hvilken der ikke ydes løn.
 Kvinder, som ifølge overenskomst følger samme regler som tjenestemænd med  

 hensyn til barselsorlov, men som ikke er omfattet af de for tjenestemænd  

 gældende ferieregler, optjener alene ret til ferie med løn i den periode,  

 hvor der ydes løn (max. l4 uger).
 Kvindelige lønmodtagere med ret til barselsorlov efter funktionærloven  

 samt kvinder, der ifølge overenskomst følger barselsregler svarende til  

 funktionærlovens, optjener ret til ferie med fuld løn i den periode, hvor der  

 ydes halv løn (max. 5 måneder). Det bemærkes, at der ikke kan optjenes ret  

 til ferie med løn under fravær uden løn.
 Andre kvindelige lønmodtagere optjener ikke ret til ferie med løn i  

 forbindelse med barselsfraværet.
 Mandlige tjenestemænd optjener ret til ferie med løn under eventuelt  

 fravær begrundet i barselsorlovslovens bestemmelser.
 Andre mandlige lønmodtagere optjener ikke ret til ferie med løn under  

 eventuelt fravær begrundet i barselsorlovslovens bestemmelser.
 Det bemærkes, at der hverken efter ferieloven eller tjenestemændenes  

 ferieregler kan afvikles ferie under barselsorlov (for tjenestemænd i  

 folkeskolen gælder der dog en særlig ordning på dette område).
VII.
Særregler for ansatte, der er omfattet af funktionærloven l.
Fravær, løn og anciennitet For så vidt angår regler om fravær i forbindelse med adoption, ret til  

 delvist fravær i forbindelse med graviditet, fødsel og adoption samt  

 optjening af anciennitet gælder de under II og V nævnte regler, idet  

 funktionærloven ikke indeholder selvstændige regler herom.
Ansatte, der følger funktionærlovens regler, har imidlertid i forbindelse  

 med fødsel ret til fravær i 5 måneder fra uarbejdsdygtighedens indtræden, dog  

 tidligst 3 måneder før fødslen og indtil 3 måneder efter fødslen.
Denne ret  

 suppleres af barselsorlovsloven og dagpengeloven, således at også ansatte,  

 der følger funktionærlovens regler, har ubetinget ret til fravær i  

 overensstemmelse med reglerne i barselsorlovsloven og dagpengeloven.
 Under fravær i de nævnte 5 måneder har funktionæren ret til halv løn.  

 Såfremt det fulde barselsdagpengebeløb overstiger den halve løn, er  

 funktionæren tillige berettiget til det overskydende dagpengebeløb.
 For fravær, for hvilket arbejdsgiveren ikke er forpligtet til at udbetale  

 halv løn, har den ansatte ret til barselsdagpenge i henhold til  

 dagpengeloven.
2. Underretningspligt Der består fortsat i henhold til funktionærloven en pligt for den ansatte  

 til senest 3 måneder før forventet fødsel at give arbejdsgiveren meddelelse  

 om, hvornår hun påregner at påbegynde sin orlov.
 Med hensyn til underretning om moderens tilbagekomst efter barselsorlov,  

 forældrenes deling af barselsorloven og faderens udnyttelse af sin ret til  

 fravær fra arbejdet i indtil 2 uger efter fødslen eller barnets modtagelse i  

 hjemmet gælder de under III nævnte regler.
VIII.
Særregler for tjenestemænd i staten, folkeskolen og folke kirken  

 samt ansatte, der i henhold til overenskomst har reg ler svarende til  

 tjenestemændenes l.
Indledning De særlige regler for tjenestemænd er fastsat i medfør af § 58, stk. 4, i  

 lovbekendtgørelse nr. 67l af 2. oktober l986 om tjenestemænd i staten,  

 folkeskolen og folkekirken og § 4, stk. 5, i lov nr. 292 af l8. juni l969 om  

 tjenestemandspension samt ved aftale af 10. juli l987 mellem finansministeren  

 og tjenestemændenes centralorganisationer.
For ansatte, der har regler  

 svarende til tjenestemændenes (akademikere m.v.), fremgår disse af  

 overenskomsterne.
2. Fravær, løn og anciennitet i forbindelse med graviditet og fødsel Kvindelige tjenestemænd m.v. har i forbindelse med graviditet og fødsel  

 ret til fravær med sædvanlig løn fra det tidspunkt, da der skønnes at være 8  

 uger til fødslen, og i indtil l4 uger i alt.
Genoptager tjenestemanden inden l4-ugers periodens udløb tjenesten som  

 følge af barnets ophold på sygehus, bevarer hun retten til fravær med  

 sædvanlig løn i den del af l4-ugers perioden, der var tilbage ved  

 genoptagelsen af tjenesten, såfremt udskrivelsen finder sted inden 6 måneder  

 fra fødslen.
Under et eventuelt fortsat fravær i henhold til  

 barselsorlovsloven ud over l4-ugers perioden med løn er hun berettiget til  

 dagpenge i henhold til dagpengeloven, jf.
II, pkt. l og 2, hvoraf faderens  

 fraværs- og dagpengeret ligeledes fremgår.
Faderen har i tjenesteforholdet  

 kun ret til fravær uden løn.
 Med virkning for orlovsperioder eller dele heraf, der ligger efter l.  

 april l987, optjener tjenestemænd pensionsanciennitet også i de ulønnede, men  

 dagpengegivende perioder.
3. Fravær, løn og anciennitet i forbindelse med adoption Med virkning for orlovsperioder eller dele heraf, der ligger efter l.  

 april l987, ydes fuld løn i op til l4 uger under adoptionsorlov.
 Retten til løn under adoptionsorloven er betinget af, at den pågældende  

 tjenestemand har ret til dagpenge i henhold til dagpengelovens § 33, stk. 2,  

 mens der - i lighed med, hvad der gælder for faderorlov ved barsel - ikke kan  

 ydes løn under den dagpengeberettigende »ægtefælleorlov«, jf.  

 dagpengelovens § 33, stk. 3.
 Med virkning for orlovsperioder eller dele heraf, der ligger efter l.  

 april l987, optjener tjenestemanden pensionsanciennitet i såvel lønnede som  

 ulønnede, men dagpengegivende orlovsperioder.
 For overenskomstansatte indbetales under fraværet pensionsbidrag efter  

 reglerne i de enkelte overenskomster.
4. Underretningspligt En tjenestemand, der er gravid, har fortsat pligt til at give  

 tjenestestedet meddelelse om svangerskabet senest 3 måneder før det  

 forventede fødselstidspunkt.
Tilsvarende overenskomstmæssigt fastsatte  

 bestemmelser er ligeledes fortsat gældende.
Tidspunktet for forventet fødsel  

 skal på forlangende dokumenteres, f.eks. ved kort fra  

 graviditetsundersøgelsen.
Med hensyn til pligten til underretning i  

 forbindelse med tilbagevenden m.v. fra orlov henvises til foranstående III.
5. Notering af fravær Fravær inden for det tidsrum, i hvilket den ansatte er berettiget til  

 fravær med sædvanlig løn, betragtes ikke som sygdomsforfald, medmindre det  

 godtgøres ved lægeattest, at uarbejdsdygtigheden har en anden årsag end  

 graviditet og/eller fødsel.
Sygdomsforfald kan ikke bevirke, at  

 fraværsperioden med ret til løn løber længere end til l4 uger efter fødslen.  

 Lægeattester, der forlanges i henhold til denne bestemmelse, betales af den  

 ansatte.
 Fravær uden for det tidsrum, i hvilket den ansatte er berettiget til  

 fravær med sædvanlig løn eller har barselsorlov med dagpenge, betragtes som  

 sygdomsforfald, og såfremt årsagen til uarbejdsdygtigheden er graviditet  

 og/eller fødsel, gøres der ved notering heraf bemærkning som nævnt under IV.
6. I øvrigt Nærværende cirkulære begrænser ikke de ansattes muligheder for at søge  

 tjenestefrihed uden løn i forbindelse med adoption eller fødsel og  

 graviditet, for tjenestemænds vedkommende i henhold til Tjenestemandslovens §  

 58, stk. l, og for overenskomstansatte i henhold til reglerne i de enkelte  

 overenskomster.
IX.
Særregler for andre ansatte (herunder kontorfunktionærer ansat i  

 henhold til HK-overenskomsten) For nogle grupper ansatte inden for statens område er der ved aftale  

 fastsat regler om barselsorlov, der afviger fra de under VII og VIII nævnte.  

 For disse grupper henvises til de gældende aftaler.
For så vidt angår  

 punkter, der ikke er omtalt i aftalerne, gælder lovenes regler direkte.
Som eksempel kan anføres, at ansatte, der er omfattet af  

 kontorfunktionæroverenskomsten med HK, efter l års uafbrudt ansættelse i  

 staten har mulighed for at være fraværende fra dokumenteret  

 uarbejdsdygtigheds indtræden, dog tidligst 8 uger før forventet fødsel.
Denne  

 regel suppleres af lovreglerne, således at den ansatte fra 4 uger før  

 forventet fødsel har ubetinget ret til fravær.
Fra fraværets begyndelse  

 udbetales fuld sædvanlig løn i l4 uger.
Under eventuelt fortsat fravær i  

 henhold til barselsorlovsloven er pågældende berettiget til dagpenge, jf.  

 ovenfor under II, pkt. l og 2.
 Endvidere kan nævnes, at for så vidt angår adoption indeholder  

 HK-overenskomsten også en særlig bestemmelse, hvorefter kontorfunktionærer i  

 tilfælde af adoption har krav på halv løn i indtil 3 måneder fra barnets  

 modtagelse i hjemmet, såfremt det dokumenteres, at adoptionsmyndigheden  

 stiller krav om, at den ansatte i forbindelse med adoptionen skal være ude af  

 erhverv.
 Har kontorfunktionæren ved barnets modtagelse været uafbrudt ansat i  

 statens tjeneste i l år, ydes sædvanlig løn i indtil i alt l4 uger.
 Retten hertil gælder alene for orlovsperioder eller dele deraf, der ligger  

 efter l. april l987.
X.
Refusion En arbejdsgiver, der yder løn under fravær fra arbejdet, er berettiget til  

 at få udbetalt de dagpenge, som den sikrede ellers ville have ret til, dog  

 højst med beløb svarende til den udbetalte løn for samme tidsrum.  

 Lønudgifterne kan imidlertid kun refunderes for den periode, hvori den  

 ansatte har ret til barselsdagpenge.
Det vil i forbindelse med almindelig  

 barselsorlov sige tidligst fra 4 uger før fødslen og i indtil l4 uger i alt,  

 hvilket medfører, at styrelsen kun vil få dagpengerefusion i lo uger, hvis  

 den ansatte vælger at påbegynde sin barselsorlov 8 uger før forventet fødsel.
XI.
Nærværende cirkulære ophæver cirkulære af 3. oktober l984 om  

 barselsorlov m.v. (LP.nr. ll5/84) samt cirkulære af l2. februar l987 om  

 ændring af dette cirkulære (LP.nr. ol2/87).
P.
M.
V.
E.
B.
