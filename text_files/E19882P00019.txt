1. Forældelse af skattekrav 2. Fristen for skønsmæssige ansættelser m.v.
1. Forældelse af skattekrav Skatte- og afgiftskrav forældes efter 1908-loven om forældelse af visse  

 fordringer på 5 år.
Loven er i uddrag gengivet som bilag sidst i dette  

 afsnit.
I T 1.5. omtales den 20 årige forældelsesfrist, der gælder ved siden  

 af 1908-loven.
Fristreglerne er ikke til hinder for at ændre selve  

 skatteansættelsen for dermed at sikre det rigtige beregningsgrundlag, jfr.  

 Skat 1987.10.734.
Virkningen af 1908-lovens forældelsesfrist er, at krav på skatter og  

 afgifter fortabes, hvis de ikke inden 5 år fra deres opståen er anerkendt af  

 skatteyderen, respektive den afgiftspligtige, eller gjort gældende af det  

 offentlige.
Hvad der i denne sammenhæng forstås ved, at et krav er gjort  

 gældende, omtales under T 1.4.
Hvor det er åbenbart, at et krav på skat eller afgift er forældet, bør det  

 ikke rejses.
En forældet fordring kan ikke anvendes til modregning.
 1908-lovens bestemmelser anses for præceptive, således at forhåndsaftaler  

 om, at disse ikke skal finde anvendelse, er uforbindende.
1.1. Hvilke skatter og afgifter Efter lovens § 1, stk.1, nr.4, forældes »skatter eller afgifter af  

 offentligretlig natur«.
Bestemmelsen omfatter såvel personlig skat af  

 enhver art som dødsbo- og selskabsskat, arve- og gaveafgift, frigørelses- og  

 afståelsesafgift, afgift og indkomstskat i medfør af pensionsbeskatningsloven  

 og kapitaltilførselsafgift.
Spørgsmålet om forældelse af ejendomsskatter er  

 holdt uden for nærværende fremstilling.
1.2. Hvornår begynder forældelsesfristen at løbe Forældelsesfristen efter 1908-loven løber i 5 år.
Som en almindelig regel  

 vil forældelsesfristen for skattekrav m.v. begynde at løbe fra det øjeblik,  

 da kravet er forfaldent til betaling.
Det forhold, at landsskatteretten havde begrundet sin kendelse  

 anderledes end den kendelse, der var påklaget, kunne ikke i sig selv medføre,  

 at restskatterne for de pågældende indkomstår, som skatteyderne i øvrigt uden  

 forbehold havde betalt, var forældet.
Landsskatterettens kendelse var med  

 andre ord ikke udtryk for nogen ny skatteansættelse.
Forholdet kunne alene  

 begrunde, at den ved landsskatteretskendelsen udløste merskat forældedes,  

 hvis de tidsmæssige betingelser herfor i øvrigt var opfyldt, jfr.
VLD af  

 28.oktober 1988, Skat 1988.12.759.
 Også upålignede skatter m.v.
Loven taler om »statens eller kommunens krav på skatter eller  

 afgifter af offentligretlig natur«, men det er uomtvisteligt, at  

 forældelsesfristen løber, selv om kravet ikke bliver gjort op ved sin  

 opståen.
Forældelse kan således også indtræde for skatter m.v., der ikke er  

 pålignede eller beregnede, medmindre myndighederne har befundet sig i  

 utilregnelig uvidenhed om deres krav, jfr. om suspension af forældelsen  

 afsnit T 1.3.
 Skattedepartementet har udtalt, at den 5 årige forældelsesfrist »i  

 almindelighed må antages at løbe fra den dag, der ville have været  

 orfaldsdag, hvis skattekravet var blevet rejst ved ligningen for det  

 pågældende indkomstår«, skd.40.25.
 Da skattekrav ifølge kildeskattelovens regler opkræves dels som foreløbig  

 skat, dels som restskat, må denne anvisning føre til, at forældelsesfristen  

 for personlige skatter af (almindelig) indkomst og formue - der ikke har  

 været indeholdt eller opkrævet som foreløbig skat - skal regnes fra  

 forfaldstidspunkterne for restskat, der opkræves på normal måde.
Eksempel Nedenfor er angivet eksempler på anvendelsen af reglen om, at  

 forældelsesfristen for personlige skatter regnes fra forfaldstidspunkterne  

 for restskat, opkrævet på normal måde:
Indkomståret 1983 Restskatten forfaldt til betaling med 1/3 hver af terminerne 1.1., 1.2. og  

 1.3.1985. Forældelsen indtræder henholdsvis 1.1., 1.2. og 1.3.1990 (for 1/3  

 af skattekravet ved hvert tidspunkt).
 Den praktisk forekommende situation, at skatteyderen i juni måned i det  

 år, hvori ligningen foretages, har fået udbetalt overskydende skat, som efter  

 senere ændring af skatteansættelsen skal betales helt eller delvis tilbage,  

 er behandlet i KL § 62 A, stk.2, jfr. § 61, stk.5, hvorefter  

 tilbagebetalingen skal finde sted til de for betalingen af restskat gældende  

 terminer.
Da statens krav på tilbagebetaling i denne situation således forfalder ved  

 de for restskat fastsatte terminer, kan man drage den slutning, at  

 forældelsesfristens forløb for krav på skat af (almindelig) indkomst og  

 formue vil være upåvirket af, om der forud for kravets rejsning har været  

 udbetalt overskydende skat.
Hvis den overskydende skat er kommet til  

 udbetaling efter eller imellem forfaldstidspunkterne for restskat (opkrævet  

 på normal måde), vil fristen for den del af kravet, som kan rummes af det  

 overskydende skattebeløb, dog tidligst begynde at løbe fra  

 tilbagebetalingstidspunktet, jfr. ØLD af 3.oktober 1974, skd.32.153 (der  

 ganske vist angik sømandsskat).
 Såfremt der ved en fejlekspedition er udbetalt overskydende skat skal  

 forældelsesfristen for statens krav på tilbagebetaling regnes fra tidspunktet  

 for beløbets udbetaling til skatteyderen (skd.71.621).
Særlig indkomstskat Særlig indkomstskat forfalder til betaling i 3 rater den 1.9, 1.10 og 1.11  

 i det år, hvori skatten pålignes, jfr.
LOSI § 12, stk.2. Forældelse af krav  

 på særlig indkomstskat vedrørende et bestemt indkomstår indtræder normalt 5  

 år efter disse terminer med 1/3 ved hver, se dog reglerne om skatteophør  

 nedenfor.
Ved fraflytning Ved skatteophør på grund af fraflytning til udlandet er  

 opkrævningsterminerne for eventuel restskat de samme som sædvanlig.  

 Forældelsesfristen løber derfor som for andre skatteydere uden hensyn til, på  

 hvilken dato i indkomståret skattepligten er ophørt.
Derimod rykkes  

 forfaldstidspunktet for særlig indkomstskat frem i tilfælde af skatteophør på  

 grund af fraflytning, idet såvel ikke pålignet som pålignet, men ikke betalt  

 særlig indkomstskat forfalder straks ved fraflytningen, jfr. bekendtgørelse  

 nr.347 af 28.juni 1988 om afsluttende ansættelse ved ophør af skattepligt  

 m.v.
Forældelsesfristen vedrørende den særlige indkomstskat regnes fra dette  

 tidspunkt, medmindre begyndelsestidspunktet udskydes i medfør af  

 suspensionsbestemmelsen i LOSI § 14, stk.3, eller af en af de i 1908-lovens §  

 3 nævnte årsager, se T 1.3. om suspension af forældelse.
 Nedenstående eksempel viser forældelsens indtræden for restskat og for  

 særlig indkomstskat:
 Skatteophør på grund af fraflytning 1.8.1983:
Dødsfald Hvis skattepligten ophører på grund af dødsfald, må der henses til, om der  

 skiftes i umiddelbar forbindelse med dødsfaldet uden at der foretages  

 afsluttende ansættelse for mellemperioden, i hvilket tilfælde skattetilsvaret  

 for dødsåret er endeligt afgjort med betalingen af de foreløbige  

 indkomstskattebeløb, KL § 14, stk.1, eller om der foretages afsluttende  

 ansættelse af almindelig og særlig indkomst for mellemperioden.
I sidstnævnte  

 tilfælde forfalder restskatten og den særlige indkomstskat til betaling den  

 1.10 efter indkomstårets udløb, idet dog ingen skat forfalder til betaling  

 senere end den 1. i den 3. måned efter ophør af boets skattepligt, jfr.
KL §  

 62 B, stk.1.
Eksempel Skattekrav vedrørende en mellemperiode, som strækker sig fra 1.1. til  

 20.4.1983, for hvilken der er foretaget en afsluttende ansættelse, forældes 5  

 år fra 1.10.1984 at regne, d.v.s. 1.10.1989, medmindre boet er afsluttet  

 forinden, f.eks. den 1.4.1984; i så fald indtræder forældelsen den 1.7.1989.
Dødsboer Opmærksomheden henledes på bestemmelsen i statsskattelovens § 43, stk.8,  

 sidste pkt., hvorefter boets og arvingernes ansvar for betaling af for lidt  

 erlagte skatter bortfalder, såfremt skattemyndigheden ikke foretager rettidig  

 anmeldelse til boet, d.v.s. inden for de i KL § 14, stk.3 og stk.6, angivne  

 frister, normalt 6 måneder fra dødsfaldet.
For dødsboers vedkommende regnes forældelsesfristen med hensyn til krav på  

 indkomst- og formueskat fra de i KL § 62 B nævnte forfaldstidspunkter, jfr.  

 om afsluttende skatteansættelser ovenfor.
Hvis boskatten ikke er pålignet på  

 det tidspunkt, da den efter reglen i KL § 62 B skulle være forfalden til  

 betaling, udskydes forfaldstidspunktet til den 1. i den måned, som følger  

 nærmest efter påligningen, jfr. bekendtgørelse nr. 602 af 9.december 1977, §  

 18. Forældelsesmæssig betydning har denne sidste regel dog kun i tilfælde,  

 hvor skatten ikke ville være blevet pålignet inden den 1.10 efter  

 indkomstårets udløb, selv om den hurtigst mulige fremgangsmåde havde været  

 fulgt.
Da dødsboers særlige indkomst beskattes sammen med den skattepligtige  

 almindelige indkomst, jfr.
LOSI § 13 A, behandles den del af boskatten, som  

 kan henføres til den særlige indkomst, heller ikke anderledes end den øvrige  

 i forældelsesmæssig henseende.
Selskabsskatter Reglerne for selskabsskatters opkrævning findes i SSL § 30.  

 Indkomstskatten for selskaber og foreninger forfalder den 1.11 i det  

 skatteår, for hvilket ansættelsen er sket.
Skat, som pålignes på grundlag af  

 en afsluttende eller anden ekstraordinær ansættelse, forfalder til betaling  

 den 1. i den måned, der følger efter meddelelsen om ansættelsen, dog tidligst  

 samtidig med den indkomstskat, der pålignes på grundlag af den sidste  

 ordinære skatteansættelse, SSL § 30, stk.2. Forældelsesfristen løber som  

 illustreret ved følgende eksempler:
Arve- og gaveafgifter Fristen for forældelse af krav på arve- og gaveafgift løber fra afgiftens  

 forfaldstidspunkt.
 Reglerne om forfaldstid vedrørende arve- og gaveafgift er fastsat i §§ 24  

 og 33 samt 46 i arveafgiftsloven.
 Arveafgiften i offentligt skiftede boer forfalder til betaling, når  

 udlodning kan ske, d.v.s. når 4 ugers fristen for anke af repartitionen er  

 udløbet, eller alle vedkommende har frafaldet anke, jfr. skiftelovens § 50,  

 stk. 3.
 I privat skiftede boer forfalder arveafgiften 4 uger efter, at der er  

 givet den afgiftspligtige meddelelse om den beregnede afgift, og det samme  

 gælder, når arveafgift skal svares af erhvervelser, som ikke har været  

 inddraget under skifte.
På tilsvarende måde forfalder gaveafgift til betaling 4 uger efter, at der  

 er meddelt giver og modtager underretning om afgiftsberegningen, se nærmere  

 cirkulære nr. 144 af 17. juni 1970 om ændringer i reglerne om arve- og  

 gaveafgift.
Indgivelse af klage til landsskatteretten over værdiansættelse  

 eller afgiftsberegning medfører ikke, at forfaldstidspunktet udskydes.
 Drejer det sig om afgiftskrav, som ikke er blevet opgjort umiddelbart på  

 grundlag af boopgørelsen eller rettidigt indgivet arve- eller gaveanmeldelse,  

 kan forfaldstidspunktets anvendelse som begyndelsestidspunkt for  

 forældelsesfristen volde problemer.
 Spørgsmålet om forældelsesfristens begyndelsestidspunkt i sådanne tilfælde  

 er endnu ikke fuldstændig afklaret, men det kan fastslås, at fristen i intet  

 tilfælde kan begynde at løbe, før offentligt skiftet bo er afsluttet, fristen  

 for indsendelse af boopgørelse vedrørende privat skiftet bo er udløbet, eller  

 fristen for indgivelse af gaveanmeldelse er udløbet.
 Fra hvilket tidspunkt fristen herefter løber, må afgøres efter en konkret  

 bedømmelse af afgiftsmyndighedernes mulighed for at gøre afgiftskravet  

 gældende.
Opmærksomheden henledes på, at gaveafgift kan være undergivet forældelse  

 efter 5-års reglen, når det af giverens eller modtagerens selvangivelse er  

 fremgået, at der er givet nogen et afgiftspligtigt formuegode.
Dette for  

 afgiftsmyndigheden strenge standpunkt er indtaget i ØLD, refereret i UfR  

 1971.856.
Frigørelsesafgift Frigørelsesafgift forfalder til betaling månedsdagen efter, at den  

 afgiftspligtige har modtaget meddelelse om afgiftens beregning, jfr. lov om  

 frigørelsesafgift m.v. af fast ejendom § 5.
 Forældelsesfristen efter 1908-loven regnes fra tidspunktet for  

 zoneovergangen.
Afgifter i medfør af PL Indkomstskat (og afgift, hvis der er tale om pensionsordninger, der er  

 ophævet ved aftale den 1.juli 1987 eller tidligere), der skal svares i  

 henhold til pensionsbeskatningsloven, skal tilbageholdes af det pågældende  

 forsikringsselskab, vedkommende pensionskasse eller anden institution og  

 indbetales til statskassen (statsskattedirektoratet) inden 3 måneder efter,  

 at forsikringsselskabet m.v. har fået kendskab til skattepligten.
Spørgsmålet  

 om forældelse af krav på disse skatter m.v. er i almindelighed uden praktisk  

 interesse for de lignende myndigheder.
Tillæggsskat/indkomstskat For pensionsordninger ophævet i utide m.v. har statsskattedirektoratet  

 frem til og med indkomståret 1986 beregnet tillægsskat efter PL § 48 på  

 grundlag af ligningsmyndighedernes indberetning, se nærmere cirkulære nr.175  

 af 23. juli 1973. Ifølge § 48, stk. 3 i den tidligere lovbekendtgørelse nr.  

 358 af 2. juli 1984 betales tillægsskatten i 3 rater med forfaldsdage den 1.  

 i hver af månederne september, oktober og november i slutligningsåret.  

 Tilsvarende regler gælder for ordninger, der er ophævet i utide m.v. i  

 tidsrummet 1. januar 1987 til den 1. juli 1987. Fra 1. januar 1987 er  

 tillægsskatten dog afløst af en indkomstskat.
For ordninger ophævet i utide  

 m.v. efter 1. juli 1987 tilbageholder forsikringsselskabet/pengeinstituttet  

 som omtalt foran indkomstskatten.
Vedrørende ændringerne efter 1. januar  

 1987, se lov nr. 312 af 25. maj 1987. Følgende eksempel kan illustrere  

 forældelse af kravet på tillægsskatten/indkomstskatten:
1.3. Suspension af forældelsen Det forhold, at forældelsesfristen vedrørende en given fordring ikke  

 begynder at løbe ved sit sædvanlige begyndelsestidspunkt eller sættes i stå  

 efter at være begyndt at løbe på grund af omstændigheder, som hindrer  

 fordringens inddrivelse, betegnes som suspension af forældelsen.
Suspension  

 må ikke forveksles med afbrydelse, se T 1.4.
 1908-lovens § 3 om suspension af forældelsen har følgende ordlyd:
 »Når den fordringshaver, for hvem noget af de i § 1 ommeldte krav er  

 stiftet, på grund af utilregnelig uvidenhed om sit krav eller om skyldnerens  

 opholdssted, har været ude af stand til at gøre sin ret gældende, regnes den  

 i § 1 omhandlede kortere forældelsesfrist fra den tid, da fordringshaveren  

 var eller ved sædvanlig agtpågivenhed ville have været i stand til at kræve  

 sit krav betalt«.
Utilregnelig uvidenhed Skatte- og afgiftsmyndighedernes utilregnelige uvidenhed om deres krav  

 spiller i praksis en betydelig rolle.
Retlige vildfarelser Retlige vildfarelser udskyder i almindelighed ikke forældelsens forløb,  

 jfr.
UfR 1927.585 H.
For skatte- og afgiftsmyndighederne antages denne regel  

 at gælde ubetinget, og den skattelignende myndighed kan således godt have  

 befundet sig i en undskyldelig tvivl om en skattebestemmelses forståelse  

 eller rækkevidde, uden at tvivlen vil kunne påberåbes som »utilregnelig  

 uvidenhed«.
Vildfarelser af faktisk karakter Derimod medfører vildfarelser af faktisk karakter suspension.
Det er ikke  

 tilstrækkeligt til at udskyde forældelsesfristens begyndelsestidspunkt, at  

 skatteyderens selvangivelse har været urigtig, såfremt skattemyndighederne  

 ved en sædvanlig undersøgelse af selvangivelsen og eventuelt en sammenligning  

 af denne med tidligere års burde være blevet opmærksomme på det ikke oplyste  

 forhold.
At kravet til skattemyndighedernes »almindelige  

 agtpågivenhed« er meget strengt, fremgår af ØLD, UfR 1971.856, angående  

 et afgiftskrav; der kan henvises til kommentaren af højesteretsdommer Spleth  

 til bl.a. denne dom i UfR 1973 B, s.173, se også skd.57.181 (forældelse af  

 efterbetalingskrav).
På den anden side kan myndighederne naturligvis ikke være forpligtede til  

 at tage alle eventualiteter i betragtning eller til at foranstalte  

 dyberegående undersøgelser uden synlig anledning.
Støder de lignende  

 myndigheder under en efterprøvelse af det regnskabsmæssige grundlag for en  

 selvangivelse på oplysninger, som ikke havde kunnet udledes af  

 selvangivelsen, og som hvis de havde foreligget oplyst under ligningen ville  

 have ført til en højere skatteansættelse end den faktisk foretagne, må  

 forældelsesfristen med hensyn til det yderligere skattekrav anses for  

 suspenderet i tiden fra sit normale begyndelsestidspunkt og indtil det  

 tidspunkt, da skattevæsenet bliver i stand til at gøre sit yderligere krav  

 gældende, skd.63.347.
I VLD af 12.september 1988, Skat 1988.11.662, om statsgældsbeviser  

 fandt retten, at skattemyndighederne ikke havde været i utilregnelig  

 uvidenhed om skattekravet.
Dommen var begrundet med, at spørgsmålet om  

 suspension overhovedet ikke ville være opstået, hvis ligningsmyndighederne  

 havde fulgt anvisningerne i SD cirk.1979-31 efter dets ordlyd og tilsidesat  

 lånearrangementer, hvor den blotte mulighed for vekselererfirmaet til at  

 foretage terminsforretninger var til stede.
Fristen var med andre ord ikke  

 suspenderet, indtil skattemyndighederne ved en regnskabsmæssig gennemgang af  

 vekselererfirmaet havde konstateret, om den pågældende vekselerer rent  

 faktisk havde disponeret over de omhandlede statsgældsbeviser.
I VLD af 14.oktober 1988, Skat 1988.12.749, der ligeledes drejede sig  

 om statsgældsbeviser, nåede retten frem til det modsatte resultat.
Dette  

 skyldtes, at skatteyderen i sin selvangivelse for 1978 havde anført, at han  

 var ejer af statsgældsbeviserne, hvad der objektivt set var urigtigt.  

 Skatteyderen havde ligeledes over for ligningsmyndighederne oplyst, at  

 statsgældsbeviserne var håndpantsat til vekselererfirmaet, hvor de lå i en  

 separat boks, og at deres tilstedeværelse blev kontrolleret af en  

 statsautoriseret revisor.
Disse oplysninger var ligeledes opjektivt urigtige.  

 Under disse omstændigheder kunne man ikke bebrejde skattemyndighederne, at de  

 på daværende tidspunkt ikke foretog yderligere undersøgelser af skatteyderens  

 lånearrangement.
Forældelsesfristen blev herefter anset for suspenderet,  

 indtil skattemyndighederne havde foretaget en regnskabsmæssig gennemgang af  

 vekselererfirmaet.
Betydningen af sagens fortsatte behandling Forældelsesfristen begynder at løbe fra det tidspunkt, da  

 skattemyndighederne bliver i stand til at gøre deres yderligere krav  

 gældende, jf.
HD af 21. marts 1963, UfR 1963.377, hvorefter hensynet til  

 sagens fortsatte undersøgelse og forhandling blev tilsidesat.
Da de  

 oplysninger, på grund af hvilke retssagen blev anlagt den 4. december 1958,  

 havde foreligget for skattevæsenet i en redegørelse for skatteyderens  

 indtægter år for år af 7. august 1953, suppleret den 23. oktober samme år,  

 ansås skattekravet for forældet inden sagens anlæg.
Dommen er kommenteret i  

 UfR 1963B, s.246.
 I VLD af 21.sept. 1981 (skd.62.260) er det antaget, at forældelse efter  

 1908-loven ikke kan gøres gældende i et tilfælde, hvor forligsforhandlinger  

 om forhøjelse af en afdød skatteyders indkomstansættelse for indkomståret  

 forud for dødsåret er blevet fortsat over en periode af flere år.
I ØLD af 27.september 1988, Skat 1988.12.747, der drejede sig om  

 opkrævning af svenske arbejdsgiverafgifter, blev det antaget, at 1908-lovens  

 forældelsesfrist ikke havde været suspenderet på grund af, at arbejdsgiveren  

 efter klagefristens udløb havde fremsat anmodning om omberegning af afgiften  

 hos de svenske myndigheder eller på grund af politiske forhandlinger mellem  

 Danmark og Sverige om kravets berettigelse.
Det af de danske  

 skattemyndigheder foretagne udlæg blev derfor ophævet.
Skatteyderens opholdssted ubekendt Skattemyndighederne m.v. vil normalt kunne gøre sig bekendt med  

 skatteyderens eller den afgiftspligtiges opholdssted, så længe dette ligger  

 inden for rigets grænser.
Myndighederne kan bedre tænkes at befinde sig i  

 utilregnelig uvidenhed om en skyldners opholdssted i udlandet, og efter  

 domstolspraksis synes der ikke at skulle stilles store krav til  

 bestræbelserne for at få et sådant oplyst.
Ved ØLD, UfR 1932.590, blev en  

 løbende forældelsesfrist anset for suspenderet i et tilfælde, hvor en  

 skatteyder var flyttet til Schweiz uden at meddele flytning til  

 folkeregisteret.
Det var oplyst, at et almindeligt brev til hans tidligere  

 adresse sandsynligvis ville have nået ham.
På linie hermed er for så vidt  

 VLD, UfR 1960.964, hvor skatteyderen var rejst til Chile, ligeledes uden at  

 melde flytning.
I forhold til dommen fra 1932 kan der af begrundelsen udledes  

 en vis skærpelse af kravet til myndighedernes anstrengelser.
Der lagdes  

 udtrykkeligt vægt på skatteyderens udvandring til et så fjernt sted som  

 Chile, hvor inddrivelsen af skatten tilmed ville have været forbundet med  

 sådanne vanskeligheder, at det ikke ville have haft noget praktisk formål at  

 søge adressen oplyst.
 Forældelsesfristen kunne derimod ikke anses for suspenderet i et tilfælde,  

 hvor skattemyndighederne var blevet holdt underrettet om skatteyderens  

 opholdssted i Spanien, men havde undladt at søge deres krav gennemført,  

 skd.66.260.
Suspensionsreglen i 1908-loven suppleres for så vidt angår krav på særlig  

 indkomstskat af bestemmelsen i LOSI § 14, stk.3, hvorefter der ved  

 beregningen af forældelsesfristen for krav på særlig indkomstskat ses bort  

 fra den tid, i hvilken skattemyndighederne på grund af den skattepligtiges  

 ophold i udlandet har været ude af stand til at gøre kravet gældende ved en  

 dansk domstol.
Skattemyndighederne er altså ikke henvist til at anlægge sag  

 ved en fremmed domstol for at afbryde forældelsen af disse krav.
Men  

 bestemmelsen i § 14, stk.3, finder på den anden side ikke anvendelse, så  

 længe skatteyderen opholder sig i et land, hvor et dansk skattekrav kan  

 gennemføres i kraft af en bistandsaftale.
Se evt. »Vejledning for  

 pantefogeder«, kommunetryk, afsnit 16.
1.4. Afbrydelse af forældelsen Efter 1908-lovens § 2, 2.pkt., afbrydes den 5-årige forældelsesfrist, når  

 »fordringshaveren inden fristens udløb enten 1) erhverver skyldnerens  

 erkendelse af gælden eller 2) foretager retslige skridt mod ham og uden  

 ufornødent ophold forfølger disse til erhvervelse af forlig, dom eller anden  

 retsafgørelse«.
 Når forældelsesfristen efter denne bestemmelse er afbrudt, kan den ikke  

 løbe til ende senere, men der kan begynde at løbe en ny 5-årig  

 forældelsesfrist, se nedenfor om forskellen mellem sådanne tilfælde og  

 tilfælde, hvor fordringshaveren erhverver et særligt retsgrundlag.
Erkendelse af gælden Skatteyderens erkendelse af gælden kan opnås på flere måder.
Erkendelsen  

 kan være udtrykkelig - uden dog at have karakter af særligt retsgrundlag - og  

 stiltiende, f.eks. i form af et andragende om henstand med eller lempelse af  

 tilsvaret, jfr. skd.70.78 og 71.686.
Gives der ansøgt henstand, løber der en ny frist fra henstandens ophør.  

 Også en afdragsordning indebærer en erkendelse af fordringen.
Udebliver  

 restanten med et eller flere afdrag, løber der en ny forældelsesfrist fra  

 tidspunktet for misligholdelsen.
 I VLD af 21.september 1981 (skd.62.260) blev det lagt til grund, at  

 forældelse efter 1908-loven ikke kunne gøres gældende, idet  

 forligsforhandlinger om størrelsen af forhøjelsen af afdødes  

 indkomstansættelse for indkomståret forud for dødsåret var fortsat i en  

 periode over flere år.
Indbringelse for landsskatteretten I ØLD, UfR 1972.447, og i en mindretalsudtalelse i HD, UfR 1969.108, er  

 man gået ud fra, at indbringelse af en skatterådskendelse for  

 landsskatteretten på et tidspunkt, hvor skattekravet ikke er forældet,  

 bevirker, at fristen for forældelse først regnes fra afsigelsen af  

 landsskatterettens kendelse.
Ved VLD af 21.februar 1978 (skd.48.52), blev det  

 i overensstemmelse hermed lagt til grund, at fristen for forældelse af et  

 efterbetalingskrav, hvorom ligningsrådet havde truffet afgørelse, først kunne  

 regnes fra afsigelsen af landsskatterettens kendelse, da skatteyderen selv  

 havde indbragt sagen for landsskatteretten på et tidspunkt, hvor kravet ikke  

 var forældet.
Denne generelle formulering er imidlertid ikke gentaget i HD af  

 27. november 1978 i samme sag, UfR 1979.64, skd.48.58, men det udtales, at  

 den langvarige behandling ved landsskatteretten efter de foreliggende  

 oplysninger ikke kunne medføre forældelse.
Det må herefter antages, at  

 indbringelse for landsskatteretten ikke generelt medfører afbrydelse af  

 forældelsesfristen, men at forældelsesindsigelsen på den anden side under  

 visse omstændigheder kan fortabes af skatteyderen.
 Af hensyn til risikoen for forældelse bør ligningsmyndighedernes  

 indstilling til landsskatteretten i sager, der angår spørgsmålet, om en  

 indtægt er almindelig eller særlig indkomst, omfatte en subsidiær  

 indstilling, således at muligheden for at gennemføre beskatning med særlig  

 indkomstskat ikke fortabes.
 Af HD af 14.april 1986 (Skat 1986.5.306) fremgår, at bestemmelsen i  

 skattestyrelseslovens § 29, stk.1, kun tager sigte på en skatteyders adgang  

 til at indbringe en sag for domstolene,hvorfor bestemmelsen ikke afskærer  

 skattemyndighederne fra at anlægge sag ved domstolene for at afbryde  

 forældelsesfristen, selv om der verserer en klagesag ved landsskatteretten.
I to ØL-kendelser af 27. april 1987, Skat 1987.7.478 blev en sådan retssag  

 udsat for at afvente landsskatterettens afgørelse af sagens materielle  

 indhold.
Kendelsen er ikke indbragt for Højesteret, men anses for konkret  

 begrundet, jfr.
Skattedepartementets kommentar i Skat 1987.7.480.
Egen anmeldelse Det er fastslået af Højesteret i UfR 1968.240, at indgivelse af  

 gaveanmeldelse ikke kan betragtes som en anerkendelse af fordringen på  

 afgift.
En gaveanmeldelse indsendt efter den i loven fastsatte  

 anmeldelsesfrists udløb og efter, at afgiftsmyndigheden på anden måde er  

 eller burde være kommet til kundskab om gaven, afbryder med andre ord ikke en  

 løbende forældelsesfrist.
Af dommen kan man udlede, at en  

 »selvmelders« henvendelse til skattemyndighederne om sådanne  

 udeholdelser eller fejl i selvangivelsen, som myndighederne allerede skulle  

 være på det rene med, ikke uden videre afbryder forældelsesfristen.
Det  

 afhænger af henvendelsens nærmere indhold, om den kan betragtes som en  

 erkendelse af (yderligere) skattegæld eller måske endog som et særligt  

 retsgrundlag, se nærmere nedenfor.
Retslige skridt De retslige skridt mod skyldneren, som afbryder en løbende  

 forældelsesfrist, er sagsanlæg ved domstolene, udlæg og anmeldelse i  

 skyldners konkursbo.
Ved sagsanlæg er tidspunktet for indlevering af stævning  

 til berammelse afgørende for, hvornår forældelsesfristen er afbrudt.
For  

 udlægs vedkommende fastslår retsplejelovens § 527, at forældelse af en  

 fordring afbrydes ved indgivelse af anmodning om udlæg, såfremt  

 fordringshaveren søger forretningen fremmet uden ugrundet ophold.  

 Udlægsforretningen anses for fremmet, når den fører til udlæg, men selv om  

 forretningen sluttes som forgæves, bevarer udlægsbegæringen sin afbrydende  

 virkning på forældelsesfristen.
 Ved ØLD, UfR 1936.647, er en foretagen arrest blevet anset for et retsligt  

 skridt.
Gældsbrev eller andet særligt retsgrundlag Efter 1908-lovens § 1, stk.2, finder forældelsesfristen på 5 år ikke  

 anvendelse, »når der for fordringen er udstedt gældsbrev eller  

 tilvejebragt andet særligt retsgrundlag, hvorved dens tilblivelse er  

 anerkendt af skyldneren eller på anden måde skriftligt fastslået«.  

 Fordringer, som er således sikrede, er forældelige efter bestemmelsen i  

 Danske Lov 5-14-4, se T 1.5.
 At der er udstedt et gældsbrev for en fordring udelukker ikke, at et  

 vedhængende rentekrav forældes efter 1908-loven.
Et pantebrev i fast ejendom eller løsøre er et gældsbrev, men hvis det  

 ikke fastslår, at udstederen skylder et bestemt beløb, opfylder det ikke  

 betingelsen efter 1908-loven § 1, stk.2. Heraf følger, at udstedelse af et  

 skadesløsbrev ikke forhindrer, at den underliggende fordring kan forældes på  

 5 år, se ovenfor om frigørelsesafgift.
Overgivelse af et ejerpantebrev til  

 sikkerhed for fordringen er heller ikke tilstrækkeligt.
De andre særlige  

 retsgrundlag forudsætter også, at fordringens størrelse derved fastslås -  

 således er en transporterklæring, som ikke indeholdt oplysning om  

 skyldforholdet mellem parterne, ikke blevet anset som et særligt  

 retsgrundlag, jfr. den i UfR 1965.608, refererede underretsafgørelse.
Indirekte fastsættelse af fordringens størrelse, f.eks. fastsættelse af  

 den skattepligtige indkomst, kan efter omstændighederne være tilstrækkelig,  

 HD i UfR 1934.432. Den fyldestgørelsesadgang, som er hjemlet i  

 investeringsfondslovens § 9, stk.3, for skattekrav, opstået ved indtræden af  

 de i lovens §§ 9, stk.1, 10, stk. 1 samt den tidligere gældende § 11 nævnte  

 begivenheder, udgør intet særligt retsgrundlag, allerede fordi  

 skattetilsvarets størrelse ikke lader sig fastslå umiddelbart på grundlag af  

 henlæggelserne.
Det samme gælder med hensyn til skattetilsvar i medfør af  

 etableringskontolovens §§ 9, stk.1 og 2, og 11, stk.1 og 3, jfr. § 9, stk.3.
Som sådanne retsgrundlag, der opfylder betingelserne i 1908-lovens § 1,  

 stk.2, kan nævnes dom og forlig.
Også et tilbud fra en skatteyder, som  

 accepteres af myndighederne, opfylder betingelserne.
Derimod kan en  

 udlægsforretning, en foretagen arrest eller et andragende om henstand,  

 lempelse eller afdragsvis betaling ikke anses som et særligt retsgrundlag.
1.5. Den 20-årige forældelse Forældelsesreglen i Danske Lov 5-14-4 gælder ved siden af 1908-loven, jfr.  

 1908-lovens § 4, men dens praktiske betydning for området skatter og afgifter  

 er ikke stor.
Reglen i Danske Lov går ud på, at »Alle Gieldsbreve, som ere ældre end tyve Aar, skulle være døde og  

 magtisløse, med mindre de inden fornævnte Tid med Skyldnerens Paaskrivelse  

 eller med nyt Brev eller Creditorens Opsigelse eller Beskikkelse eller  

 Tingsvidne ere fornyede«.
 Bestemmelsen er ikke begrænset til at angå gældsbreve i moderne sproglig  

 betydning, men angår alle formuefordringer, herunder også det offentliges  

 krav på skatter og afgifter.
Forældelsesfristen antages at løbe fra fordringens stiftelse eller fra det  

 tidspunkt, da det gældsbrev eller andet retsgrundlag, som sætter den 5-årige  

 forældelsesfrist ud af kraft, tilvejebringes.
For skattekravs vedkommende kan  

 der være tvivl om, hvornår fordringen stiftes; sædvanligvis kan krav på skat  

 af indkomst og formue siges at være stiftet ved det pågældende skatteårs  

 begyndelse.
Det er dog nu tilkendegivet i ØLD af 28.juni 1984, at pålignede  

 skatter i relation til Danske Lovs 5-14-4 må anses for stiftet ved de enkelte  

 indkomstårs begyndelse.
Dommen er appelleret.
I HRD af 31.maj 1985 er det fastslået, at skattevæsenets krav om særlig  

 indkomstskat først opstår ved indkomstårets udløb, jfr.
Skat 1985.9.236.
 Afgiftskrav vil normalt være stiftet ved den afgiftspligtige begivenheds  

 indtræden.
 En meget væsentlig forskel på den 5-årige forældelse efter 1908-loven og  

 reglen i Danske Lov er, at den 20-årige forældelse ikke suspenderes under de  

 betingelser, 1908-loven opstiller i § 3, se T 1.3. Derimod afbrydes den  

 20-årige forældelse ikke alene ved skyldnerens erkendelse og ved retslige  

 skridt, men også ved påmindelse fra kreditor, hvorved der gives udtryk for,  

 at kravet fastholdes.
Udbytteskat - tilbagebetalingskrav ØLD af 24. maj 1982 (skd.65.208). Holdingsselskabs tilbagebetalingskrav på  

 udbytteskat indbetalt af datterselskab i medfør af KL § 65 fandtes ikke at  

 være omfattet af 1908-lovens § 1 nr.6 og er efter ordlyden af § 1 nr.4 heller  

 ikke omfattet af denne bestemmelse.
Fordringen er herefter undergivet  

 forældelsesreglen i DL 5-14-4.
Uddrag af lov nr.274 af 22.dec. 1908 om forældelse af visse fordringer § 1. For følgende fordringer gælder en forældelsesfrist af 5 år:
 4) Statens eller kommunens krav på skatter eller afgifter af  

 offentligretlig natur.
5) Fordring på erstatning for skade, tilføjet udenfor kontraktsforhold,  

 medmindre skaden er bevirket ved en forbrydelse, for hvilken der under  

 offentlig straffesag pålægges straf, og 6) Fordring, som udenfor tilfælde af svig haves på betaling af, hvad nogen  

 har ydet i urigtig formening om, at forpligtelse hertil påhvilede ham.
 Foranførte forældelsesfrist er dog ikke anvendelig, når der for fordringen  

 er udstedt gældsbrev eller tilvejebragt andet særligt retsgrundlag, hvorved  

 dens tilblivelse og størrelse er anerkendt af skyldneren eller på anden måde  

 skriftligt fastslået.
§ 2. Den i § 1 fastsatte kortere forældelsesfrist regnes fra den tid, da  

 fordringen af fordringshaveren kan kræves betalt.
Fordringen fortabes,  

 medmindre fordringshaveren inden fristens udløb enten erhverver skyldnerens  

 erkendelse af gælden eller foretager retslige skridt mod ham og uden  

 ufornødent ophold forfølger disse til erhvervelse af forlig, dom eller anden  

 retsafgørelse.
 § 3. Når den fordringshaver, for hvem noget af de i § 1 ommeldte krav er  

 stiftet, på grund af utilregnelig uvidenhed om sit krav eller om skyldnerens  

 opholdssted har været ude af stand til at gøre sin ret gældende, regnes den i  

 § 1 omhandlede kortere forældelsesfrist først fra den tid, da  

 fordringshaveren var eller ved sædvanlig agtpågivenhed ville have været i  

 stand til at kræve sit krav betalt.
 § 4. Den almindelige forældelsesfrist af 20 år vedbliver ved siden af den  

 i § 1 fastsatte.
 2. Fristen for skønsmæssige ansættelser m.v.
2.1. Område Skattestyrelseslovens § 15, stk. 5 bestemmer, at »forhøjelser af  

 ansættelser vedrørende indkomst- og formueskat kan i det omfang, hvori  

 ansættelsen beror på et skøn, ikke finde sted senere end 3 år efter udløbet  

 af det pågældende indkomstår«.
 For indkomstår før 1978 fandtes den tilsvarende bestemmelse i  

 landsskatteretslovens § 3, stk.5.
Reglen gælder bl.a. også selskabsskat, særlig indkomstskat og  

 frigørelsesafgift.
Derimod er bestemmelsen i § 15, stk.5, ikke til hinder for  

 skønsmæssig ændring af gaveafgiftsgrundlag.
 Finder de lignende myndigheder under behandlingen af en til  

 landsskatteretten indgivet klage, at skønsmæssig forhøjelse bør finde sted på  

 punkter, der ikke er omfattet af klagen, skal indstilling herom afgives over  

 for landsskatteretten inden fristens udløb og der skal samtidig gives  

 klageren meddelelse om indstillingen.
 Reglen gælder for forhøjelser efter skøn på et eller flere punkter af en  

 ansættelse, selvom der på andre punkter af ansættelsen foretages nedsættelse  

 af ansættelsen, således at nettoresultatet af ændringen bliver en  

 nedsættelse.
Det er for fristens anvendelse uden betydning, om den oprindelige  

 ansættelse har været skønsmæssig, - det afgørende er, at 2.2. Hvor sent kan den skønsmæssige ansættelse foretages? Efter bestemmelsen kan forhøjelse ikke finde sted senere end 3 år efter  

 udløbet af det pågældende indkomstår.
Er indkomståret ikke sammenfaldende med  

 kalenderåret, regnes fristen fra udløbet af det kalenderår, som indkomståret  

 træder i stedet for.
 Det er tilstrækkeligt, at forhøjelsen er vedtaget af den pågældende  

 lignende myndighed inden fristens udløb, selvom skatteyderen først får  

 meddelelse om forhøjelsen efter udløbet, når blot meddelelse afsendes uden  

 unødigt ophold, skd.32.144.
 Som eksempel kan anføres, at en forhøjelse efter skøn af en ansættelse for  

 indkomståret 1981 er gyldig, såfremt den er vedtaget senest den 31.december  

 1984 og meddelelse om ansættelsen er tilgået skatteyderen uden unødigt  

 ophold.
2.3. Hvornår foreligger der et skøn? Rene lovfortolkningsspørgsmål falder uden for reglen, f.eks. hvorvidt en  

 bygning er afskrivningsberettiget efter afskrivningsloven.
 Reglen omfatter såvel rene værdiskøn som skøn i tilfælde, hvor sagens  

 faktum som følge af manglende oplysninger eller bevis nødvendiggør et skøn  

 fra de lignende myndigheders side.
 Som konkrete eksempler kan nævnes:
 Fordeling af ikke specificeret købesum på forskellige aktiver: goodwill,  

 varelager m.v., lsr. 1954.89.
 Kursfastsættelse vedrørende pantebreve og gældsbreve, lsr. 1956.150.
 Afskrivningsgrundlaget for afskrivningsberettigede landbrugsbygninger (kun  

 det relevante år), lsr. 1966.75 og 1978.117.
 Fastsættelsen af »levetiden« for en bygning på lejet grund, lsr.  

 1978.51.
 Skønsmæssig forhøjelse i anledning af, at der ved overdragelsen af et  

 aktiv findes at foreligge en skattepligtig gave.
 Skønsmæssig forhøjelse af salgssummen ved et ejendomsaktieselskabs salg af  

 en fast ejendom til en aktionær, skd.37.174.
 Skøn over, hvorledes en afholdt udgift skal fordeles på forbedring eller  

 vedligeholdelse af fast ejendom, lsr. 1961.78.
 Omregningskurs på udenlandsk valuta, indtjent og forbrugt i udlandet.
 Skønsmæssig ansættelse af indkomsten i tilfælde, hvor regnskabet ikke  

 findes at kunne lægges til grund ved ansættelsen.
Skøn over fordelingen mellem privat og erhvervsmæssig benyttelse af bil,  

 egen lejlighed, lejede lokaler m.v.
Se også T 2.6.
Skøn over værdien af en række naturalgoder såsom kost og logi, fri bolig,  

 telefon, fri bil m.v. (se også T 2.6), skøn over udgifter, afholdt i medfør  

 af erhvervet, såsom rejse- og fortæringsudgifter, udgift til uniform og  

 arbejdsdragt, udgift til værktøj m.v. samt kursfastsættelse af unoterede  

 aktier.
For disse gælder, at ligningsrådet i vidt omfang har fastsat  

 vejledende satser inden for dette område, men den omstændighed, at en  

 forhøjelse er foretaget for at bringe ansættelsen i overensstemmelse med  

 ligningsrådets vejledende satser betager ikke ansættelsen dens karakter af  

 skønsmæssig ansættelse, jfr.
UfR 1955.812.
 Formålet med den her omhandlede regel er at beskytte den skatteyder, der  

 er i god tro, mod efter længere tids forløb at blive stillet over for  

 yderligere skattekrav inden for et område, hvor han efter sagens natur har  

 svært ved at bevise eller sandsynliggøre sin påstand.
Domstolene har derimod ikke været betænkelige ved at bortse fra fristen i  

 tilfælde, hvor skatteyderen enten svigagtigt har udeholdt oplysninger eller  

 meddelt urigtige oplysninger, eller ved grov uagtsomhed ved udfærdigelsen af  

 sin selvangivelse eller ved meddelelse af supplerende oplysninger har begået  

 en positiv fejl, jfr.
UfR 1964.691.
 Manglende oplysning i selvangivelsen om f.eks. værdi af frit ophold og  

 lommepenge kan medføre suspension af 3-års fristen.
 Kan forhøjelsen i disse tilfælde ikke opgøres helt nøjagtigt f.eks. hvis  

 det som i det i lsr. 1971.170 refererede tilfælde drejer sig om ikke oplyste  

 kontorholdsgodtgørelser, hvorfra der efter et skøn skulle fradrages udgifter  

 til kontorholdet, vil forholdet ikke falde ind under § 15, stk.5, idet  

 forhøjelsen så vidt muligt hviler på en beregning.
 Er der f.eks. konstateret et ikke tidligere oplyst bankindestående,  

 opsparet gennem flere år, vil en fordeling på basis af den årlige stigning i  

 indeståendet kunne ske uden hensyn til fristen i § 15, stk.5, idet  

 forhøjelsen så nært som muligt støtter sig på en eregning, jfr. byretsdom af  

 6.januar 1953, (refereret i SO 1953 s.104).
 Er der tale om en ansættelse, der er foretaget skønsmæssigt på grundlag af  

 formuebevægelsen og et skønnet privatforbrug, gælder det ovenfor anførte om  

 korrektion af positive fejl, men et oprindeligt skøn over privatforbrugets  

 størrelse kan ikke ændres efter udløbet af fristen i § 15, stk.5.
 I lsr. 1967.171 og 1968.83 er det udtalt, at skønsmæssige forhøjelser i  

 anledning af salgsavance på kornbeholdninger ikke var gyldige, idet de var  

 foretaget efter udløbet af fristen i § 3, stk.5 og landsskatteretten efter  

 dagældende praksis ikke anså det for en positiv fejl fra klagerens side, at  

 han ikke havde medregnet beholdningsavance.
 En skatteyder blev efter 3 års-fristens udløb af skatterådet forhøjet med  

 en skønsmæssigt fastsat værdi af fri bolig m.v., hvilket var afledt af, at  

 hans moder ved en landsskatteretskendelse var blevet nedsat med et beløb, der  

 ifølge kendelsen burde henføres til beskatning hos sønnen.
Da fristen ifølge § 15, stk.5, ikke var overholdt, anså lsr. forhøjelsen  

 for ugyldig.
Det blev herved lagt til grund, at skatteyderen ikke ved  

 positive fejl eller undladelser havde forholdt de skattelignende myndigheder  

 oplysninger af betydning for indkomstansættelsen, jfr. lsr. 1986.33.
 Resumerende kan det fastslås, at forældelsesreglen i § 15, stk.5 lægges  

 til grund ved skønsmæssige ansættelsesreguleringer, hvor det forhold, der  

 korrigeres ved forhøjelsen, ikke skyldes svig eller grov uagtsomhed hos  

 skatteyderen.
 Foreligger der svig eller grov uagtsomhed, kan de skønsmæssige forhøjelser  

 gennemføres ved en ændret skatteansættelse med den virkning, at den korte  

 forældelsesfrist efter nævnte § 15 stk.5 viger for reglerne i den foran  

 omhandlede forældelseslov af 1908. Forhøjelsen vil endvidere kunne ske i form  

 af en efterbetalingssag efter statsskattelovens § 42 jfr.  

 skattestyrelseslovens § 17, dvs. uden ændring af selve ansættelsen.
2.4. Nedsættelse af skønsmæssige ansættelser Lovbestemmelsen omhandler kun forhøjelse af skønsmæssige ansættelser og  

 tager således ikke sigte på nedsættelse eller ophævelse af ansættelser.
Det skal dog bemærkes, at landsskatteretten (lsr. 1976.86) anså en  

 nedsættelse af en skønsmæssig ansættelse, foretaget efter udløbet af fristen,  

 for ugyldig.
Motiveringen var, at nedsættelsen som konsekvens medførte en  

 tilsvarende forhøjelse for det efterfølgende år, og uanset at forhøjelsen for  

 det sidstnævnte år lå inden for fristen i § 3, stk.5, fandtes bestemmelsen i  

 nævnte § altså anvendelig på den foretagne nedsættelse.
2.5. Diverse afgørelser 1) Lsr. 1975.191 omhandler et tilfælde, hvor en klager i 1969 havde  

 erhvervet en post aktier fra sin fader.
I 1971 fratrak klageren et tab i  

 anledning af de pågældende selskabers likvidation.
 Ved ansættelsen for 1971 (skatterådets kendelse af 30. december 1974)  

 reducerede skatterådet tabet med 175.000 kr., idet skatterådet gjorde  

 gældende, at klageren i 1969 havde ydet faderen en overpris for aktierne på  

 nævnte beløb.
 Klageren påstod, at forhøjelsen ikke var gyldig, idet den var foretaget  

 skønsmæssigt efter udløbet af den for indkomståret 1969 gældende frist efter  

 § 3, stk.5.
 Landsskatteretten fastslog, at anskaffelsen i 1969 ikke havde haft nogen  

 indflydelse på klagerens indkomst eller formue i 1969 og ændringen af  

 anskaffelsessummen for aktierne medførte ikke nogen forhøjelse vedrørende  

 klagerens indkomst- og formueskatter for 1969. Da der endvidere først havde  

 været anledning til at tage anskaffelsesprisen for aktierne op til vurdering  

 ved behandlingen af klagerens indkomstansættelse for 1971, og fristen for at  

 foretage skønsmæssige forhøjelser for dette år først udløb den 31.december  

 1974, måtte den foretagne forhøjelse af klagerens indkomst for 1971 med  

 175.000 kr. anses for gyldigt foretaget.
2) En af landsskatteretten fastsat kurs ved klage over  

 gaveafgiftsberegningen i anledning af en faders overdragelse af aktier som  

 gave til en søn, kunne ikke efter udløbet af fristen i § 3, stk.5 lægges til  

 grund ved faderens ansættelse af særlig indkomstskat, idet kursen ville  

 medføre en forhøjelse af den oprindelige ansættelse, og ansættelsen måtte  

 anses for skønsmæssig, selvom den var afledt af kursen ved  

 gaveafgiftsberegningen.
Man må være opmærksom på reglerne i KL § 16.
3) Ændring af fordelingen af anskaffelsessummen ved beregning en af særlig  

 indkomstskat ved salg af en del af en ejendom, jfr. punkt 8 i daværende  

 cirkulære nr. 250 af 29. december 1975 om særlig indkomstskat m.v. af  

 fortjeneste ved afståelse af fast ejendom, faldt ikke ind under § 3, stk.5,  

 idet avanceopgørelsen hvilede på en beregning, ved hvilken købesummen for  

 hele ejendommen og salgssummen for det bortsolgte areal var dokumenteret og  

 uomtvistet.
Det skønselement, der indgik i den på sædvanlig måde foretagne  

 fordeling af købesummen, måtte anses for så begrænset, at ansættelsen ikke  

 kunne betragtes som skønsmæssig, lsr. 1977.100.
Statsskattedirektoratet har i lignende tilfælde anlagt den samme  

 betragtning som i nævnte landsskatteretskendelse, f.eks. ved fordelingen af  

 basisbeløbet ved beregningen af frigørelsesafgift i tilfælde hvor kun en del  

 af en ejendom undergår zoneændring.
Også i tilfælde, hvor 2 selvstændige  

 ejendomme er erhvervet under eet og nu sælges under eet, men hvor den ene  

 ejendom er ubebygget og den anden ejendom er bebygget, således at 2  

 forskellige beskatningsformer skal anvendes, har man anlagt nævnte  

 betragtning.
 I et tilfælde, hvor der skete afståelse ved ekspropriation af en del af en  

 ejendom og hvor ekspropriationen omfattede størstedelen af ejendommens  

 bygninger, fandt landsskatteretten derimod, at fordelingen af  

 anskaffelsessummen beroede på et skøn, således at § 15, stk.5 skulle bringes  

 i anvendelse.
4) En kendelse fra landsskatteretten omhandler en erhvervsdri vende, som  

 ved den ordinære ligning for indkomstårene 1971, 1972 og 1973 af skatterådet  

 blev ansat skønsmæssigt, idet klagerens regnskabsmateriale ikke blev anset  

 for egnet til at danne grundlag for ansættelsen.
Gennem toldvæsenets  

 momskontrol blev det i 1975 konstateret, at klageren havde undladt at angive  

 moms for de nævnte indkomstår til et beløb af ialt 13.000 kr.
Med henvisning  

 til toldrapporten forhøjede amtsskatterådet herefter ved kendelse af 28.  

 september 1977 de tidligere ansættelser med de for hvert af indkomstårene  

 beregnede yderligere indtægter, der svarede til de unddragne momsbeløb, dog  

 med fradrag af de tidligere af skatterådet foretagne skønsmæssige  

 forhøjelser.
 Klageren nedlagde over for landsskatteretten påstand om, at  

 amtsskatterådets forhøjelser blev anset for ugyldige, da de var foretaget  

 efter udløbet af den i landsskatteretslovens § 3, stk. 5, angivne frist.
Landsskatteretten gav ikke klageren medhold, dels fordi klageren enten  

 svigagtigt eller groft uagtsomt havde begået sådanne positive fejl ved  

 indkomstopgørelserne, at han var ifaldet bødeansvar, dels fordi det i  

 ansættelserne indgåede skønselement af landsskatteretten blev anset for at  

 være så begrænset, at ansættelserne ikke kunne anses for skønsmæssige efter  

 den forståelse, som i praksis er anlagt vedrørende den af revisor påberåbte  

 lovbestemmelse. (Den unddragne moms var beregnet ved anvendelse af  

 bruttoavanceprocenter for de enkelte varegrupper.) 5) I en landsskatteretskendelse er det fastslået, at vurderin gen af,  

 hvorvidt et udlandslån måtte anses for et finanslån eller et driftslån, ikke  

 beror på et skøn omfattet af skattestyrelseslovens § 15, stk. 5, men derimod  

 på en retlig vurdering af arten og karakteren af det optagne lån.
2.6. Privatforbrugsposter I SD-cirk. 1985-3 understreges det, at gennemgangen af selvangivelserne  

 for lønmodtagere, pensionister og skattepligtige med tilsvarende  

 skattemæssige forhold bør fremskyndes mest muligt og være afsluttet inden den  

 1.okt. i det år, hvori ligningen foretages.
Cirkulæret betragtes alene som en henstilling til ligningsmyndighederne om  

 i givet fald at foretage de omhandlede forhøjelser hurtigst muligt.  

 Skatteyderne kan ikke støtte ret på cirkulæret.
For de erhvervsdrivende m.fl.  

 skattepligtiges vedkommende gælder, at der så tidligt som muligt efter, at  

 udsøgningen til ligningsmæssig behandling har fundet sted, bør tages stilling  

 til, om der skal gennemføres en forhøjelse af privatforbrugsposter af den i  

 det ophævede SD-cirk. 1979-17 nævnte art.
Det drejer sig om 1) Værdi af privat kørsel i egen bil eller i bil stillet til rådighed af  

 arbejdsgiver.
 2) Skønsmæssigt ansat værdi af bolig, herunder ejerbolig og fribolig.
 3) Værdi af privat andel af varmeudgifter og el-udgifter.
 4) Værdi af privat andel af telefonudgifter.
 5) Værdi af forbrug af egne varer.
 Når en selvangivelse tages op til revision, bør den skattepligtige gøres  

 bekendt med, hvilke privatforbrugsposter man eventuelt vil ændre, enten i  

 meddelelsen til den pågældende om, at selvangivelsen er udtaget, eller i den  

 første underretning om, hvordan ansættelsen agtes foretaget.
 Blandt omstændigheder, der kan medføre, at ligningsmyndighederne kan  

 gennemføre forhøjelser af privatforbrugsposter trods de anførte  

 henstillinger, skal nævnes, at forbruget ikke fremgår af selvangivelsen,  

 eller at der er givet urigtige eller vildledende oplysninger herom.
2.7. Skønsmæssig fordeling af udgifter vedrørende privatforb rug og  

 erhverv 2.7.1. SD-cirk.1981-42 Østre Landsret har i dom af 27.nov. 1980 om skattemyndighedernes adgang  

 til at ændre en skønsmæssig fastsat fordeling af biludgifter mellem privat og  

 erhvervsmæssig kørsel udtalt følgende:
»Landsretten må efter det oplyste lægge til grund, at sagsøgeren  

 efter sine samtaler med skattevæsenet og under hensyn til langvarig praksis  

 med hensyn til hans og andre advokaters kørsel havde fået forståelse af, at  

 den af ham selvangivne fordeling af kørselsudgifter ville blive godkendt, og  

 at han derfor ikke behøvede at føre egentligt kørselsregnskab.
Herefter og  

 efter det om behandlingen af sagsøgerens selvangivelse foreliggende findes  

 skattemyndighederne at have været uberettiget til uden forudgående  

 underretning at ændre den procentmæssige fordeling af hans kørselsudgifter  

 for indkomståret 1975.« Skattemyndighederne kan således ikke uden forudgående underretning ændre  

 sådanne skønsmæssige fordelinger, som kunne være dokumenteret, hvis  

 skatteyderen forud for det pågældende indkomstår var blevet orienteret om den  

 påtænkte ændring.
Dette gælder dog kun, når skatteyderen som følge af  

 ligningsmyndighedernes tidligere stillingtagen til eller tilkendegivelse om  

 den pågældende skønsmæssige fordeling kunne forvente, at fordelingen ville  

 blive godkendt.
 Det anførte gælder ikke, hvis der er sket væsentlige ændringer i  

 grundlaget for den faktiske fordeling mellem privat og erhvervsmæssig  

 anvendelse, og medfører ingen ændring i adgangen til at regulere niveauet for  

 en række typiske ligningsmæssige skønsposter og satser i overensstemmelse med  

 prisudviklingen, f.eks. værdien af fri bolig, fri opvarmning og satser for  

 forbrug af egne varer.
 En ændring af en skønsmæssig fordeling skal fortsat overholde fristen i  

 skattestyrelseslovens § 15, stk.5, om forhøjelse af en ansættelse, der beror  

 på et skøn.
 I lsr.1984.107 er det forudsat, at en forudgående orientering til  

 skatteyder om ændring af en skønsmæssig fordeling af biludgifter kunne ske  

 ved, at ligningskommissionen i en lokal avis ffentliggjorde, at grundsatsen  

 for privat kørsel ville blive ændret fra 6000 km til 8000 km, såfremt der  

 ikke forelå kørselsregnskab.
2.7.2. Betydningen af skatteyderens forventninger i øvrigt En skatteyder havde opnået de lokale ligningsmyndigheders indforståelse  

 med en bestemt fordeling mellem privat og erhvervsmæssig kørsel, men fraveg  

 ikke desto mindre denne ved selvangivelsen.
Skatteyderen kunne ikke af  

 myndighedernes passivitet udlede nogen ændring i aftalen, og da der tilmed  

 senere var sket ændring i de faktiske forhold kunne myndighederne ifølge  

 landsskatterettens afgørelse uden varsel ændre udgiftsfordelingen.
 Andre landsskatteretsafgørelser angår skatteydere, hvis selvangivne  

 private andel af kørselsudgifter havde været godkendt ved ligningen gennem  

 adskillige år, uden at der dog var truffet nogen form for aftale herom, se  

 lsr.1982.116 og 1983.54. Skattemyndighederne ansås for berettigede til i  

 mangel af kilometerregnskab at anlægge et skøn, der afveg fra det hidtidige  

 uden særligt varsel, idet retten ikke fandt sådanne særlige mstændigheder til  

 stede, som lå til grund for den under 2.7.1. omtalte landsretsdom.
En skatteyder havde i 1978 indgået en aftale med ligningsmyndigheden om  

 fordeling af kørselsudgifter, hvorefter denne fordeling ikke blev ændret for  

 de efterfølgende år.
Dette afskar dog ikke ligningsmyndigheden fra senere at  

 ændre udgiftsfordelingen for indkomstårene 1979-1981 incl., idet der efter  

 det oplyste var sket væsentlige ændringer i grundlaget for fordelingen af de  

 omhandlede udgifter siden afgørelsen for indkomståret 1978, jfr. lsr.  

 1986.11.
 To domstolsafgørelser tager stilling til tilfælde, hvor de lokale  

 myndigheders fortolkning af skattereglerne er blevet tilsidesat af de  

 overordnede skattemyndigheder.
 I VLD af 27.feb. 1985 blev der lagt vægt på den adgang, overordnede  

 skattemyndigheder efter skattestyrelsesloven har til at ændre de underordnede  

 myndigheders afgørelser, idet det ikke udelukkede amtsligningsrådet fra at  

 beskære skatteyderens selvangivne befordringsfradrag, at skatteyderen under  

 samtaler med den lokale skatteinspektør var tilsagt fuld fradragsret for de  

 pågældende udgifter.
I ØLD af 11.sept. 1981 blev det sagsøgende selskabs dispositioner i tillid  

 til myndighedernes mangeårige indrømmelse af udlandslempelse tillagt særlig  

 vægt.
Da statsskattedirektoratet, som var gjort bekendt med selskabets  

 skatteberegning for skatteåret 1970/71, først i en skrivelse af 22.nov. 1977  

 tilsidesatte grundlaget for lempelsen, kunne direktoratets tilkendegivelse  

 ikke få virkning for det allerede forfaldne skattetilsvar (skatteåret  

 1977/78).
I ØLD af 3.marts 1986 (Skat 1986.3.207) blev en i 1982 foretaget  

 forhøjelse af lejeværdien for 1980 for nogle ubebyggede grunde nedsat, idet  

 skatteyderen ved modtagelse af de fortrykte ejendomsskemaer var blevet  

 bibragt den forventning, at lejeværdien skulle beregnes af hver grund for sig  

 i modsætning til den senere forhøjelse, hvor ligningsmyndigheden beregnede en  

 samlet lejeværdi for grundene.
I dommens præmisser er der lagt vægt på, at  

 skatteyderen derved er blevet afskåret fra at disponere anderledes, f.eks.  

 ved salg af grundene til sine børn.
 Dommen er derfor på dette punkt i overensstemmelse med foran omtalte ØLD  

 af 27.nov. 1980 og ØLD af 11.sept. 1981.
Skatteyder skal altså have haft mulighed for at disponere anderledes.  

 Skatteyder skal have haft et realistisk handlingsalternativ.
Herudover er det  

 en betingelse for at anerkende forventningsprincippet, at skatteyder skal  

 have lidt et økonomisk tab - eller risiko herfor - ved at have disponeret i  

 tillid til skattemyndighedernes oprindelige opfattelse.
Skatteyders forventning er ikke retsbeskyttet, hvis han f.eks. har afgivet  

 urigtige oplysninger til skattemyndighederne eller fortiet væsentlige  

 oplysninger.
Forventningen er heller ikke retsbeskyttet, hvis de faktiske  

 forhold har ændret sig siden etableringen af forventningen.
Det er alene positive tilkendegivelser fra skattemyndighederne, der kan  

 bibringe skatteyder en retsbeskyttet forventning.
Skattemyndighedernes  

 passivitet kan med andre ord ikke skabe en berettiget forventning hos  

 skatteyderen.
I hvert fald må der være tale om passivitet fra  

 skattemyndighedernes side i en ganske lang årrække.
