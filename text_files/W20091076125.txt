Ankestyrelsens principafgørelse 226-09 om arbejdsløshedsforsikring - dagpenge - opsigelsesvarsel - frigørelsesattest - tilkaldevikar Resume:
 Der kunneudbetalessupplerendedagpenge til et medlem, som var omfattet af et opsigelsesvarsel, selvom der ikke forelå frigørelsesattest fra arbejdsgiveren.
Ankestyrelsens Beskæftigelsesudvalg lagde vægt på, atopsigelsesvarslet ikke i det konkrete tilfælde vartil hinder for, at medlemmet til enhver tid kunne overtage arbejde eller møde til samtaler med dags varsel.
Medlemmet var ansat som tilkaldevikar.
Ifølge ansættelseskontrakten kunne han tilkaldes på aftalte dage, men han havde ikke pligt til at møde ved tilkald.
 Love:
Lov om arbejdsløshedsforsikring - lovbekendtgørelse nr. 975 af 26. september 2008 - § 62, stk. 1, nr. 2 og § 62, stk. 6 Bekendtgørelser:
Arbejdsdirektoratets bekendtgørelse nr. 179 af 19. februar 2007 om rådighed - § 7, stk. 1, § 7, stk. 3 og § 15 Sagsfremstilling:
Medlemmet havde siden den 29. december 2007 arbejdet som tilkaldevikar.
Den 20. oktober 2008 ansøgte han om dagpenge.
Det fremgik af ansættelseskontrakten, at medlemmet var omfattet af et opsigelsesvarsel.
Det fremgik endvidere af ansættelseskontrakten, at medlemmet kunne tilkaldes på aftalte dage, men han havde ikke pligt til at møde ved tilkald.
 Arbejdsdirektoratet fandt, at medlemmet først kunne modtage dagpenge fra den 25. november 2008, hvor a-kassen modtog frigørelsesattesten.
 Afgørelse:
 Ankestyrelsens Beskæftigelsesudvalg fandt, at medlemmet havde ret til dagpenge fra den 20. oktober 2008, hvis han i øvrigt opfyldte betingelserne herfor.
 Det forhold, at medlemmet var omfattet af et opsigelsesvarsel, var ikke til hinder for, at medlemmet kunne overtage arbejde eller møde til samtaler med dags varsel, da medlemmet ifølge ansættelseskontrakten ikke havde pligt til at møde ved tilkald.
 Beskæftigelsesudvalget fandt på denne baggrund ikke, at der kunne stilles krav om frigørelsesattest som betingelse for medlemmets ret til supplerende dagpenge.
 Ankestyrelsens Beskæftigelsesudvalgændrede således Arbejdsdirektoratets afgørelse.
