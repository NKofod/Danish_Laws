Registerets formål er at lette statens og kommunernes administration af lov om opkrævning af indkomst- og formueskat for personer m.v. (kildeskatteloven), lov om beskatning af pensionsordninger, lov om særlig indkomstskat m.v., lov om indkomstbeskatning af aktieselskaber m.v., samt lov om udbetaling af den skattemæssige værdi af visse renteudgifter (negativ indkomstskat). Registeret anvendes til registrering af fordringer fra myndigheder med henblik på modregning og udlæg.
Personkreds: Registeret må indeholde oplysninger om skattepligtige i henhold til kildeskattelovens §§ 1 og 2 og selskabsskattelovens §§ 1 og 2 samt fysiske og juridiske personer i øvrigt, på hvem myndigheder har fordringer.
 Ikrafttrædelsesdato: 25/03/1992. Erstatter tidligere forskrifter.
