Nr LSF 276 Forslag til Lov om ændring af lov om social bistand (Ændring af regler om  

 boligtillæg) den 28. april 1992 Vedtaget ved tredjebehandling den 14. maj 1992 Lov nr. 391 af 20/05/1992 § 1 I lov om social bistand, jf. lovbekendtgørelse nr. 817 af 6. december  

 1990, som ændret senest ved § 4 i lov nr. 279 af 29. april 1992, foretages  

 følgende ændring:
 I § 37, stk. 3, indsættes efter 2. pkt.:
»Udgifter til fællesantenneanlæg m.v. skal kun medregnes i  

 boligtillægget i det omfang, der til boligen er knyttet en ufravigelig  

 forpligtelse til at afholde sådanne udgifter.« § 2 Loven træder i kraft den 1. januar 1993.
Oprindeligt fremsat forslag § 1 I lov om social bistand, jf. lovbekendtgørelse nr. 817 af 6. december  

 1990, som ændret senest ved lov nr. 192 af 23. marts 1992, foretages følgende  

 ændring:
 I § 37, stk. 3, indsættes efter 2. pkt.:
 »Udgifter til fællesantenneanlæg m.v. skal kun medregnes i  

 boligtillægget i det omfang, der til boligen er knyttet en ufravigelig  

 forpligtelse til at afholde sådanne udgifter.«.
§ 2 Loven træder i kraft den 1. januar 1993.
Bemærkninger til lovforslaget Forslaget fremsættes som følge af, at boligministeren i overensstemmelse  

 med aftale indgået mellem Socialdemokratiet, Det Konservative Folkeparti,  

 Venstre, Centrum-demokraterne, Det Radikale Venstre samt Kristeligt  

 Folkeparti har fremsat forslag om, at udgifter til fællesantenneanlæg m.v.  

 ikke må indregnes i huslejen (boligafgiften). Udgifterne til  

 fællesantenneanlæg vil på denne måde blive ligestillet med fx udgifter til  

 TV-licens og telefon, der heller ikke kan indgå i lejebetalingen.
 Udskillelsen af udgifterne til fællesantenneanlæg m.v., jf. det foreslåede  

 kapitel VII A i lov om leje, får efter boligministerens lovforslag den  

 betydning, at der ikke fremtidigt vil kunne ydes boligstøtte til den del af  

 boligudgiften, der vedrører fællesantenneanlæg m.v.
Ved beregning af boligtillæg til kontanthjælpen efter bistandslovens § 37,  

 stk. 3, har der hidtil været taget udgangspunkt i samme boligudgiftsbegreb,  

 som anvendes i boligstøttelovgivningen på Boligministeriets område, således  

 at der sammenhæng mellem de to lovgivningsområder.
Det findes hensigtsmæssigt  

 principielt at opretholde denne sammenhæng, men således at dette kun gælder  

 fuldtud for kontanthjælpsmodtagere, der har mulighed for at fravælge  

 antenneudgifter.
Det foreslås derfor, at der foretages en ændring af  

 beregningen af boligtillægget, således at udgifter til fællesantenneanlæg  

 m.v. ikke medregnes i boligtillægget, med mindre der til boligen er knyttet  

 en ufravigelig forpligtelse til at afholde disse udgifter.
Er der ikke  

 knyttet en sådan ufravigelig forpligtelse til boligen, kan  

 kontanthjælpsmodtageren selv afgøre, om disse udgifter skal afholdes af  

 grundydelsen.
Økonomiske og administrative konsekvenser Det henvises om de økonomiske og administrative konsekvenser af forslaget  

 til det lovforslag, som boligministeren samtidig har fremsat.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget I § 37, stk. 3, indsættes efter 2. pkt.:
 »Udgifter til fællesantenneanlæg m.v. skal kun medregnes i  

 boligtillægget i det omfang, der til boligen er knyttet en ufravigelig  

 forpligtelse til at afholde sådanne udgifter.«.
Stk. 3. Boligtillægget ydes til dækning af enten husleje efter  

 fradrag af tilskud efer boliglovgivningen eller terminsydelser vedrørende  

 fast ejendom.
Boligtillægget skal endvidere dække vand, varme, gas,  

 elektricitet, ydelser vedrørende boligindskudslån og lignende løbende  

 udgifter, der har tilknytning til boligen.
For personer, der har fælles  

 husførelse med andre end en ægtefælle, beregnes boligtillægget som  

 udgangspunkt med lige andele til hver af parterne.
Hvis de pågældende i  

 fællesskab ejer en fast ejendom, beregnes tillægget dog forholdsmæssigt efter  

 de tinglyste andele.
Hvis boligudgiften efter en samlet bedømmelse af  

 familiens størrelse og forhold iøvrigt skønnes at være for høj, og der kan  

 fremskaffes en rimelig og billigere bolig, udgør udgifterne til denne  

 grundlaget for boligtillægget.
Der kan ikke ydes hjælp til den del af  

 boligudgiften, der er påtaget med henblik på at få den dækket af  

 kontanthjælp.
De årlige udgifter omregnes til eet månedligt beløb, der ydes  

 sammen med grundydelsen.
Ændringsforslag Af Kirsten Jacobsen (FP):
Til § 1 1) Det foreslåede nye § 37, stk. 3, 3. pkt., affattes  

 således:
»Udgifter til fællesantenneanlæg m.v. kan ikke medregnes i  

 boligtillægget.« Bemærkninger Til nr. 1 Når det for alle andre boligstøttemodtagere gælder, at de ikke kan få  

 boligstøtte til udgifter til fællesantenneanlæg, skal dette heller ikke gælde  

 for kontanthjælpsmodtagere.
