Bekendtgørelse om støtte til dyrkning af  

 energiafgrøder  

1) I medfør af § 1, stk. 1-4, §  

 4, stk. 1, 5 og 7, § 22, stk. 2 og § 24 i lov om administration af Det  

 Europæiske Fællesskabs forordninger om markedsordninger for landbrugsvarer  

 m.v., jf. lovbekendtgørelse nr. 285 af 8. maj 2002, fastsættes efter  

 bemyndigelse:
 § 1.  

  

 Bestemmelserne i denne bekendtgørelse vedrører støtte til dyrkning af  

 energiafgrøder i henhold til Det Europæiske Fællesskabs forordninger.
§ 2.  

  

 Producenter, der ønsker at deltage i ordningen, skal hvert år indsende en  

 ansøgning til Direktoratet for FødevareErhverv.
Ansøgningen skal indgives  

 sammen med ansøgningen om hektarstøtte, jf. bekendtgørelse om ydelse af  

 støtte  

 til producenter af visse markafgrøder.
 Stk. 2.  

  

 Energiafgrøder skal  

 være sået eller plantet senest den 31. maj første år, hvor der søges støtte.
Stk. 3.  

  

 Den enkelte mark,  

 hvortil der søges støtte, skal bestå af et sammenhængende areal med samme  

 afgrøde.
Marken skal mindst udgøre 0,30 ha, medmindre den på grund af  

 naturlige  

 afgrænsninger eller naboskel ikke kan sammenlægges med andre marker.
 § 3.  

  

 Kontrakter, sikkerhedsstillelsesdokumenter, erklæringer og meddelelser i  

 henhold til Det Europæiske Fællesskabs forordninger skal indsendes til  

 Direktoratet for FødevareErhverv, Nyropsgade 30, 1780 København V.
§ 4.  

  

 Tilstødende marker med samme afgrøde skal være tydeligt fysisk adskilt,  

 hvis der søges om støtte efter forskellige støtteordninger for disse marker,  

 herunder energiafgrødestøtte.
Adskillelsen skal etableres på en sådan måde,  

 at  

 den ikke kan flyttes i løbet af dyrkningssæsonen.
 Stk. 2.  

  

 Producenter af  

 energiafgrøder under støtteordningen har pligt til at holde de høstede  

 afgrøder  

 fysisk adskilt fra bedriftens øvrige høstede afgrøder.
§ 5.  

  

 Sker der inden den 15. juli ved ekspropriation eller  

 ekspropriationslignende vilkår rådighedsberøvelse af arealer, der er omfattet  

 af en ansøgning om energiafgrødestøtte, skal Direktoratet for FødevareErhverv  

 underrettes herom senest den 15. august samme år.
Underretningen skal ske på  

 en  

 særlig blanket, der fås ved henvendelse til Direktoratet for FødevareErhverv.
 Stk. 2.  

  

 Underretning kan dog  

 undlades, hvis betingelserne for energiafgrødestøtte trods  

 rådighedsberøvelsen  

 stadig er tilstede.
 § 6.  

  

 Overdrages en bedrift i sin helhed, inden samtlige betingelser for  

 udbetaling af den ansøgte energiafgrødestøtte er opfyldt, forbliver  

 overdrageren ansvarlig for overholdelse af alle betingelser, der er forbundet  

 med støtten, medmindre erhververen ved indsendelse af en skriftlig  

 producentskifteerklæring  

 til Direktoratet for FødevareErhverv påtager sig det fulde ansvar for  

 overholdelse af disse forpligtelser.
Stk. 2.  

  

 Såfremt en bedrift  

 overdrages i sin helhed inden den ansøgte støtte er udbetalt, vil  

 energiafgrødestøtte  

 uanset overdragelsen blive udbetalt til overdrageren, medmindre overdrager  

 ved  

 en transport overfører retten til støtten til erhververen.
Udbetaling af  

 støtte  

 til erhververen er betinget af, at dette ikke strider mod tredjemands bedre  

 retsstilling i forhold til overdrageren.
Stk. 3.  

  

 Den i stk. 1  

 omhandlede producentskifteerklæring skal indgives på en særlig blanket, der  

 fås  

 ved henvendelse i de lokale landbrugscentre eller i Direktoratet for  

 FødevareErhverv.
Producentskifteerklæringen og transporten, jf. stk. 1 og 2,  

 kan i forhold til støtte kun gøres gældende overfor Direktoratet for  

 FødevareErhverv, hvis den modtages i direktoratet, inden udbetalingen af  

 støtten finder sted.
 § 7.  

  

 Førsteforarbejdere skal mindst en gang om måneden, men på daglig basis  

 føre regnskab med råvarer og forarbejdning af produkter under denne ordning.  

 Regnskabet skal indeholde oplysninger om:
1)  

 	  

    

 mængder af alle opkøbte råvarer med angivelse af sælgers navn og  

 adresse, samt ansøgningsnummer i Direktoratet for FødevareErhverv, 2)  

 	  

    

 indhold af urenheder og vandprocent på købte råvarer, 3)  

 	  

    

 standardvægt omregnet efter en beregningsmetode, der er godkendt  

 af Direktoratet for FødevareErhverv, 4)  

 	  

    

 mængder af alle råvarer, der er solgt til videreforarbejdning, med  

 angivelse af forarbejderens navn og adresse, 5)  

 	  

    

 lagringssvind, herunder karakteren af svindet, 6)  

 	  

    

 mængder af råvarer, som er forarbejdet med angivelse af mængder og  

 typer af slutprodukter, mellemprodukter og biprodukter, 7)  

 	  

    

 svind ved forarbejdningen, samt karakteren af svindet, 8)  

 	  

    

 mængder, der er destrueret med angivelse af årsagen hertil, 9)  

 	  

    

 mængder, priser og typer af produkter, som forarbejderen har solgt  

 eller på anden måde afstået og 10)  

 	  

 navn og adresse på eventuelle efterfølgende forarbejdere.
Stk. 2.  

  

 Virksomheder, der  

 foretager slutforarbejdningen, skal mindst en gang om måneden, men på daglig  

 basis føre regnskab med de opkøbte produkter.
Regnskabet skal indeholde  

 oplysninger om:
1)  

 	  

    

 mængder af alle produkter, der er købt til forarbejdning med  

 angivelse af sælgers navn og adresse, 2)  

 	  

    

 mængder af råvarer, som er forarbejdet med angivelse af mængder og  

 typer af slutprodukter, mellemprodukter og biprodukter, 3)  

 	  

    

 alle former for svind, herunder svind ved forarbejdningen, samt  

 karakteren af svindet, 4)  

 	  

    

 mængder, der er destrueret med angivelse af årsagen hertil og 5)  

 	  

    

 mængder, priser og typer af produkter, som forarbejder har solgt  

 eller på anden måde afstået.
 Stk. 3.  

  

 I tilfælde, hvor  

 afregningen ikke sker på grundlag af renhed med fradrag for urenheder og  

 regulering for vand, omfatter førsteforarbejderes henholdsvis forarbejderens  

 regnskabspligt ikke de i stk. 1, nr. 2 og 3, nævnte oplysninger.
Stk. 4.  

  

 Førsteforarbejder  

 skal på baggrund af regnskabet, jf. stk. 2, for hvert kvartal opgøre salg af  

 mellemprodukter til slutforarbejdning.
Opgørelsen skal indeholde oplysninger  

 om:
1)  

 	  

    

 råvarens høstår, 2)  

 	  

    

 salgstidspunkt, 3)  

 	  

    

 partinummer fra forarbejdningen, 4)  

 	  

    

 navn på modtager, 5)  

 	  

    

 mængder af mellemprodukter til slutforarbejdning og 6)  

 	  

    

 mængder af råvarer, der er anvendt til fremstilling af de solgte  

 mellemprodukter.
Stk. 5.  

  

 Forarbejder skal på  

 baggrund af regnskabet, jf. stk. 2, for hvert kvartal opgøre slutforarbejdede  

 mængder.
Opgørelsen skal indeholde oplysninger om:
1)  

 	  

    

 råvarens høstår, 2)  

 	  

    

 forarbejdningsperiode, 3)  

 	  

    

 partinummer fra forarbejdningen, 4)  

 	  

    

 mængder af råvarer, der er anvendt i forarbejdningen og 5)  

 	  

    

 mængder af mellem- og slutprodukter til energi formål.
 Stk. 6.  

  

 Opgørelserne efter  

 stk. 4 og 5 skal sendes til Direktoratet for FødevareErhverv, således at de  

 er  

 direktoratet i hænde senest 30 dage efter afslutningen af kvartalet.
 Stk. 7.  

  

 Førsteforarbejderne  

 skal senest den 15. januar efter høståret meddele Direktoratet for  

 FødevareErhverv  

 den samlede mængde modtagne råvarer i høståret omregnet til standardvægt, jf.  

 stk. 1, nr. 3.
§ 8.  

  

 Direktoratet for FødevareErhverv fastsætter hvert år et repræsentativt  

 udbytte for hver af de afgrøder, der er indgået kontrakter for.
De  

 repræsentative udbytter fastsættes særskilt for vinter- og vårafgrøder.
§ 9.  

  

 Producenter af energiafgrøder skal levere hele den høstede afgrøde til  

 førsteforarbejderen senest den 15. oktober i høståret.
Producenten skal  

 indsende oplysninger om høstede og leverede mængder, således at de er  

 Direktoratet for FødevareErhverv i hænde senest den 10. november i høståret.
Stk. 2.  

  

 Høstes mindre end det  

 repræsentative udbytte, jf. § 6, kan producenten for at opfylde  

 leveringspligten  

 efter denne ordning foretage den nødvendige supplerende levering med samme  

 type  

 afgrøde indkøbt eller dyrket på arealer, der ikke er støtteberettiget efter  

 ordningen for energiafgrøder.
Producenten skal indsende oplysninger om de  

 leverede supplerende mængder, således at de er Direktoratet for  

 FødevareErhverv  

 i hænde senest den 10. december i høståret.
 Stk. 3.  

  

 Førsteforarbejderen  

 skal indsende meddelelse om de modtagne mængder råvarer med oplysning om:
1)  

 	  

    

 producentens navn og ansøgningsnummer, 2)  

 	  

    

 arten af råvaren, 3)  

 	  

    

 den indvejede modtagne mængde, 4)  

 	  

    

 den indvejede mængde omregnet til standardvægt, jf. § 4, stk. 1,  

 nr. 3, 5)  

 	  

    

 leveringsstedet og 6)  

 	  

    

 modtagelsesdatoen.
Stk. 4.  

  

 Meddelelse efter stk.  

 3, skal være Direktoratet for FødevareErhverv i hænde senest den 10. november  

 i  

 høståret.
Meddelelse om modtagelse af supplerende mængder efter stk. 2, skal  

 være Direktoratet for FødevareErhverv i hænde senest den 23. december i  

 høståret.
Stk. 5.  

  

 Førsteforarbejderen  

 skal underrette Direktoratet for FødevareErhverv om kontrakter, for hvilke  

 der  

 ikke er sket levering pr. 15. oktober i høståret.
Underretningen skal være  

 Direktoratet for FødevareErhverv i hænde senest den 10. november i høståret.
 Stk. 6.  

  

 Direktoratet for  

 FødevareErhverv kan fravige fristerne i stk. 1, 2 og 4, ved sen høst samt for  

 kontrakter, der vedrører sent høstede afgrøder.
 § 10.  

  

 Direktoratet for FødevareErhverv kan af kontrolhensyn stille krav om, at  

 råvarer eller produkter fremstillet heraf, der skal anvendes til  

 energiformål,  

 skal denatureres efter en metode, som på forhånd er godkendt af direktoratet.
 Stk. 2.  

  

 Virksomheder, som  

 foretager denaturering af produkter til energiformål  

  

 ,  

  

 skal underrette Plantedirektoratet om denatureringen senest 5  

 arbejdsdage før denatureringen finder sted.
 § 11.  

  

 Plantedirektoratet foretager efter bemyndigelse kontrollen med de af  

 støtteordningen omfattede arealer, afgrøder og produkter.
 Stk. 2.  

  

 Det påhviler  

 producenter og forarbejdere at yde den nødvendige bistand ved  

 kontroleftersyn,  

 bl.a. ved forevisning af de omfattede arealer og de bygninger og anlæg, hvor  

 råvarer eller produkter opbevares eller forarbejdes, samt forevisning af  

 dyrkningsplaner, forretningsbøger og regnskabsmateriale m.v.
 § 12.  

  

 Klage over afgørelser truffet efter denne bekendtgørelse indgives efter  

 reglerne i bekendtgørelse om Direktoratet for FødevareErhvervs opgaver og  

 beføjelser.
 § 13.  

  

 Overtrædelse af § 4, § 5, stk. 1, § 7, stk. 1, 2 og 4-7 samt § 11, stk. 2  

 § 16, straffes med bøde, medmindre højere straf er forskyldt efter kapitel 5  

 i  

 lov om administration af Det Europæiske Fællesskabs forordninger om  

 markedsordninger for landbrugsvarer m.v.
 Stk. 2.  

  

 Der kan pålægges  

 selskaber m.v. (juridiske personer) strafansvar efter reglerne i  

 straffelovens  

 5. kapitel.
 § 14.  

  

 Bekendtgørelsen træder i kraft den 17. marts 2004.
Direktoratet for FødevareErhverv, den 5.  

 marts 2004 Arent B.
Josefsen /Henrik Friis 1)  

 Bekendtgørelsen indeholder bestemmelser, som er nødvendige for anvendelsen af  

 følgende forordninger:
 Rådets  

 forordning (EF) nr. 1782/2003 af 30. september 2003 om fastlæggelse af fælles  

 regler for den fælles landbrugspolitiks ordninger for direkte støtte og om  

 fastlæggelse af visse støtteordninger for landbrugere og om ændring af  

 forordning  

 (EØF) nr. 2019/93, (EF) nr. 1452/2001, (EF) nr. 1453/2001, (EF) nr.1454/2001,  

 (EF) nr.1868/94, (EF) nr. 1251/1999, (EF) nr. 1254/1999, (EF) nr. 1673/2000,  

 (EØF) nr. 2358/71 og (EF) nr. 2529/2001.
 Kommissionens  

 forordning (EF) nr. 2237/2003 af 23.december 2003 om  

 gennemførelsesbestemmelser  

 til visse støtteordninger, der er fastsat i afsnit IV i Rådets forordning  

 (EF)  

 nr. 1782/2003 om fastlæggelse af fælles regler for den fælles  

 landbrugspolitiks  

 ordninger for direkte støtte og om fastlæggelse af visse støtteordninger for  

 landbrugere.
