Fremsat den 10. marts 2004 af Aage Frandsen (SF)  

 og Holger K.
Nielsen (SF) Forslag til folketingsbeslutning om åbenhed om bidrag fra privatpersoner, organisationer,  

  

 virksomheder m.v. til partier, lister og kandidater Folketinget opfordrer regeringen til at fremsætte  

 lovforslag, der sikrer større åbenhed om bidrag fra privatpersoner,  

 organisationer, virksomheder m.v. til partier, lister og kandidater ved, at   

 	  

    

 partierne i deres  

 regnskaber offentliggør bidragsyder samt beløbsstørrelse af alle direkte og  

 indirekte tilskud på 5.000 kr. og derover,   

 	  

    

 politiske lister, der  

 er landsdækkende, i deres regnskaber offentliggør bidragsyder samt  

 beløbsstørrelse af alle direkte og indirekte tilskud på 5.000 kr. og derover,   

 	  

    

 partiernes  

 lokalorganisationer  amtsorganisationer, kredsorganisationer,  

 partiforeninger  

 m.v.  og lokale lister i deres regnskaber offentliggør bidragsyder samt  

 beløbsstørrelse af alle direkte og indirekte tilskud på 1.000 kr. og derover,   

 	  

    

 kandidater til  

 Folketinget, amtsrådet, kommunalbestyrelsen og Europa-Parlamentet  

 offentliggør  

 bidragsyder samt beløbsstørrelse af alle direkte og indirekte tilskud på  

 1.000  

 kr. og derover,   

 	  

    

 partierne senest 2  

 måneder efter afholdelse af et valg skal offentliggøre bidragsyder samt  

 beløbsstørrelse af alle direkte og indirekte tilskud på 5.000 kr. og derover  

 modtaget til afholdelse af valgkampen,   

 	  

    

 politiske lister, der  

 er landsdækkende, senest 2 måneder efter afholdelse af et valg skal  

 offentliggøre bidragsyder samt beløbsstørrelse af alle direkte og indirekte  

 tilskud på 5.000 kr. og derover modtaget til afholdelse af valgkampen,   

 	  

    

 partiernes  

 lokalorganisationer  amtsorganisationer, kredsorganisationer,  

 partiforeninger  

 m.v.  og lokale lister senest 2 måneder efter afholdelse af et valg  

 skal  

 offentliggøre bidragsyder samt beløbsstørrelse af alle direkte og indirekte  

 tilskud på 1.000 kr. og derover modtaget til afholdelse af valgkampen,   

 	  

    

 kandidater til  

 Folketinget, amtsrådet, kommunalbestyrelsen og Europa-Parlamentet senest 2  

 måneder efter afholdelse af et valg skal offentliggøre bidragsyder samt  

 beløbsstørrelse af alle direkte og indirekte tilskud på 1.000 kr. og derover  

 modtaget til afholdelse af valgkampen,   

 	  

    

 virksomheder,  

 organisationer, foreninger, sammenslutninger, klubber m.v., der yder bidrag  

 til  

 partier på 5.000 kr. og derover, skal offentliggøre, f.eks. på en hjemmeside,  

 at denne støtte er ydet,   

 	  

    

 virksomheder,  

 organisationer, foreninger og sammenslutninger, der yder bidrag til politiske  

 lister, der er landsdækkende, på 5.000 kr. og derover, skal offentliggøre,  

 f.eks. på en hjemmeside, at denne støtte er ydet,   

 	  

    

 virksomheder,  

 organisationer, foreninger og sammenslutninger, der yder bidrag til  

 partiernes  

 lokalorganisationer  amtsorganisationer, kredsorganisationer,  

 partiforeninger  

 m.v.  og lokale lister på 1.000 kr. og derover, skal offentliggøre,  

 f.eks. på  

 en hjemmeside, at denne støtte er ydet,   

 	  

    

 virksomheder,  

 organisationer, foreninger og sammenslutninger, der yder bidrag til  

 kandidater  

 til Folketinget, amtsrådet, kommunalbestyrelsen og Europa-Parlamentet på  

 1.000  

 kr. og derover, skal offentliggøre, f.eks. på en hjemmeside, at denne støtte  

 er  

 ydet.
Bemærkninger til forslaget Loven om private bidrag til politiske partier og  

 offentliggørelse af politiske partiers regnskaber blev ændret i juni 1995 med  

 det formål bl.a. at skabe større åbenhed i de politiske partiers regnskaber  

 samt i juni 2001 med det formål at skærpe strafferammen for indgivelse af  

 urigtige oplysninger.
 Det er forslagsstillernes opfattelse, at loven om private  

 bidrag til politiske partier og offentliggørelse af politiske partiers  

 regnskaber trods disse ændringer stadig ikke sikrer tilstrækkelig åbenhed.  

 Forslagsstillerne mener således, at der er brug for endnu mere åbenhed om de  

 tilskud, som partierne og listerne, både på landsplan og på lokalplan, samt  

 kandidater modtager.
Det er forslagsstillernes opfattelse, at et forslag om  

 større åbenhed kan gennemføres, selv om der ikke samtidig gennemføres andre  

 ændringer, idet det må være et formål i sig selv at skabe større åbenhed.  

 Samtidig er det forslagsstillernes opfattelse, at der vil være et flertal for  

 en større åbenhed.
Forslagsstillerne har således noteret sig, at der er  

 ganske  

 mange partier, der har udtrykt en positiv holdning til mere åbenhed i  

 regnskaber, mens der også er nogle partier, der ikke har gjort det.
Beslutningsforslaget er en præcisering af B 1, forslag til  

 folketingsbeslutning om åbenhed i partiernes regnskaber, fremsat den 2.  

 oktober  

 2002. Det forslag, som fremsættes nu, indeholder hovedelementerne fra B 1,  

 men  

 er samtidig en uddybning og præcisering.
Der er tale om en regulær udbygning,  

 når det f.eks. foreslås, at virksomheder, organisationer m.v. på f.eks. deres  

 hjemmeside skal offentliggøre, hvem der ydes bidrag til.
Når forslaget  

 fremsættes nu, er det også, fordi der er konstateret en betydelig øget  

 interesse for at skabe større åbenhed om bidrag til partierne, da partiernes  

 og  

 kandidaternes økonomiske situation kan komme til at spille en central rolle i  

 forbindelse med kommende valgkampe.
Begrundelse for forslaget Troværdigheden sættes på spil  åbenhed kan  

 modvirke dette Når de politiske partier, lister og kandidater modtager  

 bidrag fra privatpersoner, virksomheder og organisationer, kan der opstå  

 mistanke om en økonomisk afhængighed, som kan være mere eller mindre udtalt,  

 alt efter hvilke beløb der er tale om.
Derfor er der altid en risiko for, at  

 troværdigheden kan betvivles.
Der har været flere eksempler i medierne på, at den  

 politiske troværdighed er blevet betvivlet på grund af private personers,  

 virksomheders og organisationers bidrag til de politiske partier.
Medier har  

 bl.a. omtalt en mulig sammenhæng mellem Venstres og Det Konservative  

 Folkepartis  

    

  

 modstand mod forbud mod salg  

 af tobak til unge under 15 år og det faktum, at disse partier som de eneste  

 modtager tilskud fra tobaksproducenterne.  

  Medier  

 har omtalt en mulig sammenhæng mellem Venstres og De Konservatives modstand  

 mod  

 skattestramninger med hensyn til olieudvindingen i Nordsøen og det faktum, at  

 begge partier modtager store beløb i partistøtte fra Mærsk-gruppen.  

  Medier har også omtalt en mulig  

 sammenhæng mellem Berlingskes/Orklas ønske om at købe TV 2 og det  

 tilskud,  

 som Det Berlingske Officin ydede til Venstre og De Konservative under  

 valgkampen i 2001.  

  Forslagsstillerne  

 vil godt understrege, at forslagsstillerne ikke forholder sig til, om der er  

 sådanne sammenhænge.
Troværdigheden er også et problem for yderne af de  

 økonomiske tilskud, hvilket tydeligt kom frem, da journalister på Berlingske  

 Tidende, Weekendavisen, Urban og B.T. offentligt beklagede, at Det Berlingske  

 Officin ved at støtte to politiske partier havde givet offentligheden  

 mulighed  

 for at anfægte redaktionernes uafhængighed.
Senest har LO afviklet sin årlige  

 støtte til Socialdemokratiet, da man ønskede at signalere en større  

 uafhængighed.
Som det fremgår af ovenstående, er det blevet mere end  

 antydet, at der eksisterer en sammenhæng mellem den politik, der føres, og de  

 økonomiske bidrag, partierne modtager.
Derfor er det i offentlighedens  

 interesse at vide, både hvilke private personer, virksomheder eller  

 organisationer der støtter de enkelte partier, lister eller kandidater og med  

 hvor meget.
Af samme grund må det også være i partiernes, listernes og  

 kandidaternes interesse, at der bliver fuld åbenhed, så vælgerne kan se, hvem  

 partierne, listerne og kandidaterne får penge fra, og hvor meget det drejer  

 sig  

 om.
Så kan vælgerne selv tage stilling.
Partierne er i stigende grad økonomisk afhængige af  

 tilskud, både offentlige og private tilskud Partistøtten, som indførtes i 1987 og blev forøget i 1995,  

 har til formål at sikre, at de politiske partier kan bygge på et rimeligt  

 økonomisk grundlag og dermed sikre deres økonomiske uafhængighed af private  

 interesser.
Partierne modtager således store offentlige tilskud på baggrund  

 af  

 stemmerne ved folketingsvalgene og de kommunale valg, og partiernes  

 folketingsgrupper modtager betydelige offentlige tilskud til støtte i  

 folketingsarbejdet.
For enkelte partier udgør bidrag fra private personer,  

 virksomheder, organisationer m.v. dog stadig en stor del af deres samlede  

 indtægter.
Dette gør sig særlig gældende i valgår.
I 2001 udgjorde tilskud  

 fra  

 private samt tilskud fra organisationer, sammenslutninger,  

 erhvervsvirksomheder, fonde og foreninger således ca. 37 pct. af Venstres  

 indtægter, ca. 54 pct. af Socialdemokraternes indtægter og ca. 57 pct. af de  

 Konservatives indtægter.
Oversigt: De politiske partiers tilskud  

 1991-2002 fra faglige organisationer, erhvervsorganisationer, virksomheder,  

 kollektive private sammenslutninger, fonde og foreninger m.v. (mio. kr.,  

 afrundet) År/ Parti 91 92 93 94 95 96 97 98 99 00 01 02 91-02 S 7,6 10,1 14,3 26,7 11,9 14,1 20,6 29,1 14,8 15,8 33,2 22,0 220,1 KF 4,3 9,6 8,4 13,9 7,6 1,1 3,5 6,9 3,3 5,5 12,5 0,7 77,2 V 2,8 6,4 6,5 10,8 4,6 0,2 3,2 7,4 3,2 7,4 14,8 2,3 69,7 SF 0 0,1 0,1 0,7 0 0 0,1 0,6 0,1 0 1,4 0 3,0 RV 0,1 0,1 0,1 0,3 0,4 0,1 0,2 0,2 0,3 0,2 0,4 0,3 2,7 CD 0 0 0 0,2 0 0 0,5 0,6 0,5 0,4 0,1 0 2,4 EL 0 0 0 0 0 0 0 0 0 0 0,6 0 0,7 DF - - - - - - - 0,3 0,1 0,1 0 0,1 0,6 KD 0,1 0 0,1 0,1 0 0 0 0,1 0 0 0 0,1 0,5 FP 0 0 0 0 0 0 0 0,1 0 0 0 0 0,1 Kilde: Egne beregninger ud fra de politiske partiers  

 regnskaber for 1991, 1992, 1993, 1994, 1995, 1996, 1997, 1998, 1999, 2000,  

 2001  

 og 2002 På nuværende tidspunkt er det kun navnene på de enkelte  

 tilskudsydere ved tilskud over 20.000 kr. samt tilskuddenes samlede  

 størrelse,  

 der skal fremgå af partiernes regnskaber.
Partierne skal således ikke oplyse  

 de  

 enkelte beløbsstørrelser.
Kun Det Radikale Venstre og SF har hidtil også  

 oplyst  

 de enkelte beløbsstørrelser.
Forslagsstillerne mener, at det må være rimeligt med større  

 åbenhed om pengebeløbene, som partierne, listerne og kandidaterne modtager  

 fra  

 organisationer, firmaer, enkeltpersoner m.v.
Derfor indebærer nærværende  

 forslag, at partierne ud over som i dag at angive, hvem der har ydet tilskud  

 til dem, også skal angive med hvilken beløbsstørrelse.
Tilsvarende for lister  

 og kandidater.
I den forbindelse er det vigtigt, at reglerne kommer til at  

 omfatte partier på såvel lands- som lokalplan og kandidater, idet tilskuddene  

 tilsyneladende i dag i stigende omfang gives direkte og indirekte til  

 kandidaterne og de lokale partiforeninger.
Da der også opstilles lister og  

 kandidater, der ikke direkte kaldes partier, skal reglerne også omfatte  

 sådanne  

 lister og kandidater.
Som loven er udformet i dag, er det kun partierne på  

 landsplan (samt folketingsgrupperne), der har pligt til at offentliggøre  

 deres  

 regnskaber.
Dette betyder bl.a., at borgerne reelt ikke har en chance for at  

 gennemskue, om deres folketingskandidater eller lokale partiforeninger er  

 sponsoret af f.eks. en virksomhed, en fagforening, en erhvervsorganisation  

 eller lignende.
Problemet er yderligere, at bidragsydere og bidragsmodtagere  

 hermed har mulighed for at omgå intentionen med loven om offentlighed.
Roger  

 Buch Jensen, valgforsker fra Institut for Statskundskab ved Syddansk  

 Universitet i Odense, har sagt det således: »Det er enkelt at slippe udenom.  

 I  

 stedet for at give sin støtte til et parti kan man give sin støtte til en  

 konkret folketingskandidat.
Dermed forsvinder kravet om offentliggørelse.  

 Systemet virker med andre ord ikke.«  

  Roger  

 Buch Jensen siger videre: »Hvis man virkelig tog dette alvorligt, så skulle  

 tilsynet med reglerne strammes gevaldigt.
Og hullet  muligheden for at  

 undgå  

 offentligheden  lukkes.
Som det er nu, lades borgerne i stikken.«  

  At det for kandidater i dag ikke  

 kun er en privatsag at modtage tilskud i en valgkamp, er noget helt andet,  

 idet  

 sådanne bidrag må opfattes som gaver, som er skattepligtige.
Om alle  

 kandidater  

 tager konsekvensen heraf, er en anden sag.
Der bruges stadig flere og flere penge på  

 partiernes og kandidaternes valgkampe Op til Folketingsvalget i 1998 brugte partierne i alt godt  

 46 mio. kr.  

  Ved det seneste folketingsvalg  

 steg de samlede udgifter til valgkampen til godt 65 mio. kr.  af disse  

 brugte  

 Venstre alene de 24,5 mio. kr. og Socialdemokraterne 17,7 mio. kr.
Uanset at vi i Danmark ikke har amerikanske tilstande, hvor  

 mange penge fra organisationer, firmaer m.v. er afgørende for valgkampene og  

 udfaldet af valgene, spiller bidrag fra organisationer, firmaer,  

 enkeltpersoner  

 m.v. også i stigende omfang en vigtig rolle for valgkampene her i landet.
Et  

 billede herpå er de store beløb, som henholdsvis Socialdemokratiet, Venstre  

 og  

 De Konservative modtog i forbindelse med valgkampen i 2001. Der var tale om  

 beløb på henholdsvis 34 mio. kr., 15,6 mio. kr. og 12,5 mio. kr.
Til  

 sammenligning hermed fik Kristendemokraterne 16.000 kr. i private bidrag (se  

 i  

 øvrigt tidligere tabel).
Partiernes mange millioner blev næsten udelukkende brugt på  

 at profilere partierne.
Derudover brugte de enkelte kandidater selv et ukendt  

 millionbeløb til personlige valgkampagner.  

  Tidligere  

 har generalsekretær hos Det Konservative Folkeparti Jan Høgskilde udtalt, at  

 de  

 konservative kredse bruger fra 2.000 og helt op til 300.000 kroner pr.  

 kandidat, mens tidligere partisekretær i Venstre Claus Hjort Frederiksen har  

 vurderet, at kredsene i Venstre  og de andre store partier   

 bruger op til  

 60.000 kroner i gennemsnit på folketingskandidaterne.
Roger Buch Jensen peger på det etiske problem ved den  

 manglende offentlighed om den økonomiske støtte til de politiske partier og  

 kandidater.
Ifølge Roger Buch har undersøgelser vist, at pengene spiller ind  

 på, hvem der vælges.
En gennemgang af de politikere, som vælges ved  

 kommunalvalg, har således vist, at vælger kandidaterne en bredt anlagt  

 kampagne, er chancerne for valg større.  

  Det  

 samme gør sig uden tvivl også gældende for kandidater til folketingsvalg og  

 europaparlamentsvalg.
 I det omfang pengebeløbenes størrelse kan blive afgørende  

 for valgenes udfald, må det give anledning til bekymring på folkestyrets  

 vegne.  

 Dette vil dog i et vist omfang kunne afbødes ved, at der bliver langt større  

 åbenhed om, hvem partierne, listerne og kandidaterne modtager tilskud fra.
Med den nuværende form for regnskabsaflæggelse fremlægges  

 regnskaberne for det enkelte år først i februar måned det næstfølgende år.  

 Dette betød bl.a., at offentligheden først i februar 2003 fik indsigt i,  

 hvilke  

 tilskud de enkelte partier modtog i forbindelse med afholdelse af  

 folketingsvalget i november 2001. Af hensyn til offentlighedens interesse er  

 det yderst problematisk, at der skal gå så lang tid.
Derfor foreslås det, at  

 de  

 politiske partier, lister og kandidater senest 2 måneder efter et valgs  

 afholdelse  

 skal offentliggøre, hvem man har modtaget bidrag fra og med hvor meget.
Intentionen om åbenhed skal efterleves  muligheden  

 for at give »anonyme« tilskud skal derfor begrænses, og alle tilskud skal  

 offentliggøres, både direkte og indirekte tilskud Forslagsstillerne finder, at den nuværende beløbsgrænse på  

 20.000 kr. ikke har kunnet efterleve intentionen om åbenhed.
Derfor foreslås  

 det, at beløbsgrænserne for offentliggørelse af tilskudsyders navn og adresse  

 sænkes til 5.000 kr. for partier og lister på landsplan og til 1.000 kr. for  

 lokalorganisationer og kandidater.
Disse beløb er fastsat ud fra, at der skal  

 være en bagatelgrænse, og at det især er store pengebeløb, der må have  

 offentlighedens interesse.
Når SF foreslår, at beløbsgrænsen sænkes fra de nuværende  

 20.000 til 5.000 kr., hænger det sammen med, at flere partier modtager  

 forholdsvis mange tilskud lige under 20.000 kr.  tilskud, der derfor  

 ikke når  

 til offentlighedens kendskab.
Det er en kendt sag, at medlemmer af Den  

 Liberale  

 Erhvervsklub betaler lige op til 20.000 kr. i medlemskab.
Dette var da også  

 årsagen til, at klubben oprindelig var kendt som »Klub 20.000«.
Formanden for  

 Den Liberale Erhvervsklub, Fritz Schur, har udtalt, at klubben årligt får et  

 sted mellem 400.000 og 500.000 kroner ind på medlemskaberne.
Overskuddet fra  

 klubben bliver overført til Venstre, hvilket ifølge Schur selv udgør cirka  

 halvdelen af midlerne.
Ved at nedsætte beløbsgrænsen til henholdsvis 5.000 kr. og  

 1.000 kr. håber forslagsstillerne yderligere at kunne imødegå, at  

 tilskudsydere  

 bevidst kan omgå intentionen om åbenhed ved at splitte et større partitilskud  

 op i mindre portioner.
En tilskudsyder, der vil give et tilskud på f.eks.  

 240.000 kr. til et politisk parti, men samtidig ikke vil have, at  

 offentligheden  

 skal have kendskab til dette, kan således undgå offentlighedskravet ved at  

 give  

 et beløb på 19.999 kr. til 12 forskellige valgkredse.
Forslagsstillerne finder endvidere, at der er brug for, at  

 tilskudsbegrebet præciseres, så det helt entydigt også kommer til at omfatte  

 både direkte og indirekte tilskud, således at disse tilskud også fremgår af  

 partiernes, listernes og kandidaternes regnskaber.
Som det er i dag, er det  

 af  

 gode grunde ikke muligt at fastslå, hvor stor en rolle indirekte bidrag til  

 de  

 politiske partier, lister og kandidater spiller.
Men at disse tilskud vil  

 komme  

 til at spille en stadig større rolle, har bl.a. professor i statskundskab ved  

 Københavns Universitet Ove Kaj Pedersen påpeget.
Han forudser således en  

 massiv  

 vækst i denne type støtte, formodentlig i tilsvarende former som dem, man  

 kender fra USA: firmaer, der stiller udlejningsbiler til rådighed,  

 trykkerier,  

 der fremstiller brochurer, sportshaller, der tilbydes gratis til møder m.v.
Det er allerede kendt, at enkelte partier får indirekte  

 støtte, f.eks. i form af annoncerabatter eller mødelokaler m.v., der stilles  

 til rådighed.
Joachim Malling, administrerende direktør for Det Berlingske  

 Officin, har i forbindelse med, at man i 2001 valgte at give et direkte  

 tilskud  

 til nogle borgerlige partier, oplyst, at disse partier under tidligere  

 valgkampe havde fået billige annoncer i aviserne ejet af Det Berlingske  

 Officin.  

  Poul Scheuer, direktør i DI, har  

 udtalt, at DI i 2001 for første gang valgte at støtte Venstre og De  

 Konservative direkte  

    

 underforstået, at man tidligere har ydet indirekte bidrag.
Socialdemokraterne  

 opgør i deres partiregnskab, at man har modtaget støtte i form af  

 mødefaciliteter fra en række organisationer for i alt 240.000 kr. i 2001,  

 mens  

 Venstre nævner, at man har fået stillet konferencefaciliteter til rådighed,  

 men  

 uden at det direkte fremgår af hvem og slet ikke for hvilket beløb.
Åbenhed er nødvendigt for, at den enkelte kan sige  

 fra I dag kan det enkelte medlem af en  

 arbejdsgiverorganisation, erhvervsorganisation eller faglig organisation  

 efter  

 loven fravælge at bidrage til en eventuel partistøtte, som deres forening  

 eller  

 organisation yder.
Men når en lang række virksomheder støtter de borgerlige  

 partier, tages der ikke hensyn til, hvorvidt den enkelte forbruger ville  

 anbefale denne støtte.
Der er i dag ingen love, der pålægger den enkelte  

 bidragyder at offentliggøre, om og i givet fald hvor meget man yder i støtte  

 til politiske partier eller kandidater.
Forslagsstillerne finder, at det må  

 være en ret for den enkelte borger, forbruger, foreningsmedlem osv. at vide,  

 om  

 en virksomhed, forening, organisation, sammenslutning, klub eller lignende  

 yder  

 økonomisk støtte til et parti, en kandidat eller en politisk liste.
Derfor  

 følger det af dette forslag, at alle virksomheder, organisationer,  

 foreninger,  

 sammenslutninger, klubber m.v., der yder bidrag til partier og politiske  

 lister  

 på 5.000 kr. og derover samt til kandidater og lokale partiorganisationer på  

 1.000 kr. og derover, skal offentliggøre, at man har ydet denne støtte.
Dette  

 kan f.eks. ske via en hjemmeside.
Da private personer ikke er omfattet af en  

 række regler, der indbefatter offentlighed, og derved heller ikke  

 nødvendigvis  

 har offentlige kanaler til rådighed, foreslås det ikke i nærværende forslag,  

 at  

 også private personer skal offentliggøre bidrag.
Det mener forslagsstillerne  

 vil kræve mere vidtgående ændringer, som i anden sammenhæng vil være  

 uhensigtsmæssige.
Det er dog samtidig klart, at det kræver en nøjere  

 afgrænsning mellem firmaer og virksomheder på den ene side og personer på den  

 anden side.
