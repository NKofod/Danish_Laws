Varemærket SUPERKINGS forveksleligt med  

 varemærket KINGS År 1996, den 29.oktober afsagde  

 Patentankenævnet (Grønning-Nielsen, Hans Chr.
Thomsen, Steffen  

 Gulmann) følgende KENDELSE i sagen j.nr.
V 27/95:
Klage fra IMPERIAL TOBACCO LIMITED, Storbritannien,  

 v/Chas.
Hude A/S over Patentdirektoratets afgørelse af  

 varemærkeansøgningVA 8075 1992.
 Den 17. november 1992 indleverede klageren en  

 ansøgning om registrering af varemærket SUPERKINGS  

 (figurmærke) for nærmere angivne varer i klasse 34.
 I skrivelse af 18. januar 1993 udtalte Patentdirektoratet,  

 at det ansøgte varemærke var fundet forveksleligt med  

 følgende registrerede varemærker:
VR 0367 1961 KINGS (figurmærke) VR 1871 1972 KINGS (ordmærke) VR 0755 1991 Superkings Black Cat (figurmærke).
 Klageren skrev i den anledning den 16. september 1994  

 følgende til direktoratet:
 "I besvarelse af Direktoratets brev af 18. januar 1993  

 vedrørende ovennævnte skal jeg herved høfligst anmode om,  

 at modholdene af VR 367/1961 KINGS & fig. og VR 1871/1972 KINGS overvejes  

 påny, idet disse ikke synes rimelige.
Jeg er bekendt med Direktoratets praksis, iflg. hvilken  

 man modholder mærker overfor hinanden i tilfælde, hvor det ene  

 mærke fuldstændig indeholder det andet.
Denne praksis  

 fører naturligvis ofte til et rigtigt resultat, men kan dog også  

 i visse tilfælde føre til en urigtig afgørelse.
 Indledningsvis gøres det gældende, at  

 betegnelsen SUPERKINGS, der indgår i mine klienters mærke, er en  

 generisk betegnelse, der betegner det pågældende produkts  

 størrelse.
Ordet SUPER må idag betegnes som værende uden  

 det store særpræg i varemærkeretlig sammenhæng, og  

 når det kombineres med ordet KINGS svækkes særpræget  

 yderligere, idet det angiver, at der er tale om eksempelvis en cigaret i stor  

 størrelse.
Ordet KING, der betyder "konge", skal naturligvis angive,  

 at der er tale om "noget stort", altså en stor cigaret eller  

 måske den største cigaret, man kan få.
Ordet bruges som  

 bekendt også i andre sammenhænge i forbindelse med  

 tobaksprodukter, særlig cigaretter, såsom "normalsize",  

 "kingsize", supersize" o.s.v.
 Til orientering kan jeg oplyse, at de følgende  

 mærker indeholdende ordet SUPERKINGS eksisterer på  

 verdensmarkedet:
Benelux PEER SUPERKINGS DU MAURIER SUPERKINGS Italien:
PEER SUPERKINGS Spanien L&M SUPERKINGS Greece GALLAHER SUPERKINGS USA:
L&M SUPERKINGS I England er der i hvertfald tre forskellige  

 cigaretmærker på markedet, der alle er påtrykt ordet  

 SUPERKINGS, jfr. vedlagte kopi, og disse tre mærker sameksisterer uden  

 problemer, naturligvis ud fra den kotyme, der er i branchen for at anvende  

 SUPERKINGS som en størrelsesbetegnelse.
Endvidere eksisterer der en del britiske registreringer i  

 klasse 34, hvor ordet SUPERKINGS indgår.
Disse vedlægges i kopi  

 som følger:
DE MAURIER FILTER SUPERKINGS 20 DU MAURIER SUPERKINGS DU MAURIER DU M SUPERKINGS DU M SUPERKINGS 100'S GOLD MARK DORCHESTER SUPERKINGS A CRAVEN SUPER KINGS A ORIGINAL CRAVEN 100S SUPER KINGS GALLAHER SUPERKINGS BENSON AND HEDGES SUPERKINGS BENSON AND HEDGES SUPERKINGS LIGHTS SUPERKINGS JOHN PLAYER SUPERKINGS DICKENS & GRANT SUPERKINGS SUPERKINGS GALLAHER SUPERKINGS LIGHTS Som det fremgår, er der i adskillige af disse  

 registreringer indsat en disclaimer for ordet SUPERKINGS, hvilket illustrerer  

 ovennævnte synspunkt, nemlig at ordet må opfattes som generisk i  

 branchen for cigaretter, idet det angiver varens størrelse.
 Det må således kunne lægges til grund,  

 at SUPERKINGS er en generisk betegnelse, hvilket er medvirkende til, at mine  

 klienters SUPERKINGS mærke ikke kan betegnes som forveksleligt med de  

 mærker, der er registreret under VR 367/1961 og VR 1871/1972, til trods  

 for, at SUPERKINGS mærket indeholder ordet KINGS.
 VR 367/1961 indeholder foruden ordet KING en mængde  

 andre elementer, nemlig en slags kronetegning og ordene FAVOURITES og GRAND  

 FORMAT.
Dette figurmærke er ikke forveksleligt med  

 det figurmærke, der er anmeldt under VA 8075/1992. De to pakninger er  

 visuelt vidt forskellige, og det forhold, at ordet KINGS også  

 indgår i formen SUPERKINGS i mine klienters mærke, er ikke  

 tilstrækkeligt til at gøre mærkerne forvekslelige.
Igen  

 må det understreges, at ordet SUPERKINGS er generisk, hvilket har  

 betydning ved forvekslingsbedømmelsen af de to mærker.
Hvad angår KINGS, VR 1871/1972, må der tages  

 hensyn til, at ordet KINGS alene ikke har samme generiske karakter, som  

 når det optræder i kombinationer med f.eks. ordene SUPER og SIZE.  

 Dette faktum påvirker naturligvis bedømmelsen af, hvorvidt KINGS  

 i realiteten kan betegnes som forveksleligt med SUPERKINGS & fig., i  

 hvilken forbindelse det må fremhæves, at ordet KINGS alene har en  

 helt anden betydning og giver helt andre associationer, end når det er  

 sammensat med andre ord.
Mærket KINGS bør således ikke  

 kunne være til hinder for at man opnår en  

 figurmærkeregistrering, hvor den generiske betegnelse SUPERKINGS  

 indgår.
På baggrund af ovennævnte skal jeg  

 således høfligst henstille, at modholdene af VR 367/1961 KINGS  

 & fig. og VR 1871/1972 KINGS frafaldes." Den 16. november 1994 fastholdt direktoratet, at  

 mærkerne var forvekslelige.
 Direktoratet anførte følgende:
 "De har med brev af 16 sep 1994 anmodet om, at  

 direktoratet tager sagen op til fornyet overvejelse med hensyn til  

 forveksleligheden af de registrerede varemærker VR 0367 1961 KINGS og  

 VR 1871 1972 KINGS.
 Vi skal i denne anledning meddele, at vi har vurderet  

 sagen på ny, men vi fastholder vores tidligere vurdering.
Det er fortsat direktoratets opfattelse, at Deres  

 mærke SUPERKINGS er forveksleligt med KINGS VR 0367 1961 og KINGS VR  

 1871 1972, idet KINGS er helt indeholdt i Deres mærke.
Mærkerne  

 er derfor forvekslelige i deres helhed.
 Opmærksomheden skal henledes på, at SUPERKINGS  

 ikke i Danmark vil blive opfattet som en generisk betegnelse.
 Det er endvidere vores opfattelse, at de eksempler De har  

 anført ikke er analoge med det foreliggende tilfælde, da de alle  

 indeholder andre elementer end ordet SUPERKINGS.
 De må fortsat begrænse Deres ansøgning  

 eller indsende samtykke fra indehaverne af de ovennævnte  

 registreringer.
Deres svar i sagen må indsendes hertil inden  

 udløbet af ovennævnte frist, da ansøgningen ellers vil  

 blive afslået." Den 31. januar 1995 anmodede klageren om et officielt  

 afslag med henblik på sagens indbringelse for  

 Patentankenævnet.
 Patentdirektoratet afslog ved skrivelse af 2. marts 1995  

 ansøgningen under henvisning til varemærkelovens § 15, stk. 1 og  

 2.
 Denne afgørelse har klageren ved skrivelse af 1.  

 maj 1995 indbragt for Patentankenævnet med henstilling om, at  

 direktoratets afgørelse omgøres.
 I ankebegrundelsen anfører klageren  

 følgende:
 "Det gøres gældende, at det mærke, der  

 er anmeldt under VA 8075/1992 SUPERKINGS & figur, ikke er forveksleligt  

 med ovennævnte to mærker i medfør af Varemærkelovens  

 § 15.
Hvad angår mærkerne VA 8075/1992 og VR 367/1961 henledes opmærksomheden på, at disse ud fra en  

 helhedsbedømmelse ikke kan bedømmes som forvekslelige, idet  

 såvel de visuelle som de auditive forskelle er indlysende.
 De to mærker frembyder tydeligvis ingen reelle  

 ligheder, og der er således ingen risiko for at forbrugeren vil  

 forveksle de to mærker ud fra almindelige varemærkemæssige  

 synspunkter om forvekslelighed.
 Opmærksomheden henledes på, at der ligeledes  

 ved forvekslelighedsbedømmelsen bør tages hensyn til, at ordet  

 SUPERKINGS er en generisk betegnelse, der angiver størrelsen af det  

 pågældende produkt, jf. nedenfor.
 Jeg henviser i øvrigt til Tillæg til  

 Varemærker, Registreringspraksis side 85, bilag 6, hvoraf  

 fremgår, at Patentdirektoratet i en ældre afgørelse har  

 bedømt figurmærket ROYAL STANDARD, VA 3015/1984, som  

 værende ikke forveksleligt med figurmærkeregistreringerne VR  

 2609/1960 ROYAL, VR 0221/1970 ROYAL, VR 0412/1912 ROYAL EXPRESS, VR 1879/1946  

 PORT ROYAL, VR 0540/1948 ROYAL DERBY, VR 1864/1965 ROYAL CLUB, VR 1416/1948  

 AMERICAN STANDARD og VR 0728/1943 GOLD STANDARD.
Jf. nærværende sag er der ligeledes tale om  

 cigaretpakninger overfor hinanden og linien i disse afgørelser er helt  

 klar: Det forhold, at alle de fremdragne registreringer indeholder ordet  

 ROYAL eller ordet STANDARD er ikke tilstrækkeligt til at gøre  

 dem forvekslelige med ROYAL STANDARD.
Det må antages, at der også  

 har været lagt vægt på, at de pågældende  

 registreringer alle indeholder andre elementer udover ordene ROYAL og  

 STANDARD, jf. nærværende sag.
Det må formodes, at der  

 ligeledes har været lagt vægt på, at de  

 pågældende figurmærker ikke har haft nogen ligheder med VA  

 3015/1984 ROYAL STANDARD.
VR 367/1961 KINGS indeholder tillige ordene  

 FAVOURITES og GRAND FORMAT, ligesom mærket indeholder diverse  

 figurelementer, der ikke har ligheder med figurelementet i VA 8075/1992  

 SUPERKINGS.
 Hvad angår VR 1871/1972 KINGS gøres det  

 ligeledes gældende, at dette mærke ikke i medfør af  

 Varemærkelovens bestemmelser om forvekslelighed kan betegnes som  

 forveksleligt med VA 8075/1992 SUPERKINGS.
Mærkerne KINGS og KINGSIZE kan isoleret set ikke  

 betragtes som forvekslelige grundet deres indbyrdes forskelle, såvel  

 visuelt som auditivt og associationsmæssigt.
KING-SIZE fremtræder  

 som et langt ord, hvilket påvirker den visuelle forskel i  

 væsentlig grad og navnlig de vidt forskellige associationer, der  

 knytter sig til hvert mærke, adskiller disse fra hinanden.
KINGS er  

 flertalsformen af KING, altså "konger", hvilken betegnelse ikke har  

 nogen indlysende forbindelse med eller reference til cigaretter, hvorimod  

 KING-  SIZE helt indlysende er en størrelsesbetegnelse, jf.  

 nedenfor.
 Som sammenlignelige fortilfælde kan henvises til de  

 ældre Ankenævnsafgørelser V 62/19, hvor det statueredes,  

 at mærkerne SLOTSARKADERNE og SLOTS ikke var forvekslelige, samt  

 endvidere V 86/19, hvor det konstateredes, at mærkerne MESTERSLAGTEREN  

 og MESTER ikke var forvekslelige.
 Man kan deraf udlede, at den gamle "tommelfingerregel", om  

 at to mærker er forvekslelige, når det ene indeholder det andet  

 ikke længere kan lægges til grund i enhver sådan  

 bedømmelse, men at der i ethvert tilfælde skal foretages en  

 helhedsbedømmelse af de pågældende mærker overfor  

 hinanden.
I forbindelse hermed kan ligeledes henvises til  

 afgørelser som VA 4353/1982 LUXIVA ¹ VR 0422/1905 LUX VR 0684/1937 VA 0098/1993 SOLERA ¹ VR 0038/1935 SOL Som nævnt ovenfor bør der ligeledes ved  

 forvekslingsbedømmelsen tages hensyn til det faktum, at ordet  

 SUPERKINGS må opfattes som en størrelsesbetegnelse.
Der bruges indenfor tobaksbranchen og givetvis også  

 indenfor andre brancher engelske vendinger, hvori ordene SIZE og SUPER  

 indgår til at beskrive størrelsen af det pågældende  

 produkt.
Disse betegnelser er sådanne som NORMALSIZE, SUPERSIZE,  

 KINGSIZE, STANDARDSIZE, SUPERKINGS etc.
Disse betegnelser benyttes globalt og  

 altså ikke kun i Danmark, således at de forstås og opfattes  

 som størrelsesbetegnelser af enhver forbruger af tobaksprodukter.
 Til belysning af anvendelsen af  

 størrelsesbetegnelsen SUPERKINGS på globalt plan kan det  

 oplyses, at der på nuværende tidspunkt på verdensmarkedet  

 forhandles følgende cigaretmærker, hvori betegnelsen SUPERKINGS  

 indgår:
 Benelux:
PEER SUPERKINGS DU MAURIER SUPERKINGS Italien:
PEER SUPERKINGS Spanien:
L&M SUPERKINGS Grækenland:
GALLAHER SUPERKINGS U.S.A.:
L&M SUPERKINGS I Storbritannien er der på nuværende tidspunkt  

 i hvert fald 3 forskellige cigaretmærker på markedet, der alle  

 har ordet SUPERKINGS påtrykt pakningen, jf. bilag 7, nemlig DORCHESTER SUPERKINGS BLACK CAT SUPERKINGS BERKELEY SUPERKINGS For så vidt angår registrerede mærker i  

 Storbritannien kan det oplyses, at følgende mærker er  

 registreret, jf. diverse registreringsbeviser vedlagt som bilag 8:
DU MAURIER FILTER SUPERKINGS 20 DU MAURIER SUPERKINGS DU MAURIER DU M SUPERKINGS DU M SUPERKINGS 100'S GOLD MARK DORCHESTER SUPERKINGS A CRAVEN SUPER KINGS A ORIGINAL CRAVEN 100S SUPER KINGS GALLAHER SUPERKINGS BENSON AND HEDGES SUPERKINGS BENSON AND HEDGES SUPERKINGS LIGHTS SUPERKINGS JOHN PLAYER SUPERKINGS DICKENS & GRANT SUPERKINGS SUPERKINGS GALLAHER SUPERKINGS LIGHTS Til yderligere illustration heraf kan det nævnes, at  

 et andet tobaksfirma, nemlig Atic Group Inc., for nylig har anmeldt to  

 mærker i Danmark i klasse 24 henholdsvis VA 7299/1994 BENSON AND HEDGES  

 SUPERKINGS og VA 7300/1994 BENSON AND HEDGES SUPERKINGS & figur.  

 Også her er der tale om, at SUPERKINGS anvendes som  

 størrelsesbetegnelse i forbindelse med hovedmærket BENSON AND  

 HEDGES.
 Som det fremgår af bilag 8 er flere af de  

 ovennævnte registreringer forsynet med en disclaimer for ordet  

 SUPERKINGS, hvilket netop understreger, at ordet er generisk når det  

 anvendes i varemærkemæssige sammenhænge for  

 tobaksprodukter.
 Det skal nævnes, at klageren er indstillet på  

 at acceptere en disclaimer i VA 8075/1992 SUPERKINGS, således at eneret  

 altså ikke opnås til denne betegnelse, men til det kombinerede  

 figurmærke i dets helhed.
 På baggrund af ovennævnte må det  

 således kunne lægges til grund, at mærket VA 8075/1992  

 SUPERKINGS & figur ikke i medfør af Varemærkelovens § 15 er  

 forveksleligt med VR 367/1961 KINGS & figur eller VR 1871/1972 KINGS,  

 idet betingelserne for at statuere forvekslelighed ikke er til stede.
 Sluttelig henledes opmærksomheden på, at der  

 bør tages hensyn til, at KINGS mærket er kendt i Danmark i et  

 sådant omfang, at en reel forveksling med et mærke som SUPERKINGS  

 & figur således som det fremtræder ikke vil kunne finde  

 sted.
 Som bekendt er KINGS cigaretterne netop blevet relanceret  

 i Danmark som filtercigaretter og derudover må det antages, at KINGS  

 cigaretterne må være et af Danmarks mest kendte  

 cigaretmærker sammen med for eksempel PRINCE.
I nærværende sag er der ikke tale om, at  

 klageren på nogen måde har forsøgt at læne sig op af  

 den good-will, der knytter sig til KINGS mærket.
Den anmeldte etiket er  

 konstrueret således, at den er fuldstændig anderledes end VR  

 0367/1961 KINGS & figur, og den indeholder slet ingen elementer, der er  

 egnet til at skabe sammenhæng med eller tilknytning til KINGS pakningen  

 / mærket.
Selvom man således lægger til grund, at KINGS  

 mærket nyder beskyttelse som velkendt mærke i Danmark i henhold  

 til Varemærkelovens § 6, må det samtidig konstateres, at der ikke  

 foreligger en utilbørlig udnyttelse af den good-will, der knytter sig  

 til dette mærke.
Jeg henviser i den forbindelse til principperne i  

 Patentankenævnets afgørelse V 16/93, der angik varemærket  

 AFTER EIGHT.
 Også af sidstnævnte grunde bør VR  

 367/1961 KINGS & figur og VR 1871/1972 KINGS ikke være til hinder  

 for registrering af mærket SUPERKINGS, sådan som det er anmeldt  

 under VA 8075/1972.
 Det skal således høfligst henstilles, at  

 ansøgningen VA 8075/1992 SUPERKINGS hjemvises til fornyet behandling i  

 Patentdirektoratet til frafaldelse af modholdene af VR 367/1961 KINGS &  

 figur og VR 1871/1972 KINGS.
 For fuldstændighedens skyld skal det nævnes,  

 at modholdet vedrørende VR 755/1991 SUPERKINGS BLACK CAT vil blive  

 løst ved aftale parterne imellem.
 Ankenævnet har behandlet sagen på sit  

 møde den 30. april 1996.
For klageren mødte cand.jur.
Kaj L.
Henriksen, som  

 procederede sagen, idet han i det væsentlige henholdt sig til de til  

 Patentdirektoratet og Ankenævnet afgivne skriftlige indlæg, som  

 nærmere blev uddybet.
 Ankenævnet skal udtale:
I henhold til de af Patentdirektoratet anførte  

 grunde og idet det overfor Ankenævnet anførte ikke findes at  

 kunne føre til andet resultat bestemmes:
 Den påklagede afgørelse stadfæstes.
