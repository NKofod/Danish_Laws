I henhold til § 8, stk. 4 i lov nr. 1132 af 21. december 1994 om Hovedstadens Sygehusfællesskab fastsættes:
 § 1.  Hovedstadens Sygehusfællesskab betaler i hvert  

 af årene 1995 og 1996 et beløb til amtskommunerne, herunder Københavns og  

 Frederiksberg kommuner, og Færøernes og Grønlands Hjemmestyre.
 Stk. 2.  Det i stk. 1 nævnte beløb beregnes som summen  

 af følgende beløb:
 Stk. 3.  Det efter stk. 2 beregnede beløb fordeles dels  

 til Københavns og Frederiksberg kommuner, dels under et til de øvrige  

 myndigheder, der er nævnt i stk. 1, på grundlag af værdien af deres forbrug  

 af ydelser, eksklusive særydelser, på Rigshospitalet i 1994.
 Stk. 4.  Det i stk. 3 nævnte beløb til de øvrige  

 myndigheder fordeles til de enkelte amtskommuner samt Færøernes og Grønlands  

 Hjemmestyre efter den enkelte sygehusmyndigheds forbrug, eksklusive  

 særydelser, på Rigshospitalet i det pågældende år.
 § 2.  Hovedstadens Sygehusfællesskab betaler fra og  

 med året 1997 hvert år et beløb til amtskommunerne, herunder Københavns og  

 Frederiksberg kommuner, og Færøernes og Grønlands Hjemmestyre.
 Stk. 2.  Det i stk. 1 nævnte beløb beregnes som:
 Stk. 3.  Det efter stk. 2 beregnede beløb fordeles i  

 henhold til bestemmelserne i § 1, stk. 3 og 4.
§ 3.  Hovedstadens Sygehusfællesskab betaler hvert år  

 udover de beløb, der følger af §§ 1 og 2, et beløb på 60,0 mio. kr. i 1994  

 pris- og lønniveau til Bornholms Amtskommune.
Beløbet pris- og lønreguleres  

 årligt.
 § 4.  Det efter § 1, stk. 3 og § 2, stk. 3 beregnede  

 beløb til Københavns og Frederiksberg kommuner indgår i finansieringen af  

 Hovedstadens Sygehusfællesskab.
Stk. 2.  Betalingen til de enkelte amtskommuner, hvormed  

 Hovedstadens Sygehusfællesskab indgår benyttelsesaftaler, samt Færøernes og  

 Grønlands Hjemmestyre sker på grundlag af de indgåede aftaler om benyttelse  

 af Rigshospitalet.
Beløbene fratrækkes med en tolvtedel fra de månedlige  

 regninger, som udsendes.
 Stk. 3.  For amtskommuner, der ikke har indgået aftale  

 om benyttelse af Rigshospitalet, sker en foreløbig afregning af beløb for det  

 pågældende år senest den 31. december på grundlag af det forventede forbrug.
 Stk. 4.  Inden den 1. marts det følgende år foretages en  

 efterregulering beregnet på grundlag af den enkelte amtskommunes samt  

 Færøernes og Grønlands Hjemmestyres faktiske forbrug på Rigshospitalet.
 § 5.  Bekendtgørelsen træder i kraft den 1. januar  

 1995.
