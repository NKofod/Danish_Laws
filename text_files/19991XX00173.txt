Skriftlig fremsættelse (8. december 1999) Skatteministeren (Ole Stavad):
 Herved tillader jeg mig for Folketinget at  

 fremsætte:
 Forslag til lov om ændring af lov om  

 ophævelse af dobbeltbeskatning i forbindelse med regulering af  

 forbundne foretagenders overskud (EU-voldgiftskonventionen) og om  

 gennemførelse af protokol om præjudiciel fortolkning ved de  

 Europæiske Fællesskabers Domstol af konventionen om brug af  

 informationsteknologi på toldområdet (CIS-konventionen).
(Lovforslag nr.
L 143).
 Formålet med lovforslaget er at skabe grundlag for  

 Danmarks tiltrædelse af EU-protokollen om ændring af  

 voldgiftskonventionen og af EU-protokollen om præjucidiel fortolkning  

 af CIS-konventionen.
Formålet med EU-protokollen til  

 voldgiftskonventionen er at forlænge voldgiftskonventionens  

 gyldighedsperiode med 5 år.
Konventionen udløber den 31.  

 december 1999.
 Formålet med EU-protokollen om præjudiciel  

 fortolkning er at give EF-Domstolen kompetence til at træffe  

 præjudicielle afgørelser om  spørgsmål, der rejses  

 under en retssag, og som angår fortolkning af konventionen om brug af  

 informationsteknologi på toldområdet.
 Lovforslagets bestemmelse om protokollen om  

 præjudiciel fortolkning har været sendt til høring hos en  

 række organisationer m.v.
 Jeg kan i øvrigt henvise til bemærkningerne  

 til lovforslaget og anbefale forslaget til Tingets velvillige behandling.
