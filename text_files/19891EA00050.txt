Nr BRB 50 Beretning over Forslag til folketingsbeslutning om socialt opsøgende  

 arbejde og socialt projektarbejde   

 Nr B 50 1989-90, 1. samling Afgivet af Socialudvalget Afgivet: 19900517 Udvalget har behandlet beslutningsforslaget i en række møder og har herunder stillet spørgsmål til socialministeren, som denne har besvaret skriftligt.
Udvalgets spørgsmål er optrykt som bilag til beretningen tillige med socialministerens svar herpå, der indeholder udtalelser om forslaget fra:
Amternes og Kommunernes Forskningsinstitut, Institut for sociale forhold og organisation, Aalborg Universitetscenter, Kontaktudvalget til det frivillige sociale arbejde, SASU, Socialarbejdernes Fællesudvalg og Socialforskningsinstituttet.
 Herefter henstiller udvalget til socialministeren at lade de  

 modtagne udtalelser indgå i sine overvejelser om udvikling af socialt  

 arbejde.
 P. u. v.
Kofod-Svendsen formand Bilag Udvalgets spørgsmål til socialministeren og dennes besvarelse heraf Spørgsmål 1:
 Ministeren bedes indhente udtalelser om forslaget fra SASU,  

 Kontaktudvalget for frivillige organisationer, Socialforskningsinstituttet,  

 Socialarbejdernes Fællesudvalg, Amterne og kommunernes Forskningsinstitut  

 samt institut for sociale forhold og organisation, Aalborg Universitetscenter  

 med henblik på følgende:
Ad 1 og 2: om, hvorvidt rådgivnings- og vejledningsfunktionen samt  

 særlige initiativer kan adskilles fra administrationsdelen og ad 3: om »projektarbejde« som metode i fremtidens  

 sociale arbejde.
 Svar:
 Svar vedlægges fra SASU, Kontaktudvalget for frivillige organisationer,  

 Socialforskningsinstituttet, Institut for sociale forhold og organisation,  

 Aalborg Universitetscenter.
 De øvrige svar vil blive fremsendt, så snart de foreligger.
Sammenslutningen af Sociale Udvalg Dem 15. marts 1990 Vedrørende: Spørgsmål om socialt opsøgende arbejde m.v. 6010-30 Socialministeriet anmoder i en skrivelse af 22. februar 1990 om en  

 udtalelse fra Sammenslutningen af Sociale Udvalg om et forslag til  

 folketingsbeslutning om socialt opsøgende arbejde og socialt projektarbejde.
 På grund af tidsfristerne vil spørgsmålet først kunne behandles på  

 bestyrelsens møde i april, hvorefter man vil vende tilbage til sagen.
Med venlig hilsen Eske Groes Kontaktudvalget til det frivillige sociale arbejde Sekretariatet, den 21. marts 1990 I et brev af 22. februar 1990 har  

 Socialministeriet bedt Kontaktudvalget om en udtalelse snarest muligt til  

 brug for en besvarelse af spørgsmål, stillet af Folketingets Socialudvalg i  

 skrivelse af 15. februar 1990 (B 50 - bilag 1) i forbindelse med behandlingen  

 af forslag til folketingsbeslutning om socialt opsøgende arbejde og socialt  

 projektarbejde.
 Da Kontaktudvalgets næste ordinære møde først finder sted den 24. april  

 1990, skal udvalgets sekretariat knytte følgende foreløbige bemærkninger til  

 de stillede spørgsmål og oplyse, at man skal vende tilbage med en endelig  

 udtalelse straks efter udvalgsmødet.
 Spørgsmål:
Ad 1 og 2: om, hvorvidt rådgivnings- og vejledningsfunktionen samt særlige  

 initiativer kan adskilles fra administrationsdelen og ad 3: om »projektarbejde« som metode i fremtidens  

 sociale arbejde.
 Svar:
 Første del af spørgsmålet vedrørende adskillelse af administrationsdelen  

 fra visse udadgående funktioner i kommunernes sociale arbejde har  

 Kontaktudvalget ikke tilstrækkelige forudsætninger for at udtale sig om, når  

 det drejer sig det mere teknisk-administrative.
 Inden for det frivillige sociale arbejde er det imidlertid ofte en  

 betingelse for at opnå støtte fra fonde og offentlige puljeordninger, at der  

 er sådan en adskillelse.
 Dette forhold har været medvirkende årsag til, at de frivillige  

 organisationer har udviklet en række sociale tilbud såsom kontaktbutikker,  

 bolig- og gadeprojekter samt andet netværksarbejde.
 Det har endvidere betydet, at marginaliserede grupper, som det offentlige  

 bistandssystem ikke har kunnet nå, f.eks. prostituerede og psykiatriske  

 patienter, har fået tilbud om hjælp af private hjælpeorganisationer.
 Til anden del af spørgsmålet om »projektarbejde« som metode i  

 fremtidens sociale arbejde skal følgende bemærkes:
Erfaringerne fra det frivillige sociale arbejde viser, at forskellige  

 former for netværksopbyggende socialt arbejde forudsætter et tæt samarbejde  

 med brugerne på deres præmisser.
Det er derfor af væsentlig betydning, at  

 arbejdet foregår i de lokale sammenhænge med mindst mulig kontrol og  

 registrering.
Ikke mindst for dem, der har risiko for at blive sat uden for  

 samfundet, er det vigtigt, at de kan trækkes ind i lokalbaserede projekter,  

 som bygger på en målsætning, der er fælles for deltagerne, uanset hvor mange  

 ressourcer de pågældende har.
Fremtidens sociale arbejde må i højere grad end, hvad tilfældet er i dag,  

 være igangsættende og støttende for borgernes egne initiativer.
Der må derfor  

 udvikles nye metoder og andre holdninger til denne opgave.
 Senere års forskning har vist, at frivilligt socialt arbejde kan klare  

 opgaver af denne karakter, så en forbedring af samarbejdsrelationerne mellem  

 den kommunale forvaltning og lokale frivillige initiativer, eventuelt med  

 driftstilskud, ville bidrage til at nå de mål, som beslutningsforslaget  

 opstiller.
Henrik Borgen-Nielsen udvalgssekretær Socialforskningsinstituttet Den 8. marts 1990 Som svar på ministerens skrivelse af 22. februar 1990  

 (6. kt., j. nr. 6010-30) har instituttet udarbejdet notatet »Om socialt  

 arbejde«, som hermed fremsendes.
Med venlig hilsen Jan Plovsing Socialforskningsinstituttet Om socialt arbejde Indledning Socialforskningsinstituttet er den 22. februar 1990 af Socialministeriet  

 blevet bedt om en udtalelse vedrørende et forslag til folketingsbeslutning om  

 socialt opsøgende arbejde og socialt projektarbejde.
Instituttet er blevet  

 bedt om en stillingtagen til spørgsmålene 1) om, hvorvidt rådgivnings- og vejledningsfunktionen samt særlige  

 initiativer kan adskilles fra administrationsdelen og 2) om »projektarbejde« som metode i fremtidens sociale arbejde.
Socialforskningsinstituttet har i flere af sine undersøgelser belyst  

 rådgivnings- og vejledningsfunktionen i det sociale arbejde, herunder i de  

 sociale forvaltninger.
Projektarbejde forstået som en helhedsorienteret  

 indsats over for truede grupper er blevet evalueret i en række rapporter.
I det følgende omtales hovedresultaterne fra disse undersøgelser  

 vedrørende dels rådgivning og vejledning, dels projektarbejdet.
På denne  

 baggrund forsøger vi afslutningsvis at besvare de to ovenfor nævnte  

 spørgsmål.
Om rådgivnings- og vejledningsfunktionen I socialreformundersøgelserne fra første halvdel af 1980'erne påpegedes  

 det, at der var vanskeligheder med den forebyggende indsats i kommunerne.
Det  

 gjaldt bl.a. den sociale rådgivning og opfølgningen af sagerne.
Halvdelen af  

 klienterne var kritiske over for den rådgivning, de havde modtaget, og mente,  

 at den stort set ikke havde haft nogen virkning.
De havde hverken fået en  

 bedre forståelse af egne vanskeligheder eller en større viden om mulighederne  

 for at klare disse vanskeligheder.
De havde heller ikke fået en større viden  

 om deres rettigheder og pligter.
Klienternes sagsbehandlere mente i  

 lidt større udstrækning, at de havde ydet en tilstrækkelig rådgivning i de  

 konkrete sager.
Men generelt mente flertallet af bistandskontorernes  

 personale og af lederne i socialforvaltningerne, at rådgivningsindsatsen var  

 utilstrækkelig.
Det gjaldt især rådgivningen over for grupper med særlige  

 problemer f.eks. alkohol- og narkotikaproblemer, familieproblemer, herunder  

 problemer vedrørende børn og unge, handicappede, enlige forsørgere og  

 revalideringsklienter.
 Sagsbehandlernes har oplyst, hvilke emner de har rådgivet klienterne om.  

 For de sager, hvor der er ydet rådgivning, fremgår sagsbehandlernes svar  

 nedenfor:
Andel af sager med rådgivning Rådgivningen vedrørte:
Arbejde 58 pct.
Økonomisk planlægning 41 pct.
Bolig 29 pct.
Uddannelse 26 pct.
Problemer som følge af dårligt helbred 16 pct.
Samlivsproblemer 12 pct.
Problemer med børn og unge 11 pct.
Skilsmisse og separation 10 pct.
Problemer i forbindelse med svangerskab og fødsel 7 pct.
Problemer som følge af ægtefælles/samlevers dødsfald 1 pct.
 Rådgivningen har oftest vedrørt arbejde og dernæst økonomisk planlægning.  

 I over 1/4 af sagerne har rådgivningen omhandlet henholdsvis bolig- og  

 uddannelsesforhold.
Indholdet af rådgivningen kan variere meget.
Sagsbehandlerne er blevet  

 bedt om at karakterisere rådgivningen i de enkelte sager på følgende måde,  

 idet flere former for rådgivning godt kan forekomme i samme sag:
Andel af sager med rådgivning Vejledning af rent informativ karakter for at øge klientens viden  

 om egne rettigheder og pligter 76 pct.
Rådgivning for at øge klientens egen forståelse af problemernes  

 årsager og sammenhæng 52 pct.
Rådgivning i form af direkte anbefaling til klienten om løsning af  

 problemerne på den og den måde 50 pct.
Rådgivning i forbindelse med vurdering af og valg mellem  

 forskellige mulige ydelser/foranstaltninger 29 pct.
Som en konsekvens af den svigtende forebyggende indsats foreslog  

 instituttet i 1985, at bistandssystemet skulle indrettes med en kvalificeret  

 visitation, således at man ved starten af en bistandssag skilte de enkle  

 sager fra de komplicerede, idet der kun er behov for en mere omfattende  

 rådgivning og opfølgning i disse sager.
En konsekvens af en sådan - godt nok  

 temmelig krævende - visitationsprocedure skulle være, at der blev udskilt en  

 klart behandlingsorienteret enhed i socialforvaltningerne til at satse på  

 rådgivning, opfølgning, samarbejde med andre instanser, miljøarbejde, arbejde  

 med sociale støttegrupper osv.
Betydningen af, at det sociale arbejde i større udstrækning tager sigte på  

 opbygning eller styrkelse af klienternes sociale netværk, understregedes.
Man  

 nævnte her miljø arbejdet som et middel, hvor medarbejdere fra  

 socialforvaltningerne medvirker til at skabe øgede sociale aktiviteter i  

 visse boligområder, bl.a. med den hensigt at mindske den sociale isolation og  

 forebygge sociale problemer.
I midten af 1980'erne undersøgte Socialforskningsinstituttet de enlige  

 forsørgere i bistandssystemet.
Og man konkluderede, at sagsbehandlerne  

 over for denne gruppe yder en relativt omfattende vejledning og  

 rådgivning til de enlige forsørgere.
 Rådgivningen vedrørte:
Andel af de enlige forsørgere Klientens/familiens samlede situation 63 pct.
Arbejde 60 pct.
Uddannelse 55 pct.
Økonomisk planlægning 50 pct.
Problemer med børn og unge 45 pct.
Bolig 31 pct.
Problemer som følge af dårligt helbred 30 pct.
Skilsmisse/separation og samlivsophør 23 pct.
Problemer i forbindelse med svangerskab eller fødsel 8 pct.
Andet 9 pct.
 Indholdet af rådgivningen kan kategoriseres således:
Andel af de enlige forsørgere Vejledning af rent informativ karakter for at øge klientens viden  

 om egne rettigheder og pligter 70 pct.
Rådgivning for at øge klientens egen forståelse af problemernes  

 årsager og sammenhæng 68 pct.
Rådgivning i form af direkte anbefaling til klienten om løsning af  

 problemerne på den og den måde 53 pct.
Rådgivning i forbindelse med vurdering af og valg mellem  

 forskellige mulige ydelser/foranstaltninger 52 pct.
Rådgivning i form af direkte støtte i krise og/eller sorgarbejde 15 pct.
Alt i alt kan det konkluderes, at 87 pct. af de enlige forsørgere har  

 fået mindst en af de tre typer af rådgivning, der kan opfattes som egentlig  

 rådgivning.
Kun 7 pct. har alene fået en rent informativ vejledning.
Når det drejer sig om mennesker, som står i en skilsmissesituation,  

 ser det i kke ud til at bistandskontorerne spiller nogen stor rolle.
De  

 fleste (60 pct.) henvender sig med deres praktiske og juridiske problemer til  

 en advokat, mens ca. 1/4 af kvinderne, men kun 10 pct. af mændene havde søgt  

 hjælp på bistandskontoret.
Lidt over 1/3 af de fraskilte savnede nogen at  

 tale med eller spørge til råds i forbindelse med skilsmissen.
En rådgivningsindsats ydes efterhånden også uden for de sociale  

 forvaltninger i privat regi: 2 pct. af den voksne befolkning er  

 engageret i et frivilligt rådgivningsarbejde.
I Socialforskningsinstituttets  

 undersøgelse af de private hjælpeorganisationer på det sociale område  

 fremhæves en række af de motiver, som brugerne har til at foretrække  

 private organisationer:
- at brugerne kan være anonyme, - at private organisationer opleves som mere solidariske, - at bruger ikke ønsker behandling, - at medarbejderne hos det offentlige generelt mangler tid til at snakke  

 med klienterne og fordybe sig i deres problemer, - at brugerne har fået afslag hos det offentlige eller ønsker  

 forhåndsoplysninger, inden han eller hun henvender sig til det offentlige om  

 hjælp, - at de fleste offentlige hjælpeinstanser kun har åbent hverdage i  

 kontortiden, så nogle brugere må forsømme deres arbejde, hvis de skal benytte  

 de offentlige hjælpetilbud.
Desuden er folk ofte mest ulykkelige og ensomme  

 om aftenen, om natten og til højtiderne, og på disse tidspunkter er de  

 offentlige hjælpekontorer typisk lukket, - at nogle brugere ikke tør udtale sig frit til offentligt ansatte, fordi  

 disse opleves som myndighedspersoner, - at nogle brugere føler en så dyb angst for eller modvilje mod offentlige  

 kontorer, at de ikke tør henvende sig der, - at brugerne oplever, at visse private tilbud passer til deres smag,  

 livsholdning og menneskesyn, idet nogle private organisationer kan præge  

 lokaler, arbejdsmetoder og atmosfære med deres livsindstilling.
I slutningen af 80'erne undersøgte instituttet problemet om børns  

 anbringelse uden for hjemmet.
Det skete i tre undersøgelser, hvoraf en af  

 dem belyste forebyggelse, visitation og anbringelse i syv kommuner.
Der peges  

 her klart på, at det sociale arbejde i betydelig udstrækning har karakter af  

 tildeling af en række forskellige sociale foranstaltninger efter  

 bistandsloven.
Disse foranstaltninger sættes ind som støtte for børn og  

 familier, der er i gang med en truende udvikling, men de kommer ofte til at  

 virke som en reel udsættelse af en mere omfattende hjælp til familien.  

 Undersøgelsen peger også på, at en række nye forsøg på omlægning af det  

 sociale arbejde søger at afhjælpe denne fastlåsning af det sociale arbejde.  

 Det sker bl.a. ved at iværksætte projekter, der 1) skal øge samarbejdet mellem nøgleinstanserne i kommunen, 2) er placeret i miljøerne og 3) sætter ind på et tidligere tidspunkt i en families problemforløb.
Undersøgelsen af Ungbo's klientarbejde kortlagde indsatsen i en  

 række alternative behandlingsmiljøer som f.eks. ungdomsboliger, skibs- og  

 landprojekter samt psykologiske centre.
Skal man dømme ud fra klienternes  

 oplysninger om, hvad de har fået ud af deres kontakt med disse miljøer, er  

 der ingen tvivl om, at der er tale om en betydelig støtte og hjælp.
Der  

 lægges hos de unge vægt på voksenkontakten, på indlevelsen i dagligrutiner og  

 på muligheden for - i en svær situation - at kunne hente ekstra hjælp og  

 støtte.
 Disse to undersøgelser lægger op til, at en forebyggende indsats eller en  

 indsats, der fungerer som støttende for forskellige typer af udsatte grupper,  

 synes at have bedst udsigt til et udbytte, hvis indsatsen er  

 helhedsorienteret og befriet for den kontrolfunktion, der ligger i det  

 regelrette sociale arbejde.
Om projektarbejdets placering i socialt arbejde Betydningen af projektarbejde/forsøgsarbejde er belyst i flere rapporter  

 fra instituttet.
I undersøgelsen af de enlige forsørgere har man belyst de kommunale  

 forsøgsprojekter rettet mod enlige forsørgere.
Et gennemgående formål med  

 disse projekter er at øge den enlige forsørgers uafhængighed af  

 bistandssystemet ved at integrere dem enten i en jobfunktion eller i et  

 velfungerende socialt netværk.
Der er satset på en afklientgørelse, en  

 styrkelse af den enkeltes selvtillid og en kvalificering til arbejdsmarkedet.  

 Det er imidlertid de færreste projekter, der integrerer såvel  

 beskæftigelsesaspektet som netværksaspektet.
I de fleste forsøgsprojekter  

 lægges afgørende vægt på at styrke den enlige forsørgers netværk og højne det  

 sociale funktionsniveau.
I andre lægges primært vægt på at give den enlige  

 forsørger mulighed for at komme i beskæftigelse.
Man forholder sig ret  

 kritisk til effekten af den traditionelle indsats fra  

 bistandskontorernes side og vurderer, at den kun spiller en mindre rolle i  

 forhold til at gøre eneforsørgerne selvhjulpne.
Hvad angår at forbedre de  

 enlige forsørgeres situation via forsøgsarbejdet, konkluderes det, at  

 det ikke er muligt entydigt at dokumentere forsøgsarbejdets konkrete  

 virkninger, men at de foreløbige vurderinger peger på mange positive  

 erfaringer og resultater, bl.a. fordi forsøgsarbejdet netop griber fat i  

 de områder, hvor det individuelle sagsarbejde ofte svigter, dvs. de  

 helhedsorienterede og de ressourcefrembringende aspekter.
 Det understreges, at de to forskellige former for indsats ikke skal  

 opfattes som alternativer, men som et gensidigt supplement.
I en tværgående analyse af helhedsorienterede forsøg for unge  

 arbejdsløse er der foretaget en omfattende evaluering af 4  

 forsøgsprojekter samt givet en oversigt over alle forsøgs- og  

 udviklingsprojekter inden for området helhedsorienteret indsats over for  

 unge.
Forsøgene er forskellige i form og indhold, men fælles for dem er, at  

 de sigter mod at opbygge ansvarlighed og selvtillid hos  

 deltagerne.
Der kan lægges vægt på det personlighedsopbyggende, det  

kulturskabende og det arbejdsrelaterede, fordi gruppen har  

 forskellige behov.
 Undersøgelsens vigtigste konklusion fra de 4 cases er, at  

 forsøgsarbejdet klart har givet et positivt resultat i retning af at hjælpe  

 de unge.
I en endnu ikke publiceret rapport om den såkaldte uddannelses- og  

 beskæftigelsesgarantiordning i 7 nordjyske frikommuner er resultaterne mere  

 pessimistiske.
Men her er også i højere grad tale om en uddannelses- og  

 beskæftigelsesindsats end om et mere helhedsorienteret projektarbejde.
Konkluderende bemærkninger Socialforskningsinstituttets undersøgelser, der dækker problemfeltet  

 socialt arbejde bredt over en periode på i hvert fald en halv snes år, synes  

 at pege i retning af, at rådgivning og vejledning har vanskelige vilkår i  

 forbindelse med den almindelige sagsbehandling.
Sådan opleves det ikke kun af  

 klienter, også sagsbehandlere opfatter situationen sådan.
Administrationsdelen af socialt arbejde omfatter bl.a. udbetaling af  

 ydelser og registrering i forbindelse med journalføring.
Heri ligger der en  

 udstrakt kontrol, som kan være en barriere for rådgivning og vejledning.
Undersøgelserne tyder imidlertid på, at disse ting kan adskilles.
Dette  

 finder f.eks. sted i anonyme rådgivninger, i samtalegrupper eller i  

 forskellige typer af projekter rettet mod udsatte grupper.
Her synes et  

 yderst relevant socialt og forebyggende arbejde at have muligheder, som ikke  

 er til stede i det traditionelle sagsbehandlerarbejde.
Det betyder, at projektarbejde må anses for at rumme betydelige  

 perspektiver for det fremtidige sociale arbejde.
Her kan ligge en  

 forsøgsorientering, der kan komme til at virke som en udviklingsdynamo.
Det  

 betyder på den anden side ikke, at helhedsorienteret projektarbejde vil kunne  

 erstatte det traditionelle individ- eller familiearbejde.
Men der er tale om  

 en vigtigt socialpædagogisk nydannelse i fremtidens sociale arbejde.
Institut for Sociale Forhold og Organisation Aalborg Universitetscenter, den 6. marts 1990 Socialministeriet, departementet Ministeriet har i skrivelse af 22.  

 februar d.å. anmodet instituttet om en udtalelse vedrørende et forslag til  

 folketingsbeslutning om socialt opsøgende arbejde og socialt projektarbejde  

 (B 50).
 Instituttet har forelagt henvendelsen for professor Tore Jacob Hegland,  

 der har særlige forudsætninger for at udtale sig om forslaget, og fremsender  

 herved et af professor Hegland udarbejdet notat af 2. ds.
Med venlig hilsen P. i. v.
Claus Haagen Jensen fung. institutbestyrer Vedrørende forspørgsel fra Socialministeriets departement om en  

 udtalelse om visse sider ved forslag til folketingsbeslutning om socialt  

 opsøgende arbejde og socialt projektarbejde (B 50) Ad forslagets pkt. 1:
»Fremskudt socialt arbejde« i form af lokale rådgivnings- og  

 informationscentre, inkl. opsøgende arbejde på gadeplan, vinder utvivlsomt en  

 stadig større udbredelse inden for socialsektoren, til dels med overlapninger  

 til især undervisnings- og kultursektorerne.
I en række tilfælde vil sådanne  

 initiativer relativt nemt kunne adskilles fra det administrative arbejde,  

 især hvor de i offentligt regi er udskilt i en separat (om end ofte relativt  

 uformel) institutionel form med separate budgetter og selvstændig normering  

 m.v.
Det samme gør sig gældende der, hvor initiativerne foregår i privat  

 regi.
Adskillelsesproblemet er noget mere uoverskueligt der, hvor  

 rådgivnings- og vejledningsinitiativerne har udgangspunkt i  

 socialforvaltningernes område- eller lokalkontorer, f.eks. ved udgående  

 miljøarbejdere, opsøgende virksomhed over for specielle grupper osv.
Skal  

 foreslaget gennemføres, må dette adskillelsesproblem utvivlsomt undersøges  

 nærmere.
 Ad forslagets pkt. 2:
Selv om det måske er lidt uklart, hvorledes disse »uformelle  

 aktivitetssteder« i sig selv skal defineres og afgrænses, er der ingen  

 tvivl om, at der i øjeblikket foregår en (nødvendig) ekspansion i antallet af  

 »væresteder«, »kontakt- og genbrugscentre«,  

 social-kulturelle mødesteder i lokalområderne osv., ikke mindst med de hjem-  

 og arbejdsløse, førtidspensionister og bistandsklienter som målgrupper.  

 Behovet for sådanne »steder« gør sig i øvrigt ikke kun gældende i  

 de større bysamfund, men også i de mindre byer og befolkningscentre.
I de  

 fleste tilfælde synes det relativt uproblematisk at adskille sådanne  

 aktiviteter fra (det kommunale) administrative arbejde, fordi de i  

 overvejende grad er selvstændigt organiserede.
 Der er imidlertid et andet problem, der måske ligger lidt på siden af  

 ministeriets forespørgsel, men som vi alligevel vil berøre: En væsentlig del  

 af de aktiviteter, som pkt. 2 omfatter, gennemføres i dag af diverse private  

 organisationer og initiativgrupper med ressourcer, der kombinerer frivilligt  

 arbejde, indsamlede og indtjente midler, diverse former for kommunal støtte  

 (ofte lokaler og lign.), samt støtte fra forskellige fonde og puljer (ikke  

 mindst fattigdomsmidlerne). En overgang til 50 pct. statsrefusion (formentlig  

 via en kommunal mellemkomst) vil næsten uvægerligt indebære en forøget  

 offentlig kontol (bl.a. budget- og regnskabsmæssigt) samt tendenser til en  

 »kommunalisering«, der kan betyde en indskrænkning af de  

 frihedsgrader og den uformelle bevægelighed, der i dag karakteriserer  

 aktiviteterne, og som er en væsentlig forudsætning for deres succes.
 Ad forslagets pkt. 3:
Forsøgs- og projektarbejde som en integrerende del af det sociale arbejde  

 og ikke kun som (forbigående) led i en omstillingsproces vil formentlig i en  

 øgende udstrækning karakterisere det sociale arbejdes organisationsformer.  

 Der er al grund til at overveje, hvorledes disse tendenser kan bibeholdes og  

 styrkes, overvejelser, der i øvrigt allerede er i gang bl.a. i forbindelse  

 med SUM-programmets efterhånden intensiverede erfaringsopsamlings- og  

 formidlingsfunktioner.
Der er også al grund til at overveje, hvorledes  

 sociale projekter skal undgå den klientgørelse og bureaukratisering, der  

 bl.a. knytter sig til en klientbevillingsfinansiering.
Forslaget om en 50 pct. statsrefusion til projektarbejde med socialt  

 særlig truede grupper rejser imidlertid spørgsmålet om, hvorledes man skal  

 undgå, at dele af det sociale arbejde blot nominelt eller organisatorisk  

 overføres til en projektarbejdsform, uden at det nødvendigvis indholdsmæssigt  

 ændrer karakter (refusionstænkning). Dette kan måske håndteres ved, at  

 afgørelser vedrørende den økonomiske tilskyndelse ligger uden for de enkelte  

 kommuner, enten ved en fortsættelse af statslige puljeordninger, eller ved at  

 amterne bringes ind i billedet som en rådgivnings-, vurderings- og  

 kontrolinstans.
Kort sagt, der bør indbygges et vurderingselement, der er  

 eksternt i forhold til de gennemførende instanser, det være sig kommuner  

 eller organisationer, hvis projekt- og udviklingsarbejde skal fremmes via  

 økonomisk motivation.
Et andet virkemiddel til at fremme projekt- og  

 udviklingsorientering på det lokale plan tør i øvrigt være en satsning på  

 medarbejderuddannelserne både via en modernisering af grunduddannelserne og  

 via en styrkelse af videre- og efteruddannelserne i retning af de sociale  

 arbejdsformer, som det foreliggende forslag tilsigter at prioritere.  

Svar:
 Svar vedlægges fra Socialarbejdernes Fællesudvalg.
 De øvrige svar vil blive fremsendt, så snart de foreligger.
Socialarbejdernes Fællesudvalg Den 23. marts 1990 Vedrørende udtalelse om forslag til folketingsbeslutning - B 50 Hermed fremsendes som svar på Deres skrivelse af 22. februar 1990 vore  

 kommentarer til ovennævnte beslutningsforslag.
 Vi beklager, at udtalelsen ved en fejl ikke er fremsendt rettidigt.
Med venlig hilsen Niels Erik Ramhøj Socialarbejdernes Fællesudvalg Den 9. marts 1990 Folketingets Socialudvalg Vedrørende forslag til folketingsbeslutning om socialt opsøgende  

 arbejde og socialt projektarbejde (B 50) Socialarbejdernes Fællesudvalg er i skrivelse af 22. februar 1990 fra  

 Socialministeriet blevet anmodet om en udtalelse om ovenstående forslag til  

 folketingsbeslutning.
 I den anledning skal vi udtale følgende:
 Socialarbejdernes Fællesudvalg hilser det velkomment, at der i Folketinget  

 tages initiativer til at fremme og støtte socialt opsøgende og socialt  

 projektarbejde.
 Vi er dog lidt i tvivl om, om det konkrete forslag ikke burde afvente i  

 det mindste nogle foreløbige evalueringer af det igangværende SUM-projekt,  

 som jo netop har til formål at finde frem til nye veje i socialpolitikken.
De i forslaget udvalgte områder er udmærkede, men det bør overvejes, om  

 der ikke er en række andre felter, som ligeledes kunne inddrages i den  

 foreslåede finansieringsordning.
Ligeledes bør det analyseres nøjere, om  

 finansieringsfordelingen 50 pct./50 pct. er den mest hensigtsmæssige.
 Om de konkrete forslag vil vi bemærke følgende:
Socialarbejdernes Fællesudvalg mener, at det i de kommunale  

 socialforvaltninger er vigtigt at styrke rådgivnings- og  

 vejledningsfunktionerne.
Desuden er det ikke mindst vigtigt at motivere til  

 forankring af allerede igangsatte særlige initiativer og at fremme  

 kommunernes incitament til at iværksætte nye indsatser, der modsvarer de  

 sociale problemer, der skal løses.
Det er derfor fornuftigt at skille rådgivnings- og vejledningsfunktionerne  

 og særlige initiativer fra administrationsdelen med henblik på en anderledes  

 refusion.
Selv om der til socialt arbejde i næsten alle afskygninger altid er  

 knyttet en vis del administrativt arbejde, lader adskillelsen sig uden besvær  

 gøre:
- i åbne rådgivninger, - i projektarbejde og øvrige initiativer, der er rettet mod grupper og  

 miljøer, - i det direkte behandlingsrettede arbejde over for familier (f.eks.  

 dagbehandlingstilbud).
 I det individ- og familierettede arbejde i øvrigt må der også kunne findes  

 løsninger, f.eks. ved at fastsætte en vis procentdel af arbejdet som  

 rådgivning og vejledning.
 Sociale problemers løsning kræver en høj grad af medinddragelse af de  

 mennesker, der har sociale problemer, og af de lokalmiljøer, hvori de opstår.  

 Her er projektarbejdsformen et ideelt redskab.
 Arbejdsformen er kendetegnet ved en høj bevidsthed om:
- problemformulering; hvordan ser de sociale problemer ud, der skal  

 løses?, - menneskelige og sociale ressourcer, - metodevalg, - løbende evaluering i forhold til projektets formål.
 Der er tale om en fleksibel arbejdsform, der til enhver tid kan indrette  

 sig efter nye sociale problemer, der ønskes løst.
Med venlig hilsen p. f. v.
 Niels Erik Ramhøj  Svar:
 Svar vedlægges fra Amtskommunernes og Kommunernes Forskningsinstitut.
 Endeligt svar fra SASU vil blive fremsendt, så snart det foreligger.
Amternes og Kommunernes Forskningsinstitut Forespørgsel fra Socialministeriets Departement om en udtalelse  

 vedrørende Socialudvalgets behandling af forslag til folketingsbeslutning om  

 socialt opsøgende arbejde og socialt projektarbejde (B 50) Udgangspunkt 80'ernes stigende anvendelse af forsøgs-, udviklings- og  

 omstillingsprojekter har bl.a. påkaldt sig forskningsmæssig interesse i AKF.  

 Vi har således i flere af vore forskningsarbejder beskrevet og diskuteret  

 socialt opsøgende arbejde, ligesom de generelle kendetegn ved forskellige  

 former for socialt projektarbejde indgående er analyseret i de fire  

 tværgående analyser: »Socialt forsøgsarbejde i boligområder«,  

 »Ny hverdag for gamle«, »Gamle i nye boliger« og  

 »Forsøg på tværs«.
Endelig er de problemer, barrierer og processer,  

 som vedrører forsøgs- og udviklingsprojekternes videreførelse og forankring,  

 belyst i undersøgelsen »Forsøgsstrategi - samfundsmæssige konsekvenser  

 og fremtidsperspektiver«.
Resultaterne fra den sidstnævnte undersøgelse  

 vil blive fremsendt til medlemmerne af Folketingets Socialudvalg inden for 14  

 dage.
Vi tager i det efterfølgende udgangspunkt i de forskningsresultater, der  

 er omtalt i litteraturen nævnt ovenfor.
De fremlagte forskningsresultater er  

 udvalgte eksempler fra to af undersøgelserne.
Socialt opsøgende arbejde I undersøgelsen »Socialt forsøgsarbejde i boligområder - en  

 tværgående analyse af 20 udvalgte forsøgsprojekter i Danmark«  

 konkluderedes bl.a.: »Det er en kendsgerning, at de åbne uforpligtende  

 aktivitetstilbud oplever den største succes.
Det er desuden iøjnefaldende, at  

 de stærke beboere (ofte de, der i forvejen var aktive) umiddelbart er parate  

 til at deltage og indgå i diverse aktivitetstilbud.
Undersøgelsen har  

 imidlertid bekræftet en formodning om, at de svageste grupper blandt beboerne  

 og de, som formodentlig har det mest akutte behov for sociale relationer til  

 andre beboere, ikke eller kun i mindre grad løbende deltager i de åbne  

 aktiviteter i boligområdet.
Erfaringerne viser imidlertid, at det via opsøgende  

 indsats/initiativer og ved at tilbyde individuel rådgivning og terapi kan  

 lykkes at komme i kontakt med denne gruppe beboere.« Konklusionen i undersøgelsen er, at en systematisk opsøgende indsats i  

 boligområdet, hvor målet bl.a. er at inddrage »svage«  

 befolkningsgrupper (truede børn og unge, socialt udstødte grupper etc.), i  

 samværsrelationer med andre vil kunne give menneskelig gevinst.
Som en  

 præcisering skal det nævnes, at i en lang række forsøgsprojekter fungerer den  

 opsøgende indsats i dag adskilt fra det administrative arbejde.
Det vil sige,  

 at der i relation til projekterne findes »egne budgetter«,  

 »egne stillinger« etc.
En uddybende gennemgang af fordele og  

 ulemper ved de forskellige organisationsformer, der findes i dag, er  

 beskrevet i undersøgelsens afsnit 5.2.
 I undersøgelsen »Ny hverdag for gamle - en tværgående analyse af 20  

 udvalgte forsøg med forebyggende indsats over for ældre« behandles  

 opsøgende og opfølgende indsats over for gamle mennesker indgående.
Hensigten med en opsøgende indsats (via hjemmebesøg) er i nogle  

 situationer at opmuntre de ældre til selv at danne grupper, f.eks.  

 ældrekomiteer - for at forebygge social aldring, herunder bl.a. ensomhed og  

 isolation.
I andre situationer er hensigten med de opsøgende hjemmebesøg hos  

 ældre at følge med i eventuelle negative forandringer i den enkelte ældres  

 livssituation for at sætte ind med relevante ydelser så tidligt som muligt -  

 for at forebygge utryghed og forværring i livssituationen.
Endelig kan  

 hensigten med en opsøgende indsats også være at iværksætte hurtig hjælp til  

 den enkelte ældre i en risikosituation - for at forebygge forværring i de  

 helbredsmæssige og sociale relationer.
Det opsøgende arbejde - udført som hjemmebesøg over for ældregruppen - er  

 kendetegnet ved at sætte tidligt ind.
Men de situationer i de ældres liv, som  

 man sætter tidligt ind i forhold til, varierer betydeligt.
Overordnet set kan  

 der være tale om at sætte tidligt ind - i forhold til den sociale  

 aldringsproces og/eller i forhold til den helbredsmæssige aldringsproces.  

 Disse to udgangspunkter er i vid udstrækning styrende for, hvornår, hvordan  

 og hvorfor forsøgsprojekterne planlægger og gennemfører den forebyggende  

 indsats.
Kan man se en virkning af det opsøgende og opfølgende forsøgsarbejde?  

 Svaret er ja, da det kan konstateres, at de gamle får et bedre liv  

 (livssituation). I Rødovreprojektet har man ydermere kunnet dokumentere, at  

 de ældres levealder er blevet forlænget.
Nogle virkninger er gældende på  

 tværs af de enkelte forsøg, hvorimod andre virkninger kun er dokumenteret i  

 et enkelt forsøg, men følgende erfaringer går igen:
- at forsøgsindsatsen har medført, at ensomheds- og isolationsfølelse er  

 blevet mindre hos de ældre, - at de ældre giver udtryk for en større grad af tryghed, - at de ældre har opnået bedre indsigt i muligheder for bistand fra det  

 offentlige, - at der tages mere hensyn til de ældres egne ønsker, når der skal træffes  

 valg om offentlige ydelser.
Selv om et forebyggende initiativ naturligvis koster penge, er  

 resultaterne i nogle tilfælde så gunstige, at der kan blive tale om en  

 økonomisk gevinst for den offentlige sektor.
I to forsøgsprojekter (Rødovre  

 og Skævinge) har man kunnet dokumentere økonomisk gevinst for det offentlige.  

 I andre forsøg har man prøvet at undersøge det økonomiske nettoresultat for  

 den offentlige sektor, men har ikke været i stand til at påvise en økonomisk  

 gevinst på kort sigt.
I de øvrige forsøg har man ikke undersøgt de økonomiske  

 konsekvenser.
For nogle forsøgsprojekters vedkommende sker dette ud fra en  

 vurdering af, at det er vanskeligt at opgøre de økonomiske konsekvenser, da  

 virkningen sandsynligvis først viser sig på lang sigt.
Udgiften til disse  

 initiativer er imidlertid så beskeden, at blot et sparet plejehjemsophold i  

 eet år vil få regnskabet til at balancere.
 Hvad er det så, der modvirker de forebyggende initiativer? En af årsagerne  

 hertil er, at der for de undersøgte forsøgsprojekters vedkommende er tale om  

 ekstra udgifter for primærkommuner, mens den overvejende gevinst falder hos  

 amtskommunerne (typisk i form af færre hospitalsindlæggelser og/eller kortere  

 indlæggelsesperioder). - Det betyder med den økonomiske fordeling, der i dag  

 eksisterer mellem primær- og amtskommuner, at et væsentligt økonomisk  

 incitament til at indføre forskellige former for forebyggende arbejde i  

 primærkommunerne forsvinder.
Det kan konkluderes, at hovedparten af den opsøgende indsats over for  

 ældregruppen i de undersøgte forsøgsprojekter fungerede som en indsats, der  

 var adskilt fra det administrative arbejde.
Udgiften til opsøgende indsats i  

 forhold til gamle mennesker kan administrativt adskilles fra udløsningen af  

 andre ydelser ved at følge de organisatoriske og arbejdsmetodiske  

 fremgangsmåder, som adskillige forsøgsprojekter har afprøvet.
Adskillelsen  

 beror således altovervejende på, hvorledes indsatsen organiseres.
Socialt projektarbejde Vi vil her bl.a. henvise til de arbejdsmetoder, resultater og barrierer,  

 som er beskrevet i »Forsøg på tværs - en sammmenligning af erfaringer og  

 resultater fra tre tværgående analyser«.
Da AKF's undersøgelse  

 »Forsøgsstrategi - Samfundsmæssige konsekvenser og  

 fremtidsperspektiver« netop belyser og diskuterer forsøgs- og  

 udviklingsarbejdets videreførelses- og forankringssituation, håber vi på, at  

 de seneste forskningsresultater inden for denne problemstilling kan  

 medinddrages i de videre overvejelser i Folketingets Socialudvalg.
Hvis  

 Folketingets Socialudvalg ønsker flere oplysninger, vil vi gerne bistå  

 hermed.
 Lis Adamsen og Jesper Fisker  Svar:
 Endeligt svar fra SASU af den 9. maj 1990 og fra Kontaktudvalget til det  

 frivillige sociale arbejde af 14. maj 1990 vedlægges.
 Samtlige besvarelser vil indgå i drøftelserne på SUM-seminaret den 11.  

 juni og den 12. juni 1990, hvortil også Folketingets Socialudvalg er  

 inviteret.
 Endvidere vil besvarelsen indgå i de samlede overvejelser om udvikling af  

 socialt arbejde.
Sammenslutningen af Sociale Udvalg Beslutningsforslag om socialt opsøgende arbejde og socialt  

 projektarbejde (B 50) Socialministeriet har i skrivelse af 22. februar d.å. /j. nr. 6010-30)  

 anmodet om en udtalelse fra Sammenslutningen af Sociale Udvalg til brug for  

 besvarelsen af et spørgsmål fra Folketingets Socialudvalg vedrørende  

 ovennævnte beslutningsforslag.
 Sammenslutningen har i mellemtiden haft lejlighed til at gøre sig bekendt  

 med forskellige andre udtalelser vedrørende beslutningsforslaget, herunder en  

 udtalelse fra Socialforskningsinstituttet af 8. marts d.å.
Sammenslutningen kan tilslutte sig betragtningerne i  

 Socialforskningsinstituttets udtalelse.
Sammenslutningen ønsker dog at  

 tilføje, at en adskillelse af projektarbejde fra administrationsarbejde  

 normalt lettest vil kunne gennemføres, hvis der samtidig er tale om en fysisk  

 adskillelse.
En sådan fysisk adskillelse vil ofte være vanskeligere at  

 gennemføre for mindre kommuner.
Med venlig hilsen Kirsten Feld / Eske Groes Kontaktudvalget til det frivillige sociale arbejde København, den 14. maj 1990 Socialministeriet Som nævnt i det foreløbige svar af 21. marts 1990 fra  

 Kontaktudvalgets sekretariat på ministeriets anmodning af 22. februar om en  

 udtalelse i anledning af Folketingets Socialudvalgs behandling af forslag til  

 folketingsbeslutning om socialt opsøgende arbejde m.v. (B 50) ville  

 Kontaktudvalget vende tilbage med en endelig udtalelse efter udvalgsmødet den  

 24. april.
 Kontaktudvalget skal herefter udtale følgende:
 Generelt skal det som Kontaktudvalgets socialpolitiske  

 grundholdning nævnes, at det sociale arbejde må bestå af et partnerskab  

 mellem de tre netværk: Det offentlige, det familiemæssige og det frivillige.  

 Med dette udgangspunkt og med baggrund i erfaringerne fra det frivillige  

 område kan udvalget i princippet fuldt ud støtte tankerne bag dette forslag  

 til folketingsbeslutning.
 Kontaktudvalget finder, at det er meget væsentligt, at kommunerne får  

 økonomisk incitament til at udvikle, afprøve og forankre nye kvalitative  

 metoder i socialt arbejde.
I forslaget nævnes imidlertid ikke noget om de mange initiativer, der i  

 disse år foregår omkring de frivillige netværk.
Derfor skal Kontaktudvalget  

 pege på samarbejdsmulighederne mellem den offentlige og den frivillige  

 indsats, herunder den økonomiske.
Ad 1 og 2: Inden for det frivillige arbejde ser man mange  

 eksempler på, at det kan lade sig gøre at adskille aktiviteter, f.eks.  

 rådgivnings- og vejledningsarbejde, fra administrationsdelen.
En sådan  

 adskillelse har ofte ligefrem været en betingelse for at opnå økonomisk  

 støtte fra forskellige fonde.
Kontaktudvalget mener derfor, at det i teorien er muligt at skille  

 administrationsdelen ud.
Om det i praksis i kommunerne kan lade sig gøre, har  

 udvalget ikke tilstrækkelige tekniske forudsætninger for at udtale sig om.  

 F.eks. betyder en sådan adskillelse vel også en opsplitning af rådgivning og  

 udbetaling, hvilket i sidste ende er en politisk overvejelse.
 Ad 3: Projektarbejde som metode i fremtidens sociale arbejde er et  

 stort og komplekst spørgsmål.
 På den ene side har erfaringer fra de sidste 10 års forsøgsarbejde vist,  

 at projektarbejde i mange tilfælde er nyskabende, og at selve projektformen  

 er en meget engagerende arbejdsform for medarbejderne, fordi den i høj grad  

 giver plads til deres kreative sider.
På den anden side må det ikke glemmes, at »ganske almindeligt«  

 socialt arbejde som for eksempel individuel rådgivning, familiebehandling,  

 krisehjælp m.v. stadig må have en vigtig plads i fremtidens socialpolitiske  

 overvejelser.
Uden denne basis kan projektarbejdet ikke fungere  

 tilfredsstillende.
 Endelig er der de overvejelser, som går ud på, at man af flere grunde når  

 længst med netop forsøgsarbejde som netværksarbejde, uformelle kontaktsteder,  

 alternative rådgivninger, selvhjælpsarbejde og aktivitetsskabende projekter i  

 frivilligt regi, fordi der her findes nærhed, miljøkendskab og  

 personkendskab.
 Selv om kommunerne i langt højere grad end nu forhåbentlig bliver  

 engageret i »forebyggende rådgivnings- og vejledningsfunktioner«,  

 så tror Kontaktudvalget, at en del af disse aktiviteter som et supplement  

 hertil fortsat vil foregå i de frivillige organisationer/foreninger på grund  

 af de nævnte særlige kvaliteter ved arbejdet i dette regi.
 Dette bør dog ikke føre til, at det frivillige arbejde  

 »overenskomstbelægges«, men at samarbejdet sker under andre  

 økonomiske former, herunder også gennem centrale midler, for at bibeholde et  

 råderum for de frivillige initiativer.
 Derfor mener udvalget, at det er nødvendigt parallelt med overvejelser om  

 ændringerne af refusionsbestemmelserne som nævnt i forslag B 50 også at se på  

 støttemulighederne til det frivillige sociale arbejde, herunder statslige og  

 kommunale driftsstøtteordninger.
