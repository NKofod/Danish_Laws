Nævnet udtalte, at artiklens indhold p.g.a. formen og indholdet  

 kunne være krænkende for klageren.
Derfor burde bladet have  

 efterprøvet oplysningerne i særlig grad, især ved  

 forelæggelse for klageren.
Det blev lagt til grund, at bladet havde  

 søgt at efterprøve oplysningerne.
Det forhold, at bladet  

 tillige bragte oplysninger fra et tv-indslag, fritog imidlertid ikke bladet  

 fra at indhente klagerens kommentar, hvilket ikke skete.
 God presseskik var overtrådt, og bladet blev pålagt at  

 offentliggøre et resumé af kendelsen.
Kendelse fra Pressenævnet i sag nr.  

 93/1998 Dansk Flytteservice ApS har ved  Benny  Sørensen  

 klaget til Pressenævnet over en artikel bragt i Ekstra Bladet den 18.  

 september 1998, idet firmaet mener, at god presseskik er tilsidesat.
 Artiklen havde overskriften "FLYTTEMAND RUINERER OS" og  

 havde bl.a. følgende indhold:
 "Familie på fem chokeret efter møde med  

 berygtet flyttemand, der snød med tilbud og siden stjal kummefryser og  

 køleskab.
- Den flytning var starten på et nyt liv.
Sikke en  

 start! Sådan siger den 42-årige  

 førtidspensionist  Nina  Johansen efter sit møde med landets  

 mest berygtede flyttemand,  Benny  Sørensen fra Brøndby.
 Magasinprogrammet Ekstra Bladet på TV   der bliver  

 sendt hver torsdag klokken 22.25 på TvDanmark   gik i aftes tæt  

 på flyttemanden, der bl.a. er særdeles godt kendt i  

 Forbrugerstyrelsen.
 Alene i årene 1996-97 behandlede styrelsen omkring  

 tyve klager over  Benny  Sørensen, der i de fleste tilfælde har  

 været nødt til at betale penge tilbage til utilfredse  

 kunder.
- Vi har ikke særligt meget at gøre godt med,  

 så da vi fik tilbuddet fra Dansk Flytteservice ApS ved  Benny  

  Sørensen blev vi faktisk glade.
Det løb på 4500 kroner  

 plus moms.
De andre selskaber, vi havde talt med skulle have mellem 6000 og  

 8000 kroner plus moms, fortæller  Nina  Johansen, der samtidig  

 glædede sig over, at  Benny  Sørensen lovede  

 pensionist-rabat.
- Med rabatten røg vi så helt ned på  

 4300 kroner.
Tilbuddet var så godt, at min datter og et par andre  

 familiemedlemmer flere gange ringede til  Benny  Sørensen for at  

 få det bekræftet.
Det fik de mundtligt, men desværre  

 nåede vi aldrig at få tilbuddet på skrift.
Selvom  Benny  

  Sørensen lovede os det flere gange, siger  Nina  Johansen.
 At det billigste tilbud sjældent er det bedste,  

 erfarede familien hurtigt på selve flyttedagen.
RENT TYVERI - Folkene fra Dansk Flytteservice ApS kom fire timer for  

 sent.
Vi aftalte at mødes med dem i Kalundborg ved syv-tiden om  

 aftenen, men da vi kom frem fortalte en nabo os, at flyttemændene var  

 kørt igen.
Med alt, hvad vi ejer.
De kom først næste dag,  

 hvor  Benny  Sørensen bad mig være klar med 5000 kroner, siger  

  Nina  Johansen, der dog fik sig en gevaldig overraskelse da Dansk  

 Flytteservice ApS dukkede op med møblerne dagen efter.
- Pludselig var 5000 kroner ikke nok.
Jeg kunne ikke  

 få at vide, hvor meget mere jeg skulle betale, men  Benny  

  Sørensen tog min kummefryser og mit køleskab med.
Det er jo  

 rent tyveri, understreger kvinden, der fik en endelige flytteregning i  

 fredags.
- Den lyder på 11.250 kroner.  Benny  

  Sørensen har skrevet til mig, at får han ikke pengene i dag,  

 beholder han min kummefryser og mit køleskab.
Vi aner simpelthen ikke,  

 hvad vi skal stille op, siger  Nina  Johansen.
 Ekstra Bladet forsøgte i går at få en  

 kommentar fra  Benny  Sørensen.
 Den blev sparsom   men velkendt.
- I er kræftædemig lige til klodshans,  

 lød beskeden." Det fremgår af sagen, at det er den samme  

 journalist, der skrev artiklen og stod for indslaget i "Ekstra Bladet  

 på TV" på TvDanmark.
Klageren har anført, at forløbet omkring den  

 konkrete flytning er forkert refereret.
Det var aftalt med kunden, at kunden  

 og 5 hjælpere skulle være på adressen i Kalundborg for at  

 modtage indboet om aftenen den 1. september 1998. Da flyttevognen ankom, var  

 der imidlertid ingen, og ingen i gaden havde kendskab til, at der skulle  

 flytte nogen ind på adressen.
Efter en time returnerede flyttevognen  

 til København, og flyttelæsset blev afleveret dagen efter.
 Klageren har fremlagt kopi af ordrebekræftelse af  

 31. august 1998 samt faktura af 7. september 1998.
Klageren har videre anført, at han den 14.  

 september 1998 flere gange blev ringet op af journalisten.
Han havde  

 imidlertid ikke tid til at tale med journalisten.
Samme aften kom  

 journalisten med tv fotograf og lydmand til klagerens bopæl.
Klageren  

 var ikke hjemme, men kontaktede journalisten telefonisk for at forsøge  

 at få et møde.
Klagerens forsøg på at få en  

 seriøs samtale blev imidlertid afvist med hånlig latter under  

 samtalen og med udtalelsen om, at klageren kun var et "fup og  

 svindelfirma".
 Klageren har videre anført, at klageren ikke har  

 presset kunden til at underskrive ordrebekræftelsen, og at bladets  

 gengivelse af forløbet i øvrigt er ukorrekt.
 Klageren har endelig anført, at massemedierne  

 må forventes at være informative og sandfærdige.
 Bladet har i en udtalelse anført, at klagerens  

 firma har været genstand for omtale i bladet gang på gang  

 på grund af klager fra kunder, der er blevet præsenteret for  

 regninger, der langt oversteg, hvad der var aftalt på forhånd.  

 Firmaets metode er at give et lavt mundtligt tilbud, som kunderne accepterer.  

 Under selve flytningen presses kunderne til at underskrive en såkaldt  

 ordrebekræftelse, som reelt giver klageren mulighed for  

 efterfølgende at fremsende en faktura, der langt overstiger det  

 oprindelige tilbud.
 Bladet har videre anført, at Forbrugerstyrelsen i  

 årene 1996-1997 har behandlet en snes klager over firmaet.
Bladet har herudover anført, at firmaet  

 mødte flere timer senere end aftalt, og kunden blev derfor forsinket i  

 sin togrejse til Kalundborg Bladet har yderligere anført, at klageren har  

 fået flere muligheder for at kommentere forløbet, man at firmaet  

 i realiteten ikke ønskede dette.
Det møde, klageren  

 tilbød bladets journalist, skulle ifølge denne foregå i  

 "en mørk gyde i København" uden tv-hold.
Under disse  

 omstændigheder ønskede journalisten ikke et møde.  

 Klageren har derimod afvist at stille op i tv-studiet.
 Bladet har endelig fremlagt en båndkopi af  

 udsendelsen på TvDanmark fra den 17. september 1998.
 I sagens behandling har følgende  

 nævnsmedlemmer deltaget: Per Sørensen, Bo Maltesen, Lene Sarup  

 og Ole Askvig.
 Pressenævnet udtaler:
 Pressenævnet bemærker indledningsvis, at  

 nævnet ikke kan foretage en egentlig bevisførelse om, hvilken  

 aftale der var indgået mellem klageren og klagerens kunde.
Pressenævnet finder, at indholdet af artiklen  

 på grund af artiklens form og ordvalg kan være skadevoldende,  

 krænkende og virke agtelsesforringende for klageren.
Bladet var derfor  

 forpligtet til at efterprøve oplysningerne i særlig grad,  

 først og fremmest ved forelæggelse for klageren.
 På grundlag af det, parterne har anført,  

 lægger Pressenævnet til grund, at bladet har søgt at  

 efterprøve oplysningerne.
Pressenævnet lægger videre til grund, at  

 klageren har accepteret at udtale sig under et møde, idet klageren dog  

 ikke ønskede deltagelse af et tv-hold.
Det forhold, at Ekstra Bladet  

 tillige bragte oplysningerne i et indslag på TvDanmark, fritog  

 imidlertid ikke bladet for på sædvanlig vis at indhente klagerens  

 kommentar til dækning af sagen i bladet.
 Da dette ikke skete, har bladet tilsidesat god presseskik,  

 og nævnet udtaler sin kritik af Ekstra Bladet.
 I medfør af medieansvarslovens § 49  

 pålægges det herefter den ansvarshavende redaktør af  

 Ekstra Bladet at offentliggøre følgende:
 "Kendelse fra Pressenævnet:
Ekstra Bladet bragte den 18. september 1998 en artikel med  

 overskriften "FLYTTEMAND RUINERER OS". Artiklen, der henviste til et indslag  

 dagen før i udsendelsen "Ekstra Bladet på tv" på  

 TvDanmark, omhandlede et konkret tilfælde, hvor en familie havde  

 fået foretaget en flytning af Dansk Flytteservice ApS ved  Benny  

  Sørensen.
Familien mente, at Dansk Flytteservice ApS havde  

 krævet for meget for flytningen.
 Firmaet har klaget til Pressenævnet over artiklen,  

 idet firmaet mener, at god presseskik er tilsidesat, fordi firmaets  

 opfattelse af forholdene ikke blev gengivet.
 Ekstra Bladet har afvist klagen under henvisning til, at  

 firmaet har fået flere muligheder for at kommentere forløbet,  

 men at firmaet ikke ønskede at stille op i tv-studiet.
Pressenævnet lægger til grund, at bladet har  

 søgt at efterprøve oplysningerne, og at klageren har accepteret  

 at udtale sig under et møde uden deltagelse af et tv-hold.
Det  

 forhold, at Ekstra Bladet tillige bragte oplysningerne i et indslag i "Ekstra  

 Bladet på TV" på TvDanmark, fritog imidlertid ikke bladet for  

 på sædvanlig vis at indhente klagerens kommentar til  

 dækning af sagen i bladet.
 Da dette ikke skete, har bladet tilsidesat god presseskik,  

 og nævnet udtaler sin kritik af Ekstra Bladet.
 København, den 4. november 1998.
Per Sørensen, Bo Maltesen, Lene Sarup og Ole  

 Askvig." Afsagt den 4. november 1998.
