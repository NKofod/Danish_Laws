 Ved Skrivelser af 18. Oktober 1920 og 10. November s.A. blev der mellem  

 Danmarks Repræsentant i Island og Islands Førsteminister truffet Aftale om,  

 at der i Tilfælde af islandske Myndigheders Afholdelse af Søforhør over eller  

 Modtagelse af Søforklaringer fra danske Skibe forud gives Meddelelse til  

 Danmarks Repræsentation i Island om Berammelse af saadanne Søforhør eller  

 Søforklaringer, og at der tilstilles Danmarks Repræsentation gebyrfri  

 Udskrifter af de optagne Forhør og Forklaringer.
 Mellem den danske og den islandske Regering er der ligeledes Enighed om,  

 at der i Tilfælde af danske Myndigheders Afholdelse af Søforhør over eller  

 Modtagelse af Søforklaringer fra islandske Skibe forud gives Meddelelse til  

 Islands Gesandtskab i København om Berammelse af saadanne Søforhør og  

 Søforklaringer, og at der tilstilles Gesandtskabet gebyrfri Udskrifter af de  

 optagne Forhør og Forklaringer.
 Dog skal det være en Forudsætning, at saadan forudgaaende Meddelelse til  

 det paagældende Lands Repræsentation, inden Søforhør eller Søforklaring  

 optages, ikke maa medføre nogen Forsinkelse for vedkommende Skib.
 I Tilslutning hertil har Danmarks Repræsentant i Island paa den danske  

 Regerings Vegne ved Note af 18. Maj 1934 foreslaaet og Islands Førsteminister  

 paa den islandske Regerings Vegne ved Note af samme Dato tiltraadt  

 nedenstaaende Ordning vedrørende Fremgangsmaaden med Hensyn til Søforhør m.v.  

 og Udførelsen af forskellige konsulære Tjenestehandlinger med Hensyn til  

 danske Skibe i Island og islandske Skibe i Danmark:
 udføres derimod udenfor København, henholdsvis Reykjavik, af de lokale  

 Myndigheder eller af danske, respektive islandske Konsulater, saafremt  

 saadanne findes paa Stedet, saaledes at Indberetninger om de foretagne lokale  

 Tjenestehandlinger sendes til vedkommende Lands Centraladministration for  

 derfra at videresendes til det andet lands Hovedrepræsentation.
 Der er Enighed om, at de under b) omhandlede Tjenestehandlinger, paa  

 Steder, hvor der maatte findes dansk, henholdsvis islandsk Konsulat, kun kan  

 udføres af vedkommende Konsulat og ikke tillige af de lokale Myndigheder,  

 samt at der ikke kan tillægges de to Landes Konsulater en videregaaende  

 Bemyndigelse til Medvirken i Strandingssager end, hvad der er hjemlet ved de  

 respektive Landes Lovgivning, for Danmarks Vedkommende navnlig Reglen i § 8 i  

 dansk Strandingslov af 10. April 1895.
 Saafremt der efter vedkommende Lands Lovgivning oppebæres Gebyrer for  

 enkelte af de ovenciterede Tjenestehandlinger eller andre af den her  

 omhandlede Art, vil disse tilfalde det den paagældende handling udførende  

 Embede.
 Aftalen er traadt i Kraft fra Notevekslingens Dato.
 Hvilket herved bringes til almindelig Kundskab.
 Statsministeriet, den 10. november 1934.
Th.
Stauning.
