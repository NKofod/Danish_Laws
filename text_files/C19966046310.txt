Cirkulæreskrivelse om meddelelse om  

 opgørelse af tidsbegrænsningen ved skift af  

 forsikringskategori Kommentar m.v.:
Ved skift af forsikringskategori indgår uger med  

 supplerende dagpenge forud for forsikringsskift i opgørelsen af  

 tidsbegrænsningen i retten til supplerende dagpenge.
Opgørelsen  

 foretages efter reglerne gældende for den aktuelle forsikringsstatus.
 Meddelelse om afgørelsen:
På given foranledning meddeles, at et medlem ved  

 skift af forsikringskategori ikke påbegynder en ny  

 opgørelsesperiode for tidsbegrænsningen i retten til supplerende  

 dagpenge.
Et medlem, der er faldet for tidsbegrænsningen forud for  

 skift af forsikringskategori, skal derfor opfylde generhvervelseskravet  

 gældende for den aktuelle forsikringskategori.
For medlemmer, der ikke  

 har mistet retten til supplerende dagpenge ved forsikringsskiftet, vurderes  

 retten til supplerende dagpenge ud fra den aktuelle forsikringsstatus.
 Det indebærer:
 1.
 At et fuldtidsforsikret medlem, der er faldet  

 for tidsbegrænsningen, uanset overgang til deltidsforsikring skal  

 opfylde betingelserne for generhvervelse af retten til supplerende dagpenge.  

 Generhvervelseskravet er i denne situation 26 ugers arbejde med mindst 30  

 timer i hver uge inden for 12 måneder.
 2.
 At et fuldtidsforsikret medlem, der ikke er  

 faldet for tidsbegrænsningen ved overgang til deltidsforsikring,  

 også skal have medtaget uger med supplerende dagpenge forud for  

 kategoriskiftet i opgørelsen af tidsbegrænsningen.
Det betyder bl.a., at et fuldtidsforsikret medlem, der har  

 haft arbejde på nedsat tid, hvor retten til supplerende dagpenge ikke  

 har været betinget af frigørelsesattest, ved overgang til  

 deltidsforsikring også vil få medregnet disse uger i  

 opgørelsen af tidsbegrænsningen.
Det kan i disse tilfælde  

 forekomme, at et medlem straks ved overgang til deltidsforsikring fortaber  

 retten til supplerende dagpenge.
 Kasserne bør orientere et medlem om denne mulige  

 konsekvens i forbindelse med anmodningen om overgang til  

 deltidsforsikring.
 3.
 At et deltidsforsikret medlem, der er faldet for  

 tidsbegrænsningen i retten til supplerende dagpenge, uanset  

 overgang til fuldtidsforsikring skal opfylde generhvervelseskravet for  

 fuldtidsforsikrede, det vil sige 26 ugers arbejde med mere end 30 timer i  

 hver uge inden for 12 måneder.
 Opmærksomheden skal imidlertid henledes på §  

 4, stk. 5, hvorefter der kan udbetales supplerende dagpenge til et  

 fuldtidsforsikret medlem, der har mistet retten til supplerende dagpenge,  

 hvis der i en uge alene forekommer arbejde, hvor retten til supplerende  

 dagpenge ikke er betinget af frigørelsesattest.
 Det betyder, at et deltidsforsikret medlem, der er faldet  

 for tidsbegrænsningen i retten til supplerende dagpenge, efter overgang  

 til fuldtidsforsikring kan få udbetalt supplerende  dagpenge i uger,  

 hvor der udelukkende forekommer arbejde, hvor retten til supplerende dagpenge  

 ikke er betinget af frigørelsesattest.
 4.
 At et deltidsforsikret medlem, der ikke er  

faldet for tidsbegrænsningen, ved overgang til  

 fuldtidsforsikring ikke ved opgørelsen af tidsbegrænsningen skal  

 have medtaget uger forud for kategoriskiftet, hvori der er udbetalt  

 supplerende dagpenge i forbindelse med arbejde uden opsigelsesvarsel.
 Er der derimod tale om arbejde med et opsigelsesvarsel,  

 hvor retten til supplerende dagpenge til et fuldtidsforsikret medlem er  

 betinget af frigørelsesattest, indgår uger med sådant  

 arbejde forud for overgangen til fuldtidsforsikring i opgørelsen af  

 tidsbegrænsningen.
