 Cirkulæreskrivelse  

 vedrørende krisehjælp til indsatte og beboere i Kriminalforsorgens  

 institutioner.
(Kriminalforsorgens  

 anstalter, pensioner samt arrestinspektørerne.) I  

  

 	  

    

  

 I forbindelse med nogle meget voldsomme hændelser i  

 Kriminalforsorgens institutioner, er det blevet foreslået direktoratet, at  

 der  

 skabes mulighed for at yde krisehjælp til indsatte.
 Direktoratet har i den anledning besluttet, at der i tilfælde,  

 hvor indsatte eller beboere har været udsat for voldsomme livs‑ eller  

 helbredstruende hændelser, kan rettes henvendelse til Anstalten ved  

 Herstedvester, hvis psykologer vil varetage den kriseterapeutiske behandling  

 af  

 de indsatte m.v.
 II  

  

 	  

    

  

 Direktoratet skal dog understrege, at der ikke er indgået  

 aftale om rådighedsvagt for psykologerne i forbindelse med  

 krisehjælpsordningen.
Psykologerne på Anstalten ved Herstedvester skal kun yde akut  

 krisehjælp.
Hvis der måtte blive behov for egentlig behandling, vil der være  

 mulighed for at ansøge direktoratet om puljetimer til psykologisk/psykiatrisk  

 behandling af indsatte i overensstemmelse med retningslinierne herfor i  

 direktoratets skrivelse af 12. oktober 1995.
 Krisehjælpen ydes som udgangspunkt på den institution, hvor  

 den indsatte m.v. opholder sig.
 III  

 	  

    

 Inden der rettes henvendelse til Anstalten ved Herstedvester, bør  

 den lokale ledelse så vidt muligt efter samråd med sundhedspersonalet  

 vurdere,  

 om den pågældendes tilstand er så alvorlig, at en bearbejdelse af hændelsen  

 ikke kan ske ved samtale med f.eks. sundhedspersonale eller andet personale,  

 der er tilknyttet institutionen.
 Anmodning om krisehjælp fremsættes af vedkommende  

 fængselsinspektør, forstander, arrestinspektør eller arrestforvarer over for  

 Anstalten ved Herstedvester; i arbejdstiden over for den administrerende  

 overlæge og uden for arbejdstiden over for den vagthavende via  

 vagtmesterkontoret  

 i Anstalten ved Herstedvester.
 IV  

  

 	  

    

  

 Direktoratet skal så vidt muligt telefonisk orienteres om  

 iværksættelsen af krisehjælp.
 Der skal efterfølgende indsendes en indberetning til  

 direktoratet om iværksat krisehjælp med en kort redegørelse for hændelsen.
 Den telefoniske og skriftlige indberetning kan være et  

 supplement til indberetning efter cirkulæreskrivelsen af 26. september 1985  

 om  

 indberetning til direktoratet om blandt andet selvmord og alvorlige episoder.
 Psykologens transportudgifter m.v. i forbindelse med  

 krisehjælpen afholdes af den pågældende institution og afregningen vil ske  

 ved  

 en til‑reg. postering fra Anstalten ved Herstedvester.
 Direktoratet vil evaluere ordningen, når den har fungeret i  

 ca. 1 år.
 Denne cirkulæreskrivelse vil blive optaget i  

 Kriminalforsorgens administrative Regelsamling.
