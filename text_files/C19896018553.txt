 Som følge af industriministerens beslutning om afvikling af Københavns  

 Navigationsskole meddeles herved, at terminer for optagelse af elever til  

 skibsføreruddannelsen fra 1. januar 1990 vil være som følger:
 1. skibsførerklasse A.
 Fanø Navigationsskole og Marstal Navigationsskole optager elever i januar.
 Svendborg Navigationsskole optager elever i august.
 1. skibsførerklasse B.
 Fanø Navigationsskole og Marstal Navigationsskole optager elever i august.
 Svendborg Navigationsskole optager elever i januar.
 2. skibsførerklasse A.
 Fanø Navigationsskole og Marstal Navigationsskole optager elever i januar.
 Svendborg Navigationsskole optager elever i august.
 I afviklingsperioden for Københavns Navigationsskole, som vil være  

 afsluttet i december 1991, vil der i det omfang der er plads kunne optages  

 elever således:
 1. skibsførerklasse B i august 1989.
 2. skibsførerklasse A i januar 1990.
 Oplysninger om datoer og sted for afholdelse af optagelsesprøve I for  

 optagelse i 1. skibsførerklasse B og optagelsesprøve II for optagelse i 2.  

 skibsførerklasse A vil blive meddelt før hver optagelsestermin.
 Oplysning om dato for optagelse på skolen vil blive meddelt ansøgeren af  

 vedkommende skole.
