 § 1.  Ved fjerkræ forstås i denne lov høner, haner,  

 kyllinger, karpuner, poularder, kalkuner, gæs, ænder og duer.  

 Landbrugsministeren skal være berettiget til under loven at henføre andet  

 fjerkræ end det nævnte.
§ 2.  1) Kun fjerkræ, der er slagtet på  

 fjerkræslagterier autoriseret af landbrugsministeren, må forhandles fra  

 butikker eller udføres her fra landet.
Dog gøres en undtagelse, for så vidt  

 angår fjerkræ, der er slagtet på de ved lovens ikrafttræden igangværende  

 ikke- autoriserede virksomheder, såfremt disse ved henvendelse til  

 landbrugsministeriet har opnået tilladelse til på nærmere foreskrevne vilkår  

 at fortsætte deres fjerkræslagtning til fornævnte formål.
Sådan tilladelse  

 gives for en efter forholdene i det enkelte tilfælde afpasset periode på ikke  

 over 3 år.
 § 3.  1) Udførsel her fra landet af levende fjerkræ  

 til slagtning må kun finde sted, såfremt vedkommende har en af  

 landbrugsministeren dertil meddelt autorisation eller tilladelse.
 § 4.  1) Enhver, der ønsker at oprette et autoriseret  

 fjerkræslagteri, jfr. § 2, stk. 1, eller at udføre levende fjerkræ til  

 slagtning, jfr. § 3, stk. 1, skal gøre anmeldelse herom til  

 landbrugsministeren, der på nærmere betingelser, herunder erlæggelse af en i  

 forhold til slagtningen, henholdsvis salget, fastsat afgift, kan meddele  

 vedkommende autorisation.
 § 5.  1) Udførsel her fra landet af konserves eller  

 andre levnedsmidler tilvirket af fjerkræ må kun foregå fra virksomheder, som  

 dertil er autoriseret af landbrugsministeren.
§ 6.  1) Enhver virksomhed eller kommunalbestyrelse,  

 der ønsker etableret en dyrlægekontrol, ved hvilken slagtet fjerkræ kan blive  

 undersøgt og på grundlag heraf forsynet med et af landbrugsministeren fastsat  

 mærke, skal gøre anmeldelse herom til ministeren, der på nærmere betingelser  

 kan meddele virksomheden, henholdsvis kommunalbestyrelsen, autorisation  

 dertil.
Kun sådanne autorisationshavere må benytte dette mærke.
 § 7.  1) Indførsel her til landet og genudførsel her  

 fra landet af udenlandsk fjerkræ, såvel levende som slagtet, eller heraf  

 tilvirket konserves eller andre levnedsmidler må kun finde sted, såfremt  

 tilladelse, eventuelt autorisation, dertil er meddelt.
 § 8.  1) De i § 4, stk. 1, og § 7, stk. 2, omhandlede  

 afgifter anvendes til dækning af udgifterne ved den veterinære og  

 kvalitetsmæssige kontrol med overholdelsen af de i denne lov og i medfør af  

 samme fastsatte bestemmelser, herunder ved det arbejde, der udføres af  

 fjerkræeksportudvalget.
 § 9.  1) Overtrædelser af denne lov eller de i medfør  

 af denne fastsatte bestemmelser eller forsøg herpå straffes med bøde.
 § 10.  Denne lov gælder ikke for Færøerne og Grønland.  

 Lov nr. 386 af 22. februar 1939 om udførsel, indførsel og forhandling af  

 fjerkræ, jfr. lov nr. 58 af 3. marts 1948, ophæves, men de i medfør af nævnte  

 love udstedte bekendtgørelser forbliver i kraft, indtil de afløses af eller  

 ophæves ved bekendtgørelser udstedt i medfør af nærværende lov.
