Afslag på anmodning om sambeskatning  fusion kunne ikke sidestilles med  

 likvidation Med skattemæssig virkning pr. 1. juli 2000  

 fusionerede A og B.
Fusionen blev gennemført som en skattefri fusion med A  

 som  

 det modtagende selskab og B som det indskydende selskab.
Det fortsættende  

 selskab blev benævnt A.
Selskabets regnskabsår var før og efter fusionen 1.  

 juli - 30. juni.
Såvel A som B havde inden fusionen sambeskattede  

 datterselskaber i Tyskland, mens B tillige havde et sambeskattet  

 datterselskab  

 i Østrig.
Bs datterselskaber var benævnt E og F.
As datterselskab  

 i Tyskland  

 var benævnt C.
 Med virkning pr. 1. juli 2000 stiftede A et  

 datterselskab i Østrig benævnt D.
Ligeledes med virkning pr. 1. juli 2000 blev der  

 gennemført skattefri fusioner af datterselskaberne i henholdsvis Tyskland og  

 Østrig.
Bs datterselskab i Tyskland, E, fusionerede således med  

 As datterselskab  

 i Tyskland, C, med C som det fortsættende selskab.
På samme vis fusionerede  

 Bs  

 datterselskab i Østrig, F, med As nystiftede datterselskab i Østrig, D,  

 med D  

 som det fortsættende selskab.
 Den skatteansættende myndighed meddelte afslag på  

 selskabernes anmodning om sambeskatning mellem A samt E og F med følgende  

 begrundelse:
 "Den skatteansættende myndighed skal meddele  

 Dem afslag på Deres ansøgning om sambeskatning mellem A og E og F.
 Som begrundelse for den skatteansættende  

 myndigheds afgørelse er henset til, at E og F er ophørt ved fusion pr. 1.  

 juli  

 2000 med henholdsvis C og D som modtagende selskaber.
 Idet E og F ophører den 1. juli 2000, har disse  

 selskaber for indkomståret 2001 ikke samme regnskabsår som A, hvis  

 regnskabsår  

 for indkomståret 2001 slutter den 30. juni 2001.
Der skal i denne forbindelse henvises til  

 selskabsskattelovens § 31, stk. 1, sidste pkt., samt til TSS-cirkulære nr. 44  

 af 21. december 2000 om sambeskatning af selskaber m.v., pkt 1.1 (TS-cir.  

 2000-44). Der kan yderligere henvises til Ligningsvejledningen for selskaber  

 2001, afsnit S.
D. 4. 5." Selskabernes revisor påklagede herefter den skatteansættende  

 myndigheds afgørelse til Ligningsrådet.
Af klagen fremgår blandt andet  

 følgende:
"  

  

 Påstand Det er vor opfattelse, at A er berettiget til at  

 blive sambeskattet med datterselskaberne E samt F, da betingelsen om samme  

 indkomstår er opfyldt.
Datterselskaberne kan indtræde i sambeskatning i det  

 indkomstår, hvor de ophører ved fusion, uanset at selskaberne ikke juridisk  

 eksisterer  

 på det tidspunkt, hvor indkomståret udløber.
Dette har blandt andet støtte i reglerne om  

 sambeskatning i likvidationsåret, hvor sambeskatning fortsætter indtil  

 likvidationstidspunktet, uanset hvornår likvidationen måtte indtræde i et  

 indkomstår.
Det afgørende er, at betingelserne for sambeskatning objektivt  

 kan  

 anses for opfyldt, og i den henseende skal der ikke skelnes mellem, om en  

 fusion gennemføres i det første indkomstår efter indtræden i sambeskatning  

 eller i et senere indkomstår.
 Denne opfattelse har støtte i praksis vedrørende  

 succession ved omstruktureringer, hvor det er fastslået, at det modtagende  

 selskab blandt andet kan opfylde ejertidsbetingelsen i forhold til  

 udbyttereglerne.
Baggrundsoplysninger Med fusionsdato den 1. juli 2000 blev de danske  

 selskaber A, som det modtagende selskab, og B, som det ophørende selskab,  

 fusioneret efter fusionsskattelovens regler om skattefri fusion.
Det  

 fusionerede  

 selskab fortsatte under navnet A.
Østrig F var Bs østrigske datterselskab og omfattet af  

 sambeskatning med B.
D var et nystiftet datterselskab af A A/S.
Med fusionsskæringsdato den 1. juli 2000 blev  

 der ultimo marts 2001 vedtaget en skattefri vandret fusion mellem de to  

 østrigske datterselskaber i henhold til de østrigske fusionsregler, der er  

 baseret på EU-fusionsdirektivet.
F var ved fusionen det indskydende selskab  

 og  

 D det modtagende selskab.
Fusionen blev gennemført efter  

 successionsprincippet,  

 således som vi kender det i fusionsskatteloven.
Efter de østrigske regler om  

 skattefri fusion kan det modtagende selskab indtræde i det indskydende  

 selskabs  

 underskud.
 Med henblik på ligeledes at opnå en skattefri  

 fusion i relation til aktionærerne og til den danske sambeskatningsopgørelse  

 er  

 der gennemført en vandret skattefri fusion efter fusionsskattelovens kapitel  

 1  

 mellem de to sambeskattede datterselskaber med F som det indskydende selskab  

 og  

 D som det modtagende selskab.
Tyskland E og C var henholdsvis Bs tyske sambeskattede  

 datterselskab og As tyske sambeskattede datterselskab.
Med fusionsskæringsdato den 1. juli 2000 blev der  

 ultimo februar 2001 vedtaget en skattefri fusion mellem de to selskaber i  

 henhold til de tyske fusionsregler, der er baseret på EU-fusionsdirektivet.
E  

 var i denne fusion det indskydende selskab, og C var det modtagende selskab.  

 Fusionen blev gennemført efter successionsprincippet, således som vi kender  

 det  

 i fusionsskatteloven.
Efter de tyske regler om skattefri fusion kan det  

 modtagende selskab indtræde i det indskydende selskabs underskud.
 Fusionen blev ligeledes gennemført som en dansk  

 skattefri fusion efter fusionsskattelovens kapitel 1, jf. ovenfor vedrørende  

 fusionen i Østrig.
Begge de modtagende selskaber har regnskabsår, der  

 løber fra 1. juli til 30 juni.
De ophørende selskaber havde  

 kalenderårsregnskab.
Anmodning om sambeskatning A har ved indlevering af selvangivelsen for  

 indkomståret 2001 - perioden 1. juli 2000 til 30. juni 2001 - anmodet om, at  

 der etableres sambeskatning mellem det fusionerede moderselskab A og det  

 ophørende selskab Bs datterselskaber samt det nystiftede D.
 Anmodning om sambeskatning blev indgivet dels af  

 forretningsmæssige årsager, dels for at opfylde betingelserne i  

 ligningslovens  

 § 33 E.
 Efter ligningslovens § 33 E, stk. 7 kan  

 genbeskatningssaldoen på udenlandske datterselskaber af det ophørende selskab  

 videreføres i det modtagende selskab, såfremt der etableres sambeskatning  

 mellem  

 det modtagende selskab og det ophørende selskabs sambeskattede  

 datterselskaber.
 Efter ligningslovens § 33 E, stk. 8 kan der ved  

 fusioner mellem udenlandske sambeskattede datterselskaber ske overførsel af  

 genbeskatningssaldoen, såfremt underskud efter udenlandske regler overføres  

 ved  

 fusionen.
Indtræden i sambeskatning samme år som fusion  

 gennemføres Den skatteansættende myndighed har anført, at de  

 ophørende datterselskaber ved de tyske og østrigske fusioner ikke kan  

 indtræde  

 i sambeskatning med A fra indkomståret 2001, da selskaberne ophører ved  

 udenlandske fusioner i samme år og således ikke har samme indkomstår som A.  

 Efter det oplyste er det ikke fusionsdatoen den 1. juli 2000 (samme dato som  

 indtræden i sambeskatning), der giver den skatteansættende myndighed grund  

 til  

 at afvise indtræden i sambeskatning.
Den skatteansættende myndighed ville  

 afvise indtræden i sambeskatning, uanset hvornår i perioden 1. juli 2000 til  

 30. juni 2001 fusionen blev gennemført.
 I dansk praksis er det accepteret, at udenlandske  

 fusioner efter fusionsskattelovens kapitel 3 kan gennemføres med et andet  

 skæringstidspunkt end første dag i indkomståret for det modtagende selskab.  

 Den  

 skatteansættende myndigheds holdning medfører særligt i forhold til sådanne  

 fusioner, at der stilles et i forhold til sambeskatningsreglerne ulovhjemlet  

 krav om et helt år i sambeskatning, førend omstruktureringer kan gennemføres.
Der er ikke i lovgivning eller praksis hjemmel til  

 at sondre mellem den situation, hvor et selskab inddrages i sambeskatning i  

 det  

 år, hvor det ophører ved fusion og den situation, hvor et selskab allerede er  

 i  

 sambeskatning forud for det år, hvor det ophører ved fusion.
Betingelser og  

 vilkår for sambeskatning, som de er angivet i selskabsskattelovens § 31 og  

 TSS-cirkulære  

  

 2000-44  

  

 skal opfyldes hvert år, et selskab skal være omfattet af sambeskatning.  

 Betingelserne om regnskabsår og aktiebesiddelse skal derfor være opfyldt,  

 ikke  

 kun i det første år, hvor et selskab indtræder i sambeskatning, men også i de  

 følgende år.
Et datterselskab, der opfylder sambeskatningsbetingelserne, er  

 derfor berettiget til at indtræde i sambeskatning, selv om det ophører ved  

 fusion i det samme indkomstår.
Situationen er identisk med den situation,  

 hvor  

 et datterselskab, der fra tidligere år er omfattet af sambeskatning, ophører  

 ved fusion.
Den skatteansættende myndigheds afgørelse  

 vedrørende sambeskatningsreglerne har den konsekvens, at et ophørende selskab  

 ved en fusion ikke kan være omfattet af sambeskatning i fusionsåret, da  

 selskabet ikke opfylder betingelserne for sambeskatning i det år, hvor  

 fusionen  

 gennemføres.
Konsekvensen er, at selskabet derfor alene er omfattet af  

 sambeskatning indtil sidste dag i det indkomstår, der ligger forud for  

 fusionsindkomståret.
I praksis vil det imidlertid betyde, at  

 § 33 E,  

 stk. 8 ikke har noget anvendelsesområde, da den skatteansættende myndighed  

 forudsætter, at selskaberne skal være omfattet af "samme  

 sambeskatning" på fusionstidspunktet.
Et selskab, der objektivt opfylder betingelserne  

 for sambeskatning, men som i praksis ikke eksisterer ved udgangen af  

 indkomståret, er efter sambeskatningsreglerne ikke afstået fra at kunne  

 indtræde  

 i sambeskatning.
Selskaber kan indtræde i en sambeskatning selvom de ophører  

 ved likvidation i løbet af indkomståret.
Med parallel i  

 likvidationssituationen  

 må det ophørende selskab i relation til § 33 E, stk. 8 være omfattet af  

 sambeskatning frem til fusionstidspunktet, da der ikke foretages en  

 afsluttende  

 skatteansættelse efter fusionsskattelovens § 7. Ved likvidation foretages der  

 ligeledes ingen afsluttende skatteansættelse.
Det er vor vurdering, at der i fusionssituationen  

 skal drages en parallel til likvidationssituationen, da det i henseende til  

 skatteansættelse m.v. er sammenligneligt.
Da det er muligt at inddrage et  

 selskab i sambeskatning i det år, hvor det ophører ved likvidation, må det  

 ligeledes være muligt at inddrage et selskab sambeskatning i det år, hvor det  

 ophører ved fusion.
Omfattet af sambeskatning via fusioneret  

 selskab Såfremt Ligningsrådet måtte finde, at det ikke er  

 muligt selvstændigt at inddrage de ophørende datterselskaber i sambeskatning  

 med A fra 1. juli 2000, er det vor vurdering, at selskaberne indirekte gennem  

 fusionerne med de fortsættende selskaber opfylder betingelserne i  

 ligningslovens  

 § 33 E, stk. 7 og 8. Ved fusionerne omfattes selskaberne i realiteten af  

 sambeskatningen  

 med A, da selskabernes aktiver og passiver indgår i sambeskatningsbalancen  

 for  

 de modtagende selskaber efter successionsprincippet, jf. at fusionerne såvel  

 lokalt som i Danmark er gennemført som skattefrie fusioner.
I praksis er det accepteret, at selskaber kan  

 opfylde ejertidsbetingelsen for skattefrit udbytte, selv efter selskabet er  

 ophørt ved fusion.
Det modtagende selskab kan opfylde betingelsen efter et  

 successionsprincip,  

 se TfS 1998, 490. Det samme må gøre sig gældende i denne situation.
Det vil  

 sige, det afgørende er, at det modtagende selskab opfylder betingelserne.  

 Dermed er det indskydende selskab i realiteten sambeskattet med det danske  

 moderselskab.
De skattefrie fusioner i Østrig og Tyskland  

 medfører, at selskabernes lokale underskud er fremført til det modtagende  

 selskab.
Derved sikres, at en senere genbeskatning af de overførte  

 genbeskatningssaldi  

 er reel.
Der udgår derfor ikke noget beskatningsgrundlag fra dansk  

 beskatning.
Alternativt indtræden i sambeskatning fra 1.  

 januar 2000 Såfremt Ligningsrådet ikke kan tillade  

 sambeskatning på ovenstående grundlag, skal vi anmode Ligningsrådet om at  

 overveje, hvorvidt de ophørende østrigske og tyske B-datterselskaber kan  

 indtræde  

 i sambeskatning med A fra 1. januar 2000.
Efter Ligningsvejledningen for selskaber 2001,  

 S.D.4.6. skal selskaber have samme regnskabsår for at kunne etablere  

 sambeskatning.
Sambeskatning tillades dog, uanset at selskabernes regnskabsår  

 ikke begynder samtidig, hvis de slutter samtidig, og moderselskabet har ejet  

 aktierne i datterselskabet i såvel hele moderselskabets indkomstår som hele  

 datterselskabets indkomstår.
Betingelsen om ejerskab er opfyldt, da forholdet  

 kan sidestilles med afgørelsen i TfS 2000, 102, hvor et selskab har  

 succederet  

 i det ophørende selskabs aktiebesiddelse i forhold til ejertid.
I relation  

 til  

 at regnskabsår skal slutte samtidig, er det vor vurdering, at der kan drages  

 en  

 analogi til likvidationssituation.
Afrunding Den skatteansættende myndigheds afgørelse  

 medfører, at fusionerne mellem A og B og mellem de lokale datterselskaber vil  

 udløse genbeskatning af de genbeskatningssaldi, der påhviler de to  

 datterselskaber.  

 De forretningsmæssigt begrundede skattefrie fusioner dels mellem  

 moderselskaberne  

 i Danmark, dels de lokale fusioner, har derfor den uhensigtsmæssige og  

 utilsigtede  

 konsekvens, at der udløses skat.
Fusionerne i Østrig og Tyskland er besluttet  

 gennemført med samme fusionsdato som den danske moderselskabsfusion for  

 hurtigst muligt at sammenlægge aktiviteterne og opnå den ønskede enstrengede  

 struktur.
Hvis datterselskaber af det ophørende moderselskab minimum skal  

 afvente et år, førend det kan indgå i lokale omstruktureringer, vil dette  

 lægge  

 hindringer i vejen for forretningsmæssigt begrundende omstruktureringer.
En  

 sådan "karenstid" kan ikke være intentionen med reglerne.
Princippet bag fusionsskatteloven og reglerne om  

 genbeskatning ved skattefrie omstruktureringer i ligningsloven er, at  

 omstruktureringer skal kunne gennemføres uden at udløse skat, herunder  

 genbeskatning  

 af underskud i de udenlandske datterselskaber.
Hensigten med reglerne vil  

 derfor ikke blive tilgodeset på trods af, at der ikke i denne situation  

 foreligger nogen form for skatteomgåelse eller udgår noget  

 beskatningsgrundlag  

 fra dansk beskatning.
(Udeladt) Revisor fremkom efter et møde med Told- og  

 Skattestyrelsen med følgende bemærkninger (det af revisor fremhævede  

 synspunkt  

 fremgår af Ligningsrådets afgørelse):
"Synspunktet ville, hvis det lægges til  

 grund, have vidtrækkende konsekvenser.
Enten medfører det, at fusioner med  

 virkning fra første dag i regnskabsperioden for det ophørende selskab  

 generelt  

 ikke kan ske med succession i genbeskatningssaldoen, jf. ligningslovens § 33  

 E,  

 stk. 8. Alternativt begrænser det sig til fusioner, der gennemføres i det  

 første indkomstår under sambeskatning.
Såfremt konsekvensen af synspunktet er  

 den førstnævnte, vil anvendelsesområdet for ligningslovens § 33 E, stk. 8  

 blive  

 indsnævret væsentligt set i forhold til det i forarbejderne til denne  

 bestemmelse anførte.
Synspunktet er efter vor opfattelse båret af  

 formelle hensyn, der ikke kan tillægges afgørende betydning.
Endvidere  

 bemærkes, at indkomsten fra det ophørende selskab under alle omstændigheder  

 indgår i sambeskatningsindkomsten som følge af fusionen.
Synspunktet har  

 derfor  

 kun betydning for spørgsmålet om genbeskatning af underskud.
 Hjemmelsgrundlaget for sambeskatning er  

 selskabsskattelovens § 31. Der er intet i ordlyden af bestemmelsen, der  

 forhindrer den ønskede fortolkning af sambeskatningsbetingelserne.
Tilsvarende gør sig gældende for  

 sambeskatningscirkulæret.
Således følger det af sambeskatningsbetingelserne,  

 at  

 sambeskatning med datterselskaber tillades, indtil datterselskabets  

 likvidation.  

 En fusion må i denne sammenhæng sidestilles med likvidation, jf.  

 ligningslovens  

 § 33 E, stk. 8 forudsætningvist.
 Lovgrundlaget for sambeskatning tilsiger således  

 ikke en snæver fortolkning af sambeskatningsinstituttet.
 Hertil kommer, at reglerne om genbeskatning af  

 underskud i forbindelse med datterselskabsfusion i ligningslovens § 33 E,  

 stk.  

 8 blev indført med henblik på at lette forretningsmæssigt begrundede  

 omstruktureringer i overensstemmelse med principperne for skattefri fusioner.  

 Det vil være uforeneligt med forarbejderne og det i cirkulære om  

 international  

 beskatning anførte, såfremt bestemmelsen generelt ikke kan anvendes ved  

 fusioner med virkning fra regnskabsårets 1. dag, eller eventuelt at  

 bestemmelsen generelt ikke kan anvendes i det første sambeskatningsår.
I andre sammenhænge accepteres det, at  

 vederlagsaktier ved en skattefri fusion træder i stedet for de hidtidige  

 aktier.
Successionen går efter praksis begge veje.
Ejertiden for de afståede  

 aktier indgår i ejertiden på vederlagsaktierne.
I praksis, jf.
TfS 1998, 490,  

 accepteres det tilsvarende, at ejertiden på vederlagsaktierne medregnes ved  

 opgørelsen af eventuelle frister m.v., der knytter sig til de afståede  

 aktier.  

 Dette princip fører til, at sambeskatning for det ophørende selskab skal  

 accepteres." Herudover bemærkede revisor :
 "Fusionerne af datterselskaberne i Tyskland  

 og i Østrig er gennemført efter de regler, som i henhold til  

 fusionsdirektivet  

 er implementeret i henholdsvis dansk, tysk og østrigsk lovgivning.
Baggrunden for fusionsdirektivet er, at  

 forretningsmæssigt begrundede fusioner m.v. skal kunne gennemføres uden  

 skattemæssige hindringer.
Det vil derfor være i strid med grundlæggende  

 princippet  

 i fusionsdirektivet, såfremt Ligningsrådet måtte finde, at danske  

 skatteregler,  

 herunder i kombination med hinanden, medfører, at der udløses en betydelig  

 skattebyrde i form af genbeskatning af underskud som følge af en  

 "skattefri fusion".
 Konsekvenserne af den af den skatteansættende  

 myndighed trufne afgørelse er, at der udløses genbeskatning af underskud  

 efter  

 ligningslovens § 33 E for så vidt angår datterselskaberne i Tyskland og  

 Østrig.
Konflikten med EU-retten kan løses, såfremt  

 sambeskatningsanmodningen imødekommes." (Udeladt) Ligningsrådets afgørelse og begrundelse Ligningsrådet bemærker indledningsvis, at sagen  

 alene vedrører spørgsmålet om, hvorvidt der kan meddeles tilladelse til  

 sambeskatning, mens spørgsmålet om genbeskatning af underskud henhører under  

 den skatteansættende myndighed.
Indkomsten i de ophørende selskaber indgår  

 som  

 af revisor anført under alle omstændigheder i sambeskatningsindkomsten,  

 hvorfor  

 konsekvensen af en nægtelse af sambeskatning ikke har betydning for selve  

 sambeskatningen af indkomsten.
Det fremgår af selskabsskattelovens § 31, stk. 1,  

 3. og 4. pkt., at det er en betingelse for sambeskatning, at samtlige aktier  

 i  

 de udenlandske selskaber ejes af moderselskabet eller af et eller flere af de  

 danske datterselskaber, der inddrages under sambeskatningen.
Modifikationerne  

 i  

 selskabsskattelovens § 31, stk. 1, 4. pkt., er efter det oplyste ikke  

 relevante  

 i den konkrete sag.
 Kravet til ejerskab skal således være opfyldt i  

 relation til såvel E som F, førend der kan tillades sambeskatning mellem  

 disse  

 selskaber og A.
 Det relevante indkomstår, 2001, omfatter perioden  

 1. juli 2000 - 30. juni 2001. Fusionen af A og B blev vedtaget i december  

 2000,  

 og fusionen blev gennemført med virkning pr. 1. juli 2000.
En fusion med tilbagevirkende kraft i medfør af  

 fusionsskattelovens regler bevirker, at det modtagende selskab pr. fusionens  

 virkningstidspunkt skattemæssigt anses for at være succederet i det  

 indskydende  

 selskabs aktiebesiddelser, jf. således også den af revisor refererede  

 afgørelse  

 TfS 2000, 1002 LR.
Det modtagende selskab kan derimod ikke succedere i en  

 indtil fusionsdatoen eksisterende sambeskatning mellem det indskydende  

 selskab  

 og dettes datterselskaber, jf. ligeledes TfS 2000, 1002 LR.
 Det må således konstateres, at fusionen af A og B,  

 der er gennemført som en skattefri fusion med virkning pr. 1. juli 2000,  

 bevirker, at A, som er det modtagende selskab i fusionen, skal anses for at  

 være succederet i aktierne i det modtagende selskabs datterselskaber, E og F,  

 fra og med fusionens virkningstidspunkt, dvs. den 1. juli 2000, uanset at  

 fusionen først er vedtaget på et senere tidspunkt.
Det må herefter konstateres, at omend A er  

 succederet i aktiebesiddelsen i E og F, så er disse selskaber med  

 skattemæssig  

 virkning pr. 1. juli 2000 fusioneret med henholdsvis C og D med henholdsvis C  

 og D som de fortsættende selskaber.
I skattemæssig henseende er E og F derfor  

 ophørt pr. 1. juli 2000.
Spørgsmålet er herefter, hvorvidt  

 sambeskatningscirkulærets betingelse 1.2., kan finde analog anvendelse på den  

 pågældende situation.
Betingelse 1.2. lyder som følger:
"1.2. Ejerforholdet, jf. selskabsskattelovens  

 § 31, skal have bestået i hele moderselskabets indkomstår, bortset fra  

 tilfælde  

 hvor moderselskabet ejer aktierne eller anparterne fra datterselskabets  

 stiftelse, eller hvor moderselskabet erhverver aktierne eller anparterne i et  

 selskab, som har været uden aktivitet fra dets stiftelse, når bortses fra  

 forrentning af indskudskapitalen, eller hvor moderselskabet ejer aktierne  

 eller  

 anparterne indtil datterselskabets likvidation." Da hverken E eller F er nystiftede selskaber eller  

 såkaldte skuffeselskaber, bliver spørgsmålet, om et datterselskabs ophør ved  

 skattefri fusion kan sidestilles med et datterselskabs ophør ved likvidation.
En fusion er karakteriseret ved, at et selskab  

 uden likvidation overdrager selskabets aktiver og forpligtelser som helhed  

 til  

 et andet selskab, eller at to eller flere aktie- eller anpartsselskaber uden  

 likvidation sammensmeltes til et nyt aktie- eller anpartsselskab.
Ved en  

 fusion  

 ophører et af eller flere af selskaberne således med at eksistere, mens  

 selskabets aktiver og forpligtelser som helhed vedbliver at eksistere i en ny  

 juridisk enhed, nemlig et nyt selskab eller det modtagende/fortsættende  

 selskab  

 i fusionen.
 En likvidation er karakteriseret ved, at selskab,  

 herunder selskabets aktiver og forpligtelser, som helhed ophører med at  

 eksistere.
Skatteretligt kan en fusion gennemføres som  

 henholdsvis en skattefri og en skattepligtig fusion.
Gennemføres fusionen som  

 en skattefri fusion succederer det modtagende selskab i det/de ophørende  

 selskabs/-ers aktiver og passiver, jf. fusionsskattelovens § 8.
 En likvidation udløser altid beskatning af det  

 likviderede selskab, idet aktiver og passiver realiseres i forbindelse med  

 likvidationen.
Det er Ligningsrådets opfattelse, at det særegne ved  

 en likvidation, som har bevirket fastsættelsen af sambeskatningscirkulærets  

 betingelse 1.2., er, at ved likvidation ophører selskabet, herunder  

 selskabets  

 aktiver og forpligtelser, som helhed med at eksistere.
Da dette ikke er  

 tilfældet ved en fusion, finder Ligningsrådet ikke, at  

 sambeskatningscirkulærets betingelse 1.2. kan anvendes analogt ved fusion af  

 datterselskaber.
Et synspunkt, hvorefter betingelse 1.2. kan  

 anvendes analogt på datterselskabets ophør ved fusion, vil i øvrigt have  

 utilsigtede konsekvenser.
I den konkrete sag vil synspunktet således medføre,  

 at E og F bliver inddraget i sambeskatningen to gange, nemlig dels som  

 selvstændige skattesubjekter i det pågældende indkomstår, dels som en del af  

 henholdsvis C og D.
Dette har ikke været intentionen med  

 sambeskatningscirkulærets betingelse 1.2., hvilket som ovenfor anført er  

 årsagen til, at udelukkende likvidation er medtaget i betingelse 1.2.
 De samme overvejelser gør sig gældende vedrørende  

 det i selskabsskattelovens § 31, stk. 1, 2. pkt., indeholdte krav om, at  

 selskaberne skal have samme regnskabsår.
 B, E og F har/havde alle regnskabsperiode 01.01. -  

 31.12. Der var etableret sambeskatning mellem selskaberne med B som  

 moderselskab.
A, C og D har regnskabsperiode 01.07. - 30.06. Der  

 var/blev etableret sambeskatning mellem selskaberne med A som moderselskab.
I  

 forbindelse med fusionen mellem A og B med A som det fortsættende selskab,  

 bevarer moderselskabet i sambeskatningen, det fortsættende selskab A,  

 regnskabsperioden  

 01.07. - 30.06. D stiftes efter fusionen med virkning pr. 1. juli 2000 og får  

 regnskabsperiode 01.07. - 30.06.
 D inddrages således i sambeskatningen for  

 indkomståret 2001. Selskabet har været ejet af moderselskabet i hele  

 indkomståret, og har samme regnskabsår som moderselskabet, hvorfor  

 sambeskatning kan etableres.
 E og F har/havde derimod begge regnskabsperiode  

 01.01. - 31.12, mens moderselskabet, A, har regnskabsperiode 01.07. - 30.06.  

 Kravet i selskabsskattelovens § 31, stk. 1, 2. pkt., om, at selskaberne skal  

 have samme regnskabsår, er derfor ikke umiddelbart opfyldt.
 Ligningsrådet har i TSS-cirkulære  

  

 2000-44  

  

 , der er det for det  

 relevante indkomstår gældende sambeskatningscirkulære, modificeret det i  

 selskabsskattelovens § 31 indeholdte udgangspunkt, jf.  

 sambeskatningscirkulærets betingelse 1.1, der lyder som følger:
 "1.1. Sambeskatning tillades, uanset at  

 selskabernes regnskabsår ikke begynder samtidigt, hvis blot de slutter  

 samtidigt, og moderselskabet tillige har ejet aktierne eller anparterne i  

 datterselskabet  

 i såvel hele moderselskabets indkomstår som i hele datterselskabets  

 indkomstår.
Ejer moderselskabet aktierne eller anparterne fra  

 datterselskabets stiftelse, tillades sambeskatning, hvis blot selskabernes  

 regnskabsår slutter samtidigt.
Det samme gælder, hvis moderselskabet  

 erhverver  

 aktierne eller anparterne i et selskab, som har været uden aktivitet fra dets  

 stiftelse, når bortses fra forrentning af indskudskapitalen.
Ejer moderselskabet aktierne eller anparterne  

 indtil datterselskabets likvidation tillades sambeskatning, hvis blot  

 selskabernes regnskabsår begynder samtidigt." Hverken 1., 2. eller 3. punktum i betingelse 1.1  

 finder anvendelse.
Spørgsmålet er herefter, hvorvidt 4. punktum, hvorefter  

 sambeskatning kan tillades, hvis moderselskabet ejer aktierne eller  

 anparterne  

 i datterselskabet indtil datterselskabets likvidation, og hvis selskabernes  

 regnskabsår  

 begynder samtidig.
Det er vigtigt at bemærke, at der er tale om to  

 krav.
For det første skal moderselskabet eje aktierne eller anparterne i  

 datterselskabet indtil datterselskabets likvidation.
For det andet skal  

 selskabernes regnskabsår begynde samtidig.
Det må konstateres, at regnskabsårene i A samt E  

 og F ikke begynder samtidig.
Herudover er der ikke tale om, at E og F bliver  

 likvideret men derimod tale om, at de bliver fusioneret med andre selskaber,  

 der i øvrigt er omfattet af sambeskatningen for det pågældende år.
Der synes  

 således ikke at være tvivl om, at dispositionerne ikke er omfattet af  

 ordlyden af  

 hverken selskabsskattelovens § 31, stk. 1, eller sambeskatningscirkulæret.  

 Spørgsmålet er imidlertid, hvorvidt sambeskatningscirkulærets betingelse  

 1.1.,  

 4. punktum, kan udstrækkes til ligeledes at omfatte fusioner.
 Som ovenfor anført, finder Ligningsrådet under  

 hensyntagen til karakteristikaene ved henholdsvis en likvidation og en fusion  

 ikke, at betingelse 1.1., 4. punktum, kan anvendes analogt ved fusion af  

 datterselskaber.
I den konkrete sag ville en analog anvendelse af  

 sambeskatningscirkulærets betingelse 1.1., 4. punktum, på den af revisor  

 anførte måde endvidere bevirke, at over-/underskud i de ophørende/indskydende  

 selskaber i fusionerne ville blive medregnet to gange i  

 sambeskatningsopgørelsen.  

 Fusionerne er gennemført med skattemæssig virkning pr. den første dag i  

 regnskabsåret, hvorfor de ophørende/indskydende selskabers indkomstopgørelse  

 indgår i de fortsættende/modtagende selskabers indkomstopgørelse for det  

 pågældende år.
En sådan dobbeltmedregning af over-/underskud har ikke været  

 intentionen med betingelse 1.1., 4. punktum.
Udover de ovenfor anførte bemærkninger skal  

 Ligningsrådet tilføje, at Ligningsrådet finder, at det i medfør af  

 selskabsskattelovens § 31, stk. 1, kan fastslås, at det er en helt  

 grundlæggende  

 betingelse for sambeskatning, at de selskaber, der ønskes inddraget under  

 sambeskatning, i skattemæssig henseende må anses for eksisterende i det eller  

 de år, hvor selskaberne ønskes inddraget i sambeskatningen.
Dette betyder  

 ikke,  

 jf. likvidationssituationen, at selskabet nødvendigvis skal eksistere ved  

 indkomstårets udgang.
Men det betyder derimod, at et selskab, der i  

 skattemæssig henseende skal anses for ophørt og dermed ikke-eksisterende pr.  

 den første dag i det indkomstår, for hvilket der ønskes sambeskatning, ikke  

 kan  

 indgå i en sambeskatning for det pågældende indkomstår.
 Ligningsrådet har ikke herved taget stilling til,  

 hvorledes en fusion gennemført med virkning på et senere tidspunkt i  

 indkomståret skal behandles.
 På denne baggrund finder Ligningsrådet ikke, at  

 betingelserne for sambeskatning, herunder kravet til selskabets eksistens,  

 kravet til ejerskab og kravet til samme regnskabsår, er opfyldt i relation  

 til  

 E og F.
 Revisor har anmodet Ligningsrådet om at overveje,  

 hvorvidt det kan tillades, at E og F indtræder i sambeskatning med A pr. 1.  

 januar 2000.
A kommer først til eksistens den 1. juli 2000, som  

 er virkningstidspunktet for den mellem A og B gennemførte fusion.
Endvidere  

 succederer A først i Bs aktiebesiddelse i E og F pr. fusionens  

 virkningstidspunkt,  

 jf.
TfS 2000, 1002. Det er på denne baggrund styrelsens opfattelse, at der  

 ikke  

 kan indrømmes sambeskatning mellem et moderselskab, der ikke er kommet til  

 eksistens på det tidspunkt, fra hvilket sambeskatningen ønskes etableret, og  

 et  

 datterselskab, som moderselskabet først succederer i ejerskabet af på et  

 senere  

 tidspunkt.
Med andre ord kan den skattemæssige succession ikke få virkning  

 fra  

 før fusionens virkningstidspunkt.
 Følgelig finder Ligningsrådet ikke, at der kan  

 tillades sambeskatning mellem A og E og F fra den 1. januar 2000. Det  

 bemærkes  

 i øvrigt i denne forbindelse, at de pågældende selskaber efter det oplyste  

 indgår i sambeskatningen med B på dette tidspunkt.
 På denne baggrund imødekom Ligningsrådet ikke  

 klagen, da der ikke kunne tillades sambeskatning mellem et moderselskab og to  

 datterselskaber, når datterselskaberne var ophørt ved fusion med skattemæssig  

 virkning fra den første dag i indkomståret.
