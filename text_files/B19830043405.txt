 I medfør af § 40, stk. 2, i lov nr. 229 af 26. maj 1982 om  

 investeringsforeninger fastsættes følgende bestemmelser om de oplysninger,  

 der skal indeholdes i investeringsforeningers prospekter.
§ 1.  En investeringsforenings prospekt skal indeholde  

 de i § 2 nævnte oplysninger.
Er investeringsforeningen opdelt i afdelinger,  

 skal prospektet, foruden de fælles oplysninger for foreningen, tillige  

 indeholde oplysninger for hver enkelt afdeling, opdelt på en overskuelig  

 måde.
Foreningen kan i stedet udarbejde et særskilt prospekt for hver enkelt  

 afdeling.
I så fald skal hvert prospekt indeholde samtlige de i § 2 nævnte  

 oplysninger.
§ 2.  Følgende oplysninger skal fremgå af prospektet:  

 1) investeringsforeningens navn, adresse og registreringsnummer, 2) dato for  

 foreningens stiftelse, 3) redegørelse for, i hvilke værdipapirer foreningens  

 midler anbringes samt oplysning om, at midlerne skal anbringes i  

 overensstemmelse med reglerne i kapitel 5 i lov om investeringsforeninger, 4)  

 bestyrelsesmedlemmernes navne og adresser, 5) navnet på foreningens direktør  

 (direktører) eller navnet på foreningens administrationsselskab og, såfremt  

 selskabet er et datterselskab af foreningen, tillige navnet på dettes  

 direktør (direktører), 6) navnene på foreningens revisorer, 7) navnet på  

 foreningens depotselskab, 8) størrelsen af beløbet, der emitteres og  

 oplysning om størrelsen af foreningens formue ved emissionens begyndelse (i  

 mill. kr.) eller oplysning om, at foreningen har løbende emission uden  

 fastsat højestebeløb, 9) oplysning om, hvorledes emissionsprisen fastsættes,  

 herunder hvor stor en del af emissionsprisen der skønnes at gå til  

 omkostninger ved køb af værdipapirer og ved emissionen i øvrigt, § 3.  De under § 2, pkt. 4 -7 og 17-18 nævnte  

 oplysninger kan gives i et særskilt tillæg, der skal vedlægges prospektet som  

 en bestanddel af dette.
§ 4.  Foreninger, der ikke har løbende emission, kan  

 ved emissioner udarbejde et tillæg til prospektet med de under § 2, pkt. 8-10  

 nævnte oplysninger.
Tillægget skal vedlægges prospektet som en bestanddel af  

 dette.
 § 5.  Overtrædelse af foranstående bestemmelser  

 straffes med bøde.
 § 6.  Bekendtgørelsen træder i kraft den 1. oktober  

 1983.
