Cirkulære om genoptagelse af  

 skatteansættelser for selvstændige vognmænd  

 vedrørende standardfradrag for udgifter til kost og  

 småfornødenheder ved rejse i udlandet fra og med den 1. juli  

 1997 og indtil udgangen af indkomståret 20001) 1. Fra og med den 1. juli 1997 og indtil udgangen af indkomståret  

 2000 kunne selvstændigt erhvervsdrivende, som på grund af  

 afstanden mellem bopæl og et midlertidigt arbejdssted i udlandet ikke  

 havde mulighed for at overnatte på den sædvanlige bopæl,  

 vælge at foretage fradrag med standardsatserne i den dagældende  

 bestemmelse i ligningslovens § 9, stk. 7, i stedet for de faktiske  

 udgifter.
 2. I september 2000 ændrede Ligningsrådet  

 skatteansættelsen for indkomståret 1997 for en selvstændig  

 vognmand, fordi rådet ikke var enig i skatteankenævnets  

 indkomstansættelse f.s.v. angik opgørelsen af et standardfradrag  

 for udgifter ved rejse i udlandet efter ovennævnte bestemmelse.
Vognmanden havde tilrettelagt sin kørsel  

 således, at han typisk tog fra sin bopæl mandag morgen,  

 kørte rundt i Danmark og af- og pålæssede varer,  

 kørte til Sverige og undertiden også til Norge og af- og  

 pålæssede varer dér, hvorefter han returnerede til Danmark  

 for her at af- og pålæsse varer.
Herefter kørte han igen  

 til Sverige, hvor han af- og pålæssede varer.
Når han var  

 færdig med dette, returnerede han atter til Danmark til nye af- og  

 pålæsninger rundt omkring i landet.
Først ved ugens  

 slutning kørte han tilbage til sin bopæl.
Ligningsrådet anså alene vognmanden for  

 berettiget til standardfradrag for de udgifter til kost og  

 småfornødenheder, der var afholdt i udlandet i forbindelse med  

 udenlandske rejsemål eller -delmål.
Vognmandens rejseudgifter til  

 kost m.v. i forbindelse med hans kørsel og af- og  

 pålæsning af varer her i landet ansås ikke for omfattet af  

 reglen i ligningslovens § 9, stk. 7, om standardfradrag.  

 Ligningsrådets afgørelse er offentliggjort i TfS 2000, 849.
3. Vognmanden påklagede Ligningsrådets skatteansættelse  

 til Landsskatteretten, der afsagde kendelse herom i november 2001, jf.  

 SKM2002.130. LSR.
Landsskatteretten lagde til grund, at vognmanden havde haft  

 midlertidige arbejdssteder i udlandet i 1997, da han havde foretaget  

 kørsel til Sverige og Norge i forbindelse med transportopgaver,  

 herunder med af- og pålæsninger i Sverige.
Dette medførte,  

 at han ikke havde haft mulighed for at overnatte på sin bopæl.  

 Landsskatteretten fandt på den baggrund, at vognmanden i princippet  

 opfyldte de kriterier, der var fastsat i den dagældende ligningslovs  

 § 9, stk. 7. Da retten endvidere fandt det godtgjort, at  

 overnatningerne uden for hjemmet i de enkelte tilfælde havde  

 været nødvendiggjort af arbejdsforholdene i udlandet, blev  

 vognmanden anset for berettiget til standardfradrag for kostudgifter m.v.  

 beregnet også for den del af turen, der foregik i Danmark.
4. Det er således nu gældende praksis, at for perioden fra og  

 med den 1. juli 1997 og indtil udgangen af indkomståret 2000 vil  

 selvstændige vognmænd være berettiget til standardfradrag  

 efter den dagældende ligningslovs § 9, stk. 7, beregnet  

 både for den del af turen, der foregik i udlandet, og den del, der  

 foregik i Danmark, hvis de pågældende vognmænd på  

 grund af afstanden mellem deres sædvanlige bopæl og et  

 midlertidigt arbejdssted i udlandet ikke har haft mulighed for at overnatte  

 hjemme.
Det er en forudsætning for godkendelse af fradrag for hele  

 turen, at de enkelte overnatninger uden for hjemmet efter en konkret  

 vurdering har været en nødvendig følge af de midlertidige  

 arbejdssteder i udlandet.
 Det bemærkes, at den omhandlede fradragsbestemmelse  

 i den dagældende ligningslovs § 9, stk. 7, med virkning for  

 indkomståret 2001 er udvidet til både at gælde ved rejse i  

 Danmark og ved rejse i udlandet, jf. den nugældende bestemmelse i  

 ligningslovens § 9 A, stk. 8.
 5. I henhold til skattestyrelseslovens § 34, stk. 2, kan der ske  

 genoptagelse, hvis anmodning herom fremsættes inden 3 år fra  

 udløbet af det pågældende indkomstår.
 Er den skattepligtiges indkomstår ikke  

 sammenfaldende med kalenderåret, regnes fristen fra udløbet af  

 det år, som indkomståret træder i stedet for, jf.  

 skattestyrelseslovens § 34, stk. 5.
6. Hvis fristen i skattestyrelseslovens § 34, stk. 2, er  

 udløbet, kan der i henhold til skattestyrelseslovens § 35,  

 stk. 1, nr. 7, endvidere efter anmodning ske ekstraordinær  

 genoptagelse fra og med det indkomstår, der har været til  

 prøvelse, eller fra og med det indkomstår, der er  

 påbegyndt, men endnu ikke udløbet 5 år forud for den  

 underkendende afgørelse.
Der vil i det omhandlede tilfælde dog  

 alene kunne ske ekstraordinær genoptagelse, hvor genoptagelse ikke kan  

 ske efter punkt 5 og for skatteansættelser, der vedrører  

 perioden fra og med den 1. juli 1997 og indtil udgangen af indkomståret  

 2000, idet den pågældende fradragsbestemmelse alene har  

 været gældende i denne periode.
 Ekstraordinær genoptagelse kan dog kun ske, hvis den  

 indebærer en indkomstændring på mindst 5.000 kr. for det  

 enkelte indkomstår, jf. skattestyrelseslovens § 35,  

 stk. 2.
Anmodning om ekstraordinær genoptagelse skal  

 fremsættes under iagttagelse af fristbestemmelsen i  

 skattestyrelseslovens § 35, stk. 3, d.v.s. inden rimelig tid efter  

 det tidspunkt, hvor den skattepligtige har erhvervet kendskab til de  

 omstændigheder, der begrunder genoptagelsen.
Hvad der forstås ved  

 rimelig tid beror på en konkret vurdering, men det vil normalt  

 være 6 måneder, jf. cirkulære nr. 116 af 1. juli 1999,  

 punkt 4.3.
 6. Anmodning om genoptagelse af skatteansættelserne efter punkt 5 -  

 6 skal indgives til den skatteansættende myndighed, jf.  

 skattestyrelseslovens § 35, stk. 4.
 7. Cirkulæret bortfalder den 1. januar 2004.
