Resumé  



  

 En mand klagede over at han havde afsonet hæftestraf sammen med  

 fængselsdømte.
Den domfældte var i tilsigelsen til afsoning bedt om at  

 henvende  

 sig til politimesteren hvis han ikke ønskede anbringelse sammen med  

 fængselsdømte, men han havde ikke reageret herpå.
Det blev herefter lagt til  

 grund at han havde givet et stiltiende samtykke til afsoning sammen med  

 fængselsdømte.
Ombudsmanden var ikke enig  

 med Direktoratet for Kriminalforsorgen (DfK) i at et stiltiende samtykke var  

 tilstrækkeligt til at opfylde samtykkekravet.
Han henstillede derfor at der  

 fremtidigt blev indhentet et udtrykkeligt samtykke.
Ombudsmanden henstillede  

 endvidere at hæftedømte i tilsigelsen udtrykkeligt vejledes om deres ret til  

 ikke at afsone sammen med f.eks. fængselsdømte. (J.nr. 1995-2261-621).
Afsoning af hæftestraf sammen med fængselsdømte A klagede over at han havde  

 afsonet en hæftestraf sammen med fængselsdømte.
 A var idømt hæfte i tre  

 måneder, heraf 30 dage ubetinget.
Han blev i første omgang tilsagt  

 til afsoning (i Statsfængslet Møgelkær) af Politimesteren i Hobro.
I  

 tilsigelsen stod der bl.a.:
"Hvis De er tilsagt til  

 udståelse af  

  

 hæftestraf  

  

 i åben  

 anstalt, men ikke ønsker anbringelse i fællesskab med fængselsdømte, bedes De  

 snarest henvende Dem til afsenderen af denne tilsigelse." A blev senere efter afslag på  

 dels benådning, dels udsættelse med afsoningen tilsagt til afsoning samme  

 sted  

 hvor han modtog lignende tilsigelser, men han protesterede så vidt det kunne  

 ses, ikke i forbindelse hermed mod at afsone sammen med fængselsdømte.
I breve af 10. januar og 20.  

 april 1995 blev A tilsagt til afsoning i Arresthuset i X-by.
I disse  

 tilsigelser var der ikke nævnt noget om afsoning sammen med fængselsdømte.
A begyndte afsoning den 2.  

 maj 1995. I brev af 4. maj 1995 klagede han til Justitsministeriet bl.a. over  

 at han afsonede sammen med fængselsdømte.
Han henviste til straffelovens §  

 44,  

 stk. 2, hvorefter hæftefanger ikke må hensættes sammen med andre fanger.
Direktoratet for  

 Kriminalforsorgen modtog i den anledning udtalelser af 22. og 23. maj 1995  

 fra  

 henholdsvis arrestforvareren og arrestinspektøren.
Arrestforvareren oplyste  

 at  

 A ved ankomsten til arresthuset havde udtrykt ønske om ikke at få besøg og om  

 anonymitet i forhold til de øvrige indsatte, men ikke isolation.  

 Arrestinspektøren bemærkede yderligere at A ikke havde udtrykt ønske om ikke  

 at  

 have kontakt med fængselsafsonerne i arresthuset, og at han havde opfattet  

 det  

 sådan at A havde givet et stiltiende samtykke til afsoning i arresthuset.
 I breve af 3. juni og 10.  

 august 1995 til Justitsministeriet krævede A erstatning (1.000 kr. pr.  

 opholdsdag i arresthuset) på grund af anbringelsen sammen med fængselsdømte.  

 Han krævede endvidere fuld løn indtil 1. oktober 1998 hvor han fylder 70 år.  

 Han  

 henviste herved til at hans decorum som præst i folkekirken var ødelagt på  

 grund af afsoningen med fængselsdømte.
Direktoratet for  

 Kriminalforsorgen traf afgørelse den 24. august 1995 om bl.a.
A's anbringelse  

 sammen med fængselsdømte.
Direktoratet gengav og henholdt sig til  

 arresthusets  

 oplysninger med bemærkning om at det af tilsigelsen fremgik, at hæftedømte  

 der  

 ikke ønsker fællesskab med fængselsdømte, skal gøre opmærksom herpå.
A skrev den 26. august 1995  

 på ny til direktoratet.
Han skrev bl.a. at direktoratet havde fået  

 fejlinformationer fra arresthuset.
A henviste til at han i sit brev af 4. maj  

 1995 til Justitsministeriet udtrykkeligt havde gjort opmærksom på at han ikke  

 måtte hensættes sammen med fængselsdømte.
A gentog endvidere sit krav om  

 erstatning og løn indtil han fylder 70 år.
 Direktoratet modtog den 1.  

 september 1995 en udtalelse fra arrestinspektøren om A's krav om erstatning.
 Den 21. september 1995  

 rykkede A for svar på dette krav.
Direktoratet svarede i brev  

 af 26. september 1995. Direktoratet henholdt sig til afgørelsen af 24. august  

 1995 og begrundelsen heri.
Direktoratet bemærkede samtidig at direktoratet  

 ikke fandt grundlag for at yde A erstatning "for uberettiget fængsling,  

 idet (han) ikke ved en fejltagelse har afsonet i fællesskab med  

 fængselsdømte." For så vidt angik A's krav om løn til han fylder 70 år,  

 oplyste direktoratet at hans henvendelse herom samme dag var videresendt til  

 Kirkeministeriet.
I brev af 17. oktober 1995  

 traf direktoratet samme afgørelse.
Anledningen var så vidt det kunne ses, A's  

 rykker af 21. september 1995 som ikke var omtalt i direktoratets afgørelse af  

 26. september 1995.
 Kirkeministeriet  

 tilbagesendte den 20. oktober  

 1995 A  

 's  

 krav om løn til Direktoratet for Kriminalforsorgen til besvarelse idet kravet  

 var gjort gældende mod Justitsministeriet (Direktoratet for  

 Kriminalforsorgen).
 Direktoratet henholdt sig i  

 brev af 27. oktober 1995 til sine afgørelser af 24. august og 17. oktober  

 1995.  

 I brevet anførte direktoratet videre:
 "Det fremgår af  

 straffelovens § 44, stk. 2, at hæftedømte ikke må hensættes sammen med andre  

 fanger end sådanne, som udstår straf af hæfte.
Ifølge Justitsministeriets  

 bekendtgørelse af 21. juni 1973 om fuldbyrdelse af frihedsstraf § 1, stk. 3,  

 udstås hæftestraf i arresthus eller i Kriminalforsorgens anstalter.
Af  

 bekendtgørelsens § 4, stk. 1, fremgår endvidere, at straffen i almindelighed  

 udstås i fællesskab, og at personer, der udstår hæfte, ikke uden deres  

 samtykke  

 må anbringes i fællesskab med andre kategorier af indsatte.
Når særlige  

 omstændigheder taler derfor, kan institutionens leder bestemme, at den  

 indsatte  

 midlertidigt kan have ophold i enrum, jf. bekendtgørelsens § 4, stk. 2.
Det fremgår af §§ 1 og 6 i  

 direktoratets cirkulære af 29. august 1983 om anbringelse af personer, der er  

 idømt frihedsstraf eller forvaring og om overførsel af indsatte mellem  

 Kriminalforsorgens institutioner, at hæftedømte anbringes i åben anstalt, når  

 pladsforholdene tillader det, eller i arresthus.
Anbringelse i anstalt i  

 fællesskab med fængselsdømte kan kun ske, såfremt den pågældende samtykker  

 heri.
 Ifølge § 2, stk. 1, i  

 direktoratets cirkulære af 14. september 1978 om adgangen til at anbringe  

 indsatte i enrum, kan indsatte, der er anbragt i lukket institution,  

 anbringes  

 i enrum, såfremt de anmoder herom, og pladsforholdene tillader det.
 Der er således intet til  

 hinder for, at hæftedømte kan afsone .. i et arresthus, og hvor mulighederne  

 for fællesskab med andre indsatte er begrænsede.
Det bemærkes herudover, som  

 anført i direktoratets skrivelse af 24. august 1995, at De ikke under  

 afsoningen har udtrykt ønske om at undgå afsoning med fængselsafsonere, og at  

 arresthuset har opfattet dette som et stiltiende samtykke til afsoningen i  

 arresthuset.
Hertil kan direktoratet henholde sig.
Det tilføjes at det af  

 tilsigelsen  

 fremgår, at hæftedømte skal gøres opmærksom på, at man ikke ønsker fællesskab  

 med fængselsdømte.
 Som følge af ovenstående  

 finder direktoratet fortsat ikke grundlag for at der ydes Dem nogen form for  

 erstatning.
..." A klagede herefter til mig.
I  

 brev af 6. december 1995 anmodede jeg direktoratet om en udtalelse.
Jeg  

 gengav  

 indholdet af straffelovens § 44, stk. 2, 1. punktum, hvorefter hæftedømte  

 ikke  

 må anbringes sammen med andre kategorier af indsatte, og de administrative  

 bestemmelser (§ 4, stk. 1, i bekendtgørelse af 21. juni 1973 om fuldbyrdelse  

 af frihedsstraf og § 1, stk. 2, i cirkulære nr. 122 af 29. august 1983 om  

 anbringelse af personer, der er idømt frihedsstraf eller forvaring og om  

 overførsel af indsatte mellem kriminalforsorgens institutioner) hvorefter  

 hæftedømte (alligevel godt) kan anbringes i fællesskab med fængselsdømte hvis  

 de samtykker heri.
Herefter skrev jeg:
 "...
 (A) har gjort gældende at det  

 er i strid med den gengivne bestemmelse i straffelovens § 44, stk. 2, 1.  

 punktum, at han udstod hæftestraf sammen med fængselsdømte.
 Til brug for min  

 stillingtagen til (A)'s klage anmoder jeg om en udtalelse om forholdet mellem  

 den nævnte bestemmelse i straffeloven og de nævnte administrativt fastsatte  

 bestemmelser, der som nævnt er udstedt med hjemmel i straffelovens § 49, stk.  

 1.
 Lægges det til grund at der  

 er fornødent retligt grundlag for at en hæftedømt kan samtykke til at udstå  

 sin  

 hæftestraf i fællesskab med fængselsdømte, foreligger spørgsmålet om hvilke  

 krav der må stilles til samtykket.
I sin besvarelse af (A)'s  

 henvendelse har Direktoratet for Kriminalforsorgen oplyst at det af  

 tilsigelsen  

 fremgår, at den hæftedømte skal gøre opmærksom på hvis den pågældende ikke  

 ønsker fællesskab med fængselsdømte.
Direktoratet for Kriminalforsorgen har  

 endvidere oplyst at det forhold at en hæftedømt ikke udtrykker ønske om at  

 undgå afsoning med fængselsdømte, opfattes som et  

  

 stiltiende  

  

 samtykke til afsoning i arresthus - og dermed sammen med  

 fængselsdømte.
 Jeg anmoder om Direktoratet  

 for Kriminalforsorgens udtalelse om hvilke krav der må stilles til samtykke -  

 også når henses til reglen i straffelovens § 44, stk. 2, 1. punktum.
..." Direktoratet svarede i brev  

 af 2. april 1996. Direktoratet oplyste heri at A's klage over afsoning sammen  

 med fængselsdømte var afvist på baggrund af arrestinspektørens oplysninger i  

 udtalelsen af 23. maj 1995 til direktoratet.
Direktoratet beklagede samtidig  

 at  

 A ikke var partshørt over denne udtalelse.
Herefter skrev direktoratet:
 "...
 Efter straffelovens § 44,  

 stk. 2, må hæftefanger ikke hensættes sammen med andre fanger end sådanne,  

 som  

 udstår straf af hæfte.
 I § 4, stk. 1, 2. punkt i  

 direktoratets bekendtgørelse af 21. juni 1973 om fuldbyrdelse af frihedsstraf  

 er det nærmere præciseret, at denne bestemmelse forstås således, at personer,  

 der udstår hæfte, ikke  

  

 uden deres  

 samtykke  

  

 må anbringes i fællesskab med andre kategorier af indsatte.
 Anbringelsescirkulærets § 1,  

 stk. 2 og § 6, stk. 1 er fastsat i overenstemmelse med  

 fuldbyrdelsesbekendtgørelsens  

 § 4, stk. 1.
Det fremgår af  

 fuldbyrdelsesbekendtgørelsens § 1, stk. 3, at hæftestraf udstås i arresthus  

 eller i kriminalforsorgens anstalter.
Ifølge anbringelsescirkulærets § 1,  

 stk.  

 1, anbringes hæftedømte i åben anstalt, når pladsforholdene tillader det,  

 eller  

 i arresthus (Københavns Fængsler).
 ...
 Da det af tilsigelsen  

 fremgår, at hæftedømte skal gøre opmærksom på, at de ikke ønsker fællesskab  

 med  

 fængselsdømte, må man gå ud fra, at hæftedømte, som ikke reagerer herpå,  

 stiltiende samtykker i at afsone i fællesskab med fængselsdømte.
Såfremt en hæftedømt, som er  

 tilsagt til at udstå straffen i en åben anstalt, ikke ønsker fællesskab med  

 fængselsdømte, vil den pågældende i stedet blive anbragt i arresthus.
I  

 arresthuset kan den hæftedømte undgå kontakt med fængselsdømte ved at blive  

 på  

 cellen.
 Hæftedømte kan således ikke  

 modsætte sig afsoning af den idømte straf i det lokale arresthus.
..." Direktoratet vedlagde til  

 orientering kopi af en tidligere ombudsmandsudtalelse.
 Jeg sendte A en kopi af  

 udtalelsen, og han kom i brev af 13. april 1996 med bemærkninger hertil.
Ombudsmandens udtalelse "1. Hæftestraf udståes i  

 arresthus eller i anstalt (fuldbyrdelsesbekendtgørelsens § 1, stk. 3).  

 Anbringelse  

 sker som udgangspunkt i åben anstalt (anbringelsescirkulærets § 1, stk. 1).
 Straffelovens § 44, stk. 2,  

 1. punktum har følgende ordlyd:
'Fangerne (hæftefangerne; min  

 tilføjelse) må ikke hensættes sammen med andre fanger end sådanne, som udstår  

 straf af hæfte.' Hæftestraffen - og dermed de  

 særlige afsoningsforhold for hæfteafsonere - blev indført i straffeloven i  

 1930 som et privilegium for personer der 'staar udenfor de egentlige  

 Forbryderes Kreds' (Straffelovskommissionens betænkning 1923, s. 127). Men  

 som angivet bl.a. i Den kommenterede Straffelov (1993), s. 225, er forskellen  

 mellem fængselsstraffen og hæftestraffen i praksis efterhånden i stigende  

 omfang udvisket.
Der er på denne baggrund flere gange fremsat forslag om  

 afskaffelse af hæftestraffen, jf. bl.a.
Straffelovsrådets betænkning nr.  

 1099/1987, delbetænkning I om sanktionsspørgsmål, s. 49ff.
På s.  

 50f  

 i betænkningen står der bl.a.:
'  

  

 2.2.1.  

  

 De synspunkter, som for mere end 50 år siden førte til et  

 system med to forskellige arter af frihedsstraf (fængsel og hæfte; min  

 tilføjelse), har helt mistet deres betydning.
Det gælder for det første de  

 dengang udtrykte forudsætninger om, at man på grundlag af kriminalitetens  

 beskaffenhed og lovovertræderens personlige forhold klart kan adskille et  

 hæfteklientel fra et fængselsklientel.
 ...
 2.2.2.  

  

 Heller ikke straffelovens oprindelige forudsætninger med  

 hensyn til indholdet af frihedsstraffene har kunnet opretholdes.
Som ovenfor nævnt blev det i  

 straffelovens forarbejder antaget, at der burde være visse forskelle mellem  

 hæfte og fængsel med hensyn til indholdet af straffuldbyrdelsen.
Begrundelsen  

 herfor var dels, at de hæftedømtes mindre grove lovovertrædelser kunne tale  

 for  

 visse begunstigelser, dels at de ikke i samme grad som andre afsonere trængte  

 til at undergives arbejdspligt og anden fængselsmæssig påvirkning i et  

 resocialiserende øjemed.
Straffelovens § 44 indeholder  

 endnu nogle særregler om de hæftedømte.
De må ikke sættes til afsoning sammen  

 med andre kategorier af indsatte, herunder fængselsdømte.
Bestemmelsen herom  

 opfattes af kriminalforsorgen således, at den ikke udelukker anbringelse  

 sammen  

 med fængselsdømte, når den, der er idømt hæfte, giver sit samtykke til sådan  

 anbringelse.
Dette er udtrykkeligt anført på den blanket, ved hvilken de  

 hæftedømte tilsiges til at møde til strafudståelse.' Direktoratet for  

 Kriminalforsorgens forståelse af bestemmelsen er kommet til udtryk i  

 fuldbyrdelsesbekendtgørelsens § 4, stk. 1, ('Personer, der udstår hæfte, må  

 ikke uden deres samtykke anbringes i fællesskab med andre kategorier af  

 indsatte') og i anbringelsescirkulærets § 1, stk. 2, ('Anbringelse ((af  

 hæftedømte; min tilføjelse)) i anstalt i fællesskab med fængselsdømte kan kun  

 ske, såfremt den pågældende samtykker heri').
Ombudsmanden har tidligere  

 behandlet en sag vedrørende anbringelse af en hæfteafsoner sammen med  

 fængselsdømte (i åbent fængsel i arbejdstiden), jf. den sag som direktoratet  

 har vedlagt sin udtalelse til mig.
I denne sag lagde ombudsmanden  

 forudsætningsvis til grund at samtykkereglen i bl.a.  

 fuldbyrdelsesbekendtgørelsens § 4, stk. 1, ikke er i strid med straffelovens  

 §  

 44, stk. 2 - dvs. at hæfteafsonere kan give samtykke til afsoning sammen med  

 fængselsdømte.
 Jeg kan henholde mig hertil.  

 Der er således (også) efter min opfattelse fornødent retligt grundlag for at  

 hæfteafsonere kan give samtykke til at udstå straffen i fællesskab med  

 fængselsdømte.
 2. Spørgsmålet er herefter -  

 som anført i min høring af 6. december 1995 - hvilke krav der må stilles til  

 samtykket.
Direktoratet mener at det er  

 tilstrækkeligt med et  

  

 stiltiende  

  

 samtykke.
Hvis en hæftedømt ikke efter modtagelse af tilsigelsen til afsoning  

 (udtrykkeligt) fremsætter ønske om ikke at afsone sammen med fængselsdømte,  

 betragtes det som et stiltiende samtykke.
Da de administrative  

 bestemmelser om samtykke er en modifikation til straffelovens § 44, stk. 2,  

 kan  

 de efter min opfattelse ikke administreres på den måde at myndigheden  

 betragter  

 sig som berettiget til at anse et samtykke for givet, hvis den pågældende  

 ikke  

 protesterer i anledning af tilsigelsen.
Samtykket må således efter min  

 opfattelse  

 foreligge udtrykkeligt.
Jeg henviser i den  

 forbindelse også til omtalen s. 84 øverst i betænkning nr. 1181/1989 om en  

 lov  

 om fuldbyrdelse af straf m.v. af bestemmelsen i fuldbyrdelsesbekendtgørelsens  

 § 4, stk. 1. Her står der at bestemmelsen i straffelovens § 44, stk. 2, 1.  

 punktum, 'nødvendiggør, at hæftedømte som forudsætning for strafudståelse i  

 åbent fængsel i arbejdsfællesskab med fængselsdømte må underskrive en  

 samtykkeerklæring'. Begrænsningen til 'åbent fængsel' og 'arbejdsfællesskab'  

 går jeg ud fra skyldes at det kun er i de åbne fængsler og da kun på  

 arbejdspladserne  

 at det ikke er praktisk muligt at adskille hæftedømte og fængselsdømte, dvs.  

 at  

 hæftedømte i åbne fængsler i øvrigt anbringes på særlige hæfteafdelinger og  

 således i fritiden har fællesskab med andre hæftedømte.
Det følger imidlertid  

 direkte af straffelovens § 44, stk. 2, jf. fuldbyrdelsesbekendtgørelsens § 4,  

 stk. 1, at hæfteafsonere der afsoner i arresthus heller ikke må anbringes i  

 (nogen  

 form for) fællesskab med andre kategorier af indsatte medmindre de giver  

 samtykke hertil.
 Jeg er som det fremgår af det  

 anførte, ikke enig med direktoratet i at et stiltiende samtykke er  

 tilstrækkeligt til opfyldelse af samtykkekravet i bl.a.  

 fuldbyrdelsesbekendtgørelsens  

 § 4.
Jeg har gjort direktoratet  

 bekendt med min opfattelse og henstillet at det sikres, at der fremover  

 indhentes et udtrykkeligt samtykke forud for anbringelse af en hæftedømt  

 sammen med andre kategorier af indsatte.
Jeg har bedt om underretning om hvad  

 der sker i den anledning.
3. Da hæftedømte efter  

 straffelovens § 44, stk. 2, har et retskrav på afsoning uden fællesskab med  

 andre kategorier af indsatte, bør de efter min opfattelse - hvis de ønskes  

 anbragt sammen med andre kategorier af indsatte - forud for indhentelse af  

 samtykke hertil udtrykkeligt vejledes om deres retsstilling efter denne  

 bestemmelse.
Det fremgår også af § 22, stk. 4, i direktoratets cirkulære af  

 18. maj 1994 om iværksættelse af frihedsstraf eller forvaring mv. ('Personer,  

 der skal udstå straf af hæfte, skal gøres bekendt med, at anbringelse i åben  

 anstalt i fællesskab med fængselsdømte kun kan ske med domfældtes  

 samtykke').
 I den fortrykte tilsigelse  

 til afsoning står der:
'Hvis De er tilsagt til  

 udståelse af hæftestraf i åben anstalt, men ikke ønsker anbringelse i  

 fællesskab med fængselsdømte, bedes De snarest henvende Dem til afsenderen af  

 denne tilsigelse.' Jeg går ud fra at denne  

 passus vil blive ændret i konsekvens af det jeg har anført under pkt. 2. Da  

 jeg  

 som nævnt mener at samtykke bør ske efter fornøden vejledning om  

 retsstillingen, har jeg samtidig henstillet at hæftedømte fremover i  

 tilsigelsen udtrykkeligt vejledes om deres ret til ikke at være anbragt  

 sammen  

 med andre kategorier af indsatte.
 Jeg har bedt om underretning  

 om hvad der videre sker i anledning af denne henstilling.
4. Direktoratet har afvist  

 Deres anmodning om erstatning med den begrundelse at der ikke var begået fejl  

 i  

 sagen.
Direktoratet har således ikke vurderet om der på det nu foreliggende  

 grundlag kan ydes Dem erstatning.
Da ombudsmanden normalt ikke  

 kan tage stilling til forhold som myndighederne ikke selv har taget stilling  

 til (ombudsmandslovens § 6, stk. 3), har jeg ikke taget stilling til Deres  

 erstatningskrav.
Jeg går ud fra at direktoratet træffer en fornyet afgørelse  

 herom på det nu foreliggende grundlag, og jeg har bedt om underretning om  

 denne  

 afgørelse.
 5. Om direktoratets  

 behandling af sagen skal jeg i øvrigt bemærke:
 5.1. Jeg er enig med  

 direktoratet i at det er beklageligt at De ikke blev partshørt over  

 arresthusets udtalelse forud for direktoratets afgørelse af 24. august 1995.
 Jeg har gjort direktoratet  

 bekendt med min opfattelse, men da direktoratet efterfølgende har haft  

 lejlighed til at forholde sig til Deres indsigelser mod oplysningerne fra  

 arresthuset, og da direktoratet har beklaget den manglende partshøring,  

 foretager  

 jeg mig ikke mere vedrørende dette spørgsmål.
 5.2. En skriftlig afgørelse  

 der ikke giver parten fuldt ud medhold, skal ledsages af en begrundelse  

 (forvaltningslovens § 22). Begrundelsen skal bl.a. indeholde en henvisning  

 til  

 retsgrundlaget for afgørelsen (forvaltningslovens § 24, stk. 1).
 Direktoratet henviste i  

 afgørelserne af 24. august, 26. september 1995 og 17. oktober 1995 ikke til  

 retsgrundlaget for afgørelsen om Deres afsoning sammen med fængselsdømte, og  

 det har jeg samtidig kritiseret direktoratet for.
 Da direktoratet i afgørelsen  

 af 27. oktober 1995 (og i udtalelsen af 2. april 1996 til mig) har angivet  

 retsgrundlaget for afgørelsen, foretager jeg mig ikke mere vedrørende dette  

 forhold.
 5.3. I breve af 3. juni, 10.  

 august og 26. august 1995 til Justitsministeriet bad De om erstatning og  

 fuld løn til De fylder 70 år, begge dele med henvisning til anbringelsen  

 sammen  

 med fængselsdømte.
 Direktoratet afviste den 26.  

 september og 17. oktober 1995 at yde Dem erstatning for uberettiget  

 fængsling.  

 Deres anmodning om løn til De fylder 70 år videresendte direktoratet til  

 Kirkeministeriet, der som nævnt i sagsfremstillingen ovenfor tilbagesendte  

 sagen til Direktoratet for Kriminalforsorgen fordi Deres krav var rejst mod  

 direktoratet.
Der var efter min opfattelse  

 ikke tvivl om at Deres krav om løn var rettet mod Justitsministeriet  

 (Direktoratet for Kriminalforsorgen) idet De som begrundelse herfor henviste  

 til ødelagt decorum som følge af fællesskabet med fængselsdømte.
Jeg må  

 derfor  

 finde det uheldigt at direktoratet videresendte dette krav til  

 Kirkeministeriet.
 Jeg har gjort direktoratet  

 bekendt med min opfattelse.
..." Direktoratet videresendte A's  

 anmodning om erstatning til Rigsadvokaten til afgørelse.
Rigsadvokaten traf  

 den  

 20. februar 1997 afgørelse om at tilkende A 6.750 kr. i erstatning for at  

 have  

 afsonet sin hæftedom sammen med fængselsdømte.
 Jeg meddelte herefter  

 Direktoratet for Kriminalforsorgen at jeg havde taget det oplyste til  

 efterretning og ikke foretog mig mere vedrørende dette forhold.
