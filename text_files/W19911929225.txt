 En kommune, der havde ydet hjælp til en klient M i form af en  

 enkeltbillet til en anden kommune uden at have indhentet samtykke, fandtes at  

 have ydet hjælp til flytning, jf. bistandslovens § 47, og var således  

 forpligtet til at bære opholdskommunens udgifter i forbindelse med M, jf.  

 bistandslovens § 47, stk. 2.
 SAGSFREMSTILLING:
En klient M i A kommune på Bornholm stod uden bolig.
A kommune søgte  

 forgæves at finde en bolig, men endte med at henvise ham til forsorgshjem.
Da  

 eneste forsorgshjem for Bornholm er Sundholm i København, ville dette medføre  

 at klienten skulle rejse dertil.
M ønskede ikke at komme på Sundholm, men bad i stedet for om hjælp til at  

 rejse til København for at besøge sin mor.
A kommune ydede hjælp i form af en  

 enkeltbille.
M blev i København og fik forskellige sociale ydelser fra  

 Københavns Kommune, som derefter anmodede A kommune om refusion.
A kommune  

 afslog og fik medhold i amtsankenævnet.
 Københavns Kommune ankede sagen til Ankestyrelsen og anførte, at A kommune  

 havde ydet hjælp til M til at tage ophold i København uden at iagttage  

 reglerne i bistandslovens § 47.
 Amtsankenævnet havde fundet at M's ophold i Københavns Kommune var sket  

 uden medvirken fra fraflytningskommunen.
 Sagen er behandlet på principielt ankemøde til afklaring af, om der burde  

 have været indhentet samtykke fra tilflytningskommunen under hensyn til, at M  

 var boligløs og henvist til forsorgshjem.
 AFGØRELSE:
 Ankestyrelsen fandt, at A kommune ved at forsyne M med en enkeltbillet  

 havde ydet hjælp til flytning, jf. bistandslovens § 47. Da samtykke ikke  

 forinden var givet af tilflytningskommunen, var fraflytningskommunen således  

 forpligtet til at bære opholdskommunens udgifter vedrørende M efter  

 bestemmelsen i bistandslovens § 47, stk. 2.
 Ankestyrelsen ændrede således amtsankenævnets afgørelse.
