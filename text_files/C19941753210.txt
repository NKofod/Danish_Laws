Cirkulæreskrivelse om meddelelse om  

 afgrænsning mellem lønmodtagerbeskæftigelse og  

 udøvelse af selvstændig virksomhed Kommentar m.v.:
 Et medlem, der var beskæftiget som tolk, og som var  

 momsregistreret og blev honoreret efter regning, blev anset for at  

 udøve selvstændig virksomhed som bibeskæftigelse.
 Meddelelse om afgørelsen:
 Medlemmet, der havde været ledig siden 1988,  

 begyndte i efteråret 1992 freelance-arbejde som tolk.
Medlemmet fik bl.a. timelønnet beskæftigelse  

 hos Rigspolitichefen.
Ifølge instruks fra Rigspolitichefen udbetales  

 timelønnen efter regning, og der indeholdes ikke a-skat, ATP, AUD  

 eller feriepenge af beløbet.
Medlemmet blev momsregistreret pr. 1.  

 oktober 1992.
Direktoratet traf afgørelse om, at medlemmet i  

 relation til beskæftigelsen for Rigspolitichefen skulle anses for at  

 udøve selvstændig virksomhed i relation til  

 arbejdsløshedsforsikringsloven.
Direktoratet lagde herved vægt  

 på, at medlemmet er momsregistreret sammenholdt med, at  

 pågældende blev honoreret efter regning, uden at der indeholdtes  

 a-skat, ATP, AUD eller feriepenge.
Direktoratet fandt endvidere, at medlemmet var omfattet af  

 reglerne i direktoratets bekendtgørelse nr. 260 af 28. april 1988 om  

 retten til arbejdsløshedsdagpenge for medlemmer, som under ledighed  

 har bibeskæftigelse ved selvstændig virksomhed.
Direktoratet  

 fandt det derimod ikke muligt på det foreliggende grundlag at tage  

 stilling til, om der var tale om bibeskæftigelse med dagpengeret, men  

 anmodede kassen om at træffe afgørelse herom som første  

 instans.
 Medlemmets advokat fremførte i forbindelse med  

 anken, at tolkearbejdet for Rigspolitichefen blev udført i  

 henhold til dennes instrukser og under dennes kontrol, at arbejdstiden  

 i realiteten fastsattes af Rigspolitichefen, og at vederlaget blev  

 beregnet, som om der var tale om almindelig timelønsansættelse,  

 og udbetaltes periodisk.
 Ankenævnet tiltrådte direktoratets  

 afgørelse med den givne begrundelse.
