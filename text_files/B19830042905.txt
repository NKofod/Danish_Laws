 I henhold til § 26, § 53, stk. 2, og § 61 i lov nr. 130 af 9. april 1980  

 om beskyttelse af havmiljøet fastsættes efter forhandling med ministeriet for  

 offentlige arbejder:
Almindelige bestemmelser § 1.  I danske havne skal havnebestyrelsen drage  

 omsorg for, at der etableres ordninger til modtagelse af rester og blandinger  

 af olie, kloakspildevand samt affald, der stammer fra skibe og platforme, i  

 overensstemmelse med bestemmelserne i denne bekendtgørelse.
 Stk. 2.  Modtageordningerne skal under hensyn til det  

 normale anløb af havnen have tilstrækkelig kapacitet til at opfylde behovet  

 for aflevering, uden at skibene forsinkes unødigt.
Olie § 2.  Ved »olie« forstås i denne  

 bekendtgørelse enhver form for mineralolie og blandinger heraf, herunder  

 råolie, naturgaskondensat, olieslam og olieaffald, samt brændselsolie og alle  

 andre raffinerede produkter bortset fra petrokemikalier, der er  

 klassificerede i henhold til § 17 i lov om beskyttelse af havmiljøet.
 Stk. 2.  Ved »olietankskib« forstås et skib,  

 der er indrettet til at transportere, eller som transporterer olie i bulk.
 § 3.  I alle havne skal der etableres en ordning til  

 modtagelse af olieslam, brugt smøreolie, olieholdige blandinger fra  

 maskinrummenes rendestene og lignende olierester.
 Stk. 2.  Ved etableringen af ordningen skal der  

 iagttages de almindelige sikkerhedskrav, der stilles ved indretning af anlæg  

 til olieblandet materiale.
 § 4.  I de nedennævnte havne skal der etableres en  

 ordning til modtagelse af olieblandet ballast- og tankskyllevand:
 Stk. 2.  For modtagelse af olieblandet ballast- eller  

 tankskyllevand kan havnen kræve et forudgående varsel på 24 timer inden  

 skibets ankomst til havnen.
Stk. 3.  I de i stk. 1 nævnte havne skal der etableres  

 behandlingsanlæg til adskillelse af det modtagne olieblandede ballast- eller  

 tankskyllevand i en vandfase og en oliefase.
Etablering af behandlingsanlæg  

 kan dog undlades i den enkelte havn, hvis der gennemføres en ordning,  

 hvorefter det modtagne olieblandede ballast- eller tankskyllevand  

 transporteres til behandlingsanlæg andetsteds eller bortskaffes i  

 overensstemmelse med reglerne om bortskaffelse af olieaffald.
 § 5.  Miljøstyrelsen kan meddele nedennævnte  

 virksomheder pålæg om at etablere en ordning til modtagelse af olieblandet  

 ballast- eller tankskyllevand:
 Stk. 2.  Den i stk. 1 nævnte ordning skal omfatte enten  

 behandlingsanlæg til adskillelse af det modtagne olieblandede ballast- eller  

 tankskyllevand i en vandfase og en oliefase, eller en ordning hvorefter det  

 modtagne olieblandede ballast- eller tankskyllevand transporteres til  

 behandlingsanlæg andetsteds eller bortskaffes i overensstemmelse med reglerne  

 om bortskaffelse af olieaffald.
§ 6.  Faste og mobile anlæg skal omfatte koblingsled,  

 der muliggør tilslutning til skibenes udtømningsledninger.
De nævnte anlæg  

 skal omfatte koblingsled med flanger af de i bilag 1 angivne dimensioner til  

 modtagelse af olieholdige blandinger fra maskinrummenes rendestene.
 Stk. 2.  Stk. 1 gælder ikke for lystbådehavne.
 § 7.  For etablering af modtageordninger og for  

 bortskaffelse af olieaffald i forbindelse hermed gælder i øvrigt lov om  

 miljøbeskyttelse og lov om bortskaffelse af olieaffald samt regler udfærdiget  

 i medfør af disse love.
Kloakspildevand § 8.  Ved »kloakspildevand« forstås i denne  

 bekendtgørelse:
 § 9.  I alle havne skal der etableres en ordning til  

 modtagelse af kloakspildevand.
 Stk. 2.  Koblingsleddet mellem modtageanlæggets  

 rørledninger og skibenes udtømningsledninger for kloakspildevand skal  

 forsynes med flanger af de i bilag 2 angivne dimensioner.
 Stk. 3.  Stk. 2 gælder ikke for lystbådehavne.
 § 10.  Havnebestyrelsen skal drage omsorg for, at det  

 fremkomne kloakspildevand bortskaffes i overensstemmelse med de til enhver  

 tid gældende regler om behandling af spildevand.
Affald § 11.  Ved »affald« forstås i denne  

 bekendtgørelse enhver form for driftsaffald, der stammer fra skibe og  

 platforme, bortset fra de stoffer, som i lov om beskyttelse af havmiljøet er  

 omfattet af kapitlerne 2 og 5 vedrørende olie og kloakspildevand samt af  

 kapitlerne 3 og 4 vedrørende skadelige flydende stoffer og stoffer og  

 materialer i emballeret form, containere m.v.
 Stk. 2.  Driftsaffald omfatter ud over  

 levnedsmiddelaffald blandt andet genstande fremstillet af plastic, herunder  

 syntetisk tovværk, syntetisk fiskegarn og affaldsposer af plastic samt  

 papirprodukter, klude, glas, metal, flasker, lervarer, afsprodsnings-,  

 forings- og indpakningsmaterialer.
 § 12.  I alle havne skal der etableres en ordning til  

 modtagelse af affald.
 § 13.  Havnebestyrelsen skal drage omsorg for, at det  

 indkomne affald bortskaffes i overensstemmelse med de til enhver tid gældende  

 regler om behandling af affald.
Påbud, klage samt straf og ikrafttrædelse § 14.  Hvis en ordning til modtagelse af rester og  

 blandinger af olie ikke har tilstrækkelig kapacitet, kan miljøstyrelsen efter  

 forhandling med ministeriet for offentlige arbejder meddele havnebestyrelsen  

 eller de i § 5 nævnte virksomheder påbud om, at der foretages den nødvendige  

 udbygning af ordningen, eller at der etableres et behandlingsanlæg som  

 omhandlet i § 4, stk. 3 og § 5, stk. 2. Ligeledes kan miljøstyrelsen efter  

 forhandling med ministeriet for offentlige arbejder påbyde havnebestyrelsen  

 at udbygge ordninger for modtagelse af kloakspildevand og affald med  

 utilstrækkelig kapacitet.
§ 15.  Afgørelse truffet i medfør af § 5, stk. 1, og §  

 14 kan påklages til miljøankenævnet.
Klagefristen er 4 uger fra den dag,  

 afgørelsen er meddelt den pågældende.
 § 16.  Den, der undlader at etablere de ordninger, som  

 er nævnt i § 3, § 4, stk. 1 og 3, § 9 og § 12, straffes med bøde eller hæfte,  

 medmindre højere straf er forskyldt efter den øvrige lovgivning.
 Stk. 2.  Den, der undlader at efterkomme et pålæg efter  

 § 5, stk. 1 eller et påbud efter § 14 straffes med bøde eller hæfte,  

 medmindre højere straf er forskyldt efter den øvrige lovgivning.
 Stk. 3.  For overtrædelser, der begås af aktieselskaber,  

 anpartsselskaber, andelsselskaber eller lignende, kan der pålægges selskabet  

 som sådant bødeansvar.
 § 17.  Bekendtgørelsen træder i kraft den 2. oktober  

 1983.
 Stk. 2.  Samtidig hermed ophæves bekendtgørelse nr. 179  

 af 14. april 1981 om modtageordninger for rester og blandinger af olie,  

 kloakspildevand samt affald i danske havne.
Miljøministeriet, den 7. september 1983 Christian Christensen / H.
Hummelmose Bilag 1 Standarddimensioner for flanger til koblingsleddet mellem  

 modtageordningens rørledninger og skibenes udtømningsledninger for  

 olieholdige blandinger fra maskinrummenes rendestene Flangen skal passe til rør med en indvendig diameter og til 100 mm og skal  

 være af stål eller andet tilsvarende materiale med en glat overflade.
Flangen  

 med tilhørende pakning skal kunne holde til et arbejdstryk på 6 kg/kvcm.
