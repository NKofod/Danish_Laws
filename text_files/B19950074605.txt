 I medfør af § 4, stk. 2, og § 9 i lov om erhvervsuddannelser, jf.  

 lovbekendtgørelse nr. 789 af 28. september 1993, fastsættes:
Uddannelsen § 1.  Uddannelsens formål er, at eleven gennem  

 skoleundervisning og praktikuddannelse opnår kompetence som grafisk trykker.
 § 2.  For uddannelsen gælder bekendtgørelse om  

 erhvervsuddannelser (hovedbekendtgørelsen) og bekendtgørelse om  

 eksamensordning for erhvervsuddannelser (eksamensbekendtgørelsen) samt de  

 regler, som Undervisningsministeriet i øvrigt fastsætter i medfør af  

 erhvervsuddannelseslovens § 4, stk. 1.
 Stk. 2.  For uddannelsen finder bekendtgørelse om  

 erhvervsuddannelsernes 1. skoleperiode ikke anvendelse.
 § 3.  Det faglige udvalg for uddannelsen, jf. § 37 i  

 erhvervsuddannelsesloven, er Grafisk Fagligt Udvalg.
 Uddannelsens varighed og struktur m.v.
 § 4.  Uddannelsen varer i alt 4 år.
 Stk. 2.  Uddannelsen kan gennemføres ved  

 uddannelsesaftale med virksomheder inden for både arktryk og heatsettryk  

 eller ved uddannelsesaftale med virksomheder inden for enten arktryk eller  

 heatsettryk.
 Stk. 3.  Uddannelsen kan herudover gennemføres ved  

 kombination af en 3-årig uddannelsesaftale efter stk. 2, efterfulgt af en  

 1-årig uddannelsesaftale med en virksomhed inden for følgende områder: avis-,  

 blanket-/formular-, dyb- og flexotrykning.
 Stk. 4.  Uddannelsen indledes i praktikvirksomhed eller  

 med 2. skoleperiode.
 Stk. 5.  Efter en uddannelsestid på 3 år og efter  

 gennemført 5. skoleperiode opnår elever med uddannelsesaftale på rene avis-,  

 blanket/formular-, flexo- og dybtrykkerier kompetence som trykker  

 inden for det pågældende område.
Stk. 6.  Elever, der uddannes i henhold til stk. 5, kan  

 umiddelbart i fortsættelse af uddannelsen til trykker eller senere indgå en  

 1-årig uddannelsesaftale inden for arktryk eller heatsettryk og herved opnå  

 kompetence som grafisk trykker.
Uddannelsesaftalen skal omfatte 6.  

 skoleperiode.
 Stk. 7.  For elever, der ved uddannelsen til trykker i  

 henhold til stk. 5, har opnået merit, og som senere indgår uddannelsesaftale  

 som grafisk trykker, fastsættes varigheden af uddannelsesaftalen i henhold  

 til stk. 6, af det faglige udvalg.
 § 5.  Skoleundervisningen varer 45 uger, dog kun 40  

 uger for elever, der uddannes i henhold til § 4, stk. 5. Skoleundervisning  

 veksler med praktikuddannelsen.
 Stk. 2.  For elever med uddannelsesaftale i  

 virksomheder, der alene har heatset-rotation, skal der mellem 5. og 6.  

 skoleperiode ske udstationering i en arktrykvirksomhed med en varighed af  

 mindst 5 uger.
 Stk. 3.  Uddannelsen afsluttes med eksamen  

 (svendeprøve), der gennemføres i forbindelse med sidste skoleperiode, jf. §  

 26, stk. 1.
Fritagelse for dele af uddannelsen § 6.  Personer, der er fyldt 25 år og gennem  

 beskæftigelse har opnået en relevant grafisk baggrund, kan gennemføre  

 uddannelsen på 3 år.
Følgende beskæftigelse kan berettige til den 3-årige  

 uddannelse som grafisk trykker:
Stk. 2.  Skoleuddannelsen omfatter maksimalt 25  

 skoleuger.
Tilrettelæggelsen heraf sker på skolen i samarbejde med det lokale  

 uddannelsesudvalg.
 Stk. 3.  Skolen kan dispensere fra alders- og  

 beskæftigelseskravet i stk. 1, hvis den ud fra en samlet vurdering og efter  

 samråd med det faglige udvalg, eleven og praktikvirksomheden skønner, at  

 eleven har de fornødne forudsætninger for at gennemføre uddannelsesforløbet.
 Stk. 4.  Det er en forudsætning for anvendelse af  

 reglerne i stk. 1 og 2, at eleven efter skolens vurdering vil kunne  

 gennemføre skoleundervisningen efter § 5, stk. 1, inden for den fastsatte  

 uddannelsestid, eventuelt efter fritagelse for dele af undervisningen, jf. §  

 9, stk. 2.
 Stk. 5.  Fritagelse for dele af uddannelsen kan ske  

 efter §§ 8 og 9 i hovedbekendtgørelsen.
Adgangsbegrænsning § 7.  Skolen optager elever i uddannelsen i  

 overensstemmelse med de almindelige regler om optagelse af elever i  

 erhvervsuddannelserne.
 Stk. 2.  Skolen kan dog kun optage elever uden  

 uddannelsesaftale til påbegyndelse af uddannelsens 2. skoleperiode i et  

 omfang, der svarer til en procentdel af det antal elever, som skolen året før  

 optog i 2. skoleperiode med uddannelsesaftale.
 Stk. 3.  Procentsatsen, jf. stk. 2, fastsættes af  

 Undervisningsministeriet efter indstilling fra det faglige udvalg og  

 Erhvervsuddannelsesrådet hvert år inden 31. december gældende for det  

 følgende kalenderår og for alle skoler, der udbyder uddannelsen.
Stk. 4.  De elever, som skolen optager efter stk. 2.,  

 skal være de ansøgere, som skolen finder bedst egnede til uddannelsen, med  

 vægt på følgende kvalifikationer: Dansk, engelsk, matematik, teknisk snilde,  

 akkuratesse og normalt farvesyn Stk. 5.  Skolen meddeler i sit årlige udbudsmateriale,  

 hvilke nærmere kriterier skolen lægger vægt på ved optagelsen af elever uden  

 uddannelsesaftale.
 Stk. 6.  Skoler, der udbyder uddannelsen, og som ikke  

 optog elever i uddannelsen året før, kan optage indtil 10 elever uden  

 uddannelsesaftale.
Uddannelsens mål og indhold § 8.  Den uddannede grafiske trykker skal  

 selvstændigt kunne udføre trykning på arkoffsetpresse og kunne indgå i et  

 samarbejde om trykning på større arkoffsetpresser, bliktrykpresser eller  

 heatset-rotationspresser.
 Stk. 2.  Den uddannede trykker skal selvstændigt  

 kunne udføre trykning på rotationsmaskiner inden for det pågældende område.
 Stk. 3.  Den uddannede skal have indsigt i og forståelse  

 for beskæftigelsesområdets miljømæssige forhold, herunder håndtering af  

 miljømæssige problemstillinger i forbindelse med materialeanvendelse.
Skoleundervisningen § 9.  Skoleundervisningen, der på en helhedsorienteret  

 måde skal omfatte både teoretisk og praktisk indlæring, har som mål at give  

 eleven såvel generelle som specielle kvalifikationer.
Stk. 2.  For elever, der optages efter § 6,  

 tilrettelægges undervisningen efter elevens forudsætninger og behov, idet den  

 vejledende uddannelsestid kan fraviges i fornødent omfang og under respekt  

 for de angivne mål for undervisningen.
Undervisningstiden for det enkelte  

 specialefag kan dog ikke fraviges.
Undervisningen skal omfatte valgfag.
Grundfag § 10.  Undervisningen omfatter følgende grundfag:
 Stk. 2.  Mål, indhold og vejledende uddannelsestid for  

 de enkelte grundfag følger reglerne om grundfag.
Områdefag § 11.  Undervisningen i områdefag, der har et omfang  

 svarende til en vejledende uddannelsestid på 15 uger, har følgende mål:
Under arbejdet med offsetpresserne skal eleven være i stand til at  

 indstille arkenes gennemløb, anvende fjernbetjenings- og overvågningsudstyr,  

 foretage indretning af trykopgavernes pasning, vand- og farveføring,  

 indstille lakværk, omstille vendeanordning, indstille tørresektion,  

 pulverapparat m.v., således at pressen er klar til trykning af oplag.
Eleven  

 skal kunne styre offsetpressen i overensstemmelse med de givne kvalitetskrav  

 under trykning af oplag samt være i stand til at foretage afrigning efter  

 oplagstrykning.
Eleven skal opnå viden om offsetpressens datatekniske,  

 elektriske, hydrauliske, pneumatiske og mekaniske systemer.
Denne viden skal  

 eleven være i stand til at overføre i sin overvågning under oplagstrykning.
Eleven skal være i stand til at foretage renholdning og vedligeholdelse af  

 trykpressen.
Eleven skal opnå en viden om offsetpressens datatekniske,  

 elektriske, hydrauliske, pneumatiske og mekaniske systemer.
Denne viden skal  

 eleven være i stand til at overføre i sin overvågning af pressens tekniske  

 tilstand.
Eleven skal kunne vurdere behovet for at foretage justeringer,  

 renoveringer/udskiftninger i afviklingen af trykket, gummiduge, valser og  

 valselejer, automatiske gummidugsafvaskere, lakværker, vendeanordninger m.v.  

 og være i stand til at udføre disse.
 Eleven skal kunne håndtere densitometre, måleværktøjer og det håndværktøj,  

 der kræves ved udførelsen af de forskellige justeringer/udskiftninger.
 Eleven skal på hensigtsmæssig måde kunne håndtere materialerne papir i  

 forskellige kvaliteter og tykkelser, karton, trykfarver, lak og disses  

 hjælpemidler, gummiduge, trykplader, afvasknings- og rengøringsmidler m.v.
 Eleven skal kunne tilrettelægge sit arbejde på en hensigtsmæssig måde  

 gennem alle processerne.
 Eleven skal opnå teoretisk kendskab til arkoffsetpressen og alle de  

 funktioner og processer, der knytter sig til denne, til  

 måleværktøjer/apparater, der naturligt er knyttet til arbejdet, samt til  

 materialerne og alle de forhold, der knytter sig til håndteringen.
 Eleven skal opnå indgående kendskab til sikkerheds- og arbejdsmiljømæssige  

 forhold, der er forbundet med arbejde i et trykkeri, og skal udvise god og  

 hensigtsmæssig adfærd i overensstemmelse hermed.
Eleven skal opnå et godt overblik over en ordres produktionsforløb og de  

 produktionssammenhænge, som eleven selv indgår i.
Eleven skal opnå viden om  

 de udviklingstendenser, som trykområdet er inde i, og som vil kunne få  

 indflydelse på de nuværende processer og funktioner.
Specialefag § 12.  Undervisningen i specialefag, der har et omfang  

 svarende til en vejledende uddannelsestid på 7,5 uger, har følgende mål:
Eleven skal opnå kendskab til de forhold, som har indflydelse på et oplags  

 kvalitet, og betydningen af at kunne styre disse forhold.
Eleven skal  

 endvidere opnå kendskab til normniveauer og kvalitetsstyringssystemer (f.eks.  

 ISO-serien), være i stand til at justere pressen i overensstemmelse med givne  

 normer samt være i stand til at styre efter normerne under oplagstrykning.
 Eleven skal opnå en teoretisk viden om rotationsmaskiners opbygning og  

 trykprincipper, om de produkter, der produceres, samt om de materialer, der  

 er knyttet hertil.
Valgfag § 13.  Undervisningen i valgfag følger reglerne i § 14  

 i hovedbekendtgørelsen.
 Stk. 2.  Valgfagene har et omfang svarende til en  

 vejledende uddannelsestid på 7,5 uger.
Undervisningsplan § 14.  Skolen fastsætter i overensstemmelse med § 15 i  

 hovedbekendtgørelsen det nærmere indhold af undervisningen.
Praktikuddannelsen § 15.  Virksomheden skal gennemføre praktikuddannelsen  

 således, at eleven med gennemført skoleundervisning kan nå uddannelsens mål,  

 jf. § 8.
 § 16.  Praktikuddannelsens mål er at give eleven  

 færdigheder og viden i de i §§ 11 og 12 anførte arbejdsområder.
§ 17.  Eleven skal beskæftiges med vedligeholdelse,  

 kontrol og justeringer af trykpresser og trykning af ordrer i een- og  

 flerfarve på forskellige papir- og kartonkvaliteter samt eventuelt flexible  

 materialer.
Der lægges vægt på, at eleven får lejlighed til at udvikle sine  

 færdigheder på de maskintyper, der forekommer i virksomheden, samt at eleven  

 får rutine i at anvende det hjælpeudstyr, som virksomhederne måtte råde over  

 (densitometer, måleur, pladescanner etc.).
§ 18.  Ved afslutningen af en praktikperiode, undtagen  

 den sidste, meddeler virksomheden i en praktikoplysning til skolen og eleven,  

 hvilke arbejdsområder og funktioner eleven har været beskæftiget med i  

 praktikperioden.
I denne erklæring anføres endvidere, om praktikvirksomheden  

 skønner, at eleven har særligt behov med hensyn til skoleundervisning.
 Stk. 2.  Virksomheden udsteder en afsluttende  

 praktikerklæring i overensstemmelse med § 24 i hovedbekendtgørelsen ved  

 praktiktidens afslutning.
 Stk. 3.  Det faglige udvalg udfærdiger i  

 overensstemmelse med § 18, stk. 4, i hovedbekendtgørelsen blanketter til brug  

 for de erklæringer, som er nævnt i stk. 1, samt blanketter til brug for de  

 erklæringer, som er nævnt i stk. 2, jf. § 24, stk. 4, i hovedbekendtgørelsen.
 Bedømmelse og uddannelsesbeviser m.v.
Uddannelsesbevis § 19.  Ved uddannelsens afslutning udsteder det  

 faglige udvalg et uddannelsesbevis til eleven som dokumentation for, at  

 eleven har opnået kompetence som grafisk trykker, jf. § 1.
 Stk. 2.  Uddannelsesbeviset udstedes, når skolebevis er  

 udstedt, jf. § 20, og afsluttende praktikerklæring er udstedt, jf. § 18, stk.  

 2, og når den eksamen, som er beskrevet i §§ 26-29 (svendeprøven), er  

 bestået.
 Stk. 3.  Uddannelsesbeviset, der affattes i  

 overensstemmelse med § 29 i hovedbekendtgørelsen, skal angive uddannelsens  

 betegnelse, jf. § 1, samt oplysning om den opnåede karakter, fastsat i  

 henhold til § 28, stk. 5.
 Stk. 4.  Uddannelsesbeviset suppleres med følgende  

 udtryk for præstationen:
 »Antaget med sølvmedalje«, når eleven har opnået 13 i  

 eksamenskarakter.
 »Antaget med bronzemedalje«, når eleven har opnået 11 i  

 eksamenskarakter.
 »Antaget med ros«, når eleven har opnået 9 eller 10 i  

 eksamenskarakter.
 »Antaget«, når eleven har opnået 6, 7 eller 8 i  

 eksamenskarakter.
 Stk. 5.  Det faglige udvalg opbevarer fortegnelse over  

 udstedte uddannelsesbeviser i 20 år.
Skolebevis § 20.  Når alle skoleperioder i uddannelsen er  

 gennemført og betingelserne i stk. 2 er opfyldt, udsteder skolen et  

 skolebevis til eleven.
Skolen sender samtidig en kopi af skolebeviset til  

 praktikvirksomheden og til det faglige udvalg.
 Stk. 2.  Følgende betingelser skal være opfyldt for at  

 udstede skolebevis, jf. dog stk. 4:
 Stk. 3.  Skolebeviset skal indeholde:
 Stk. 4.  Hvis betingelsen i stk. 2, nr. 1, ikke er  

 opfyldt, men betingelsen i stk. 2, nr. 2, er opfyldt, udstedes skolebevis,  

 når skolen ud fra en samlet bedømmelse vurderer, at eleven, eventuelt efter  

 supplerende undervisning, opfylder målene for skoleundervisningen.
 Stk. 5.  Hvis betingelserne for udstedelse af skolebevis  

 ikke er opfyldt, jf. stk. 2, udsteder skolen en skolevejledning, jf. § 23,  

 stk. 3.
 Stk. 6.  Hvis en elev ophører med skoleundervisningen  

 uden at skolebevis kan udstedes, udsteder skolen, hvis eleven anmoder om det,  

 bevis for den gennemgåede undervisning.
 Eksamensbeviser m.v.
 § 21.  Senest ved afslutningen af sidste skoleperiode  

 udsteder skolen eksamensbeviser for de grundfag eller valgfag, som er  

 afsluttet med eksamen.
Stk. 2.  Ved en skoleperiodes afslutning udsteder  

 skolen, hvis eleven anmoder om det, eksamensbevis for grundfag og valgfag,  

 som er afsluttet med eksamen i den pågældende skoleperiode, når eleven har  

 gennemført eksamen.
I øvrigt udsteder skolen ved en skoleperiodes afslutning,  

 hvis eleven anmoder om det, bevis for den gennemgåede undervisning.
Skolens bedømmelse § 22.  I forbindelse med undervisningens gennemførelse  

 foretager skolen en løbende bedømmelse af eleven i overensstemmelse med  

 skolebedømmelsesplanen, jf. § 20 i hovedbekendtgørelsen.
 Stk. 2.  Formålet med den løbende bedømmelse er at  

 hjælpe og vejlede eleven og at give grundlag for udstedelse af  

 skolevejledning samt at evaluere undervisningens indhold og metode.
 Stk. 3.  Formålet med skolens bedømmelse i sidste  

 skoleperiode er endvidere at bidrage til grundlaget for udstedelse af  

 skolebevis, jf. § 20, stk. 2, nr. 1.
Skolevejledning § 23.  Ved en skoleperiodes afslutning, jf. dog stk.  

 3, udsteder skolen en skolevejledning til eleven og til praktikvirksomheden,  

 jf. dog stk. 4.
 Stk. 2.  Skolevejledningen, der udfærdiges i  

 overensstemmelse med § 23, stk. 2, i hovedbekendtgørelsen, skal indeholde  

 oplysning om:
Stk. 3.  Efter sidste skoleperiode i uddannelsen  

 udsteder skolen kun en skolevejledning, hvis betingelserne for udstedelse af  

 skolebevis, jf. § 20, stk. 2 eller 4, ikke er opfyldt.
Skolen kan dog udstede  

 en skolevejledning efter sidste skoleperiode med angivelse af elevens  

 eventuelle behov for supplerende oplæring i praktikvirksomheden.
 Stk. 4.  Hvis eleven har gennemgået 2. skoleperiode,  

 uden at skoleperioden er omfattet af en uddannelsesaftale, udstedes  

 skolevejledningen kun til eleven.
Karakterskala § 24.  Ved karaktergivning anvendes 13-skalaen, jf. §  

 17 i eksamensbekendtgørelsen.
Afsluttende bedømmelse § 25.  Skolen afholder eksamen i grundfag, hvis dette  

 følger af reglerne om disse fag.
 Stk. 2.  Endvidere afholdes afsluttende eksamen efter  

 reglerne i §§ 26-29.
 Stk. 3.  Skolen giver i øvrigt standpunktskarakterer i  

 de grundfag, som ikke afsluttes med eksamen.
 Stk. 4.  I områdefag og specialefag giver skolen ved  

 afslutningen af den sidste skoleperiode, en standpunktskarakter i forhold til  

 slutmålene for undervisningen i disse fag på grundlag af en helhedsvurdering.
 Stk. 5.  For valgfag foretages bedømmelse efter reglerne  

 om disse fag.
§ 26.  I sidste skoleperiode afholdes en afsluttende  

 eksamen, der samtidig udgør en svendeprøve.
Eksamen består af en skriftlig og  

 en praktisk prøve, jf. § 27.
 Stk. 2.  Opgaverne stilles af skolen efter samråd med  

 det faglige udvalg.
 Stk. 3.  Ved indkaldelsen af elever til den  

 skoleperiode, hvori den afsluttende eksamen afholdes, sender skolen en liste  

 over de pågældende elever med angivelse af elevernes praktikvirksomheder til  

 det faglige udvalg.
 Stk. 4.  Det faglige udvalg udpeger herefter de  

 censorer, der er nævnt i stk. 5, og giver skolen meddelelse om, hvem der er  

 udpeget.
Stk. 5.  Elevernes løsning af opgaverne bedømmes efter  

 reglerne i § 28 af en lærer, udpeget af skolen, og 2 censorer.
Censorerne  

 skal have den fornødne fagkundskab og repræsentere henholdsvis  

 arbejdsgiversiden og arbejdstagersiden i det faglige udvalg.
Censorerne skal  

 opfylde habilitetskravene i henhold til eksamensbekendtgørelsen.
 Stk. 6.  Elever, der ønsker det, kan få opgaverne læst  

 op.
 Stk. 7.  Censorerne kan overvære en del af den praktiske  

 prøve.
 § 27.  Den skriftlige prøve varer 60 minutter  

 og består af spørgsmål inden for følgende område- og specialefag:
 Stk. 2.  Den praktiske prøve varer 20 timer og  

 består af 3 trykopgaver valgt af eleven i en opgavesamling på 5 opgaver inden  

 for følgende områdefag:
§ 28.  Ved bedømmelsen af opgavebesvarelserne ved den  

 skriftlige prøve, jf. § 27, stk. 1, giver læreren og de to censorer hver en  

 karakter.
Karakteren ved prøven fremkommer som et gennemsnit af de tre  

 afgivne karakterer.
 Stk. 2.  Ved bedømmelsen af opgaveløsningerne ved den  

 praktiske prøve, jf. § 27, stk. 2, giver læreren og de to censorer hver en  

 enhedskarakter for henholdsvis:
 Stk. 3.  Ved bedømmelse af den praktiske prøve lægges  

 endvidere vægt på tilrettelægning og omhu med behandling af materialer samt  

 betjening af maskiner og hjælpeudstyr.
 Stk. 4.  Karakteren for den praktiske prøve fremkommer  

 som et gennemsnit af de tre afgivne karakterer.
Stk. 5.  Eksamenskarakteren (svendeprøvekarakteren) for  

 den afsluttende eksamen fremkommer som et vægtet gennemsnit af karakteren for  

 den skriftlige prøve og den praktiske prøve.
Den skriftlige prøve vægtes med  

 faktor 1, og den praktiske prøve vægtes med faktor 3. For at bestå eksamen  

 kræves at den samlede eksamenskarakter er minimum 6, samt at karakteren for  

 den praktiske prøve er minimum 6.
Stk. 6.  Ved beregning af karakterer foretages ikke  

 afrunding.
Forinden fastsættelse af karakter efter stk. 7 foretages afrunding  

 af det endelige resultat til et helt tal efter almindelige regneregler.
Stk. 7.  De beregninger, som er nævnt i stk. 1, 4 og 5,  

 foretages af det faglige udvalg.
Skolen indsender oplysning om de enkelte  

 karakterer, som er givet efter stk. 1-3, til det faglige udvalg.
Det faglige  

 udvalg kan udarbejde et skema til dette formål.
§ 29.  Skolen skal tilbyde elever, der ikke består den  

 afsluttende eksamen, en ny eksamen, eventuelt efter supplerende  

 praktikuddannelse eller skoleundervisning.
Eleven kan kun deltage i eksamen 2  

 gange.
Skolen kan dog efter samråd med det faglige udvalg tillade, at eleven  

 deltager i eksamen påny, hvis der foreligger ganske særlige omstændigheder.
 Stk. 2.  Adgang til sygeeksamen følger reglerne i  

 eksamensbekendtgørelsen.
Ikrafttrædelse § 30.  Bekendtgørelsen træder i kraft den 1. oktober  

 1995, og har virkning fra 1. august 1995.
 Stk. 2.  Bekendtgørelse af 13. marts 1991 (* 1) om  

 uddannelse til grafisk trykker ophæves.
 Stk. 3.  Elever, der har påbegyndt deres uddannelse  

 efter bekendtgørelsen i stk. 2, færdiggør deres uddannelse efter reglerne i  

 denne bekendtgørelse.
Undervisningsministeriet, den 12.  

 september 1995 Ole Vig Jensen / Finn Møller Larsen (* 1) Bekendtgørelsen er ikke optaget i Lovtidende, jf. anordning nr.
 746 af 8. november 1990, men forefindes i Retsinformation.
