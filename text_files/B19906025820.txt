Forebyggelse af olieforurening fra skibe Tillæg I Liste over olier Forebyggelse af olieforurening fra skibe 20.100 Almindelige bestemmelser 20.110 Indledning.
 .111 Bestemmelserne i kapitel XX er udformet på baggrund af bilag I til  

 den internationale konvention om forebyggelse af forurening fra skibe - 1973  

 MARPOL-konventionen - med de seneste ændringer, som blev vedtaget den 7.  

 september 1984 ved resolution MEPC 14(20), dog således at alle bestemmelser  

 vedrørende olietankskibe ikke er medtaget.
 Bestemmelserne i pkt. 20.200-20.240, 20.253.3-20.258 og 20.263 samt tillæg  

 I gælder for skibe under 400 bruttoregistertons.
.112 Uanset at konventionens regler administreres og dermed sættes i kraft  

 af forskellige myndigheder, har man, bl.a. efter ønske fra  

 skibsfartserhvervet, optrykt konventionens regler som en helhed for de skibe,  

 som er omfattet af dette kapitel.
Samtidig har man markeret, hvilke af  

 konventionens regler der ikke er en del af Søfartsstyrelsens Meddelelser E,  

 men som henhører under andre myndigheders ressortområde.
 .113 De regler, som er markeret med  i marginen,  

 henhører under Industriministeriet og administreres af Søfartsstyrelsen.  

 Reglerne markeret med en  i marginen henhører under  

 Miljøministeriet og administreres af Miljøstyrelsen.
 .114 De her omhandlede regler træder i kraft ved de pågældende  

 myndigheders ikraftsættelse af de relevante bekendtgørelser.
 .115 Den resterende del af kapitlet administreres af Søfartsstyrelsen og  

 trådte i kraft den 2. oktober 1983.
 .116 Til opfyldelse af reglerne i MARPOL 73/78 har Industriministeriet og  

 Miljøministeriet udstedt bekendtgørelser således:
 .1 Industriministeriet:
 Søfartsstyrelsens bekendtgørelse nr. 463 af 29. juli 1988 om syn og  

 certifikater m.v.
 .2 Miljøministeriet:
 1. Bekendtgørelse om ikrafttræden af visse  

 bestemmelser i lov om beskyttelse af havmiljøet, nr. 524 af 3. december 1980.
 2. Bekendtgørelse om udtømning af olie fra  

 maskinrummets rendestene på skibe i særlige havområder, nr. 426 af 7.  

 september 1983.
 3. Bekendtgørelse om anvendelse af kontrolsystemer til  

 forebyggelse af olieforurening fra fiskeskibe, nr. 427 af 7. september 1983.
 4. Bekendtgørelse om anvendelse af oliejournal, nr.  

 428 af 7. september 1983.
 5. Bekendtgørelse om modtageordninger for rester og  

 blandinger af olie, kloakspildevand samt affald i danske havne, nr. 429 af 7.  

 september 1983.
 6. Bekendtgørelse om særlige havområder, nr. 180 af  

 15. april 1981.
 7. Bekendtgørelse om indberetning i henhold til lov om  

 beskyttelse af havmiljøet, nr. 311 af 12. juni 1981.
 8. Bekendtgørelse om henlæggelse af opgaver og  

 beføjelser efter lov om beskyttelse af havmiljøet til Miljøstyrelsen, nr. 525  

 af 3. december 1980.
 9. Bekendtgørelse om ikrafttræden af visse  

 bestemmelser i lov om beskyttelse af havmiljøet, nr. 425 af 7. september  

 1983.
 .3 Endvidere skal opmærksomheden henledes på kapitel 5 om kloakspildevand  

 i lov om beskyttelse af havmiljøet, som blev sat i kraft den 3. maj 1981 for  

 østersøområdet samt danske farvande.
 20.120 Definitioner (gældende for dette kapitel).
 .121 I dette kapitel betyder:
 .1 »Olie« - enhver form for mineralolie, herunder råolie,  

 brændselsolie, olieslam, olieaffald og raffinerede produkter (undtagen  

 petrokemikalier, som er omfattet af bestemmelserne i bilag II i  

 MARPOL-konventionen), og definitionen omfatter endvidere de stoffer, der er  

 anført i tillæg I, uden at dette skal forstås som en indskrænkning af denne  

 definitions omfang.
 .2 »Olieholdig blanding« - en blanding, som indeholder olie.
 .3 »Brændselsolie« - enhver slags olie, der bruges som brændstof  

 til fremdrivnings- og hjælpemaskineri i det skib, som fører sådan olie.
.4 »Nyt skib« - .5 »Eksisterende skib« - et skib, som ikke er et nyt skib.
.6 »Større ombygning« - en ombygning af et eksisterende skib,  

 som .7 »Nærmeste kyst«.
Udtrykket »fra nærmeste kyst«  

 betyder fra den basislinie, hvorfra det pågældende territoriums ydre  

 territorialfarvand er fastsat i overensstemmelse med international ret.
.8 »Særligt område« - et havområde, hvor det under hensyn til  

 områdets oceanografiske og økologiske forhold og dets særlige trafik af  

 anerkendte tekniske årsager er nødvendigt at indføre særlige obligatoriske  

 metoder til forhindring af olieforurening af havet.
Særlige områder omfatter  

 dem, der er anført i pkt. 20.220.
 .9 »Øjeblikkelig udtømningshastighed af olieindhold« -  

 udtømningshastigheden af olie i liter pr. time i et givet øjeblik divideret  

 med skibets fart i knob i samme øjeblik.
 .10 »Tank« - et lukket rum, som er dannet ved skibets faste  

 konstruktion, og som er indrettet til at føre væsker i bulk.
 .11 »Sidetank« - enhver tank, der støder op til skibets  

 sideklædning.
 .12 »Centertank« - enhver tank inden for et langskibs skod.
 .13 »Separat ballast« - ballastvand, som er tilført en tank, som  

 er fuldstændig adskilt fra brændselsoliesystemet, og som permanent anvendes  

 til føring af ballast, eller til føring af ballast eller ladninger, som ikke  

 består af olie eller skadelige stoffer som defineret forskellige steder i  

 MARPOL-konventionens bilag.
 .14 »Dødvægt« (DW) - forskellen i metriske tons mellem et skibs  

 deplacement i vand af vægtfylde 1,025 ved lastevandlinien svarende til det  

 fastsatte sommerfribord og skibets egenvægt.
 .15 »Egenvægt« - et skibs deplacement i metriske tons uden last,  

 brændstof, smøreolie, ballastvand, ferskvand og fødevand i tanke, proviant,  

 passagerer og besætningsmedlemmer og deres ejendele.
 .16 »Et rums fyldbarhed« - forholdet mellem den del af rummets  

 kubikindhold, som formodes optaget af vand, og rummets samlede kubikindhold.
 .17 »Rumfang« og »Flademål« i et skib skal i alle  

 tilfælde beregnes til yderkant af spanter (moulded lines).
 20.130 Anvendelse.
 .131 Medmindre andet er udtrykkeligt bestemt, gælder dette kapitel for  

 alle skibe, som er omfattet af disse forskrifter.
 .132 Ethvert hydrofoil- eller luftpudefartøj samt andre typer fartøjer  

 (nearsurface fartøjer, undervandsfartøjer osv.), hvis konstruktionsmæssige  

 forhold er således, at de gør anvendelsen af bestemmelserne i pkt. 20.200  

 angående konstruktion og udstyr urimelig eller upraktisk, kan af  

 Søfartsstyrelsen undtages fra sådanne bestemmelser, forudsat at det  

 pågældende skibs konstruktion og udstyr giver tilsvarende beskyttelse mod  

 olieforurening under hensyntagen til den fart, skibet er bestemt til.
 20.140 Ækvivalens.
.141 Søfartsstyrelsen kan tillade, at ethvert tilbehør, materiale,  

 indberetning eller apparat anbringes i et skib som alternativ til det, der  

 foreskrives i dette kapitel, hvis sådant tilbehør, materiale, indretning  

 eller apparat er mindst lige så effektivt son det, der foreskrives i dette  

 kapitel.
Denne bemyndigelse til Søfartsstyrelsen må ikke omfatte  

 substituering af operationelle metoder til gennemførelse af kontrol med  

 udtømning af olie som ækvivalende med de udformnings- og konstruktionsmæssige  

 egenskaber, som er foreskrevet i dette kapitel.
 .142 Søfartsstyrelsen, som tillader installering af udstyr, materiale,  

 indretning eller apparat som alternativ til det, der foreskrives i dette  

 kapitel, skal tilstille organisationen nærmere oplysninger herom, som skal  

 videresendes til konventionens parter til underretning og eventuel videre  

 foranstaltning.
 20.150 Syn.
 .151 Ethvert skib på 400 bruttoregistertons og derover, som er omfattet af  

 dette kapitel, skal underkastes nedenfor anførte syn:
 .1 Et første syn, før skibet sættes i fart, eller før det i pkt. 20.160  

 foreskrevne certifikat udstedes første gang, som skal omfatte et fuldstændigt  

 syn af dets konstruktion, udstyr, anlæg, tilbehør, anordninger og materialer.  

 Dette syn skal sikre, at konstruktion, udstyr, anlæg, tilbehør, anordninger  

 og materialer fuldt ud opfylder de pågældende forskrifter i dette kapitel.
 .2 Periodiske syn med mellemrum, som ikke overstiger 5 år, der skal sikre,  

 at konstruktion, udstyr, anlæg, tilbehør, anordninger og materialer fuldt ud  

 opfylder forskrifterne i dette kapitel.
.3 Mindst et mellemliggende syn i løbet af certifikatets  

 gyldighedsperiode, der skal sikre, at udstyret og de dermed forbundne pumpe-  

 og rørsystemer, herunder systemer til registrering og kontrol af  

 olieudtømning, systemer til separation af olieholdigt vand og  

 oliefiltreringsanlæg, fuldstændig opfylder de pågældende forskrifter i dette  

 kapitel og er i god driftsmæssig stand.
Det mellemliggende syn skal foretages  

 i løbet af certifikatets gyldighedsperiode tidligst seks måneder før og  

 senest seks måneder efter den midterste dato i certifikatets  

 gyldighedsperiode.
Det i henhold til pkt. 20.160 udstedte certifikat skal  

 forsynes med påtegning om sådanne mellemliggende syn.
.4 Årlige syn i løbet af certifikatets gyldighedsperiode, der skal sikre,  

 at skibet og dets udstyr i alle henseender vedbliver at være  

 tilfredsstillende for den fart, skibet er beregnet til. Årligt syn skal finde  

 sted inden for en periode af 3 måneder på hver side af årsdagene for  

 certifikatets udstedelse.
Det i henhold til pkt. 20.160 udstedte certifikat  

 skal forsynes med påtegning om sådanne årlige syn.
 .152 .1 Skibets og dets udstyrs stand skal vedligeholdes, så at  

 bestemmelserne i dette kapitel opfyldes, for at sikre, at skibet i enhver  

 henseende vedbliver at være egnet til at gå til søs uden at frembyde en  

 urimelig fare for skade på havmiljøet.
 .2 Efter at et syn af et skib i henhold til pkt. 20.151 er blevet  

 afsluttet, må der ikke uden Søfartsstyrelsens godkendelse foretages nogen  

 ændring i konstruktion, udstyr, anlæg, tilbehør, anordninger eller  

 materialer, som omfattes af synet, bortset fra direkte udskiftning af sådant  

 udstyr og tilbehør.
 .3 Når som helst der tilstøder et skib en ulykke, eller der opdages en  

 defekt, der i væsentlig grad berører skibets sikre stand eller  

 fuldstændigheden eller effektiviteten af det af dets udstyr, som er omfattet  

 af dette kapitel, skal skibets fører eller reder ved først givne lejlighed  

 afgive indberetning herom til Søfartsstyrelsen, som skal foranledige  

 undersøgelser iværksat til konstatering af, om det er nødvendigt at foretage  

 et syn som foreskrevet i pkt. 20.151.
 Udstedelse af certifikat.
 .161 Efter at der har været afholdt syn i overensstemmelse med pkt.  

 20.150, skal der udstedes et certifikat om forebyggelse af olieforurening til  

 ethvert skib på 400 bruttoregistertons og derover, som er omfattet af dette  

 kapitel.
 Et sådant certifikat udstedes af Søfartsstyrelsen.
 20.170 Certifikatets gyldighedsperiode.
 .171 Søfartsstyrelsen udsteder certifikat om forebyggelse af  

 olieforurening for en periode på fem år fra udstedelsesdatoen.
 .172 Et certifikat mister sin gyldighed, hvis der uden tilladelse fra  

 Søfartsstyrelsen er foretaget væsentlige ændringer i konstruktion, udstyr,  

 anlæg, tilbehør, anordninger eller materialer, bortset fra direkte  

 udskiftning af sådant udstyr eller tilbehør, eller hvis mellemliggende syn,  

 som foreskrevet af Søfartsstyrelsen i henhold til pkt. 20.151. 3, ikke  

 foretages.
 .173 Et certifikat, der er udstedt til et skib, mister også sin gyldighed,  

 når skibet overføres til et andet lands flag.
20.200 Bestemmelser om kontrol med forurening, der hidrører fra  

 driften af skibe 20.210 Kontrol med udtømning af olie.
 .211 Med forbehold af bestemmelserne i pkt. 20.220 og pkt. 20.230 er  

 enhver udtømning i søen af olie eller olieholdige blandinger fra skibe, som  

 opfattes af dette kapitel, forbudt, medmindre følgende betingelser alle er  

 overholdt (* 2), for så vidt angår udtømning fra maskinrumsrendestene fra  

 skibe på 400 bruttoregistertons og derover:
.1 at skibet ikke befinder sig inden for et særligt område, .2 at skibet befinder sig mere end 12 sømil fra nærmeste kyst, .3 at skibet gør fart gennem vandet, .4 at olieindholdet i udløbet er mindre end 100 ppm, og .5 at skibet anvender et system til overvågning og kontrol af olietømning,  

 et apparat til separering af olieholdigt vand samt et oliefiltreringssystem  

 eller anden installation som foreskrevet i pkt. 20.250.
 .212 Et skib på mindre end 400 bruttoregistertons, som er omfattet af  

 disse forskrifter, skal, så vidt det er praktisk muligt og rimeligt, forsynes  

 med installationer, der sikrer opbevaringen af olierester om bord og  

 udtømning af dem i modtageanlæg eller i søen i overensstemmelse med  

 forskrifterne i pkt. 20.211.
 .213 Bestemmelserne i pkt. 20.211 finder ikke anvendelse på udtømning af  

 olieholdige blandinger, som uden fortynding har et olieindhold, der ikke  

 overstiger 15 ppm, når skibet anvender et filtreringssystem, som opfylder  

 bestemmelserne i pkt. 20.257.
 .214 Når som helst der observeres synlige spor af olie på eller under  

 havunderfladen i umiddelbar nærhed af et skib eller i dets kølvand, bør  

 Søfartsstyrelsen i den udstrækning, det er muligt, straks undersøge sagen med  

 henblik på konstatering af eventuel overtrædelse af pkt. 20.210.  

 Undersøgelserne bør i særlig grad omfatte vind-, sø- og strømforhold, skibets  

 kurs og fart, om andre mulige årsager til de synlige spor findes i området  

 samt relevante registrerede olieudtømninger.
 .215 Ingen udtømninger i havet må indeholde kemikalier eller andre stoffer  

 i mængder eller koncentrationer, som er skadelige for havmiljøet, eller  

 kemikalier eller andre stoffer, som er anvendt for at omgå de betingelser for  

 udtømning, som er anført i denne regel.
 .216 De olierester, som ikke kan tømmes i søen i overensstemmelse med pkt.  

 20.211, 20.212 og 20.214, skal opbevares om bord og afleveres til  

 modtageanlæg.
 20.220 Metoder til forebyggelse af  

 olieforurening fra skibe, som befinder sig i særlige områder.
 .221 Disse regler omfatter østersøområdet, der er defineret som følger:
 Ved østersøområdet forstås den egentlige Østersø med Den botniske Bugt,  

 Den finske Bugt og indsejlingen til Østersøen afgrænset i Skagerrak af  

 Skagens breddegrad ved 57 grader 44 minutter i nordlig bredde.
 .222 .1 Med forbehold af bestemmelserne i pkt. 20.230 er enhver udtømning  

 i havet af olie eller olieholdige blandinger fra skibe på 400  

 bruttoregistertons og derover forbudt, medens skibet befinder sig i et  

 særligt område.
 .2 Enhver udledning i havet af olie eller olieholdige blandinger fra et  

 skib på under 400 bruttoregistertons, der er omfattet af disse forskrifter,  

 er forbudt, medens skibet befinder sig i et særligt område, medmindre  

 olieindholdet i udløbet uden fortynding ikke overstiger 15 ppm, eller  

 medmindre følgende betingelser alle er opfyldt:
.1 skibet gør fart gennem vandet, .2 olieindholdet i udløbet er mindre end 100 ppm og .3 udtømningen foretages så langt fra land som praktisk muligt, men i  

 intet tilfælde nærmere end 12 sømil fra nærmeste kyst.
 .223 .1 Bestemmelserne i pkt. 20.222 gælder ikke for udledning af separat  

 ballast.
 .2 Bestemmelserne i pkt. 20.222.1, gælder ikke for udledning af renset  

 rendestensvand fra maskinrum, hvis følgende betingelser alle er opfyldt:
.1 skibet skal gøre fart gennem vandet, .2 olieindholdet i udløbet må uden fortynding ikke overstige 15 ppm, .3 skibet anvender et filtersystem, som opfylder bestemmelserne i pkt.  

 20.257, og .4 filtersystemet skal være forsynet med en stopanordning, der automatisk  

 standser udledningen, hvis olieindholdet i udløbet overstiger 15 ppm.
 .224 .1 Ingen udledning i havet må indeholde kemikalier eller andre  

 stoffer i mængder eller koncentrationer, der er skadelige for havmiljøet,  

 eller stoffer indført for at omgå udledningsbestemmelserne i pkt. 20.220.
 .2 Olierester, som ikke kan udledes i havet i overensstemmelse med  

 bestemmelserne i pkt. 20.222 og 20.223, skal opbevares om bord og afleveres  

 til modtageanlæg.
 .225 Intet i denne regel skal forhindre et skib på en rejse, hvoraf kun en  

 del går gennem et særligt område, i at foretage en udtømning uden for det  

 særlige område i overensstemmelse med pkt. 20.210.
 .226 Når som helst der observeres synlige spor af olie på eller under  

 havoverfladen i umiddelbar nærhed af et skib eller i dets kølvand, bør  

 Søfartsstyrelsen i den udstrækning, det er muligt, straks undersøge sagen med  

 henblik på konstatering af eventuel overtrædelse af pkt. 20.210 eller pkt.  

 20.220. Undersøgelserne bør i særlig grad omfatte vind-, sø- og strømforhold,  

 skibets kurs og fart, om andre mulige årsager til de synlige spor findes i  

 området samt relevante registrerede olieudtømninger.
 20.230 Undtagelsesbestemmelser.
 .231 Pkt. 20.210 og 20.220 finder ikke anvendelse på:
.1 udtømning i havet af olie eller olieholdige blandinger, som er  

 nødvendig af hensyn til skibets sikkerhed eller for at redde menneskeliv på  

 havet, eller .2 udtømning i søen af olie eller olieholdige blandinger som følge af  

 skade på et skib eller dets udstyr:
.1 under forudsætning af, at der efter skadens indtræden eller opdagelsen  

 af udtømningen er blevet iagttaget alle rimelige forholdsregler med henblik  

 på at undgå udtømningen eller begrænse den til det mindst mulige, og .2 undtagen hvis rederiet eller føreren handlede enten i den hensigt at  

 volde skade, eller skødeløst og med viden om, at der sandsynligvis ville  

 opstå skade, eller .3 udtømning i havet af olieholdige stoffer, når dette sker med  

 Søfartsstyrelsens godkendelse og med det formål at bekæmpe specifikke  

 forureningshændelser for at begrænse forureningsskaden mest muligt.
En sådan  

 udtømning skal godkendes af enhver regering, inden for hvis jurisdiktion  

 udtømningen påtænkes foretaget.
 20.240 Adskillelse af olie og vandballast samt  

 transport af olie i forpeaktanke.
.241 Bortset fra bestemmelserne i pkt. 20.242 må ballastvand ikke føres i  

 nogen brændselsolietank i skibe på 4000 bruttoregistertons og derover.
I  

 øvrige skibe skal denne bestemmelse opfyldes, hvor det er rimeligt og  

 praktisk muligt.
 .242 Hvor unormale forhold eller behovet for at føre store mængder  

 brændselsolie gør det nødvendigt at føre ballastvand, som ikke er ren  

 ballast, i nogen brændselsolietank, skal sådant ballastvand udtømmes i  

 modtageanlæg eller i havet i overensstemmelse med pkt. 20.210 ved benyttelse  

 af det udstyr, der er nærmere anført i pkt. 20.252; oplysning herom skal  

 indføres i oliejournalen.
 .243 I et skib, som er omfattet af disse forskrifter, på 400  

 bruttoregistertons og derover, for hvilket byggekontrakt er oprettet efter  

 den 1. januar 1982 eller i, i mangel af byggekontrakt, hvor kølen er lagt  

 eller som er på et tilsvarende konstruktionsstadium efter den 1. juli 1982,  

 må olie ikke transporteres i en forpeaktank eller en tank, der ligger foran  

 kollisionsskoddet.
 .244 Bestemmelsen i pkt. 20.243 skal følges af andre skibe, for så vidt  

 det er rimeligt og praktisk muligt.
 20.250 System til registrering og kontrol af  

 olieudtømning samt udstyr til adskillelse af olie og vand.
 .251 Ethvert skib, som er omfattet af disse forskrifter, på 400  

 bruttoregistertons og derover skal være forsynet med olie/vand-separator  

 eller et filtreringssystem, som opfylder kravene i pkt. 20.256. Ethvert  

 sådant skib, som fører store mængder brændselsolie, skal opfylde pkt. 20.252  

 eller pkt. 20.242.
 .252 Ethvert skib med en bruttotonnage på 400 og derover, som er omfattet  

 af disse forskrifter, og som fører ballast i brændselsolietanke, skal:
.1 udover det i pkt. 20.251 krævede være forsynet med et system til  

 registrering og kontrol af olieudtømning, der opfylder bestemmelserne i pkt.  

 20.255, eller .2 som alternativ til kravene i pkt. 20.251 og 20.252 være forsynet med en  

 olie/vand-separator, der opfylder bestemmelserne i pkt. 20.256, samt et  

 effektivt filtreringssystem, der opfylder bestemmelserne i pkt. 20.257.
 .253 .1 Søfartsstyrelsen kan fravige kravene i pkt. 20.251 og 20.252 for  

 skibe, der opfylder følgende betingelse:
Skibene må kun sejle i særlige havområder eller i dansk territorialfarvand  

 og skal være forsynet med opbevaringstanke af en størrelse fastsat af  

 Søfartsstyrelsen.
Alt olieholdigt rendestensvand skal opbevares heri og  

 afleveres til modtageanlæg.
 .2 Søfartsstyrelsen skal påse, at skibe med en bruttotonnage på mindre end  

 400, for så vidt det er praktisk muligt, er forsynet med udstyr til  

 opbevaring af olie eller olieholdige blandinger om bord eller til udtømning  

 af sådanne i henhold til pkt. 20.210 og 20.220.
 .3 For at opfylde bestemmelserne i pkt. 2 skal følgende opfyldes: Nye  

 skibe med en bruttotonnage på under 400 samt eksisterende skibe med en  

 bruttotonnage på under 400, men over 24 meters længde, skal være forsynet  

 med:
.1 en landtilslutning med pumpe og et olie/vandsepareringssystem samt  

 eventuelt alarmudstyr, som gør det muligt at behandle det olieholdige vand  

 fra maskinrummets rendestene og udtømme dette i overensstemmelse med  

 bestemmelserne i pkt. 20.210 og 20.220, eller .2 en opbevaringstank på mindst 1 m3 samt pumpe og landtilslutning,  

 således at det olieholdige vand fra maskinrummets rendestene kan opbevares om  

 bord for senere aflevering til modtageanlæg i land, eller .3 andre systemer, som kan godkendes af Søfartsstyrelsen, samt  

 landtilslutning med pumpe.
 .4 Alle skibe, som anvender centrifuger eller lignende til behandling af  

 brændsels- og smøreolier, skal være forsynet med slamtanke i overensstemmelse  

 med pkt. 20.263; eksisterende skibe skal opfylde bestemmelserne senest den 2.  

 oktober 1989.
.5 Eksisterende skibe under 24 meters længde er undtaget fra at opfylde  

 udstyrskravene i dette kapitel.
Uanset denne undtagelse skal  

 udtømningskravene i pkt. 20.210 og 20.220 opfyldes i forbindelse med  

 udtømning af lænsevand i havet.
 .254 For eksisterende skibe med en bruttotonnage på 400 og derover trådte  

 kravene i pkt. 20.251, 20.252 og 20.253 i kraft den 2. oktober 1986.
.255 Et system til registrering af og kontrol med olieudtømning skal være  

 af en konstruktion, som er godkendt af Søfartsstyrelsen.
Ved vurderingen af  

 den type olieindholdsmåler, der skal indbygges i systemet, skal  

 Søfartsstyrelsen tage hensyn til den af IMO anbefalede specifikation. (* 3)  

 Systemet skal være forsynet med en skriver, som fortløbende registrerer  

 olieindholdet i ppm.
De registrerede oplysninger skal kunne bestemmes med  

 hensyn til klokkeslæt og dato og skal opbevares i mindst tre år.
Systemet til  

 registrering og kontrol skal træde i funktion, når der foretages udtømning i  

 havet, og det skal være så effektivt, at det sikres, at enhver udtømning af  

 olieholdige blandinger automatisk standses, når indholdet af olie i udløbet  

 overstiger det, der er tilladt i henhold til pkt. 20.211. Enhver  

 funktionsfejl i registrerings- og kontrolsystemet skal standse udtømningen og  

 skal indføres i oliejournalen.
Den defekte enhed skal istandsættes, før  

 skibet påbegynder sin næste rejse, medmindre det sejler til en  

 reparationshavn.
Eksisterende skibe skal overholde alle ovenfor nærmere  

 anførte bestemmelser, dog således at standsningen af udtømningen kan udføres  

 manuelt.
.256 En olie/vand-separator eller et oliefiltreringssystem skal være af en  

 konstruktion, som er godkendt af Søfartsstyrelsen, og skal være så effektiv,  

 at enhver olieholdig blanding, som udtømmes i havet efter at have passeret  

 separatoren eller filtreringssystemet, har et olieindhold af ikke over 100  

 ppm.
Ved vurderingen af konstruktionen af sådant udstyr skal Søfartsstyrelsen  

 tage hensyn til den af organisationen anbefalede specifikation. (* 3) .257 Det oliefiltreringssystem, der er omtalt i pkt. 20.252.2, skal være  

 af en konstruktion, der er godkendt af Søfartsstyrelsen, og det skal være så  

 effektivt, at det kan behandle det olieblandede vand fra separationssystemet  

 på en sådan måde, at olieindholdet i udløbet ikke overstiger 15 ppm.
Det skal  

 være forsynet med alarmsystemer, der angiver, når dette niveau ikke kan  

 holdes.
 .258 Vejledning vedrørende kapaciteter for olieseparatorer til behandling  

 af rendestansvand fra maskinrum:
 Søfartsstyrelsen kan tillade, at de nævnte kapaciteter reduceres, når  

 forholdene efter Søfartsstyrelsens opfattelse taler derfor.
 Kapaciteten af olieseparatorer, som tillige anvendes til behandling af  

 ballastvand, skal godkendes af Søfartsstyrelsen i hvert enkelt tilfælde.
 20.260 Tanke til olierester (slam).
 .261 Ethvert skib på 400 bruttoregistertons og derover skal, idet der  

 tages hensyn til maskintypen og rejsens længde, være forsynet med en eller  

 flere tanke af tilstrækkelig kapacitet til at modtage de olieholdige rester  

 (slam), som ikke kan behandles på anden måde i overensstemmelse med kravene i  

 dette kapitel, såsom rester, der hidrører fra rensning af brændsels- og  

 smøreolier samt olielækager i maskinrummene.
.262 I nye skibe skal sådanne tanke være udformet og konstrueret således,  

 at rensning og udtømning af rester til modtageanlæg lettes.
Eksisterende  

 skibe skal opfylde dette krav, så vidt det er rimeligt og praktisk muligt.
 .263 Minimumskapacitet for tanke til olierester (slamtanke).
 .1 For skibe, som ikke fører ballastvand i brændselsolietanke, skal  

 slamtankens kapacitet i m3 V1 beregnes i henhold til følgende formel:
V1 = K1 X C X D, hvor K1 = 0,01 for skibe, som anvender tung brændselsolie til fremdrift, der  

 behandles om bord (renses), og 0,0005 for skibe, som anvender dieselolie til  

 fremdrift, eller for skibe, hvor den tunge brændselsolie ikke behandles  

 (renses) om bord, C = dagligt brændselsolieforbrug, D = den maksimale sejltid i dage mellem havne, hvor modtagefaciliteter  

 forefindes; såfremt dette ikke er kendt, minimum 30.
 .2 For skibe, som er forsynet med udstyr om bord, der er anerkendt af  

 Søfartsstyrelsen til bortskaffelse af olieslam, kan slamtankens kapacitet V1,  

 ansættes til 1 m3 for skibe på 400 bruttotonnage og derover og 2 m3 for skibe  

 på 4000 bruttotonnage og derover.
 .3 For skibe, som fører ballastvand i brændselsolietanke, skal slamtankens  

 kapacitet i m3 V2 beregnes i henhold til følgende formel:
V2 = V1 + K2 X B, hvor V1 = slamtankkapacitet som specificeret i 1 eller 2, K2 = 0,01 for skibe, som anvender tung brændselsolie, og 0,005 for skibe,  

 som anvender dieselolie, B = kapaciteten af vandballasttanke, som også kan anvendes til  

 brændselsolie.
 20.270 Standardkobling.
 .271 For at rørledninger fra modtageanlæg kan forbindes med skibets  

 rørledninger til udtømning af spildevand fra maskinrummets rendestene, skal  

 begge ledninger være forsynet med en standardkobling i overensstemmelse med  

 følgende tabel:
Standarddimensioner for flanger til udtømningsledninger Flangen skal være således konstrueret, at der kan anvendes rør med en  

 indvendig diameter op til 125 mm, og skal være fremstillet af stål eller  

 andet tilsvarende materiale, som har en glat overflade.
Denne flange med  

 tilhørende pakning af oliebestandigt materiale skal kunne holde til et  

 arbejdstryk på 6 kg/cm2.
--------------------------------------------------------------------~ 20.280 Oliejournal.
 .281 Ethvert skib, som er omfattet af disse forskrifter, på 400  

 bruttoregistertons og derover skal være forsynet med en oliejournal I  

 (maskinrumsoperationer).
 .282 Oliejournalen skal føres, hver gang en af følgende  

 maskinrumsoperationer udføres:
 .283 Såfremt der foretages eller sker sådan udtømning af olie eller  

 olieholdige blandinger, som er omtalt i pkt. 20.230, eller såfremt der sker  

 en udtømning af olie som følge af ulykke eller anden uforudset omstændighed,  

 som ikke er medtaget i nævnte regel, skal der i oliejournalen gives en  

 redegørelse for de nærmere omstændigheder ved og årsagerne til udtømningen.
.284 Hver handling, der er beskrevet i pkt. 10.282, skal straks indføres i  

 oliejournalen, således at alle indførelserne i journalen vedrørende den  

 pågældende handling er fuldstændige.
Hver afsluttet operation skal  

 underskrives af den eller de ansvarshavende officer/officerer, og hver  

 udfyldt side underskrives af skibsføreren.
.285 Oliejournalen skal opbevares på et sådant sted, at den er nemt  

 tilgængelig for inspektion på alle rimelige tidspunkter, og skal opbevares om  

 bord i skibet.
Den skal opbevares i en periode af 3 år efter sidste  

 indførelse.
.286 Søfartsstyrelsen har ret til at efterse oliejournalen om bord på  

 ethvert skib, som omfattes af disse forskrifter, medens skibet ligger i havn,  

 og til at tage afskrift af enhver indførelse i journalen samt til at  

 forlange, at skibets fører attesterer afskriftens rigtighed.
Enhver sådan  

 afskrift, der er blevet bekræftet af skibsføreren som værende en rigtig  

 afskrift af en indførelse i skibets oliejournal, skal kunne fremlægges i  

 enhver retssag som bevis for de kendsgerninger, der er angivet i indførelsen.  

 Søfartsstyrelsens eftersyn af oliejournalen og udfærdigelse af en bekræftet  

 afskrift i henhold til dette stykke skal udføres så hurtigt som muligt og må  

 ikke medføre unødig forsinkelse for skibet.
