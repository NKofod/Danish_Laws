 Ved allerhøjeste resolution af 15. januar 1972 er det bestemt, at de  

 privilegier, koncessioner, enerets- og andre bevillinger eller andre  

 benådninger, som gennem ministerierne er givet eller stadfæstet i Kong  

 Frederik den Niendes regeringstid af kongen eller efter bemyndigelse i  

 kongens navn, og hvorved der er hjemlet vedvarende eller tidsbegrænset  

 udøvelse af særlige rettigheder, ikke skal indsendes til stadfæstelse i  

 anledning af tronskiftet, men anses for stadfæstet ved den nævnte resolution.
 Statsministeriet, den 15. januar 1972.
J.
O.
Krag.
 /Ruth Christensen.
