Bekendtgørelse om rejse- og  

 befordringsgodtgørelse I medfør af § 9, stk. 5, i lov om påligningen af  

 indkomstskat til staten (ligningsloven), jf. lovbekendtgørelse nr. 28  

 af 18. januar 2000, som ændret ved lov nr. 57 af 25. januar 2000 og lov  

 nr. 105 af 14. februar 2000, fastsættes:
Rejsegodtgørelse § 1. Arbejdsgiveren/hvervgiveren skal kontrollere,  

 om betingelserne for at udbetale skattefri rejsegodtgørelse er  

 opfyldt, herunder antallet af erhvervsmæssige rejsedage.
Der kan  

 udbetales forskud på skattefri rejsegodtgørelse med  

 àcontobeløb for hver enkelt rejse eller med ugentlige eller  

 månedlige àcontobeløb.
Forskuddet skal være  

 afpasset modtagerens forventede erhvervsmæssige rejser.
 Stk. 2. Bogføringsbilag vedrørende den  

 erhvervsmæssige rejse skal indeholde:
 1)	Modtagerens navn, adresse og CPR-nummer.
 2)	Rejsens erhvervsmæssige formål.
 3)	Rejsens start- og sluttidspunkt.
 4)	Rejsens mål med eventuelle delmål.
 5)	De anvendte satser.
 6)	Beregning af rejsegodtgørelsen.
 Stk. 3. Udbetales der rejsegodtgørelse med  

 højere beløb end de satser, der er anført i  

 ligningslovens § 9 A, anses hele beløbet for personlig indkomst.  

 Dette gælder dog ikke, såfremt arbejdsgiveren/hvervgiveren ved  

 den endelige opgørelse, jf. stk. 5, har anset det beløb,  

 der overstiger satsen, for løn i relation til A-skat,  

 arbejdsmarkedsbidrag og SP-bidrag.
Stk. 4. Der kan ikke udbetales skattefri  

 rejsegodtgørelse, hvis rejsegodtgørelsen modregnes i en forud  

 aftalt bruttoløn.
Herved forstås, at lønnen  

 løbende reguleres med den udbetalte rejsegodtgørelse.
 Stk. 5. Er der udbetalt forskud, skal den endelige  

 opgørelse og afregning af den skattefri rejsegodtgørelse, som  

 lønmodtageren har ret til, være foretaget ved udgangen af den  

 måned, som følger efter måneden, hvor rejsen er  

 foretaget.
Befordringsgodtgørelse § 2. Det er en forudsætning for  

 udbetaling af skattefri befordringsgodtgørelse, at  

 arbejdsgiveren/hvervgiveren fører kontrol med antallet af kørte  

 kilometer i lønmodtagerens egen bil eller på  

 lønmodtagerens egen motorcykel.
Erhvervsmæssige  

 befordringsudgifter kan ikke dækkes ved udlæg efter regning.
Fast  

 månedlig eller årlig befordringsgodtgørelse er aldrig  

 skattefri, men medregnes ved indkomstopgørelsen.
Der kan udbetales  

 forskud på skattefri befordringsgodtgørelse med  

 àcontobeløb for hver enkelt kørsel eller med ugentlige  

 eller månedlige àcontobeløb.
Forskuddet skal være  

 afpasset modtagerens forventede erhvervsmæssige kørsel.
 Stk. 2. Bogføringsbilag vedrørende den  

 erhvervsmæssige kørsel skal indeholde:
 1)	Modtagerens navn, adresse og CPR-nummer.
 2)	Kørslens erhvervsmæssige formål.
 3)	Dato for kørslen.
 4)	Kørslens mål med eventuelle delmål.
 5)	Angivelse af antal kørte kilometer.
 6)	De anvendte satser.
 7)	Beregning af befordringsgodtgørelsen.
Stk. 3. Udbetales befordringsgodtgørelse med et  

 højere beløb end Ligningsrådets satser, anses hele  

 beløbet for personlig indkomst.
Det gælder dog ikke,  

 såfremt arbejdsgiveren/hvervgiveren ved den endelige opgørelse,  

 jf. stk. 5, anser det beløb, der overstiger satsen, for  

 løn i relation til A-skat, arbejdsmarkedsbidrag og SP-bidrag.
Stk. 4. Der kan ikke udbetales skattefri  

 befordringsgodtgørelse, hvis den modregnes i en forud aftalt  

 bruttoløn.
Herved forstås, at lønnen løbende  

 reguleres med den udbetalte befordringsgodtgørelse.
 Stk. 5. Er der udbetalt forskud, skal den endelige  

 opgørelse og afregning af den skattefri befordringsgodtgørelse,  

 som lønmodtageren har ret til, være foretaget ved udgangen af  

 den måned, som følger efter måneden, hvor den  

 erhvervsmæssige kørsel er foretaget.
Ikrafttrædelse § 3. Bekendtgørelsen træder i kraft den 1. juli  

 2000.
