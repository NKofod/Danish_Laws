 Den 1. december 1993 undertegnedes i Harare en overenskomst mellem Danmark  

 og Zimbabwe, ifølge hvilken den danske regering yder et beløb på 12,6  

 millioner kroner til etableringen af et institut for beklædningsdesign og  

 -teknik ved Danhiko-skolen i Harare.
Hovedformålet med programmet er at bidrage til den positive udvikling af  

 Zimbabwes beklædningsindustri gennem uddannelse af designere,  

 produktionsplanlæggere og symaskinemekanikere.
Programmets umiddelbare formål  

 er skabelsen af en institution, der kan tilbyde nationalt anerkendte såvel  

 som individuelt tilrettelagte kurser til beklædningsindustrien, samt kunne  

 tilbyde beklædningsindustrien relevante tjenesteydelser.
 Overenskomsten trådte i kraft den 1. december 1993 og er gældende i seks  

 år.
