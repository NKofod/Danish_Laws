(Tillæg til justitsministeriets  

 vejledning af 19. marts 1976 om sterilisation) 1. Ved lov nr. 280 af 26. maj 1976 er lov nr. 318 af  

 13. juni 1973 om sterilisation og kastration blevet ændret. Ændringsloven er  

 optrykt som bilag.
Hovedindholdet i ændringsloven er, at sterilisation af en mand, der selv  

 ønsker det, efter henvisning fra sygehuset kan foretages uden for dette af en  

 læge med fornøden operativ erfaring, der har fået tilladelse hertil af  

 sundhedsstyrelsen.
Tilladelsen kan kun meddeles, hvis vedkommende amtsråd  

 (Københavns magistrat eller Frederiksberg kommunalbestyrelse) finder, at dets  

 sygehusvæsen ikke har fornøden kapacitet.
Tilladelsen kan endvidere  

 tidsbegrænses.
 Udgifterne i anledning af sterilisation uden for et sygehus afholdes som  

 almindelig sygehusudgift af vedkommende amtskommune (Københavns eller  

 Frederiksberg kommune).
 Ændringen trådte i kraft den 1. oktober 1976.
2. Som allerede nævnt er det sygehuset, der skal give  

 henvisningen til lægen.
Den praktiserende læge eller socialcentret skal  

 derfor fortsat henvise til vedkommende sygehus.
 Da ansøgeren altid vil kunne kræve at få indgrebet foretaget på sygehuset,  

 er det vigtigt, at sygehuset vejleder ham om hans valgmulighed, herunder om  

 ventetiden og reglerne om betaling for indgrebet, og kun henviser manden til  

 den læge, der har sundhedsstyrelsens tilladelse til at foretage indgrebet,  

 hvis han, efter at denne vejledning er givet, ønsker indgrebet foretaget af  

 denne.
3. Efter loven har amtskommunen ingen direkte pligt  

 til at sørge for, at en læge får sundhedsstyrelsens tilladelse til at  

 sterilisere mænd.
Betingelsen for, at sundhedsstyrelsen kan meddele  

 tilladelsen, er, at amtsrådet (Københavns magistrat eller Frederiksberg  

 kommunalbestyrelse) finder, at dets sygehusvæsen ikke har fornøden kapacitet.
 Justitsministeriet, den 26. november  

 1976.
Orla Møller. / K.
Hjorth.
Lov nr. 280 af 26. maj 1976 om ændring af lov om  

 sterilisation og kastration.
(Sterilisation af mænd uden for sygehuse.) (Udelades her).
