 Bekendtgørelse af aftale af 9. december 1976 med Marokko om økonomisk og  

 teknisk samarbejde.
 Den 9. december 1976 undertegnedes i Rabat følgende aftale mellem Danmark  

 og Marokko om økonomisk og teknisk samarbejde:
AFTALE om økonomisk og teknisk samarbejde mellem Kongeriget Danmarks regering og  

 Kongeriget Marokkos regering Kongeriget Danmarks regering og Kongeriget Marokkos regering.
- som ønsker at befæste og at uddybe de venskabelige forbindelser, der  

 består mellem deres to lande, - som bekræfter deres vilje til at intensivere det økonomiske og tekniske  

 samarbejde mellem Danmark og Marokko, - som erkender interessen i et sådant samarbejde, og som ønsker at skabe  

 de bedst mulige betingelser for dets udvikling, er blevet enige om følgende:
Artikel 1 De kontraherende parter vil udfolde alle bestræbelser for at fremme og  

 styrke det økonomiske og tekniske samarbejde mellem deres institutioner,  

 organisationer og virksomheder, navnlig inden for områderne handel, landbrug,  

 industri, agro-industri, turisme, offentlige arbejder, minedrift, transport,  

 telekommunikation, fiskeri og erhvervsuddannelse.
Artikel 2 Inden for de forskellige områder vil hver kontraherende part lade den  

 anden part drage fordel af sin viden og sine erfaringer og yde denne part al  

 hjælp og støtte.
 Med henblik herpå skal begge parter bestræbe sig på at fremme etablering  

 af kontakter og møder mellem ansvarlige inden for forskellige økonomiske  

 sektorer o. l.
Artikel 3 De kontraherende parter erkender, at muligheder for samarbejde mellem de  

 to lande bør undersøges og udnyttes gennem:
- iværksættelse af projekter af fælles interesse, herunder licens- og  

 know-how-aftaler samt fællesprojekter, - fælles udførelse af undersøgelses- og forskningsarbejder, - fælles forskning inden for forskellige videnskabelige sektorer med  

 henblik på anvendelsen af nye teknologiske metoder til modernisering,  

 forbedring og forøgelse af produktionen, - tilrettelæggelse af uddannelse og efteruddannelse for overordnet  

 personale og udveksling af praktikanter, udsendelse af eksperter til  

 rådgivning eller til langvarige opgaver, udveksling af teknisk dokumentation  

 og information.
Artikel 4 Med henblik på at fremme det gensidige samarbejde skal de kontraherende  

 parter støtte og lette indgåelsen af særaftaler mellem marokkanske og danske  

 institutioner, organisationer og virksomheder i overensstemmelse med de to  

 landes love og bestemmelser.
Artikel 5 De kontraherende parter skal i overensstemmelse med gældende bestemmelser  

 lette etableringen af joint-ventures.
Artikel 6 De kontraherende parter skal bestræbe sig på at udvikle det økonomiske  

 samarbejde mellem de to lande med henblik på at fremme den danske industris  

 deltagelse i gennemførelsen af Marokkos økonomiske og sociale  

 udviklingsprogrammer.
Artikel 7 Der nedsættes en fælleskommission for økonomisk og teknisk samarbejde  

 bestående af repræsentanter for de to lande, der har til opgave:
- at koordinere hele det økonomiske og tekniske samarbejde mellem de to  

 lande, - at foreslå forholdsregler, der går ud på at styrke de økonomiske  

 forbindelser mellem de to lande, - at undersøge problemer hidrørende fra iværksættelsen af denne aftale og  

 at anbefale anvendelige løsninger heraf, Såfremt det måtte vise sig nødvendigt, kan fælleskommissionen nedsætte  

 underkommissioner og arbejdsgrupper.
 Efter anmodning fra en af de to parter holder denne fælleskommission  

 møder, skiftevis i Marokko og i Danmark.
Artikel 8 Denne aftale træder i kraft på dagen for undertegnelsen.
Den forbliver i  

 kraft, sålænge den ikke er opsagt af en af de kontraherende parter med seks  

 måneders varsel.
Artikel 9 Indgåelsen af denne aftale har ingen virkning på andre gældende aftaler og  

 kontrakter mellem myndigheder, institutioner, økonomiske og finansielle  

 organisationer, sammenslutninger og virksomheder i de to lande.
Artikel 10 I tilfælde af, at denne aftales gyldighed ophører, skal alle  

 forpligtelser, der er indgået før dens opsigelse, indfries i overensstemmelse  

 med dens bestemmelser og med bestemmelserne i allerede indgåede særlige  

 kontrakter eller aftaler.
 Udfærdiget i Rabat den 9. december 1976 i to originaleksemplarer på  

 fransk.
For Kongeriget Danmarks regering G.
F.
K.
Harhoff For Kongeriget Marokkos regering Zine el Abidine Sebti Udenrigsministeriet, den 9. februar  

 1977.
 Ivar Nørgaard.
