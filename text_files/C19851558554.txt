 Sundhedsstyrelsen anmodede i september 1983 landets blodbanker om at  

 informere bloddonorerne om en af sundhedsstyrelsen udarbejdet »vigtig  

 meddelelse til alle bloddonorer«, september 1983.
 Sundhedsstyrelsen har i samarbejde med Danmarks frivillige bloddonorer  

 udarbejdet en ny informationspjece om sygdommen AIDS, »vigtig meddelelse  

 til alle bloddonorer, august 1985«.
Sundhedsstyrelsen pålægger herved den for blodbanken ansvarlige læge at  

 informere bloddonorerne forud for blodtapning, svarende til vedlagte  

 eksemplar af pjecen.
Bloddonorerne skal endvidere ved hver tapning  

 underskrive en erklæring med et indhold svarende til den i kopi vedlagte  

 donorerklæring.
 Bloddonorinformationen og anvendelsen af bloddonorerklæring skal være  

 iværksat senest pr. 1. oktober 1985.
 Blodbankerne vil kunne rekvirere pjecen »vigtig meddelelse til alle  

 bloddonorer, august 1985« hos Danmarks frivillige bloddonorer,  

 Trommesalen 5, 1614 København V, for en pris af kr. 0,25 pr. eksemplar.  

 Danmarks frivillige bloddonorer har overfor sundhedsstyrelsen oplyst, at  

 bestillinger vil kunne effektueres fra mandag den 9. september 1985.
 SUNDHEDSSTYRELSEN, DEN 27. AUGUST 1985.
 P.D.V.
Michael von Magnus BILAG: Pjece (udelades her) BILAG: Donorerklæring Jeg mener, at jeg er fuldstændig rask og at jeg ikke har  

 eller har haft malaria, syfilis eller gulsot.
 Jeg har læst folderen »Vigtig meddelelse til alle bloddonorer«  

 og tilhører ikke nogen af de heri nævnte risikogrupper for  

 AIDS-virus-bærertilstanden.  

 .....................................................................
 underskrift.
