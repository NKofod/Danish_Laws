 VI MARGRETHE DEN ANDEN, af Guds Nåde Danmarks Dronning,  

 gør vitterligt: Folketinget har vedtaget og Vi ved Vort samtykke stadfæstet  

 følgende lov:
Tekstanmærkning nr. 1-3 og 50 til § 15 i Finansloven for 1987 Til § 15. Socialministeriet Dispositionsrammer m.v.
 Nr. 1. ad 03.36. Tilskud.
 Socialministeren bemyndiges til at yde statsgaranti for den fritagelse,  

 der er sket i medfør af ulykkesforsikringslovens § 15 A, stk. 4, for  

 Ulykkesforsikringsforbundet for dansk Fiskeri til at afsætte den i lovens §  

 15 A, stk. 1, omhandlede særlige rentereserve, for så vidt angår alle  

 henlæggelser forårsaget af opregulering af allerede løbende renter, idet  

 fritagelsen skal kunne gælde de henlæggelser, der har fundet sted siden den  

 1. april 1947, og de tilsvarende fremtidige henlæggelser, jfr.  

 arbejdsskadeforsikringslovens §§ 38 og 66, således at de  

 erstatningsberettigede desuagtet vil kunne oppebære de dem i henhold til  

 lovgivningen tilkommende renter.
 Nr. 2. ad 04.26. Den selvejende institution Færøernes Specialskole.
 De pr. 31. juli 1976 tjenestegørende statstjenestemænd ved statens  

 specialskole i Torshavn opretholder ved tjeneste ved den selvejende  

 institution Færøernes Specialskole fra og med den 1. august 1976 deres  

 hidtidige ansættelsesforhold, herunder ansættelsesområde til staten, således  

 at staten udbetaler lønning til de pågældende, som refunderes af Færøernes  

 Specialskole, hvis driftsudgifter indtil videre afholdes af staten og  

 Færøernes landsstyre i forholdet 3 til 1. Den af staten udbetalte løn og  

 refusion fra Færøernes Specialskole vil blive optaget på de årlige  

 bevillingslove.
 Nr. 3. ad 04.22. Generelle udgifter til flygtninge m.v.
 Socialministeren bemyndiges til i finansåret 1987 inden for et beløb på i  

 alt 20,8 mill. kr. at afholde udgifter til genbosætning i Danmark af indtil  

 150 indokinesiske bådflygtninge, der befinder sig i havsnød og opsamles af  

 skibe under dansk flag, eller af skibe fra flagstater, der deltager i et af  

 FNs flygtningehøjkommissær iværksat arrangement (Rescue at Sea Resettlement  

 Offers - RASRO), hvorefter der etableres en international pulje for  

 genbosætning af sådanne skibsopsamlede bådflygtninge.
 Andre bestemmelser.
 Nr. 50. ad 04.02.
 Socialministeren bemyndiges til at fastsætte regler om refusion til  

 kommuner og amtskommuner af personlige tillæg til udligning af forskel i løn,  

 der efter overgang til kommunal ansættelse i forbindelse med ikrafttrædelsen  

 af lov nr. 333 af 19. juni 1974 om social bistand udbetales til:
