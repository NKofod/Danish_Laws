Skriftlig fremsættelse (21. januar 1999) Fødevareministeren (Henrik Dam Kristensen):
 Herved tillader jeg mig for Folketinget at  

 fremsætte:
 Forslag til lov om sygdomme og infektioner hos dyr.
(Lovforslag nr.
L 160).
 Lov om husdyrsygdomme indeholder regler om forebyggelse og  

 bekæmpelse af husdyrsygdomme, mens lov om zoonoser indeholder regler,  

 der tager sigte på at forebygge og forhindre overførsel af  

 sygdomme og infektioner mellem dyr og mennesker.
 Da en del af reglerne i de to love er ens, er der med det  

 formål at opnå en regelforenkling foretaget en sammenskrivning,  

 således at der nu er én lov på området: Lov om  

 sygdomme og infektioner hos dyr.
 Lovforslaget har tillige baggrund i vedtagne  

 fællesskabsregler om handel inden for Fællesskabet med kvæg  

 og svin, hvor der nu stilles krav om godkendelse af personer, selskaber m.v.,  

 der erhvervsmæssigt omsætter kvæg og svin.
 Der foreslås etableret hjemmel til at bekæmpe  

 sygdomme hos akvakulturdyr gennem tørlægning af dambrug og i  

 forbindelse hermed udbetaling af driftstabserstatning, uden at der samtidig  

 sker nedslagning af dyrene.
 Der foreslås ligeledes etableret hjemmel til at  

 afgøre overtrædelsessager med administrativt pålagte  

 bøder.
Der foreslås etableret hjemmel til, at de  

 omkostninger, der er forbundet med etablering og drift af de veterinære  

 grænsekontrolsteder, og som ikke kan pålægges de enkelte  

 importører og eksportører i form af brugerbetaling, afholdes af  

 de personer, virksomheder, foreninger eller lignende som operatører af  

 kontrolstederne.
Der foreslås endelig indført en adgang for  

 ministeren til at indgå frivillige aftaler om etablering og drift af  

 grænsekontrolstederne.
 Idet jeg i øvrigt henviser til lovforslaget og de  

 dertil knyttede bemærkninger, anbefaler jeg forslaget til Tingets  

 velvillige behandling.
