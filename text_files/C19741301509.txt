 I henhold til Landbrugsministeriets regulativ af 15. august 1967 § 2, stk.  

 2, kan laboratoriet foretage en undersøgelse af tekst og øvrigt påtryk på  

 etiketterne på prøverne med henblik på konstatering af, om der er  

 overensstemmelse mellem det påtrykte og varens indhold, om dette kan virke  

 vildledende for forbrugerne og om teksten indeholder påbudte oplysninger.
 Landbrugsministeriets cirkulære om dybfrosne levnedsmidler, der består af  

 eller indeholder kød, slagteaffald, kødvarer eller fjerkræ af 3. november  

 1970 fastsætter, at etiketter på detailemballagen skal indeholde oplysning  

 om:
Virksomheden navn eller indregistrerede mærke eller pakket for .............
 Varens art.
Oplysning om at varen er dybfrosset (mindst 2 mm høje typer).
 Virksomhedens autorisationsnummer.
 Varens fremstillingsdato.
 De af importlandet krævede oplysninger.
Yderligere kan på etiketten anføres, at varen er under kvalitetskontrol af  

 Slagteri- og Konserveslaboratoriet.
Oversættelser til importlandets sprog  

 skal godkendes af laboratoriet.
Endvidere kræves det, at 3 dagsproduktioner i  

 træk er godkendt ved bedømmelse efter cirkulærets ikrafttræden.
Alle prøver  

 til disse bedømmelser skal være udtaget af Slagteri- og  

 Konserveslaboratoriet.
 Tilladelsen til anvendelse af ovennævnte deklaration kan tilbagekaldes.
I medfør af regulativets bestemmelser fastsættes for hakkede kødvarer, at  

 hvis disse indeholder andet end kød fra een dyreart, skal dette tillige  

 fremgå af etiketten.
Denne deklaration skal enten være indeholdt i  

 varebetegnelsen eller være anført tydeligt og letlæseligt et iøjnefaldende  

 sted på etiketten som en ingrediensfortegnelse.
Kødråvarerne skal angives ved  

 dyreart og samtlige ingredienser skal anføres i rækkefølge efter faldende  

 vægtmængde.
 Ovenstående cirkulære er fastsat af kvalitetsudvalget 22. april 1974.
