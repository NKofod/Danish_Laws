Resumé En organisation bad en kommune om aktindsigt i kontrakter og  

 aftaler som kommunen havde indgået med private firmaer.
Kommunen afslog  

 begæringen.
Organisationen indbragte sagen for tilsynsrådet.
Til brug for  

 tilsynsrådets behandling af sagen udtalte kommunen bl.a. at der ikke var  

 skriftlige aftaler med de private firmaer, og at aftaler blev indgået  

 mundtligt  

 fra opgave til opgave.
 Tilsynsrådet, og senere Indenrigsministeriet, lagde  

 den pågældende udtalelse til grund for behandlingen af sagen om afslag på  

 aktindsigt.
 Organisationen rettede henvendelse til ombudsmanden  

 og bad ham om at vurdere om det var i overensstemmelse med reglerne om  

 notatpligt og reglerne om god forvaltningsskik at en kommune udelukkende  

 indgik  

 mundtlige aftaler med private firmaer om udførelse af opgaver, og at kommunen  

 i  

 den forbindelse ikke tog notater om aftalernes indhold.
 I den anledning bad ombudsmanden kommunen om at svare  

 på en række spørgsmål, herunder om der i kommunens interne dokumenter var  

 oplysninger om indholdet af de mundtlige aftaler.
 Kommunen svarede kun delvis, hvorefter ombudsmanden  

 henledte kommunens opmærksomhed på ombudsmandslovens § 19 om myndigheders  

 pligt  

 til at udlevere de oplysninger og dokumenter som forlanges af ombudsmanden,  

 og  

 gentog de spørgsmål som kommunen ikke havde svaret på.
 Kommunen gav herefter yderligere oplysninger og  

 inviterede ombudsmanden til et møde med kommunen med henblik på en nærmere  

 drøftelse af de stillede spørgsmål.
Under dette møde oplyste kommunen at den ikke drev en  

 helt papirløs forvaltning.
Kommunen oplyste samtidig at der ikke fandtes  

 deciderede kontrakter mellem kommunen og de pågældende virksomheder, men at  

 kommunen tog visse interne notater ved indgåelse af de enkelte aftaler som  

 bl.a. dannede grundlag for den senere afregning.
 På den baggrund udtalte ombudsmanden at det måtte  

 have stået kommunen klart at de oplysninger den gav inden mødet, var  

 ufyldestgørende og til dels vildledende.
 Ombudsmanden anså det forhold at kommunen havde  

 bibragt den pågældende organisation, tilsynsrådet, Indenrigsministeriet og  

 senest ombudsmandsinstitutionen det indtryk at det ikke fandtes noget  

 skriftligt materiale i kommunen om indholdet af de indgåede aftaler, for  

 meget  

 kritisabelt. (J.nr. 2001-0163-001).
Kommunens pligt til at give rigtige og fyldestgørende  

 oplysninger til tilsynsmyndighederne Landsorganisationen  

 A rettede henvendelse til mig og anmodede mig om at vurdere om det var i  

 overensstemmelse med reglerne om notatpligt og reglerne om god  

 forvaltningsskik  

 at Farum Kommune alene indgik mundtlige aftaler med private firmaer om  

 udførelse af opgaver, og at kommunen i den forbindelse ikke tog notater om  

 aftalernes indhold.
 Det fremgik af sagen at  

 landsorganisationen A ved breve af 2. og 9. november 1999 anmodede Farum  

 Kommune om aktindsigt i de kontrakter og aftaler som Farum Kommune havde  

 indgået med diverse private firmaer.
 I brev af 2. november 1999 er  

 anmodningen formuleret således:
  

  

 Anmodning om aktindsigt På mødet den 27. oktober 1999  

 i Farum om tvangsaktivering blev jeg af adskillige lokale politikere  

 opfordret  

 til at gennemse de kontrakter og aftaler, som Farum Kommune har lavet med  

 diverse firmaer om at benytte aktiverede borgere til at udføre dele af disse  

 firmaers produktioner og f.eks. pakkeopgaver samt udlån af de aktiverede til  

 at  

 arbejde i produktionerne på selve virksomhederne.
 Disse kontrakter og aftaler  

 vil jeg gerne have mulighed for at gennemse.
 I brev af 9. november 1999 er  

 anmodningen formuleret således:
  

  

 Vedr.
Aktindsigt i aftaler med virksomheder om tvangsaktivering af  

 ledige i Farum I brev af 5-11-99 journalnr.  

 00.07.03G01 beder I mig præcisere hvilke konkrete aftaler jeg ønsker  

 aktindsigt  

 i.
 Jeg ønsker aktindsigt i ALLE  

 aftaler mellem Farum Kommune og Private Virksomheder, hvor der indgår  

 anvendelse  

 af ledige som aktiveret arbejdskraft.
Mens I finder disse frem, vil  

 jeg gerne have aktindsigt i aftalerne/kontrakterne mellem Farum Kommune og  

 virksomhederne (X) og det firma der er ansvarlig for produkterne af mærket  

 ( ). Ved brev af 25. november 1999  

 meddelte Farum Kommune organisationen afslag på anmodningen.
Kommunen skrev:
Med henvisning til Deres  

 brev af 9. november 1999 skal vi oplyse, at en begæring om aktindsigt skal  

 angå  

 konkrete sager.
Kommunen kan ikke påtage sig at behandle en ansøgning om  

 aktindsigt i alle aftaler/kontrakter på et område, jf. offentlighedsloven §  

 4,  

 stk. 3.
 Vi skal samtidig meddele, at  

 vi ikke ønsker at imødekomme ansøgningen om aktindsigt i de anførte aftaler  

 mellem Farum Kommune og 2 navngivne private firmaer.
 Afslaget er begrundet i, at  

 en offentliggørelse vil skade såvel kommunens som de pågældende firmaers  

 økonomiske interesser, jf. offentlighedslovens § 13, stk. 1, nr. 5 og 6.
 Landsorganisationen klagede  

 ved brev af 21. januar 2000 over afgørelsen til Tilsynsrådet for  

 Frederiksborg  

 Amt.
Under tilsynsrådets  

 behandling af sagen anmodede tilsynsrådet ved brev af 1. februar 2000 Farum  

 Kommune om en udtalelse.
Tilsynsrådet skrev bl.a.:
 Tilsynsrådet skal i den  

 anledning anmode Byrådet om en udtalelse.
Byrådets udtalelse bedes  

 vedlagt fotokopi af aftalerne mellem Farum Kommune og virksomhederne (X) og  

 det  

 firma, der er ansvarlig for produkterne af mærket ( ), jf. (A)s brev af  

 9.  

 november 1999. Den 15. marts 2000 fremkom  

 Farum Kommune med følgende udtalelse:
 Ved brev af 1. februar 2000  

 med bilag har Tilsynsrådet anmodet Byrådet om en udtalelse i anledning af den  

 foreliggende klage fra Landsorganisationen A v/ sekretær ( ) over nægtelse af  

 aktindsigt i aftaler mellem private firmaer og Farum Kommune om udførelse af  

 arbejde for de private firmaer i Farum Kommunes Produktionshus.
 Tilsynsrådet har endvidere  

 anmodet om at få tilsendt kopi af aftalerne mellem Farum Kommune og  

 virksomhederne (X) og det firma, der er ansvarlig for produkterne af mærket  

 ( ).
Vi skal i den anledning  

 oplyse, at der ikke foreligger skriftlige aftaler mellem Farum Kommune og  

 private firmaer om udførelse af arbejde i Produktionshuset.
Udførelse af  

 arbejdsopgaver i Produktionshuset aftales løbende mundtligt fra opgave til  

 opgave. Den 11. juli 2000 fremkom  

 tilsynsrådet med følgende udtalelse:
 Idet Tilsynsrådet henviser  

 til Farum Byråds udtalelse må Tilsynsrådet konstatere, at de mundtlige  

 aftaler  

 om udførelse af arbejdsopgaver i Produktionshuset er en del af kommunens  

 forretningsvirksomhed og forholdet er således ikke omfattet af  

 offentlighedsloven og forvaltningsloven.
 Tilsynsrådet foretager ikke  

 videre i denne sag.
 Den 19. juli 2000 klagede  

 landsorganisationen til mig.
Ved brev af 26. juli 2000 meddelte jeg  

 landsorganisationen at ombudsmanden normalt ikke tager stilling til forhold  

 der  

 ikke er færdigbehandlet af myndighederne.
Da det fremgik af  

 landsorganisationens brev at landsorganisationen tillige havde klaget til  

 Indenrigsministeriet, anmodede jeg landsorganisationen om at afvente  

 Indenrigsministeriets  

 svar før organisationen tog stilling til om der var grundlag for at klage til  

 mig.
 Den 21. august 2000 udtalte  

 Indenrigsministeriet følgende:
 I den anledning skal  

 Indenrigsministeriet meddele, at tilsynsrådene fører tilsyn med, at  

 kommunerne  

 overholder lovgivningen, herunder offentligretlige retsgrundsætninger, jf. §  

 61  

 i lov om kommunernes styrelse (lovbekendtgørelse nr. 810 af 28. oktober  

 1999).
 Tilsynsrådene kan ikke tage  

 stilling til, om kommunernes dispositioner er rimelige eller hensigtsmæssige,  

 eller til spørgsmål vedrørende skønsudøvelse, så længe skønnet udøves inden  

 for  

 de rammer, der er fastsat i lovgivningen.
 Indenrigsministeriet er ikke  

 almindelig klageinstans i forhold til tilsynsrådene, men ministeriet fører  

 tilsyn med, at tilsynsrådene ikke tilsidesætter lovgivningen, og at  

 tilsynsrådenes udtalelser ikke er udtryk for en urigtig retsopfattelse eller  

 hviler på et urigtigt faktisk grundlag, jf. § 61 a i lov om kommunernes  

 styrelse.
I medfør af  

 officialprincippet påhviler det en forvaltningsmyndighed, herunder et  

 tilsynsråd, at tilvejebringe et fyldestgørende faktisk og retligt grundlag,  

 forinden myndigheden træffer afgørelse i en sag.
Tilsynsrådet vil i den  

 forbindelse som regel skulle indhente en udtalelse fra kommunen, og  

 tilsynsrådet  

 vil normalt kunne lægge kommunens oplysninger om de faktiske forhold til  

 grund.
 Der henvises til Folketingets  

 Ombudsmands beretning for 1993, side 119ff, og Carl Aage Nørgaard og Jens  

 Garde, Forvaltningsret, Sagsbehandling (1995), side 127.
 Indenrigsministeriet lægger  

 på baggrund af de foreliggende oplysninger, herunder det af Farum Kommune  

 over  

 for Tilsynsrådet for Frederiksborg Amt oplyste, til grund, at der alene  

 foreligger mundtlige aftaler mellem Farum Kommune og private firmaer om  

 udførelse  

 af arbejdsopgaver i Produktionshuset.
Retten til aktindsigt efter  

 offentlighedslovens § 4 og forvaltningslovens § 9 gælder alene dokumenter,  

 der  

 er indgået til eller oprettet af myndigheden på tidspunktet for fremsættelsen  

 af aktindsigtsbegæringen.
Disse bestemmelser giver således ikke en ansøger  

 krav  

 på, at myndigheden producerer dokumenter til opfyldelsen af  

 aktindsigtsanmodningen.
 Der foreligger således ikke  

 dokumenter omfattet af Landsorganisationen (A)s anmodning om  

 aktindsigt, og  

 Indenrigsministeriet foretager derfor ikke videre i anledning af  

 landsorganisationens henvendelse.
 Den 25. oktober 2000 modtog  

 jeg en klage fra landsorganisationen A over Indenrigsministeriets udtalelse  

 af  

 21. august 2000 og over at Farum Kommune helt undlader at indgå aftaler på  

 skriftligt grundlag med private firmaer om at lade aktiverede ledige udføre  

 diverse pakke- og montageopgaver i kommunens produktionshus.  

 Landsorganisationen skrev bl.a.:
(A) beder på baggrund af  

 ovenstående sagsforløb Ombudsmanden undersøge, om det er i overensstemmelse  

 med  

 lovgivning og god forvaltningsskik, at Farum Kommune helt undlader at lave  

 skriftlige aftaler med diverse private firmaer.
Det er vel at mærke aftaler  

 der  

 har været indgået gennem flere år og som efter (A)s opfattelse årligt  

 omfatter  

 to-cifrede millionbeløb.
Såfremt Ombudsmanden  

 vurderer, at der skal indgås skriftlige aftaler og/eller at der er notatpligt  

 for aftalerne mellem Farum Kommune og de private firmaer, så anmoder (A)  

 samtidigt om, at Ombudsmanden vurderer hvorvidt disse dokumenter vil være  

 omfattet af mulighed for aktindsigt. Ved brev af 31. oktober 2000  

 skrev jeg følgende til landsorganisationen:
 Ad 1 Det fremgår af de indsendte  

 bilag at Farum Kommune har meddelt Dem afslag på aktindsigt i aftaler indgået  

 mellem kommunen og en række private firmaer om at lade aktiverede ledige  

 udføre  

 f.eks. pakkeopgaver for disse firmaer i kommunens produktionshus.
De har indbragt Farum  

 Kommunes afgørelser for Tilsynsrådet for Frederiksborg Amt som i den  

 anledning  

 har indhentet en udtalelse af 15. marts 2000 fra Farum Kommune.
Det fremgår  

 heraf at der ikke foreligger skriftlige aftaler mellem kommunen og de private  

 firmaer idet udførelse af arbejdsopgaver i Produktionshuset aftales mundtligt  

 fra opgave til opgave.
 Sagen har herefter været  

 indbragt for Indenrigsministeriet som i brev af 21. august 2000 har udtalt  

 følgende:
 Ombudsmanden behandler klager  

 over den offentlige forvaltning og skal bedømme om myndigheder eller personer  

 der er omfattet af hans kompetence, handler i strid med gældende ret - eller  

 på  

 anden måde gør sig skyldig i fejl eller forsømmelser ved udøvelsen af deres  

 opgaver (§ 7, stk. 1, og § 21 i lov nr. 473 af 12. juni 1996 om Folketingets  

 Ombudsmand).
Jeg har gennemgået Deres sag  

 og har på det for mig foreliggende grundlag ikke fundet fejl eller  

 forsømmelser  

 der kan give mig anledning til at foretage mig mere i sagen.
Derfor har jeg  

 besluttet ikke at iværksætte en egentlig ombudsmandsundersøgelse i anledning  

 af  

 Deres klage idet der ikke er udsigt til at jeg vil kunne hjælpe Dem.
Jeg  

 henviser til ombudsmandslovens § 16, stk. 1, hvoraf det fremgår at  

 ombudsmanden  

 selv afgør om en klage giver tilstrækkelig anledning til undersøgelse.
Ad 2 De har i Deres klage bedt mig  

 undersøge om det er i overensstemmelse med lovgivningen og god  

 forvaltningsskik  

 at Farum Kommune helt undlader at lave skriftlige aftaler med diverse private  

 firmaer.
De tilføjer at det i øvrigt er landsorganisationens opfattelse at  

 mange af Produktionshusets produktioner er konkurrenceforvridende, og at de  

 aktiverede burde tilbydes almindelige lønmodtagerrettigheder.
 Ombudsmanden kan ikke  

 behandle klager over forhold der kan indbringes for en højere  

 forvaltningsmyndighed, før denne myndighed har truffet afgørelse  

 (ombudsmandslovens § 14). Heri ligger også at den myndighed der klages over,  

 normalt skal have haft lejlighed til at tage stilling til de forhold der  

 klages  

 over.
Det fremgår ikke af Deres  

 henvendelse at Farum Kommune har haft anledning til at tage stilling til  

 Deres  

 klage.
Jeg har derfor i dag sendt kopi af Deres brev med bilag videre til  

 Farum  

 Kommune som en anmodning fra Dem om at kommunen tager stilling til det De har  

 anført.
Jeg beder Dem afvente Farum  

 Kommunes svar og udnytte en eventuel klagemulighed (jf.
Indenrigsministeriets  

 vejledning i brev af 21. august 2000) før De tager stilling til om der er  

 grundlag for at klage til mig.
 Ved brev af 29. november 2000  

 skrev Farum Kommune følgende til mig:
 Vi har modtaget Deres brev  

 af 31. oktober 2000.
 Farum Kommune skal i den  

 anledning oplyse, at kommunen af hensyn til et praktisk og smidig samarbejde  

 med en række private firmaer vælger ikke at indgå skriftlige aftaler med  

 disse  

 firmaer om udførelse af diverse opgaver for kommunens produktionshus.
 Vi anser dette for at være en  

 særdeles hensigtsmæssig ordning, og står uforstående overfor klagen fra ( )  

 om,  

 at dette skulle være i strid med lovgivningen og god forvaltningsskik.
Der spares megen tid og mange  

 ressourcer ved at indgå mundtlige aftaler.
Det ville være helt ude af  

 proportion hvis hver enkelt opgave, hvor stor eller lille den er, skulle  

 dokumenteres ved en skriftlig kontrakt.
Med hensyn til spørgsmålet om  

 notatpligt er det kommunens opfattelse, at forholdet falder udenfor området  

 af  

 offentlighedslovens § 6, da der ikke træffes forvaltningsmæssige afgørelser i  

 disse sager. Ved brev af 5. december 2000  

 meddelte Farum Kommune at kommunen havde skrevet følgende til  

 landsorganisationen:
   

  

 Vedrørende: Anmodning om aktindsigt.
 Farum Kommune har fra  

 Folketingets Ombudsmand modtaget kopi af Deres brev af 24. oktober 2000.
Farum Kommune har i den  

 anledning fremsendt brev dateret den 29. november 2000 til Folketingets  

 Ombudsmand.
Kopi af brevet vedlægges til orientering.
Kommunen har ikke yderligere  

 bemærkninger til de af Dem stillede spørgsmål. Ved brev af 12. januar 2001  

 modtog jeg på ny en henvendelse fra Landsorganisationen A hvori  

 landsorganisationen anmodede mig om at vurdere om Farum Kommune i denne  

 sag  

 arbejder i overensstemmelse med lovgivningen, god forvaltningsskik og om  

 kommunen opfylder sin notatpligt.
Ved brev af 15. februar 2001  

 anmodede jeg Farum Kommune om en udtalelse i anledning af  

 landsorganisationens  

 henvendelse.
Jeg skrev bl.a. følgende:
 Jeg beder Farum Kommune om i  

 udtalelsen bl.a. at besvare følgende spørgsmål:
Med hvilke private firmaer er der indgået aftaler? Er samtlige aftaler med private firmaer indgået  

 mundtligt? Er der i kommunens interne dokumenter oplysninger om  

 indholdet af de mundtligt indgåede aftaler? I bekræftende fald bedes kopi  

 heraf  

 fremsendt.
 Har kommunen foretaget skriftlig eller elektronisk  

 kommunikation med de pågældende firmaer eller med andre som belyser indholdet  

 af aftalerne? I bekræftende fald bedes kopi eller udskrift fremsendt.
 Hvilke oplysninger om de indgåede aftaler har kommunen  

 givet sin revision, jf. den kommunale styrelseslovs § 42? Kopi heraf bedes  

 fremsendt.
Hvilke personer i Farum Kommune har indgået aftalerne? Hvilke retningslinjer er der fra politisk side eller  

 fra den administrative ledelse udstukket for fremgangsmåden ved indgåelse af  

 aftaler og for aftalernes nærmere indhold? Hvis retningslinjerne er nedfældet  

 skriftligt eller indholdet af retningslinjerne er omtalt i dokumenter der er  

 i  

 kommunens besiddelse, bedes kopi heraf medsendt.
Hvilke foranstaltninger har kommunen truffet for at sikre  

 at kommunens viden om mundtligt indgåede aftaler ikke formindskes når  

 ansættelsesforholdet ophører for de ansatte der har kendskab til aftalerne? Hvilke foranstaltninger har kommunen truffet for at  

 sikre at de indgåede aftaler overholdes af firmaerne? Er  

 der i kommunens interne dokumenter eller i kommunens kommunikation med andre  

 oplysninger der belyser hvilke af de indgåede aftaler der ikke er blevet  

 overholdt fuldt ud? Hvilke  

 oplysninger om deres rettigheder og om aftalernes indhold giver kommunen de  

 personer som af kommunen henvises? Ved brev af 6. april 2001  

 fremkom Farum Kommune med følgende udtalelse:
 Indledningsvis skal vi  

 bemærke, at vi har noteret os, at der i Landsorganisationens brev anføres, at  

 Landsorganisationen ønsker og er indforstået med, at alle sagsakter er  

 tilgængelige for offentligheden/pressen.
 Farum Kommune skal i den  

 forbindelse henlede opmærksomheden på, at der er skræmmende eksempler på, at  

 oplysninger om firmaer, som har fået udført arbejde gennem samarbejde med  

 kommunale beskæftigelsesprojekter er blevet påført store tab ved forskellige  

 aktioner mod firmaernes produkter.
Vi skal dernæst bemærke, at  

 Landsorganisationen A ved tidligere henvendelser til kommunen, Tilsynsrådet  

 og  

 Arbejdsmarkedsrådet tager afsæt i teorierne om tvangsarbejde og  

 konkurrenceforvridende virksomhed.
Til eksempel henvises til nedenfor nævnte  

 korrespondance mellem landsorganisationen og Arbejdsmarkedsrådet fra april  

 2000.
Farum Kommune kan hertil  

 oplyse, at Arbejdsmarkedsnævnet i 1987 gav tilladelse til den beskæftigelse,  

 som kommunen ansøgte om godkendelse af, og der aldrig har været rejst sager  

 om  

 konkurrenceforvridning i forbindelse med Produktionshusets samarbejde med  

 private firmaer.
Hvad angår aflønningen af de beskæftigede følges de regler  

 lovgivningen giver mulighed for.
Hvis reglerne om aflønningen skal ændres må  

 det ske gennem en ny lovgivning, som kommunen vil have forståelse for.
Generelt kan Farum Kommune  

 fremvise gode resultater på det beskæftigelsesmæssige område, herunder  

 resultater vedrørende beskæftigelse og integration af indvandrere, som har  

 været blandt de bedste på landsplan, hvilket bl.a. skyldes, at der sker en  

 oplæring af de svageste grupper af ledige i Produktionshuset.
Dette arbejde  

 ønsker kommunen ikke vanskeliggjort ved usaglig kritik og ulovlige aktioner.
 Med hensyn til de rejste  

 spørgsmål kan vi oplyse følgende:
·  

  

 	  

 Det er korrekt, at aftaler om udførelse af  

 arbejde i Produktionshuset for private firmaer sker på den måde, at vilkårene  

 aftales mundtligt fra gang til gang.
Dette har vist sig som en nem og smidig  

 løsning, hvad enten der er tale om helt små eller større opgaver.
Samarbejdet  

 med firmaerne i denne form har i øvrigt altid foregået efter princippet om  

 tillid mellem parterne, og dette har aldrig givet anledning til problemer,  

 men  

 har fungeret til de involverede parters fulde tilfredshed.
 ·  

  

 	  

 Alle aftaler indgås som anført mundtligt,  

 og der foreligger ikke skriftlig eller elektronisk kommunikation om disse.
 ·  

  

 	  

 I relation til kommunens revision har  

 spørgsmål om de indgåede aftaler med private firmaer været godkendt uden  

 bemærkninger i de forløbne år.
 ·  

  

 	  

 Aftaler om udførelse af arbejde i  

 Produktionshuset indgås af ledelsen, der består af en chef og en souschef.
·  

  

 	  

 Arbejdet i Produktionshuset tilrettelægges  

 og udføres under ansvar af ledelsen i Produktionshuset, og der foreligger  

 ikke  

 særlige instrukser for udførelsen af dette arbejde.
Hvis der rejses spørgsmål  

 om arbejdet i Produktionshuset sker dette til ledelsen.
·  

  

 	  

 Aftaler med de private firmaer har som  

 nævnt bygget på gensidig tillid.
Spørgsmål om aftalernes overholdelse har  

 aldrig være et problem.
Gennem årene er der ikke forekommet tilfælde af  

 uoverensstemmelse, som ikke straks er løst ved en snak mellem parterne.
 ·  

  

 	  

 Spørgsmålet om oplysning til de ansatte om  

 deres rettigheder og om aftalernes indhold kan besvares således: De ansatte i  

 Produktionshuset bliver ved ansættelsen fuldt orienteret om deres  

 rettigheder.  

 Orienteringen sker mundtligt og ledsages af uddybende forklaringer samt  

 besvarelse af spørgsmål fra de ansatte.
 ·  

  

 	  

 Med hensyn til aftalerne med de private  

 firmaer kan vi oplyse, at aftalerne betragtes som fortrolige oplysninger, der  

 ikke gøres tilgængelige for de ansatte.
 Til Ombudsmandens orientering  

 skal vi afslutningsvis oplyse, at Landsorganisationen (A) i april 2000  

 rettede  

 en klage til Arbejdsmarkedsrådet over pakke og monteringsarbejder i Farum  

 samt  

 anmodning om oplysning om hvilke firmaer, de aktiverede i Farum arbejder for  

 som led i deres aktivering.
 Arbejdsmarkedsrådet henviste  

 i sit svar til, at hovedspørgsmålet om hvorvidt kommunalt aktiveringsarbejde  

 bør udføres på ordinære arbejdsmarkedsvilkår er et lovgivningsspørgsmål.  

 Arbejdsmarkedsrådet henviser endvidere til, at rådet ikke kan lave om på de  

 gældende regler for ledige med dagpengeret og ledige kontanthjælpsmodtagere  

 og  

 at Landsforeningens spørgsmål om konkurrenceforvridning kun kan tages op i  

 andre politiske organer.
 Den 14. maj 2001 anmodede jeg  

 på ny Farum Kommune om at besvare mit brev af 15. februar 2001. Jeg skrev  

 bl.a.  

 følgende:
 Ved Farum Kommunes brev af  

 6. april 2001 modtog jeg en delvis besvarelse af min anmodning om en  

 udtalelse.
 Det fremgår af § 19 i lov nr.  

 473 af 12. juni 1996 om Folketingets Ombudsmand at myndigheder der er  

 omfattet  

 af ombudsmandens virksomhed, er forpligtede til at meddele ombudsmanden de  

 oplysninger samt udlevere de dokumenter mv. som forlanges af ombudsmanden.  

 Bestemmelsen er sålydende:
   

  

 § 19  

  

 Myndigheder, der er omfattet af ombudsmandens virksomhed, er  

 forpligtet til at meddele ombudsmanden de oplysninger samt udlevere de  

 dokumenter mv., som forlanges af ombudsmanden.
 Stk. 2.  

  

 Ombudsmanden kan afkræve myndigheder, der er omfattet af  

 ombudsmandens virksomhed, skriftlige udtalelser.
Stk.  

 3.  

  

 Ombudsmanden kan  

 indkalde personer til for retten at afgive forklaring om forhold, som er af  

 betydning for ombudsmandens undersøgelser.
Forklaringerne afgives efter  

 reglerne i retsplejelovens kapitel 68.
Stk.  

 4.  

  

 Ombudsmanden kan  

 besigtige ethvert tjenestested og har adgang til samtlige lokaler. Under henvisning til  

 ovenstående bestemmelse i ombudsmandsloven skal jeg på ny anmode Farum  

 Kommune  

 om at besvare min anmodning af 15. februar 2001. Jeg gør i den forbindelse  

 opmærksom på at spørgsmål 1, 3, 5 og 8 overhovedet ikke er besvaret, og at  

 spørgsmål 9 ikke er præcist eller fyldestgørende besvaret.
 Vedrørende spørgsmål 6 ønsker  

 jeg oplysninger om hvilke navngivne personer i Farum Kommune der har indgået  

 aftalerne med de private firmaer.
 Vedrørende spørgsmål 7 har  

 jeg følgende bemærkninger:
 Farum Kommune skriver i  

 brevet af 6. april 2001 bl.a. følgende:
Arbejdet i Produktionshuset  

 tilrettelægges og udføres under ansvar af ledelsen i Produktionshuset, og der  

 foreligger ikke særlige instrukser for udførelsen af dette arbejde.
Hvis der  

 rejses spørgsmål om arbejdet i Produktionshuset sker dette til  

 ledelsen. Jeg opfatter dette som en  

 oplysning om hvordan arbejdet i Produktionshuset for så vidt angår de  

 aktiverede, tilrettelægges og udføres.
På denne baggrund beder jeg  

 Farum Kommune om at oplyse hvilke retningslinjer der fra politisk side eller  

 fra  

 den administrative ledelses side er udstukket for fremgangsmåden ved  

 indgåelse  

 af aftaler mellem Farum Kommune og private firmaer.
Jeg beder endvidere Farum  

 Kommune om at oplyse hvilke retningslinjer der er udstukket for aftalernes  

 nærmere indhold. Ved brev af 19. juni 2001  

 besvarede Farum Kommune mit brev af 14. maj 2001 på følgende måde:
 Farum Kommune anerkender  

 herved modtagelsen af skrivelse af 14. maj 2001 fra Folketingets Ombudsmand.  

 Indledningsvis skal vi bemærke, at Farum Kommune beklager, at Folketingets  

 Ombudsmand er af den opfattelse, at Farum Kommunes besvarelse ikke er præcis  

 og  

 fyldestgørende.
 Dette skal vi hermed nedenfor  

 forsøge at råde bod på, idet vi vil tage udgangspunkt i rækkefølgen af de  

 oprindeligt af Folketingets Ombudsmand stillede spørgsmål som følger:
 Ad spørgsmål 1:
Da sagen set fra Farum  

 Kommunes synspunkt har så mange faktiske og politiske aspekter, finder vi det  

 formålstjenligt, at der bliver afholdt et møde om dette spørgsmål.
Vi vil  

 derfor gerne invitere Folketingets Ombudsmand til et møde i Farum Kommune,  

 Produktionshuset, hvor der vil blive lejlighed til fremvise lokalerne og  

 aktiviteterne i samme, ligesom vi specifikt vil oplyse og redegøre for vort  

 samarbejde med de enkelte private firmaer.
Såfremt Folketingets Ombudsmand  

 endvidere måtte være interesseret heri, vil vi kunne arrangere 1 eller 2  

 konkrete virksomhedsbesøg hos private firmaer, med hvem vi samarbejder.  

 Aftale  

 om et møde bedes venligst rettet til forvaltningsdirektør ( ),  

 Produktionshuset.
 Ad spørgsmål 2:
Der foreligger ikke i Farum  

 Kommunes interne dokumenter oplysninger om indholdet af de mundtlige indgåede  

 aftaler.
Det eneste skriftlige materiale, der foreligger, er de enkelte  

 fakturaer til de private firmaer, der bliver fremsendt efter arbejdets  

 udførelse  

 og med baggrund i de mellem parterne mundtligt aftalte stykpriser  

 (enhedspriser).
 Ad spørgsmål 5:
Farum Kommune har ikke udover  

 de sædvanlige regnskabstal fra Produktionshusets område givet særskilte  

 oplysninger om de indgåede aftaler til revisionen.
Det skal i den forbindelse  

 udtrykkeligt bemærkes, at revisionen ej heller har stillet spørgsmål hertil.
 Ad spørgsmål 8:
Farum Kommune har ikke fundet  

 anledning til specielt at sikre, at Farum Kommune, Produktionshusets viden og  

 kendskab til de mundtligt indgåede aftaler ikke formindskes, når  

 ansættelsesforholdet måtte ophøre for de ansatte, der har kendskab til  

 aftalerne.
I den forbindelse skal bemærkes, at de 2 involverede medarbejdere  

 med kendskab hertil løbende i det daglige orienterer hinanden om alle forhold  

 af betydning på området, herunder de konkret indgåede mundtlige aftaler,  

 ligesom det skal oplyses, at de 2 involverede medarbejdere har et  

 længerevarende ansættelsesforhold med tilhørende kompetence i Farum Kommune.
 Ad spørgsmål 9:
Der er ikke truffet specielle  

 foranstaltninger fra Farum Kommunes side for at sikre, at de indgåede aftaler  

 overholdes af de private firmaer.
Dette skyldes, at samarbejdsforholdet til  

 de  

 enkelte firmaer generelt set har været af længere varighed, hviler på den  

 igennem årene opbyggede gensidige tillid i samarbejdet og indtil dato ikke  

 har  

 givet anledning til problemer.
 Ad spørgsmål 6:
 I Farum Kommune,  

 Produktionshuset er der fra Erhvervs- og Arbejdsmarkedsudvalgets side givet  

 en  

 generel politisk bemyndigelse til at indgå de omhandlede aftaler for  

 forvaltningsdirektør ( ) og souschef ( ).
 Ad spørgsmål 7:
Erhvervs- og  

 Arbejdsmarkedsudvalget har i ovennævnte generelle bemyndigelse alene lagt  

 vægt  

 på, at der ved aftalernes indgåelse sikres, at den til enhver tid gældende  

 lovgivning på området [bliver] overholdt, ligesom der ved fastsættelsen af  

 størrelsen på stykpriser (enhedspriser) sker en koordinering med de  

 stykpriser  

 (enhedspriser), som andre offentlige institutioner såsom f.eks.  

 revalideringsinstitutioner anvender ved påtagelse af tilsvarende arbejde for  

 private virksomheder. Tirsdag den 30. oktober 2001  

 deltog to af mine medarbejdere og jeg i et møde med repræsentanter for Farum  

 Kommune.
Under dette møde blev det fra  

 Farum Kommunes side oplyst at der ikke var tale om at Farum Kommune drev en  

 helt papirløs forvaltning.
Kommunen er imidlertid ved tilrettelæggelsen af  

 kommunens drift og ved stillingtagen til anmodninger om aktindsigt nødt til  

 at  

 tage højde for at virksomhederne som kommunen samarbejder med, bliver udsat  

 for  

 hærværk og chikane.
Der findes ikke deciderede kontrakter mellem kommunen og  

 de  

 pågældende virksomheder, men kommunen foretager visse interne notater ved  

 indgåelse af de enkelte aftaler som også danner grundlag for den senere  

 afregning.
 Den 12. april 2002 sendte jeg  

 en foreløbig redegørelse i sagen til Farum Kommune med henblik på at kommunen  

 kunne fremkomme med eventuelle bemærkninger.
 Ved brev af 2. maj 2002  

 meddelte Farum Kommune at kommunen havde taget den foreløbige redegørelse til  

 efterretning.
 Ved brev af 8. maj 2001  

 fremsendte jeg den foreløbige redegørelse af 12. april 2002 til  

 Landsorganisationen A med henblik på at landsorganisationen kunne fremkomme  

 med  

 eventuelle bemærkninger.
 Ved brev af 22. maj 2002  

 fremkom landsorganisationen med sine bemærkninger til sagen.
Ombudsmandens udtalelse Som anført ovenfor anmodede Tilsynsrådet for Frederiksborg Amt under  

 sin behandling af sagen Farum Kommune om en udtalelse i anledning af  

 landsorganisationens klage over afslag på aktindsigt.
 Farum Kommune fremkom den 15. marts 2000 bl.a. med følgende udtalelse:
Vi skal i den anledning oplyse, at der ikke foreligger skriftlige  

 aftaler mellem Farum Kommune og private firmaer om udførelse af arbejde i  

 Produktionshuset.
Udførelse af arbejdsopgaver i Produktionshuset aftales  

 løbende mundtligt fra opgave til opgave. Den 11. juli 2000 meddelte tilsynsrådet at rådet ikke foretog sig videre i  

 sagen, og henviste til kommunens udtalelse, idet tilsynsrådet bemærkede at de  

 mundtlige aftaler var en del af kommunens forretningsvirksomhed hvorfor  

 forholdet efter tilsynsrådets opfattelse ikke var omfattet af  

 offentlighedsloven og forvaltningsloven.
 Landsorganisationen klagede herefter til Indenrigsministeriet der den 21.  

 august 2000 fremkom med bl.a. følgende udtalelse:
I medfør af officialprincippet påhviler det en forvaltningsmyndighed,  

 herunder et tilsynsråd, at tilvejebringe et fyldestgørende faktisk og retligt  

 grundlag, forinden myndigheden træffer afgørelse i en sag.
Tilsynsrådet vil i  

 den forbindelse som regel skulle indhente en udtalelse fra kommunen, og  

 tilsynsrådet vil normalt kunne lægge kommunens oplysninger om de faktiske  

 forhold til grund.
 Der henvises til Folketingets Ombudsmands beretning for 1993, side 119ff,* og  

 Carl Aage Nørgaard og Jens Garde, Forvaltningsret, Sagsbehandling, 1995, side  

 127.
 Indenrigsministeriet lægger på baggrund af de foreliggende oplysninger,  

 herunder det af Farum Kommune over for Tilsynsrådet for Frederiksborg Amt  

 oplyste, til grund, at der alene foreligger mundtlige aftaler mellem Farum  

 Kommune og private firmaer om udførelse af arbejdsopgaver i Produktionshuset.
Retten til aktindsigt efter  

 offentlighedslovens § 4 og forvaltningslovens § 9 gælder alene dokumenter,  

 der  

 er indgået til eller oprettet af myndigheden på tidspunktet for fremsættelsen  

 af  

 aktindsigtsbegæringen.
Disse bestemmelser giver således ikke en ansøger krav  

 på, at myndigheden producerer dokumenter til opfyldelsen af  

 aktindsigtsanmodningen.
Der foreligger således ikke  

 dokumenter omfattet af Landsorganisationen (A)s anmodning om  

 aktindsigt, og  

 Indenrigsministeriet foretager derfor ikke videre i anledning af  

 landsorganisationens henvendelse. Ved brev af 29. november 2000  

 skrev Farum Kommune bl.a. følgende til mig:
 Farum Kommune skal i den  

 anledning oplyse, at kommunen af hensyn til et praktisk og smidig samarbejde  

 med en række private firmaer vælger ikke at indgå skriftlige aftaler med  

 disse  

 firmaer om udførelse af diverse opgaver for kommunens produktionshus.
 Vi anser dette for at være en  

 særdeles hensigtsmæssig ordning, og står uforstående overfor klagen fra ( )  

 om,  

 at dette skulle være i strid med lovgivningen og god forvaltningsskik.
Der spares megen tid og mange  

 ressourcer ved at indgå mundtlige aftaler.
Det ville være helt ude af  

 proportion hvis hver enkelt opgave, hvor stor eller lille den er, skulle  

 dokumenteres ved en skriftlig kontrakt.
Med hensyn til spørgsmålet om  

 notatpligt er det kommunens opfattelse, at forholdet falder udenfor området  

 af  

 offentlighedslovens § 6, da der ikke træffes forvaltningsmæssige afgørelser i  

 disse sager. Ved brev af 15. februar 2001  

 anmodede jeg Farum Kommune om at fremkomme med en udtalelse og herunder svare  

 på 11 nærmere opregnede spørgsmål.
I den forbindelse anmodede jeg kommunen om  

 udtrykkeligt at oplyse om der i kommunens interne dokumenter [er]  

 oplysninger  

 om indholdet af de mundtligt indgående aftaler (spørgsmål 3).
 Farum Kommune fremkom med en  

 udtalelse den 6. april 2001.
 Som nævnt ovenfor anmodede  

 jeg ved brev af 14. maj 2001 på ny Farum Kommune om at besvare mit brev af  

 15.  

 februar 2001. I brevet fremhævede jeg at kommunen bl.a. ikke havde besvaret  

 mit  

 spørgsmål 3.
 Ved brev af 19. juni 2001  

 fremkom kommunen med følgende udtalelse:
 Der foreligger ikke i Farum  

 Kommunes interne dokumenter oplysninger om indholdet af de mundtlige indgåede  

 aftaler.
Det eneste skriftlige materiale, der foreligger, er de enkelte  

 fakturaer til de private firmaer, der bliver fremsendt efter arbejdets  

 udførelse og med baggrund i de mellem parterne mundtligt aftalte stykpriser  

 (enhedspriser).
 Under mødet den 30. oktober  

 2001 mellem ombudsmandsinstitutionen og embedsmænd fra Farum Kommune kom det  

 imidlertid frem at der i kommunen foruden de nævnte fakturaer faktisk findes  

 visse interne notater om de mundtligt indgåede aftaler.
Det er et fundamentalt  

 princip at offentligt ansatte ikke må videregive oplysninger der er urigtige  

 eller vildledende, eller fortie oplysninger der er af betydning for en sags  

 bedømmelse.
Dette generelle princip er bl.a. formuleret i  

 ministeransvarlighedslovens § 5, stk. 2, om en minister der forsætligt eller  

 groft uagtsomt giver Folketinget urigtige eller vildledende oplysninger.  

 Princippet om sandhedspligt har endvidere fundet udtryk i straffelovens § 162  

 og § 163.
 I Fagligt etiske principper i  

 offentlig administration, s. 146ff, Betænkning afgivet af DJØFs fagligt  

 etiske  

 arbejdsgruppe, anføres bl.a. følgende:
  

  

 3. Sandhedspligten i den offentlige forvaltning 3.1. Almindelige synspunkter Udgangspunktet er enkelt.
Den  

 offentligt ansatte må ikke, bevidst eller uagtsomt, videregive oplysninger,  

 der  

 er urigtige eller, eventuelt på grund af fortielser, vildledende, eller  

 medvirke til, at andre gør det.
Den forpligtelse til sandhed  

 følger af tjenesteforholdet, og pligten gælder derfor principielt i alle  

 forhold, hvor de pågældende optræder i deres egenskab af offentligt ansatte.  

 Sandhedspligten gælder således i forhold til andre offentligt ansatte,  

 ministre, kommunalpolitiske organer, Folketinget, Folketingets Ombudsmand og  

 de  

 kommunale tilsynsmyndigheder.
Og den gælder i forhold til organisationer,  

 borgere, pressen og offentligheden i al almindelighed.
 Efter ombudsmandslovens § 19  

 er myndigheder der er omfattet af ombudsmandens virksomhed, forpligtede til  

 at  

 meddele ombudsmanden de oplysninger samt udlevere de dokumenter mv. som  

 forlanges af ombudsmanden.
I overensstemmelse med det  

 ovenfor anførte forudsættes det at de oplysninger som myndighederne afgiver  

 til  

 ombudsmanden, er rigtige og fyldestgørende.
Jeg henviser til Jon Andersen  

 mfl.,  

 Ombudsmandsloven med kommentarer (1999), s. 94f, og til en udtalelse i  

 Folketingets Ombudsmands beretning for 1982, s. 275.* Også i forhold til de  

 kommunale tilsynsmyndigheder forudsættes det at de oplysninger der afgives af  

 en kommune til tilsynsmyndigheden, er rigtige og fuldstændige.
 Efter de oplysninger som jeg  

 - efter min gennemgang af sagens akter og efter mit møde med Farum Kommune -  

 har kendskab til, må jeg lægge til grund at det er korrekt at der ikke  

 foreligger egentlige skriftlige aftaler mellem kommunen og de private  

 firmaer.
 Derimod er det direkte  

 urigtigt når Farum Kommune i sit brev af 19. juni 2001 til mig skriver:
Der foreligger ikke i Farum  

 Kommunes interne dokumenter oplysninger om indholdet af de mundtlige indgåede  

 aftaler.
Det eneste skriftlige materiale, der foreligger, er de enkelte  

 fakturaer  

 til de private firmaer, der bliver fremsendt efter arbejdets udførelse og med  

 baggrund i de mellem parterne mundtligt aftalte stykpriser  

 (enhedspriser). På grundlag af sagsforløbet  

 og de oplysninger jeg havde modtaget fra Farum Kommune, var jeg forud for mit  

 møde med Farum Kommune den 30. oktober 2001 bibragt den opfattelse at der  

 overhovedet ikke eksisterede skriftligt materiale i kommunen der afspejlede  

 de  

 aftaler som kommunen indgik med firmaerne.
Først ved mødet med Farum Kommune  

 den 30. oktober 2001 fik jeg oplyst at der rent faktisk forelå skriftligt  

 internt materiale om aftalerne.
Farum Kommune har således  

 under hele sagens forløb gentagne gange oplyst at der ikke fandtes skriftlige  

 kontrakter mellem kommunen og de private firmaer, uden samtidig at anføre at  

 der i kommunen fandtes andre dokumenter der afspejlede indholdet af de  

 pågældende aftaler.
På baggrund af en henvendelse fra landsorganisationen til  

 mig med spørgsmålet om hvorvidt der var notatpligt for aftalerne, oplyste  

 kommunen at forholdet faldt uden for området af offentlighedslovens § 6.  

 Denne  

 oplysning måtte naturligt forstås således at kommunen ikke havde foretaget  

 nogen notater.
Det er af afgørende betydning  

 for udøvelsen af den kontrolfunktion som bl.a. tilsynsrådet,  

 Indenrigsministeriet  

 og Folketingets Ombudsmand er tillagt, at der ikke vil kunne opstå nogen form  

 for tvivl dels om hvilket materiale der forefindes i en sag, dels om at dette  

 materiale uden nogen form for dokumentundertrykkelse stilles til rådighed for  

 den pågældende kontrolmyndighed.
Som det fremgår af det jeg har anført  

 ovenfor,  

 er der da også en pligt for offentligt ansatte og folkevalgte politikere til  

 at  

 fremkomme med sande og fyldestgørende udtalelser.
Ved manglende omtale af et  

 eller flere dokumenters eksistens i et svar på en anmodning om aktindsigt  

 eller  

 i forbindelse med en udtalelse til brug for kontrolmyndighederne er der - som  

 det rent faktisk også skete i denne sag - betydelig risiko for at parten og  

 prøvelsesmyndighederne fejlagtigt lægger til grund at der ikke findes  

 (yderligere) dokumenter.
Både tilsynsrådet, Indenrigsministeriet og jeg  

 lagde,  

 som det fremgår af det ovenfor citerede, Farum Kommunes udtalelse af 15.  

 marts  

 2000 til grund for de afgivne udtalelser.
 Det må have stået Farum  

 Kommune klart at oplysningerne var ufyldestgørende og for så vidt angår  

 oplysningen om notatpligten, direkte vildledende.
 Jeg anser det forhold at  

 Farum Kommune bibragte Landsorganisationen (A), Tilsynsrådet for  

 Frederiksborg  

 Amt, Indenrigsministeriet og senest ombudsmandsinstitutionen det indtryk at  

 der  

 ikke fandtes noget skriftligt materiale i Farum Kommune om indholdet af de  

 indgåede aftaler, for meget kritisabelt.
 Jeg har gjort Farum Kommune  

 bekendt med min opfattelse.
 I overensstemmelse med Farum  

 Kommunes tilkendegivelse på mødet den 30. oktober 2001 forventer jeg at Farum  

 Kommune træffer en endelig afgørelse om aktindsigt i det skriftlige materiale  

 der findes om kontrakterne.
 Jeg har bedt Farum Kommune om  

 at underrette mig om kommunens afgørelse.
Jeg foretager mig herefter  

 ikke mere i sagen. Den 29. april  

 2002 besvarede jeg et spørgsmål fra Folketingets Udvalg for  

 Forretningsordenen  

 om hvilke sager ombudsmanden har haft inden for de seneste 5 år vedrørende  

 Farum Kommune, og om hvorvidt der er områder ombudsmanden i øjeblikket  

 behandler vedrørende Farum Kommune.
I tilslutning til min besvarelse af dette  

 spørgsmål har jeg sendt kopi af min endelige redegørelse til Folketingets  

 Udvalg for Forretningsordenen og Folketingets Retsudvalg.
 NOTER: (*)  

 FOB 1993, s. 119, FOB 1982, s. 275.
