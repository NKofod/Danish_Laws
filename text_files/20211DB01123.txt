Betænkning afgivet af Sundhedsudvalget den 7. juni 2022 Betænkning over Forslag til folketingsbeslutning om at indføre systematiske retslige obduktioner i en 2-årig periode ved alle tidlige og uventede dødsfald blandt mennesker med psykiske lidelser [af Trine Torp (SF) m.fl.]:
1. Indstillinger Et flertal i udvalget (S, V, RV, EL og KF) indstiller beslutningsforslaget til forkastelse.
 Et mindretal i udvalget (SF, Liselott Blixt (UFG) og Karina Adsbøl (UFG)) indstiller beslutningsforslaget til vedtagelse uændret.
 Et andet mindretal i udvalget (DF) vil redegøre for sin stilling til beslutningsforslaget ved 2. (sidste) behandling.
 Et tredje mindretal i udvalget (NB) vil redegøre for sin stilling til beslutningsforslaget ved 2. (sidste) behandling.
 Et fjerde mindretal i udvalget (LA) vil redegøre for sin stilling til beslutningsforslaget ved 2. (sidste) behandling.
 Et femte mindretal i udvalget (FG) vil redegøre for sin stilling til beslutningsforslaget ved 2. (sidste) behandling.
 Alternativet, Kristendemokraterne, Moderaterne, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
2. Politiske bemærkninger Socialdemokratiet, Venstre, Radikale Venstre, Enhedslisten og Det Konservative Folkeparti Et flertal i udvalget (S, V, RV, EL og KF) er af den opfattelse, at det er nedslående, at mennesker med psykiske lidelser lever 15-20 år kortere end andre befolkningsgrupper.
Det kalder på handling.
Partierne er enige om, at vi med udgangspunkt i de kommende forhandlinger om en ny 10-årsplan for psykiatrien skal afdække, hvordan vi får gjort op med den åbenlyse uretfærdighed, som kortere levetid er, og tage initiativer, som kan sikre bedre livsvilkår for psykiatriens brugere.
Flertallet noterer sig, at Sundhedsstyrelsen i henholdsvis 2009 og 2018 med SURVIVE-projektet har afdækket mulige redskaber, der kan bidrage med viden om sygdom og dødelighed blandt patienter med psykisk sygdom.
Men flertallet noterer sig også, at der de seneste år ikke er sket markante ændringer i antal leveår for mennesker med psykiske lidelser.
Der er derfor brug for at gentænke indsatsen i forbindelse med forhandlingerne om en ny 10-årsplan for psykiatrien, og partierne er indstillede på at afsøge mulighederne for obduktion af mennesker med alvorlige psykiatriske lidelser, som pludselig og uventet dør.
 Forslagsstillerne har ikke anvist finansiering af beslutningsforslaget, men alene henvist til, at finansieringen sker via det økonomiske råderum.
 Flertallet støtter på den baggrund ikke at fremsætte lovforslag om indførelse af systematiske retslægelige obduktioner efter den udvidede obduktionsprotokol i en 2-årig periode.
3. Udvalgsarbejdet Beslutningsforslaget blev fremsat den 25. februar 2022 og var til 1. behandling den 19. maj 2022. Beslutningsforslaget blev efter 1. behandling henvist til behandling i Sundhedsudvalget.
Oversigt over beslutningsforslagets sagsforløb og dokumenter Beslutningsforslaget og dokumenterne i forbindelse med udvalgsbehandlingen kan læses under beslutningsforslaget på Folketingets hjemmeside www.ft.dk.
Møder Udvalget har behandlet beslutningsforslaget i 2 møder.
Bilag Under udvalgsarbejdet er der omdelt 2 bilag på beslutningsforslaget.
Spørgsmål Udvalget har under udvalgsarbejdet stillet 2 spørgsmål til sundhedsministeren til skriftlig besvarelse.
Annette Lind (S) Birgitte Vind (S) Tanja Larsson (S) Camilla Fabricius (S) nfmd.
Maria Gudme (S) Kasper Roug (S) Julie Skovsby (S) Lennart Damsbo-Andersen (S) Rasmus Horn Langhoff (S) Kirsten Normann Andersen (SF) Trine Torp (SF) Stinus Lindgreen (RV) Christina Thorholm (RV) Peder Hvelplund (EL) Pernille Skipper (EL) Susanne Zimmer (FG) Jane Heitmann (V) fmd.
Anne Honoré Østergaard (V) Hans Andersen (V) Martin Geertsen (V) Marlene Ambo-Rasmussen (V) Sophie Løhde (V) Liselott Blixt (UFG) Karina Adsbøl (UFG) Mette Hjermind Dencker (DF) Jens Henrik Thulesen Dahl (DF) Per Larsen (KF) Lars Boje Mathiesen (NB) Henrik Dahl (LA) Alternativet, Kristendemokraterne, Moderaterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
