 Ankenævnet stadfæstede Patentdirektoratets afgørelse, hvorefter  

 betegnelsen PURE PREMIUM fandtes ikke at have det til registrering fornødne  

 særpræg.
År 1994, den 28. april afsagde Patentankenævnet (Grønning-Nielsen, Hans Chr.
Thomsen, Gulmann) følgende  KENDELSE i sagen j.nr.
V 27/92: Klage fra Tropicana Products, Inc., USA,  

 v/Patentbureau Chas.
Hude over Patentdirektoratets afgørelse af 7. maj 1992  

 af varemærke- ansøgning nr.
VA 8980 1988 efter indsigelse fra Carlsberg A/S,  

 København, v/Patentbureau Hofman-Bang & Boutard A/S.
 Den 23. december 1988 indleverede klageren Tropicana Products, Inc., USA,  

 v/Patentbureau Budde, Schou & Co. en ansøgning om registrering af  

 varemærket PURE PREMIUM (ordmærke) for alle varer i klasse 32.
 Ansøgningen blev den 7. marts 1990 bekendtgjort i Dansk Varemærketidende.
Ved skrivelse af 19. marts 1990 nedlagde Carlsberg A/S, København,  

 v/Hofman-Bang & Boutard A/S i medfør af varemærkelovens § 20, stk. 2,  

 indsigelse mod registrering af det ansøgte mærke.
Som begrundelse for  

 indsigelsen anførtes:
 »Indsigelsen nedlægges i medfør af Varemærkelovens §13, stk. 1, idet  

 det er indsigernes opfattelse, at det anmeldte mærke både for så vidt angår  

 de enkelte mærkeelementer og i sin helhed mangler særpræg og iøvrigt er af en  

 sådan beskaffenhed, at det ikke ved registrering bør forbeholdes en enkelt  

 erhvervsdrivende.
 Ordet »PREMIUM« er en kvalitetsbetegnelse inden for klasse 32,  

 og der findes da også en række registreringer af mærker i klasse 32  

 indeholdende ordet »PREMIUM«, hvortil der er gjort en bemærkning  

 om, at der ikke ved registrering opnås eneret til betegnelsen  

 »PREMIUM«, jfr. således vedlagte fotokopier af VR 2413 1980 FAXE  

 PREMIUM og VR 1310 1981 ALBANI PREMIUM .
 Det andet mærkeelement, nemlig det engelske ord »PURE«, som jo  

 betyder ren/rent, er en ren beskaffenhedsangivelse, som blot angiver, at det  

 drejer sig om et PREMIUM produkt af en vis renhed eller ægthed.
Under henvisning til det ovenfor anførte henstilles det, at det anmeldte  

 mærke nægtes registreret.' Klageren henstillede i skrivelse af 21. januar 1991, at indsigelsen  

 tilbagevistes og udtalte:
 »....Indledningsvis bemærkes, at ansøgerne har deres mærke  

 registreret i deres hjemland, USA, se vedlagte kopi af US-registrering nr.  

 1,468,582 PURE PREMIUM (ordmærke).
Det ansøgte mærke består ikke af ordet PREMIUM og ejheller af ordet PURE,  

 men af ordsammensætningen PURE PREMIUM.
Ansøgerne lægger først og fremmest  

 vægt på den mærkemæssige karakter af denne ordsammensætning, og det er  

 således ufornødent at vurdere, om ordene PREMIUM og PURE taget isoleret for  

 sig måtte være eller ikke måtte være i besiddelse af fornødent særpræg.
 Sø- og Handelsretten har antaget, at mærket ALL WAYS SOFT (Ugeskrift for  

 Retsvæsen 1985/283 SHD) er registrerbart, ligesom Højesteret har anset ordet  

 CITIBANK for at være registrerbart (Ugeskrift for Retsvæsen 1975/131 H).
For så vidt angår de mærker, til hvilke indsigerne henviser, nemlig FAXE  

 PREMIUM og ALBANI PREMIUM, bemærkes, at en sammenholden ikke forekommer  

 rimelig eller mulig, jfr. at der i de pågældende mærker er tale om at  

 sammensætte ordet »PREMIUM« med et firmanavn....' I skrivelse af 24. april 1991 anførte indsigeren følgende:
»Vi har noteret, at ansøger har opnået registrering af ordmærket  

PURE PREMIUM i U.S.A.
Hertil ønsker vi dels at bemærke, at mærket i  

 U.S.A. er registreret i medfør af Sec. 2 (F), d.v.s. som følge af opnået  

 særpræg på basis af indarbejdelse, dels at det vil stride imod Direktoratets  

 praksis at give eneret til et tidligere disclaimet mærkeelement på basis af  

 dokumentation for registrering i udlandet.
Endvidere vil vi på indsigerens vegne fastholde, at de enkelte  

 mærkeelementer såvel som mærket i sin helhed savner fornødent  

 varemærkemæssigt særpræg.
Sammenstillingen af ordene PURE og PREMIUM  

 repræsenterer jo ikke nogen sproglig nydannelse, ordspil eller lignende, som  

 tilfældet for eksempel er med varemærket ALL WAYS SOFT , hvor retten  

 udtaler, at mærkets særpræg ligger i den dobbelte betydning, nemlig  

 »blød på alle måder« og »altid blød«.
Indsigeren påstår således fortsat det anmeldte mærke afvist på grund af  

 manglende særpræg.' Hertil bemærkede klageren i skrivelse af 31. juli 1991:
 »På ansøgernes vegne skal vi herved meddele, at ansøgerne er af den  

 opfattelse, at det af indsigerne i skrivelse af 24. april 1991 anførte ikke  

 kan medføre, at registrering af PURE PREMIUM ikke skulle finde sted.
Kendsgerningen er, at der foreligger en registrering af PURE PREMIUM i  

 ansøgernes hjemland, dette vil sige, at de amerikanske varemærkemyndigheder  

 har erkendt, at PURE PREMIUM kan tjene som varemærke.
Der foreligger ikke i  

 forbindelse med nærværende ansøgning noget »tidligere disclaimet  

 mærkeelement«.
Forsåvidt angår det i afsnit 3 af indsigernes nævnte skrivelse anførte,  

 bemærkes, at det ikke i sig selv er noget anbringende, at indsigerne vil  

 »fastholde«, at mærket PURE PREMIUM efter indsigernes opfattelse i  

 sin helhed savner fornødent varemærkemæssigt særpræg.
Forsåvidt angår  

 indsigernes imødegårelse af vor henvisning til dommen U.f.R 1985/283 SHD ALL  

 WAYS SOFT, bemærkes, at det pågældende »ordspil« i ALL WAYS SOFT  

 forekommer særdeles beskedent.
Man kan vel ligesåvel sige, at der er et  

 »ordspil« i PURE PREMIUM, jfr. at ordet PURE i det pågældende mærke  

 kan angive enten at der er tale om en »ren« vare, altså f.eks. en  

 ufortyndet frugtsaft, eller at man får den »rene« præmie ved at  

 nyde det pågældende produkt.
Under alle omstændigheder er sammensætningen  

 PURE PREMIUM fantasifuld, idet en »præmie« ikke kan være  

 »ren« i den ene eller den anden betydning.
 De norske varemærkemyndigheder har da også fundet mærket registrerbart,  

 jfr. norsk registrering nr. 143574, indleveret til direktoratet den 26. marts  

 1991. På ansøgernes vegne anmoder vi om, at den nærværende ansøgning må blive  

 ko-ordineret med den norske registrering gennem tilføjelse af følgende  

 disclaimer: »Ved registreringen opnås ikke eneret til ordene PURE og  

 PREMIUM hver for sig«.
I øvrigt har vi i vor skrivelse af 21. januar 1991 også henvist til, at  

 Højesteret har anset ordet CITIBANK for at være registrerbart, jfr.
U.f.R.  

 1975/131 H.
Da indsigerne ikke har gjort nogen bemærkninger til nævnte dom,  

 henstår det som uopklaret, om indsigerne finder Højesterets stillingtagen  

 irrelevant, eller om indsigerne har overset henvisningen til den pågældende  

 dom.
Hvad enten det ene eller det andet måtte være tilfældet, står det fast,  

 at ordet CITIBANK er registrerbart, også for bankvirksomhed, der finder sted  

 f.eks. i København eller Londons City.
Ansøgerne håber herefter, at ansøgningen kan gå videre til registrering.' I skrivelse af 13. december 1991 meddelte indsiger, at indsigelsen  

 opretholdtes i fuldt omfang og bemærkede:
 »....Ansøgers amerikanske registrering er gennemført på basis af  

 indarbejdelse, medens ansøger ikke har dokumenteret indarbejdelse i Danmark.
 Vi har i skrivelse af 24. april 1991 dokumenteret, at der er indsat en  

 disclaimer for mærkeelementet »PREMIUM« i forbindelse med en række  

 registreringer i klasse 32.
Ordet »PREMIUM« betegner inden for klasse 32 produkter af høj  

 kvalitet.
I betragtning heraf har vi ikke yderligere kommentarer til ansøgers  

 forsøg på at få den rent beskrivende angivelse »PURE PREMIUM« til  

 at fremstå som et ordspil.
 Indsiger vil dog fortsat bestride, at det udgør en sproglig nydannelse at  

 sætte ordet »PURE« foran en kvalitetsbetegnelse for en drikkevare,  

 jfr. f.eks. den udbredte anvendelse af betegnelsen »PURE MALT« på  

 whisky.
 For så vidt angår ansøgers henvisning til Højesterets dom vedrørende ordet  

 CITIBANK (U.f.R 1975/131) kan vi oplyse, at indsiger ikke finder Højesterets  

 stillingtagen irrelevant, hvorimod man finder ansøgers henvisning dertil  

 irrelevant, idet Højesteret netop lægger indarbejdelse af betegnelsen  

 CITIBANK til grund for sin afgørelse.
Indsiger henstiller således, at det anmeldte mærke afvises på grund af  

 manglende særpræg....' I skrivelse af 19. febuar 1992 meddelte klageren, at man »....uanset  

 det nu af indsigerne anførte opretholder anmeldelsen, koordineret med den  

 norske registrering, gennem tilføjelse af følgende disclaimer: »Ved  

 registreringen opnås ikke eneret til ordene PURE og PREMIUM hver for  

 sig«.
 For så vidt angår ansøgernes amerikanske registrering bemærkes, at de  

 amerikanske varemærkemyndigheder har godkendt PURE PREMIUM til registrering,  

 og at de amerikanske varemærkemyndigheder også herigennem har anerkendt, at  

 PURE PREMIUM kan tjene som varemærke.
 Indsigernes anbringende om, at »PURE PREMIUM« skulle være en  

 »rent beskrivende angivelse« ville indebære, at det ikke ville være  

 muligt at kunne opnå registrering selv på grundlag af  

 »indarbejdelse«, jvf. at man f.eks.ikke kan erhverve varemærkeret  

 »gennem indarbejdelse« til ordet »appelsin« for den  

 pågældende frugt.
 Vor henvisning til dommen refereret i Ugeskrift for Retsvæsen 1975/131  

 vedrørende ordet CITIBANK er relevant, jvf. følgende bemærkning af Højesteret  

 1.c. side 136, højre spalte:
 »uanset den helt almindelige karakter af ordene »CITY« og  

 »BANK« findes det utvivlsomt, at sammensætningen af de to ord med  

 eller uden tilføjelser vil kunne yde konkurrence- og varemærkeretlig  

 beskyttelse'.
 Den pågældende sag drejede sig ikke om ET ORD MED Y CIT YBANK men om CIT  

 IBANK. »PURE PREMIUM« kan ingenlunde sidestilles med den  

 beskrivende angivelse »PURE MALT«, hvilken sidstnævnte betegnelse  

 klart og udelukkende refererer til, at den pågældende whisky fremstilles på  

 grundlag af malt og eksempelvis ikke på grundlag af erstatningsstoffer for  

 malt.
 Afsluttende bemærkes, at en registrering her i landet med den angivne  

 disclaimer som nævnt kan være helt i tråd med den norske registrering,  

 ligesom der altså foreligger registrering i ansøgernes hjemland USA.
Ansøgerne henstiller herefter, at indsigelsen afvises....' Patentdirektoratet traf afgørelse i sagen den 7. maj 1992 og tog  

 indsigelsen tilfølge med følgende begrundelse:
 »....Ansøgningen omfatter hele klasse 32 og mærket er PURE PREMIUM.
Ordet pure vil i sammenhængen blive opfattet som et engelske ord, og dette  

 engelske ord kan betyde ren, pur, rendyrket, fuldstændigt, absolut m.v.
Ordet  

 premium er engelsk og kan betyde en præmie, en pris m.v., men kan adjektivisk  

 angive, at der er tale om noget, som er af særlig god kvalitet og som  

 eventuelt kræver en højere pris p.gr.a. den høje kvalitet (Webster10s third  

 new international Dictonary).
Patentdirektoratet har VR 2413 1980 og VR 1310 1981 gennem disclaimer  

 tilkendegivet, at ordet »premium« ikke i sig selv har det til  

 registrering fornødne særpræg.
Det blev oplyst, at »Premium« er en  

 anerkendt typebetegnelse for øl og udtryk for en kvalitetsøl i højere  

 prisklasse.
 Endvidere har man afslået ansøgning VA 2155 1979 PURE (ordmærke), klasse  

 32, under henvisning til manglende særpræg, idet mærket kan angive varens  

 beskaffenhed.
Det anmeldte mærke er således sammensat af to ikke særprægede ord.
En  

 sådan sammensætning kan være særpræget, men er det ikke nødvendigvis.
Ved  

 bedømmelsen af sådant sammensatte mærker må lægges vægt på om sammensætningen  

 er kendt eller naturlig, og dermed uden særpræg, eller om den er sprogligt ny  

 og usædvanlig, eventuelt pudsig eller sloganagtig, og dermed særpræget.
I UfR 283/1985 har Sø- og Handelsretten udtalt, at mærket ALL WAYS SOFT  

 består af tre almindelige engelseke ord, der er sammensat således, at mærket  

 har det for registrering fornødne særpræg.
I UfR 131/1975 lagde Højesteret  

 vægt på en kraftig indarbejdelse af mærket CITIBANK og på, at sammensætningen  

 af »city« og »bank« vil kunne nyde beskyttelse  

 varemærkeretligt.
Mærket PURE PREMIUM kan angive, at der er tale om varer, som er rene  

 førsteklasses, absolut fremragende eller alene fremstillet af gode råvarer  

 etc.
Sammenstillingen af ordene findes ikke at være særpræget, men er blot en  

 naturlig opbygning af superlativer som angiver en beskaffenhed ved varerne.
 Det forhold, at mærket er registreret i USA for en bestemt vareart i  

 klasse 32, kan efter direktoratets opfattelse ikke i sig selv bevirke, at  

 mærket også kan registreres her i landet.
 Der er ikke påstået eller forsøgt dokumenteret indarbejdelse for mærket i  

 Danmark.
Herefter tages indsigelsen til følge i sin helhed, idet det ansøgte mærke  

 kan angive en beskaffenhed ved varerne, nemlig, at der er tale om varer af en  

 helt ekstraordinær kvalitet, og ansøgningen afslås i medfør af  

 varemærkelovens § 13, jf. lovbekendtgørelse nr 249 af 17. april 1989....' Denne afgørelse har klageren ved skrivelse af 2. juli 1992 indbragt for  

 Patentankenævnet med påstand om, at direktoratets afgørelse omstødes.
 I ankebegrundelsen af 28. september 1992 anføres følgende:
 »Det fastholdes, at ordsammensætningen PURE PREMIUM er tilstrækkeligt  

 særpræget og dermed registrerbar.
Under henvisning til Patentdirektoratets afgørelse i indsigelsessagen  

 bestrides det, at det anmeldte mærke er sammensat af to ikke særprægede ord.  

 Således er betegnelsen PREMIUM registreret adskillige gange som rent  

 ordmærke, jfr. følgende registreringer: VR 5243/1992 PREMIUM - kl. 9 VR  

 1558/1962 PREMIUM - kl. 30 VR 1475/1983 PREMIUM - kl. 12 Der kan således ikke herske tvivl om at PREMIUM anses for at være  

 særpræget, og jeg gør derfor gældende at også ordsammensætningen PURE PREMIUM  

 er særpræget med PREMIUM som det bærende element.
Hertil kommer, at ordene  

 PURE og PREMIUM er allitterende ord, hvilket giver mærket i dets helhed et  

 særpræg.
Det gøres derudover gældende, at mærket ikke er deskriptivt, idet jeg i  

 den forbindelse henviser til de tre ovenfor nævnte rene  

 oremærkeregistreringer af PREMIUM.
Den begrundelse, som Patentdirektoratet  

 angiver på side 4 i afgørelsen af 7. maj 1992 med hensyn til bestanddelen  

 PREMIUM, synes således ikke at stemme overens med praksis.
Det kan efter min opfattelse ikke have været afgørende, at mærket tillige  

 indeholder betegnelsen PURE, idet denne er registreret i forskellige  

 kombinationsmærker, blandt andet i VR 6393/1991 ENERGY PURE - kl. 3 og VR  

 5122/1990 PURE BALLANCE - kl. 3 Disse mærker er, ligesom det anmeldte, sammensætninger af to almindelige  

 ord, hvor det ene, nemlig ENERGY, henholdsvis BALANCE, antages at være det  

 særprægede element.
Det gøres derfor gældende, at PURE PREMIUM ligeledes er  

 tilstrækkeligt særpræget.
Jeg skal i den forbindelse tillade mig at gøre  

 opmærksom på, at det anmeldte mærke rent faktisk blev accepteret til  

 registrering uden indvendinger fra Direktoratets side med hensyn til  

 manglende særpræg.
 Såfremt Patentankenævnet finder, at mærket PURE PREMIUM savner særpræg for  

 varer i klasse 32, vil jeg hævde, at den kritiske vare i givet fald er  

 »øl«, hvorfor jeg er indforstået med, at ansøgningen begrænses til  

 og accepteres for følgende varefortegnelse, hvor »øl« er udgået:
 Klasse 32: Mineralvand og kulsyreholdige vande og andre ikke  

 alkoholholdige drikke, frugtdrikke og frugtsaft, saft og andre præparater til  

 fremstilling af drikke.
Såfremt Patentankenævnet ikke kan acceptere dette, foreslår jeg mere  

 subsidiært, at ansøgningen accepteres med disclaimer for begge ord hver for  

 sig, hvilket man har gjort i Norge, jfr. vedlagte kopi af norsk registrering  

 nr. 143574, således at det er klart for enhver, at ansøger i realiteten kun  

 opnår en varemærkeret til ord kombibation.
Jeg henstiller således, at  

 ansøgning VA 8980/1988 PURE PREMIUM tilbagesendes til Patentdirektoratet til  

 videre behandling.' Indsiger har ved skrivelse af 19. februar 1993 meddelt, at det i klagers  

 skrivelse af 28. september 1992 anførte ikke giver indsiger anledning til  

 yderligere bemærkninger.
 Patentankenævnet har behandlet sagen på sit møde den 23. februar 1994.
 Indsigeren mødte ikke.
For klageren mødte cand.jur.
Charlotte Munck, som henholdt sig til og  

 uddybede de skriftlige indlæg.
 Ankenævnet skal udtale:
I henhold til de af Direktoratet anførte grunde og idet det for Ankenævnet  

 anførte ikke findes at kunne føre til andet resultat bestemmes:
 Den påklagede afgørelse stadfæstes.
Grønning-Nielsen.
Hans Chr.
Thomsen.
S.
Gulmann.
