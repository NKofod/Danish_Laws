(Til samtlige kommunalbestyrelser og  

 tilsynsråd) GENERELLE BEMÆRKNINGER Indenrigsministeriet har udarbejdet en ny vejledende  

 normalstyrelsesvedtægt for kommuner efter forhandling med bl.a.
Kommunernes  

 Landsforening.
Vedtægten er optrykt som bilag til dette cirkulære.
Baggrunden  

 for udarbejdelsen af den nye normalstyrelsesvedtægt er lov nr. 629 af 23.  

 december 1980 om ændring af de kommunale styrelseslove, som indeholder en  

 række bestemmelser af betydning for kommunernes styrelsesvedtægter.
Det  

 gælder navnlig de nye bestemmelser i lovens §§ 16 og 34 om vederlag til  

 udvalgsformænd, borgmester og viceborgmester, § 18 om økonomiudvalgets  

 opgaver og § 42 om den kommunale revision.
Der vil nedenfor under  

 bemærkningerne til de enkelte bestemmelser blive redegjort nærmere herfor.  

 Endvidere har ministeriet fundet det ønskeligt at gennemføre en ajourføring  

 af vedtægten også på andre områder, navnlig som følge af ændringerne i de  

 opgaver, der ved speciallovgivningen er udlagt til kommunerne.
Den tidligere normalstyrelsesvedtægt indeholdt en række gentagelser af  

 styrelseslovens regler, i visse tilfælde i omskrevet form.
Ved revisionen har  

 ministeriet fulgt det princip, at gentagelser af styrelsesloven så vidt  

 muligt er undladt.
I stedet er der nu henvist til de relevante regler i  

 styrelsesloven.
Desuden omtales andre regelsæt, som supplerer vedtægten,  

 herunder kommunalbestyrelsens forretningsorden og revisionsregulativet.
Efter § 6 nedsættes der udover økonomiudvalget 3 stående udvalg (samt  

 eventuelt et havneudvalg). Det tidligere udvalg for faste ejendomme er  

 således udgået af normalstyrelsesvedtægten.
Om fordelingen af opgaver mellem  

 udvalgene henvises nærmere til kap.
IV og V.
For økonomiudvalget (kap.
IV), socialudvalget (§ 15) og havneudvalget (§  

 16) foreligger der visse lovmæssige bindinger med hensyn til udvalgets  

 nedsættelse og opgaver.
Da der ikke kan stadfæstes ordninger, der strider mod  

 lovgivningen, må normalstyrelsesvedtægtens regler om disse udvalgsområder i  

 et vist omfang anses for ufravigelige.
For de øvrige stående udvalg kan der derimod tænkes flere forskellige  

 strukturer, både med hensyn til antallet af udvalg og sagsfordelingen mellem  

 disse, og det skal understreges, at den angivne opdeling på udvalg kun er  

 ment som et eksempel.
Ministeriets forslag til udvalgsstruktur skal tjene  

 dels det formål at fungere som et katalog over de vigtigste aktuelle opgaver,  

 dels som forslag til en hensigtsmæssig formulering med hensyn til udvalgenes  

 funktioner.
 Det bemærkes i denne forbindelse, at den omstændighed, at ejendomsudvalget  

 er udgået af normalstyrelsesvedtægten, ikke indebærer nogen tilkendegivelse  

 af, at indenrigsministeriet vil modsætte sig vedtægtsændringer, der  

 opretholder eller etablerer et ejendomsudvalg eller et eller flere andre  

 stående udvalg ud over de 3, der foruden havneudvalget er angivet i  

 normalstyrelsesvedtægten.
 Indenrigsministeriet forventer derfor heller ikke, at en nedlæggelse af  

 ejendomsudvalget nødvendigvis vil medføre en nedgang i antallet af stående  

 udvalg i de enkelte kommuner, idet det i nogle tilfælde kan være  

 hensigtsmæssigt at foretage en anden opdeling af sagsområderne, herunder  

 navnlig at dele de områder, der er placeret i udvalget for teknik og miljø.  

 Ministeriet er således blandt andet opmærksom på, at der efter adskillige  

 kommuners styrelsesvedtægter er nedsat et stående udvalg, benævnt  

 byplanudvalget, ligesom der i nogle kommuner findes et udvalg for kommunens  

 forsyningsvirksomheder.
 Opmærksomheden henledes dog på økonomiudvalgets lovbestemte funktioner med  

 hensyn til samordningen af kommunens planlægning samt på, at antallet af  

 stående udvalg ikke bør være for stort.
Det er tilstræbt at beskrive udvalgenes funktioner på de forskellige  

 områder således, at der benyttes samme udtryk om ensartede funktioner.
Det er  

 efter styrelsesloven udvalgenes funktion at varetage den umiddelbare  

 forvaltning, herunder at bestyre de anliggender, der er underlagt dem, jfr.  

 styrelseslovens §§ 17 og 21. Herudover anvendes i normalstyrelsesvedtægten  

 følgende formuleringer til beskrivelse af udvalgenes funktioner:
- udvalget udarbejder forslag og foretager indstilling - udvalget har ansvaret for/ fastsætter regler om/ fører tilsyn med (kun  

 økonomiudvalget) - udvalget træffer afgørelse (kun socialudvalget og kun inden for  

 udvalgets lovbestemte kompetence til at træffe afgørelser i visse sager  

 vedrørende enkeltpersoner, idet socialudvalget i øvrigt har samme funktioner  

 som de øvrige stående udvalg).
 Det skal bemærkes, at udtrykket »umiddelbar forvaltning« som  

 hidtil også omfatter de tilfælde, hvor udvalgene på kommunalbestyrelsens  

 vegne behandler sager, der vedrører den enkelte borgers forhold, således som  

 det f.eks. er tilfældet inden for bygningslovgivningen, miljølovgivningen og  

 planlovgivningen.
Den hidtidige vedtægts kapitel VII om kommunens økonomiske forvaltning er  

 udgået.
Det skyldes, at de bestemmelser i den hidtidige vedtægt, som ikke  

 blot er gentagelser af styrelsesloven, hovedsageligt er kompetenceregler, og  

 det forekommer mere hensigtsmæssigt at placere sådanne regler i tilknytning  

 til bestemmelserne om de organer, som de angår, fremfor at samle  

 bestemmelserne i et særskilt kapitel.
De pågældende regler findes i § 5 om  

 borgmesteren, § 9 om de stående udvalg og §§ 11 og 12 om økonomiudvalget.
Herudover indeholdt den tidligere styrelsesvedtægt visse regler, f.eks. om  

 aflæggelse af anlægsregnskaber, som efter deres indhold ikke kan anses for  

 egnede til optagelse i vedtægten, da der på disse områder bør gælde ensartede  

 regler i samtlige kommuner.
Reglerne kan derfor mere hensigtsmæssigt placeres  

 i en bekendtgørelse, som indenrigsministeriet agter at udsende i 1981 om  

 kommunernes budget- og regnskabsmæssige forhold.
BEMÆRKNINGER TIL DE ENKELTE BESTEMMELSER I NORMALSTYRELSESVEDTÆGTEN Til kapitel II BORGMESTEREN TIL § 4, STK. 3 Efter bestemmelsen skal udvalgene og de ansatte meddele borgmesteren de  

 oplysninger, denne måtte ønske, om sager, der er underlagt dem.
 I sager, hvor særlige tavshedspligtshensyn gør sig gældende, navnlig sager  

 vedrørende enkeltpersoner inden for de sociale og ligningsmæssige områder, er  

 borgmesteren dog kun berettiget til at forlange oplysninger, når det er  

 nødvendigt til varetagelsen af de til borgmesterembedet henlagte funktioner,  

 især borgmesterens funktioner som formand for økonomiudvalget, som øverste  

 daglige leder af kommunens administration og som koordinator.
TIL § 5 Bestemmelsen beskriver borgmesterens anvisningsfunktioner.
Bestemmelsen  

 fastslår borgmesterens pligt til at sikre, at der er fornøden  

 bevillingsmæssig hjemmel for anvisning af udgifter og indtægter, men der  

 tages ikke stilling til, hvilken bevillingsmæssig hjemmel der må kræves i det  

 enkelte tilfælde.
Hvis det er påkrævet, kan der således i en given situation  

 blive tale om at iværksætte de i styrelseslovens § 40, stk. 2, nævnte  

 lovpåbudte foranstaltninger uden bevilling, men bevilling må da indhentes  

 snarest muligt.
Til kapitel III NEDSÆTTELSE AF UDVALG OG ALMINDELIGE REGLER OM DISSES VIRKSOMHED M.V.
TIL § 7 Efter bestemmelsens 3. og 4. punktum kan et udvalgsmedlem ved sager, der  

 af udvalget skal fremsendes til anden myndighed, kræve, at denne gøres  

 bekendt med indholdet af beslutningsprotokollen vedrørende det punkt, der  

 angår medlemmets afvigende mening.
Denne regel omfatter kun de formentlig ret få tilfælde, hvor et udvalg  

 direkte fremsender sager til andre end kommunalbestyrelsen.
Hvis sagen  

 tillige skal behandles af kommunalbestyrelsen, kan et udvalgsmedlem også få  

 sin afvigende mening medsendt ved fremsendelse af udvalgets indstilling til  

 kommunalbestyrelsen, men såfremt det pågældende medlem herefter ønsker sin  

 afvigende mening i kommunalbestyrelsen medsendt til anden myndighed, må denne  

 forlanges tilført kommunalbestyrelsens beslutningsprotokol, jfr.  

 styrelseslovens § 13.
TIL § 8 Såfremt to udvalg forhandler om sager, der berører begge udvalgs område,  

 skal økonomiudvalget og borgmesteren inddrages i fornødent omfang.
Dette  

 indebærer i hvert fald, at borgmesteren skal have tilsendt dagsorden og  

 udskrift af beslutningsprotokollen for fællesmøder mellem de to udvalg, jfr.  

 styrelseslovens § 31a, stk. 1. Det kan endvidere efter omstændighederne være  

 hensigtsmæssigt, at borgmesteren deltager mere aktivt, f.eks. ved at benytte  

 sine rettigheder efter styrelseslovens § 31a til at deltage i møderne eller  

 til selv at sammenkalde medlemmerne af flere udvalg til en samlet drøftelse.
Til kapitel IV ØKONOMIUDVALGET Med ændringen af styrelseslovens § 18 er der sket en præcisering af  

 økonomiudvalgets opgaver som personaleudvalg og som ansvarligt for  

 samordningen af kommunens planlægning.
I mange kommuner svarer den nye  

 lovregel til den bestående opgavefordeling, men hvor dette ikke er tilfældet,  

 må opgavefordelingen bringes i overensstemmelse med loven, og vedtægten bør  

 ændres i overensstemmelse hermed.
TIL § 10, STK. 3 Bestemmelsen fastslår, at økonomiudvalget er generelt ansvarligt for  

 personaleforvaltningen inden for samtlige kommunens administrationsområder.  

 Hermed udelukkes delegation af kompetence i personalesager til de stående  

 udvalg, mens økonomiudvalget fortsat vil kunne overlade visse afgørelser til  

 borgmesteren eller administrationen.
Det er dog ikke tanken at afskære de  

 stående udvalg fra indflydelse på personalesagerne, idet et stående udvalg må  

 have lejlighed til at udtale sig i personalesager af væsentligere betydning  

 for det pågældende udvalg, jfr. vedtægtens § 10, stk. 7. Det skal bemærkes,  

 at økonomiudvalgets opgaver på personaleområdet også omfatter tilsyn med løn-  

 og ansættelsesforhold for personale i selvejende institutioner, der omfattes  

 af bestemmelserne om Kommunernes lønningsnævn, jfr. § 12 og styrelseslovens §  

 67.
TIL § 10, STK. 4 Udover at varetage kommunens økonomiske planlægning, d.v.s. først og  

 fremmest budgetlægningen, har økonomiudvalget ansvaret for tilvejebringelse  

 af kommuneplanforslaget.
Derimod varetages administrationen af den vedtagne  

 kommuneplan og af kommuneplanlovgivningen i øvrigt af udvalget for teknik og  

 miljø, jfr. § 13, stk. 2.
 At økonomiudvalget har ansvaret for kommuneplanlægningen indebærer, at  

 udvalget over for kommunalbestyrelsen har ansvaret for det samlede indhold af  

 kommuneplanforslaget og for den overordnede tilrettelæggelse af det arbejde,  

 der fører frem til planforslaget, men det må i øvrigt forudsættes, at  

 væsentlige dele af det samlede planforslag udarbejdes af de stående udvalg.  

 Det vil således være i overensstemmelse med styrelseslovens intentioner, at  

 udvalget for teknik og miljø udarbejder oplæg til økonomiudvalget vedrørende  

 kommuneplanforslagets arealanvendelsesdel.
 Kommunalbestyrelsen og økonomiudvalget kan i øvrigt fastsætte nærmere  

 regler om, hvorledes de stående udvalg skal fremkomme med bidrag til  

 kommuneplanforslaget.
Derudover har økonomiudvalget ansvaret for samordningen af kommunens  

 samlede planlægning.
Hermed er det samtidig fastslået, at det på de områder,  

 hvor økonomiudvalget alene har til opgave at sikre samordningen, principielt  

 må være vedkommende fagudvalg, der udarbejder (sektor) planforslagene - efter  

 de af kommunalbestyrelsen eller økonomiudvalget fastsatte regler - og  

 foretager indstilling herom til kommunalbestyrelsen gennem økonomiudvalget.  

 Dette fremgår da også af de enkelte bestemmelser i vedtægtens kap.
V.
TIL § 10, STK. 5 Efter denne bestemmelse placeres den umiddelbare forvaltning af køb og  

 salg m. v. af fast ejendom i økonomiudvalget.
Der henvises herom til  

 bemærkningerne til kap.
V.
Endvidere er beskæftigelsesmæssige spørgsmål placeret i økonomiudvalget.  

 Som et supplement hertil nævnes erhvervsmæssige spørgsmål, f. eks. vedrørende  

 teknologiske informationscentre.
Disse opgaver vil typisk berøre flere -  

 eventuelt alle - stående udvalg, og en samordning i økonomiudvalget  

 forekommer derfor hensigtsmæssig.
TIL § 10, STK. 7 Økonomiudvalget har efter denne bestemmelse pligt til at forhandle med de  

 stående udvalg i fornødent omfang.
Det bemærkes, at en række tilfælde, hvor  

 udvalget udøver lovbestemte funktioner, f.eks. samordning af planlægning,  

 ikke falder ind under den obligatoriske forhandlingspligt.
TIL §§ 11 OG 12 Økonomiudvalgets kompetence beskrives i disse bestemmelser som  

 »fastsætter regler om/ fører tilsyn med«.
Det skal understreges, at  

 der også på disse områder er tale om en umiddelbar forvaltning, således at  

 kommunalbestyrelsen fortsat har det endelige ansvar, og dermed mulighed for,  

 i det omfang den ønsker det, at fastlægge regler for og udøve kontrol med  

 udvalgets forvaltning af de pågældende områder.
 Bestemmelserne i § 12 om tilsynsforpligtelserne må betragtes som  

 minimumsforskrifter, og kommunalbestyrelsen vil derfor i vedtægten kunne  

 optage supplerende regler om de stående udvalgs og administrationens pligter  

 til at forsyne økonomiudvalget med oplysninger med henblik på udvalgets  

 udøvelse af dets tilsyns- og kontrolfunktioner på de områder, der vedrører  

 kommunens økonomiske og almindelige administrative forhold.
Til kapitel V DE STÅENDE UDVALG Der henvises til de generelle bemærkninger om udvalgsstrukturen.
Herudover  

 bemærkes, at opregningen af opgaver ikke kan anses for udtømmende, hvorfor  

 der i begyndelsen af hver paragraf er anført en generel beskrivelse af  

 opgaverne.
Der kan endvidere blive pålagt kommunerne nye opgaver.
Såfremt der  

 bliver tale om vigtigere opgaver eller opgaver, hvis placering kan give  

 anledning til tvivl, vil ministeriet tilstræbe at udsende forslag til sådanne  

 fremtidige opgavers udvalgsmæssige placering.
De tidligere særforsorgsopgaver er ikke nævnt udtrykkeligt, da opgaver  

 vedrørende personer med vidtgående fysiske eller psykiske handicap efter  

 særforsorgens udlægning skal løses i det udvalg, som i øvrigt behandler den  

 pågældende type opgaver.
F.eks. må undervisningsopgaver løses af udvalget for  

 undervisning og kultur, mens andre opgaver vedrørende handicappede må  

 placeres i socialudvalget.
Som nævnt under de generelle bemærkninger er det tidligere udvalg for  

 faste ejendomme udgået, da det har vist sig, at der ofte opstod  

 koordinationsproblemer mellem dette udvalg og de andre stående udvalg.
Med  

 hensyn til de opgaver, der tidligere har ligget i ejendomsudvalget, bemærkes,  

 at anlægsarbejder er placeret i udvalget for teknik og miljø, idet disse  

 opgaver typisk kræver en betydelig ekspertise med hensyn til de ret  

 komplicerede regler inden for entrepriseretten m.v.
Opgaven må dog løses i  

 samarbejde med det stående udvalg, som det pågældende anlæg hører under.  

 Arbejdsopgaverne er derfor delt således, at fagudvalget udarbejder  

 programoplæg, byggeprogram og dispositionsforslag, hvorefter der foretages  

 indstilling til kommunalbestyrelsen.
Derefter udarbejder udvalget for teknik  

 og miljø projektforslag, forprojekt og hovedprojekt samt forestår udførelsen  

 af alle bygge- og anlægsarbejder.
Det skal imidlertid understreges, at ministeriet er indstillet på at  

 stadfæste styrelsesvedtægter, hvorefter anlægsopgaver placeres i de enkelte  

 stående udvalg.
Man skal i den forbindelse pege på muligheden for at nedsætte  

 rådgivende byggeudvalg, som kan bistå de stående udvalg med den fornødne  

 ekspertise i byggesager.
Køb og salg m.v. af fast ejendom er placeret i økonomiudvalget, da der  

 herved opnås en hensigtsmæssig samordning af kommunens jordpolitik, bl. a.  

 vedrørende fastsættelse af priser og andre vilkår.
Ministeriet er dog  

 indstillet på at stadfæste styrelsesvedtægter, hvor køb og salg af fast  

 ejendom placeres i de enkelte stående udvalg.
Ministeriet er endvidere indstillet på at stadfæste bestemmelser om, at  

 forvaltningen af kommunens administrationsbygning(er) med tilhørende anlæg  

 varetages af økonomiudvalget.
Derimod vil man ikke kunne godkende  

 bestemmelser, hvorefter administrationen af ejendomme m.v. i større  

 udstrækning henlægges til økonomiudvalget.
Såfremt kommunalbestyrelsen ønsker at etablere flere stående udvalg end  

 foreslået i normalstyrelsesvedtægten og samtidig ønsker anlægsarbejder og køb  

 og salg af fast ejendom placeret i de enkelte stående udvalg, må det  

 erindres, at disse opgaver også skal placeres i det/ de ekstra stående  

 udvalg.
Det samme gælder med hensyn til sektorplanlægningsopgaverne.  

 Endvidere kan det/ de ekstra udvalg medtages i § 24 om vederlag til  

 udvalgsformænd.
Efter styrelseslovens § 31 har borgmesteren den umiddelbare forvaltning af  

 opgaver, som ikke er henlagt til noget udvalg.
Kommunalbestyrelsen kan dog  

 beslutte, at en opgave, som ikke er omtalt i vedtægten, f.eks. en ny kommunal  

 opgave, skal henlægges til et udvalg, men en bestemmelse herom bør da optages  

 i vedtægten ved førstkommende vedtægtsrevision.
Til kapitel VII REVISION Generelt bemærkes, at ændringen af styrelseslovens § 42 på visse områder  

 betyder en udbygning af reglerne om den kommunale revision.
TIL § 18, STK. 2 I de tilfælde, hvor en selvstændig kompetence undtagelsesvis er henlagt  

 til en anden myndighed end kommunalbestyrelsen, således som det f.eks. i et  

 vist omfang er tilfældet på det sociale område og skatteområdet, har denne  

 myndighed tilsvarende forpligtelse til at udlevere de oplysninger, som  

 revisionen anser for nødvendige for udførelsen af sit hverv, som også  

 omfatter revision af forretningsgangen i skatteforvaltningen og af de sociale  

 regnskaber.
TIL § 19 Bestemmelsen svarer til den praksis, der har udviklet sig i de senere år,  

 hvorefter den kommunale revision udover den afsluttende årsberetning afgiver  

 en række delberetninger i årets løb.
TIL § 20 Da delberetningerne supplerer årsberetningen, må de behandles på samme  

 måde, jfr. styrelseslovens § 45. Bestemmelsen præciserer derfor bl. a., at  

 også delberetninger skal behandles af kommunalbestyrelsen i et møde.
TIL § 21 Ifølge styrelseslovens § 45 skal fristen for økonomiudvalgets afgivelse af  

 årsregnskabet til kommunalbestyrelsen fastsættes af indenrigsministeren.  

 Derfor skal denne frist ikke optages i vedtægten.
Den fremtidige frist vil  

 blive fastsat i den bekendtgørelse, som indenrigsministeriet agter at udsende  

 om kommunernes budget- og regnskabsmæssige forhold.
 Det skal understreges, at indenrigsministeriet ikke vil stadfæste  

 vedtægtsbestemmelser, hvorefter årsregnskabet afgives til tilsynsrådet senere  

 end udgangen af december måned.
 Såfremt kommunalbestyrelsen er indforstået hermed, kan årsregnskabet og  

 revisionens beretning samt delberetninger sendes til tilsynsrådet til  

 foreløbig behandling samtidig med, at beretningerne sendes til  

 kommunalbestyrelsen.
 Når kommunalbestyrelsen har truffet afgørelse om alle fremkomne  

 bemærkninger, er regnskabet hermed endeligt godkendt.
Til kapitel VIII VEDERLAG M.V.
 Vederlagsreglerne er ændret på en række punkter i den nye styrelseslov.  

 Der gøres særskilt bemærkning herom under de enkelte bestemmelser nedenfor.  

 Det skal bemærkes, at nærmere regler om fast vederlag til  

 kommunalbestyrelsens medlemmer i medfør af styrelseslovens § 16, stk. 1, 1.  

 pkt., skal fastsættes af indenrigsministeren, hvilket vil ske i en  

 bekendtgørelse.
TIL § 22, STK. 1 De i indenrigsministeriets cirkulære nr. 10 af 21. januar 1972 fastsatte  

 regler for beregning af borgmestervederlag gælder fortsat indtil videre.  

 Vederlaget skal som hidtil være fastsat i styrelsesvedtægten.
TIL § 22, STK. 2 Bestemmelsen om, at der ikke kan ydes borgmesteren vederlag m.v. udover  

 borgmestervederlaget, svarer til den i dag gældende retstilstand.
TIL § 22, STK. 3 Det er nu obligatorisk at fastsætte regler om efterløn og pension til  

 borgmesteren, jfr. styrelseslovens § 34. De hidtidige regler herom gælder  

 fortsat indtil videre, jfr. indenrigsministeriets cirkulære af 1. oktober  

 1970 samt cirkulærskrivelser af 8. juli 1975 og 20. december 1977.
TIL § 23 Efter den nye regel i styrelseslovens § 34, stk. 2, kan der i vedtægten  

 fastsættes regler om ydelse af et fast vederlag til viceborgmesteren,  

 svarende til 10 pct. af borgmestervederlaget.
Vederlaget kan kun ydes til  

 første viceborgmester.
 Om mulighederne for herudover eller i stedet at yde funktionsvederlag til  

 viceborgmesteren henvises til lovens § 34.
TIL § 24, STK. 1-3 Såfremt kommunalbestyrelsen efter de nye vederlagsbestemmelsers  

 ikrafttræden, d.v.s. efter den 1. januar 1982, ønsker at yde vederlag til  

 formændene for de stående udvalg, skal der fastsættes regler herom i  

 styrelsesvedtægten, jfr. styrelseslovens § 16, stk. 7, 1. pkt.  

 Indenrigsministeriet vil indtil videre være indstillet på at godkende  

 vederlag, hvis størrelse holdes inden for de i ministeriets cirkulærskrivelse  

 af 7. marts 1978 fastsatte rammer.
TIL § 24, STK. 4 Vederlaget til formanden for havneudvalget indgår ikke i den pulje, som  

 gælder for de øvrige udvalgsformænd.
Indenrigsministeriet vil indtil videre  

 være indstillet på at godkende vederlag, hvis maksimum ikke overstiger  

 maksimum efter de hidtil gældende regler (med ajourført regulering). Der vil  

 blive udsendt ny cirkulærskrivelse herom.
TIL § 24, STK. 5 Bestemmelsen fastslår, at udvalgsformandsvederlag bortfalder for  

 fremtiden, hvis formanden har forfald i en uafbrudt periode på 6 måneder.  

 Reglen er en naturlig konsekvens af den nye regel i styrelseslovens § 16,  

 stk. 7, 2. pkt., om vederlag for funktion som udvalgsformand, jfr. også  

 vedtægtens § 25.
TIL § 25 Bestemmelsen indeholder regler om vederlag for funktion som  

 udvalgsformand, jfr. den nye styrelseslovs § 16, stk. 7, 2. pkt.
Efter  

 bestemmelsen kan vederlag kun udbetales for funktion i en uafbrudt periode af  

 mindst 2 ugers og højst 6 måneders varighed.
Til kapitel IX ÆNDRINGER I VEDTÆGTEN TIL § 26 De ovenfor nævnte ændringer af styrelsesloven, som medfører  

 vedtægtsændringer, træder i kraft den 1. januar 1982, jfr.  

 indenrigsministeriets bekendtgørelse nr. 176 af 14. april 1981.
Ændringer i kommunernes vedtægter på disse områder bør derfor træde i  

 kraft den 1. januar 1982. Det forudsætter dog, at såvel kommunalbestyrelsen  

 som indenrigsministeriet kan færdigbehandle vedtægtsændringerne inden denne  

 dato, idet visse vedtægtsændringer efter deres indhold ikke kan ske med  

 tilbagevirkende kraft.
I modsat fald vil vedtægtsændringen først kunne træde  

 i kraft ved indenrigsministeriets stadfæstelse.
 Da der bliver tale om ret omfattende ændringer af vedtægterne, skal  

 indenrigsministeriet af ordensmæssige grunde anbefale, at ændringerne  

 gennemføres ved kommunalbestyrelsens vedtagelse af et forslag til ny  

 styrelsesvedtægt.
 Med henblik på at fremme indenrigsministeriets behandling af sager om  

 stadfæstelse af styrelsesvedtægter vil man sætte pris på, at  

 kommunalbestyrelsen så vidt muligt udarbejder vedtægtsudkastet ved en direkte  

 redaktion på det trykte eksemplar af normalstyrelsesvedtægten (f.eks. på den  

 blanke venstreside). I tilfælde, hvor denne fremgangsmåde ikke anvendes, skal  

 man henstille, at det ved udkastets indsendelse til indenrigsministeriet  

 oplyses, hvilke bestemmelser i udkastet der adskiller sig fra  

 normalstyrelsesvedtægten.
 Man skal endelig henlede opmærksomheden på, at en eventuel ændring i  

 kommunalbestyrelsens medlemstal, der ønskes gennemført med virkning fra den  

 1. januar 1982, må indstilles til ministeriets stadfæstelse så tidligt, at  

 stadfæstelsen kan ske senest i begyndelsen af oktober 1981. Det skyldes, at  

 antallet af dem, der skal vælges, efter ændringen af den kommunale valglovs §  

 11 skal bekendtgøres i de stedlige dagblade - og, såfremt valgbestyrelsen  

 finder det fornødent, tillige i stedlige lokalaviser og lignende - senest 4  

 uger før valget, der afholdes den 17. november 1981.
Såfremt kommunalbestyrelsen på et senere tidspunkt gennemfører mindre  

 ændringer af vedtægten, skal den hidtidige vedtægt ikke ophæves.
Men  

 kommunalbestyrelsen bør i så fald ved genoptryk af vedtægten foretage en  

 tilføjelse om, hvilke paragraffer der er ændret, og hvornår disse ændringer  

 er vedtaget af kommunalbestyrelsen samt stadfæstet af indenrigsministeriet.  

 Et forslag til en sådan tilføjelse er anført under § 26.
 Yderligere eksemplarer af dette cirkulære og af den nye  

 normalstyrelsesvedtægt kan bestilles i indenrigsministeriets  

 kommunalafdeling, fællesjournalen, telefon 01 - 116900, lokal 5460.
INDENRIGSMINISTERIET, DEN 27. APRIL 1981 HENNING RASMUSSEN /Preben Espersen Bilag Styrelsesvedtægt for kommune INDHOLDSFORTEGNELSE Kapitel I.
Kommunalbestyrelsen....................................310 Kapitel II.
Borgmesteren..........................................310 Kapitel III.
Nedsættelse af udvalg og almindelige regler om disses  

 virksomhed m.v ................................................310 Kapitel IV. Økonomiudvalget ......................................310 Kapitel V.
De stående udvalg......................................311 Kapitel VI.
Ligningskommissionen..................................312 Kapitel VII.
Revision ............................................312 Kapitel VIII.
Vederlag m.v........................................313 Kapitel IX. Ændringer i vedtægten ................................314 KOMMUNALBESTYRELSEN § 1. . . . . . . . . . . . . .  kommunalbestyrelse  

 består af . . . medlemmer.
 Stk. 2.  Kommunalbestyrelsen vælger en borgmester og en  

 (første og anden) (* 1) viceborgmester, jfr. § 6 i lov om kommunernes  

 styrelse (i det følgende kaldet styrelsesloven).
 § 2.  De nærmere regler om forberedelse, indkaldelse  

 og afholdelse af kommunalbestyrelsens møder fastsættes i kommunalbestyrelsens  

 forretningsorden (i det følgende kaldet forretningsordenen), jfr.  

 styrelseslovens § 2.
BORGMESTEREN § 3.  De nærmere regler om borgmesterens opgaver i  

 forbindelse med kommunalbestyrelsens møder fastsættes i forretningsordenen,  

 jfr. styrelseslovens §§ 8 og 30.
 § 4.  Borgmesteren varetager de funktioner som øverste  

 daglige leder af kommunens samlede administration, der fremgår af  

 styrelseslovens kapitel IV.
 Stk. 2.  Borgmesteren drager omsorg for, at der om  

 sager, der hører under et udvalgs område, indhentes de nødvendige erklæringer  

 fra udvalget, inden kommunalbestyrelsen træffer beslutning i sagen.
Stk. 3.  Borgmesteren påser sagernes ekspedition,  

 herunder at de ekspederes uden unødvendig forsinkelse.
Borgmesteren kan af  

 udvalgene og de ansatte forlange enhver oplysning om sager, der er underlagt  

 dem, og om sagernes ekspedition.
§ 5.  Borgmesteren drager omsorg for, at ingen udgift  

 afholdes eller indtægt oppebæres uden fornøden bevilling, og at udgifter og  

 indtægter bogføres i overensstemmelse med de af indenrigsministeriet og  

 kommunalbestyrelsen fastsatte regler.
Finder borgmesteren, at en disposition  

 ikke har haft bevillingsmæssig hjemmel, forelægges spørgsmålet for  

 kommunalbestyrelsen.
 NEDSÆTTELSE AF UDVALG OG ALMINDELIGE REGLER  

 OM DISSES VIRKSOMHED M.V.
 1. Økonomiudvalget.
 2. Udvalget for teknik og miljø.
 3. Udvalget for undervisning og kultur.
 4. Det sociale udvalg.
 5. Havneudvalget (* 2).
§ 7.  For hvert udvalg føres en beslutningsprotokol,  

 hvori udvalgets beslutninger indføres.
Beslutningsprotokollen underskrives  

 efter hvert møde af de medlemmer, der har deltaget i mødet.
Ethvert af disse  

 medlemmer kan forlange sin afvigende mening kort tilført  

 beslutningsprotokollen og ved sager, der af udvalget skal fremsendes til  

 anden myndighed, kræve, at denne samtidig gøres bekendt med indholdet af  

 protokollen.
Det pågældende medlem kan ved sagens fremsendelse ledsage denne  

 med en begrundelse for sit standpunkt.
 § 8.  Hvis et stående udvalg agter at foretage  

 dispositioner, der berører et andet udvalgs område, skal der inden  

 iværksættelsen forhandles med dette udvalg, i fornødent omfang med  

 inddragelse af økonomiudvalget og borgmesteren, jfr. styrelseslovens §§ 18 og  

 31a.
 § 9.  De stående udvalg drager omsorg for, at  

 bevillinger og rådighedsbeløb, der er tildelt udvalget, ikke overskrides.  

 Udvalgene foretager indstilling til kommunalbestyrelsen gennem  

 økonomiudvalget, hvis yderligere bevillinger er ønskelige eller nødvendige.
ØKONOMIUDVALGET § 10.  Økonomiudvalget består af borgmesteren, der er  

 formand for udvalget, samt . . . af kommunalbestyrelsens øvrige medlemmer.
 Stk. 2.  Udvalget varetager den umiddelbare forvaltning  

 af de anliggender, der er underlagt det i medfør af styrelseslovens § 18, §  

 21 og kapitel V.
Stk. 3.  Udvalget varetager den umiddelbare forvaltning  

 af løn- og personaleforhold inden for ethvert af kommunens  

 administrationsområder.
Udvalget fastsætter regler for borgmesterens og  

 administrationens behandling af personalesager.
Stk. 4.  Udvalget varetager kommunens økonomiske  

 planlægning og har ansvaret for kommuneplanlægningen samt for en samordnet  

 løsning af kommunens planlægningsopgaver.
Udvalget fastlægger de fælles  

 planforudsætninger og bistår de stående udvalg med tilvejebringelse af det  

 nødvendige grundlag for udvalgenes planlægningsopgaver.
Udvalget fastsætter  

 generelle forskrifter for planernes tilvejebringelse.
Udvalget drager omsorg  

 for udarbejdelse af økonomiske konsekvensvurderinger af de udarbejdede  

 planforslag og foretager indstilling til kommunalbestyrelsen om  

 planforslagene.
Udvalgets erklæring indhentes om enhver sag, der vedrører  

 kommunens planlægningsopgaver, inden sagen forelægges kommunalbestyrelsen til  

 beslutning.
Stk. 5.  Udvalget varetager den umiddelbare forvaltning  

 af - køb, salg og pantsætning af fast ejendom - beskæftigelsesmæssige, erhvervsmæssige og lignende spørgsmål.
 Stk. 6.  Udvalget udarbejder forslag og foretager  

 indstilling til kommunalbestyrelsen om kommunens kasse- og  

 regnskabsregulativ, jfr. styrelseslovens § 42.
 Stk. 7.  Udvalget forhandler i fornødent omfang med et  

 stående udvalg inden iværksættelsen af foranstaltninger af væsentlig  

 betydning for det pågældende udvalg.
§ 11.  Økonomiudvalget fastsætter regler om - indberetninger fra den kommunale administration med henblik på udvalgets  

 udøvelse af budget- og bevillingskontrol, jfr. § 12 - i hvilket omfang kommunens værdier skal forsikres - samordning af kommunens indkøbsfunktioner.
§ 12.  Økonomiudvalget fører tilsyn med - at forvaltningen af økonomiske midler sker i overensstemmelse med  

 kommunalbestyrelsens beslutninger og i øvrigt på forsvarlig måde - at forvaltningen af kommunens kasser og kommunens regnskabsføring er  

 forsvarlig - at de på årsbudgettet meddelte bevillinger og rådighedsbeløb samt de ved  

 særlig beslutning bevilgede beløb ikke overskrides uden kommunalbestyrelsens  

 samtykke - at kommunens arkivalier opbevares på betryggende måde, jfr.  

 styrelseslovens § 62 - løn- og ansættelsesforhold for personale i selvejende institutioner,  

 jfr. styrelseslovens § 67.
DE STÅENDE UDVALG § 13.  Udvalget for teknik og miljø består af . . .  

 medlemmer.
Stk. 2.  Udvalget varetager den umiddelbare forvaltning  

 af kommunens opgaver på det tekniske og miljømæssige område og på  

 arealanvendelsesområdet, herunder opgaver vedrørende - administration af kommuneplanlovgivningen - bygge- og boligforhold - miljøbeskyttelse - levnedsmidler - kollektiv trafik - hyre-, rute- og - renovationsvæsen - vandforsyning - vandløb - varmeforsyning - vejvæsen - civilforsvar (* 3) - brandvæsen (* 4) - de(n) kommunale havn(e) (* 5) - projektforslag, forprojekt og hovedprojekt samt udførelse af alle  

 kommunale bygge- og anlægsarbejder uanset benyttelsesformål - samarbejde med private og selvejende institutioner inden for udvalgets  

 område samt drift og vedligeholdelse af - kommunale værker og den øvrige kommunale forsyningsvirksomhed - spildevandsanlæg - rekreative områder, herunder parker - kommunens kirkegårde - kommunale bygninger og anlæg, som ikke ved denne vedtægt eller  

 kommunalbestyrelsens beslutning er henlagt under noget andet udvalgs område.
Stk. 3.  Udvalget udarbejder forslag og foretager  

 indstilling til kommunalbestyrelsen om - lokalplaner og sektorplaner for de i stk. 2 omtalte og eventuelle andre  

 tekniske og miljømæssige områder, i samarbejde med økonomiudvalget, jfr. § 10 - takster for forsyningsvirksomheder samt vedrørende institutioner, forsyningsvirksomheder og andre anlæg under  

 udvalgets område - anlægsplaner - programoplæg, byggeprogram og dispositionsforslag for bygge- og  

 anlægsarbejder.
 § 14.  Udvalget for undervisning og kultur består af .  

 . . medlemmer.
Stk. 2.  Udvalget varetager den umiddelbare forvaltning  

 af kommunens undervisningsmæssige og kulturelle opgaver, herunder opgaver  

 vedrørende - folkeskolen, ungdomsskolen og voksenundervisningen - samarbejde med private og selvejende institutioner inden for udvalgets  

 område - fritidsforanstaltninger for børn og unge - biblioteksvæsen - museumsforhold - musikskoler og andre musikaktiviteter - teater- og biografforhold - udlån og udleje af lokaler i kommunale ejendomme til foreninger m.v.
 - drift og vedligeholdelse af skolernes bygninger, idrætsanlæg m.v. og  

 andre fritidsfaciliteter samt eventuelle andre bygninger, anlæg og arealer  

 under udvalgets område.
Stk. 3.  Udvalget udarbejder forslag og foretager  

 indstilling til kommunalbestyrelsen om - skoleudbygningsplaner og andre sektorplaner inden for det  

 undervisningsmæssige og kulturelle område, i samarbejde med økonomiudvalget,  

 jfr. § 10 - regler for udlån og udleje af lokaler i kommunale ejendomme og for  

 tilskud til foreninger m.v.
samt vedrørende institutioner og andre anlæg under udvalgets område - anlægsplaner - programoplæg, byggeprogram og dispositionsforslag for bygge- og  

 anlægsarbejder.
 § 15.  Det sociale udvalg består af . . . medlemmer.
 Stk. 2.  Udvalget træffer afgørelse i sager, der ifølge  

 lovgivningen er henlagt til det sociale udvalg.
Stk. 3.  Udvalget varetager den umiddelbare forvaltning  

 af kommunens sociale, sundhedsmæssige og arbejdsmarkedsmæssige opgaver,  

 herunder - opgaver vedrørende kommunens sociale institutioner og private og  

 selvejende institutioner, som kommunalbestyrelsen har indgået overenskomst  

 med for at opfylde kommunens forpligtelser efter social- og  

 sundhedslovgivningen - drift og vedligeholdelse af bygninger, anlæg og arealer under udvalgets  

 område.
 Stk. 4.  Udvalget varetager den umiddelbare forvaltning  

 af opgaver vedrørende boligsikring og beboerindskud.
Stk. 5.  Udvalget udarbejder forslag og foretager  

 indstilling til kommunalbestyrelsen om - sociale udbygningsplaner og andre sektorplaner inden for udvalgets  

 område, i samarbejde med økonomiudvalget, jfr. § 10 samt vedrørende institutioner og andre anlæg under udvalgets område - anlægsplaner - programoplæg, byggeprogram og dispositionsforslag for bygge- og  

 anlægsarbejder.
 § 16.  (* 2) Havneudvalget består af . . . medlemmer,  

 (hvoraf . . . kan vælges uden for kommunalbestyrelsens midte) (* 6).
 Stk. 2.  Udvalget varetager den umiddelbare forvaltning  

 af havnens anliggender i overensstemmelse med reglerne i lovgivningen om  

 trafikhavne.
LIGNINGSKOMMISSIONEN § 17.  Ligningskommissionen består af . . . medlemmer,  

 der vælges efter reglerne i lov om skattemyndighedernes organisation og om  

 klageadgang m.m. (skattestyrelsesloven).
REVISION § 18.  Kommunalbestyrelsen antager en sagkyndig  

 revision, jfr. styrelseslovens § 42.
 Stk. 2.  Kommunalbestyrelsen skal give revisionen adgang  

 til at foretage de undersøgelser m.v., denne finder nødvendige, og skal sørge  

 for, at revisionen i øvrigt får de oplysninger og den bistand, som revisionen  

 anser for påkrævet for udførelsen af hvervet.
 Stk. 3.  Kommunalbestyrelsen fastsætter de nærmere  

 regler om revisionen i et revisionsregulativ.
§ 19.  Revisionen afgiver en årsberetning om  

 revisionen af årsregnskabet.
Revisionen afgiver endvidere beretning i årets  

 løb, når det er foreskrevet, eller revisionen finder det hensigtsmæssigt  

 (delberetninger).
 § 20.  I delberetninger redegøres for den udførte  

 revision samt for forhold, der har givet anledning til bemærkninger, eller  

 forhold i øvrigt, som revisionen har fundet anledning til at fremdrage.  

 Revisionen skal gøre bemærkning, hvis den mener, at regnskabets poster ikke  

 er i overensstemmelse med kommunalbestyrelsens beslutninger, eller at der er  

 handlet i strid med gældende love og bestemmelser, jfr. styrelseslovens § 42.
 Stk. 2.  Beretningen forelægges økonomiudvalget og - for  

 så vidt angår bemærkninger, der ikke umiddelbart angår den forvaltning, der  

 hører under økonomiudvalget - tillige den pågældende kommunale myndighed til  

 besvarelse, inden kommunalbestyrelsen i et møde træffer afgørelse om  

 revisionens bemærkninger og om eventuelle andre spørgsmål vedrørende det  

 pågældende regnskab.
 Stk. 3.  Beretningen og kommunalbestyrelsens afgørelse  

 herom indsendes til tilsynsrådet senest 3 måneder efter modtagelsen af  

 beretningen, dog senest samtidig med afgørelsen vedrørende  

 revisionsberetningen om årsregnskabet, jfr. § 21. Samtidig sendes et  

 eksemplar af afgørelsen til revisionen.
 § 21.  Kommunalbestyrelsen afgiver årsregnskabet til  

 revisionen inden den 20. august i det følgende år.
 Stk. 2.  Efter at revisionen er afsluttet, skal  

 årsregnskabet af revisionen forsynes med påtegning om, at revisionen er  

 udført i overensstemmelse med revisionsregulativets bestemmelser.
 Stk. 3.  Revisionen afgiver inden den 15. november  

 beretning om revisionen af årsregnskabet til kommunalbestyrelsen.
 Stk. 4.  Den i § 20, stk. 1 og 2, angivne fremgangsmåde  

 finder også anvendelse på revisionens og kommunalbestyrelsens behandling af  

 årsregnskabet.
Stk. 5.  Årsregnskabet og revisionens beretning samt  

 kommunalbestyrelsens afgørelse om denne indsendes til tilsynsrådet inden  

 udgangen af december måned.
Samtidig sendes et eksemplar af afgørelsen til  

 revisionen.
 VEDERLAG M.V.
 § 22.  Borgmesteren oppebærer vederlag efter de  

 regler, der gælder for statens tjenestemænd i lønramme . . . (skalatrin . .  

 .). (Til stillingen knyttes et særligt tillæg med et grundbeløb på . . . kr.,  

 der reguleres efter de regler, der gælder for regulering af generelle og  

 særlige tillæg til statens tjenestemandslønninger) (* 7). Vederlaget  

 udbetales med 1/12 forud for hver måned.
 Stk. 2.  Udover det i stk. 1 nævnte vederlag kan der  

 ikke af kommunens kasse ydes borgmesteren honorar, mødediæter eller andet  

 vederlag for bestridelsen af et kommunalt hverv.
 Stk. 3.  Regler om efterløn og pension til borgmesteren  

 fastsættes i et tillæg til denne vedtægt.
 (§ 23. Viceborgmesteren/ Første viceborgmester oppebærer et vederlag, som  

 udgør 10 pct. af borgmesterens vederlag, jfr. styrelseslovens § 34) (* 8).
 § 24.  Formanden for udvalget for teknik og miljø  

 oppebærer et vederlag, som udgør . . . pct. af borgmesterens vederlag.
 Stk. 2.  Formanden for udvalget for undervisning og  

 kultur oppebærer et vederlag, som udgør . . . pct. af borgmesterens vederlag.
 Stk. 3.  Formanden for det sociale udvalg oppebærer et  

 vederlag, som udgør . . . pct. af borgmesterens vederlag.
 (Stk. 4. Formanden for havneudvalget oppebærer et vederlag med et  

 grundbeløb på . . . kr., der reguleres i overensstemmelse med de af  

 indenrigsministeriet fastsatte regler) (* 2).
 Stk. 5.  Den i stk. 1-4 nævnte vederlæggelse ophører,  

 når formanden på grund af forfald i en uafbrudt periode på 6 måneder har  

 været forhindret i at varetage formandshvervet.
 § 25.  Når et medlem af et stående udvalg på grund af  

 formandens sygdom, ferie eller fravær af anden årsag af udvalget er  

 konstitueret som formand i en periode på mindst 2 uger, oppebærer vedkommende  

 i funktionsperioden vederlag efter samme regler som formanden, jfr. § 24,  

 stk. 1-4.
 Stk. 2.  Funktionsvederlag kan højst oppebæres i en  

 uafbrudt periode på 6 måneder.
ÆNDRINGER I VEDTÆGTEN § 26.  Denne vedtægt træder i kraft den 1. januar  

 1982/ ved indenrigsministeriets stadfæstelse.
 Stk. 2.  Samtidig ophæves »Vedtægt for styrelsen af  

 de kommunale anliggender i kommune af » med senere ændringer.
 Stk. 3.  Forslag om ændringer i og tillæg til denne  

 vedtægt skal behandles i to kommunalbestyrelsesmøder med mindst 8 dages  

 mellemrum, og de vedtagne ændringer og tillæg indstilles til  

 indenrigsministeriets stadfæstelse.
---- (* 1) Det i parentes anførte kan udelades.
 (* 2) Kun, hvor der i kommunen findes en havn, der er omfattet af kapitel  

 6 i lov om trafikhavne.
 (* 3) Kun i kommuner uden civilforsvarskommission eller  

 beredskabskommission, jfr. civilforsvarsloven, som denne forventes affattet  

 efter ændring i 1981.
 (* 4) Kun i kommuner uden brandkommission eller beredskabskommission, jfr.  

 brandloven, som denne forventes affattet efter ændring i 1981.
 (* 5) Kun, hvor der er en kommunalt ejet havn i kommunen, altså en havn,  

 der ikke er omfattet af kapitel 6 i lov om trafikhavne.
(* 6) Det i parentes anførte kan udelades.
Flertallet af pladserne skal  

 altid beklædes af medlemmer af kommunalbestyrelsen, jfr. styrelseslovens §  

 19.
 (* 7) Særligt tillæg kan efter de gældende regler kun ydes til visse  

 lønrammer.
 (* 8) Bestemmelsen er ikke obligatorisk.
 (* 9) Denne formulering anvendes, hvis der alene sker en ændring i  

 vedtægten.
