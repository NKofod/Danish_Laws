Cirkulæreskrivelse om meddelelse om  

 dispensation til at blive stillet som om optagelse var sket den 31. marts  

 1992 Kommentarer m.v.:
 En person, der afsluttede sin uddannelse i juni måned 1992, kunne  

 ikke opnå dispensation, da hun som uddannelsessøgende faldt uden  

 for bestemmelsens målgruppe.
 Meddelelse om afgørelsen:
 Ansøgeren, som var pædagogstuderende, søgte om  

 dispensation til at blive stillet, som om optagelse var sket den 31. marts  

 1992 i relation til efterlønsordningens anciennitetskrav.
 Ansøgeren kunne først optages i juni måned 1992 efter  

 uddannelsens afslutning.
 Direktoratet afslog dispensation under henvisning til, at de  

 uddannelsessøgende falder uden for bestemmelsens målgruppe.  

 Direktoratet henviste til bemærkningerne til lovforslaget, hvorefter  

 bestemmelsen tager sigte på erhvervsaktive personer, der - for eksempel  

 på grund af arbejdsløshed, sygdom eller barselsorlov - i en  

 kortere periode op til skæringstidspunktet den 31. marts 1992, har  

 været forhindret i at blive optaget i en  

 arbejdsløshedskasse.
 Ankenævnet tiltrådte direktoratets afgørelse med den  

 givne begrundelse.
