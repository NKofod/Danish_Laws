1. Ved lov nr. 284 af 7. juni 1972 er gennemført en  

 række ændringer i lov nr. 314 af 18. juni 1969 om naturfredning.
Disse  

 ændringer nødvendiggør på en række punkter ændringer i eller supplementer til  

 ministeriets cirkulære nr. 245 af 22. november 1969 om naturfredningsloven,  

 der i mellemtiden er suppleret ved cirkulæreskrivelse nr. 107 af 9. juni 1971  

 om behandling af sager om dispensation fra naturfredningslovens beskyttelse-  

 og byggelinier m.m., cirkulæreskrivelse af 6. januar 1972 om den nærmere  

 behandling af sager om el-anlæg i medfør af bekendtgørelse nr. 344 af 14.  

 juli 1971 og cirkulæreskrivelse nr. 202 af 29. maj 1972 om behandlingen af  

 sager i medfør af naturfredningslovens § 48, stk. 1.
 Ændringer i loven er sket inden for:
ad kap.
I: Lovens formål.
 2. Formålsbestemmelsen, § 1, er ændret ved tilføjelsen  

 som nr. 4 i stk. 2 af sætningen »at bidrage til, at det menneskelige  

 miljø ikke forringes gennem forurening«.
 Allerede i 1969-cirkulærets s. 1-2 var i overensstemmelse med det under  

 lovforslagets behandling af folketingsudvalget fremførte anført, at alle  

 hensyn med tilknytning til naturfredningsbegrebet kan varetages ved  

 fredningsnævnenes eller andre fredningsmyndigheders afgørelser, og at det  

 blandt de elementer, der således kan indgå i vurderingen også er hensynet til  

 forureningsbekæmpelsen.
 Efter ministeriets opfattelse må begrebet »det menneskelige  

 miljø«, forstås vidt og hjemlende en beføjelse for  

 fredningsmyndighederne til ved deres afgørelser at tage  

 forureningsbegrænsende hensyn og eventuelt at lade disse hensyn være  

 eneafgørende.
 I folketingsudvalgets betænkning er som et eksempel på en sådan anvendelse  

 anført, at der i forbindelse med meddelelse af dispensation fra bestemmelsen  

 om vejbyggelinien i § 47 vil kunne stilles betingelser, det tilsigter at  

 afværge eller begrænse støjgener.
ad kap.
II: Fredningskredse og fredningsmyndigheder.
 3. I § 7 om naturfredningsrådet er foretaget to  

 ændringer i stk. 1. Dels er antallet af rådets medlemmer udvidet fra 7 til  

 10, dels er rådet blevet omdannet til et rent naturvidenskabeligt  

 ekspertorgan, idet det om samtlige medlemmer, der beskikkes efter indstilling  

 fra de naturvidenskabelige falkuteter, er bestemt, at de skal have  

 naturvidenskabelig indsigt.
 Ændringen af § 7 må ses på baggrund af det stadigt voksende behov for et  

 rent naturvidenskabeligt ekspertorgan ikke alene i henseende til  

 administration efter naturfredningsloven, men også som led i en rådgivning  

 med hensyn til økologiske problemer (problemerne om samspillet mellem alt  

 levende og det omgivende miljø) overfor andre myndigheder, specielt i  

 relation til forureningsbekæmpelsen og f.eks. som bistand for eventuelle  

 grønlandske fredningsmyndigheder.
Det følger af denne omdannelse af naturfredningsrådet, at en æstetisk og  

 arkitektonisk rådgivning i forbindelse med naturfredningsarbejdet må  

 indhentes andetsteds fra.
Akademirådet vil blive søgt inddraget i dette  

 arbejde.
I øvrigt sker der ikke ændringer i naturfredningsrådets arbejdsopgaver.  

 Det må dog bemærkes, at ministeriet finder, at den i 1969-cirkulæret s. 15  

 nævnte forudsætning om indhentning af en udtalelse fra naturfredningsrådet i  

 sager om dispensation fra § 46 om strandbeskyttelseslinien ikke længere bør  

 opretholdes.
Fremtidig forudsættes rådet kun hørt i sager, hvor der  

 foreligger spørgsmål af naturvidenskabelig art, herunder om udgangspunktet  

 for strandbeskyttelsesliniens beregning, jfr. også punkt IV i  

 cirkulæreskrivelse nr. 107 af 9. juli 1971.
 I § 7, stk. 3 er den hidtidige bestemmelse om, at naturfredningsrådet selv  

 vælger sin formand, blevet afløst af en bestemmmelse om, at rådets formand  

 beskikkes af ministeren blandt medlemmerne.
ad kap.
III: Fredning.
 4. Ændringerne i dette kapitel indskrænker sig til, at  

 i § 31 om underretning om og gennemførelse af overfredningsnævnets afgørelse  

 er henvisningen til § 22, stk. 4 ændret til § 22, stk. 5. Ændringen er af  

 redaktionel karakter.
ad kap.
IV: Planlægning.
 5. Ved ændringen af undtagelsesbestemmelsen i § 37,  

 stk. 2, 2. pkt. er det bestemt, at sædvanlige dyrkningsmæssige ændringer  

 inden for landbrugs- eller skovbrugdrift kan gennemføres uden tilladelse fra  

 fredningsplanudvalget.
 Ændringen af formuleringen fra 1969-loven »forandringer, det skyldes  

 dyrkningsmæssige ændringer« til »sædvanlig dyrkningsmæssige  

 ændringer« tilsigter at give fredningsplanudvalget kontrol med  

 opdyrknings- og skovtilplantningsprojekter inden for de af fredningsplanerne  

 omfattende arealer.
Sædvanlige dyrkningsmæssige ændringer må i almindelighed forstås som  

 ændringer, der ikke væsentlig ændrer områdets hidtidige karakter, men indgår  

 i sædvanlig landbrugsmæssig omdrift.
Opdyrkning af hidtil udyrkede arealer  

 eller en mere omfattende tilplantning vil derfor som regel kræve  

 fredningsplanudvalgets tilladelse.
For så vidt angår landbrugsbygninger, bør  

 der i almindelighed i fredningsplanerne være særlige bestemmelser, hvorefter  

 der ikke kræves godkendelse af det nødvendige byggeri.
 6. Ved tilføjelsen at et nyt stk. 2 til § 38 har  

 ministeriet for kulturelle anliggender fået kompetence til at fastsætte  

 regler om, at ejeren først kan kræve fredningssag efter stk. 1 rejst den 1.  

 september 1975, eller når der er forløbet 3 år fra en fredningsplans  

 bekendtgørelse.
Anvendelsen af reglen i § 38, stk. 2 forudsætter, at der kommer til at  

 foreligge et klart samfundsmæssigt behov for ordningen.
Det er derfor den  

 fremtidige udvikling, der bliver afgørende for, om der vil blive fastsat  

 regler ifølge § 38, stk. 2.
 7. Ved tilføjelse af et nyt stk. 2 til § 40 er det  

 bestemt, at ministeren kan fastsætte regler om, at forbud efter stk. 1 skal  

 gælde for 2 år, og at det kan forlænges for yderligere 2 år.
 Om bestemmelsens forudsætninger og eventuelle fremtidige anvendelse  

 henvises til det under punkt 6 om § 38, stk. 2 anførte.
ad kap.
V: Anlæg i det åbne land.
 8. Ændringerne i § 43 er dels af redaktionel, dels af  

 materiel art.
 I stedet for den hidtidige formulering »motor- og andre  

 væddeløbsbaner«, er i § 43, stk. 1, nr. 1 anvendt benævnelsen væddeløbs-  

 og motorbaner for at præcisere, at også motorbaner, hvor der ikke konkurreres  

 på hastighed, kræver godkendelse af fredningsplanudvalget.
Ved omtalen af oplagspladser i § 43, stk. 1, nr. 3, jfr. 1969-cirkulæret  

 kap.
V, er eftersætningen » og lignende« udeladt, således at dette  

 punkt i bestemmelsen harmonerer med de øvrige, der klart angiver de anlæg,  

 der er omfattet af reglen.
 9. Bestemmelsen omfatter følgende nye grupper af  

 anlæg:
A.
Skydebaner, § 43, stk. 1, nr. 1.
 Det fremgår af folketingsudvalgets betænkning, at formuleringen tilsigter,  

 at også statslige militære skydeanlæg skal være omfattet af bestemmelsen.
Visse civile skydebaner skal efter § 7 i våbenloven (lovbekendtgørelse nr.  

 16 af 20. januar 1965), jfr. nærmere bekendtgørelse nr. 203 af 20. maj 1950  

 om indretning og anlæggelse af skydebaner og feltskydningsterræner, godkendes  

 af den stedlige politimyndighed.
Fredningsplanudvalget bør derfor i sager,  

 hvor tilladelse kan komme på tale, indhente en udtalelse fra den stedlige  

 politimyndighed.
Se også punkt 10.
B.
Pelsdyrfarme, § 43, stk. 1, nr. 4.
 Bestemmelsen omfatter ikke eksisterende anlæg eller etablering af  

 begrænsede anlæg til pelsdyravl i forbindelse med eksisterende landbrug.  

 Afgørende for, om en godkendelse er nødvendig, er ikke, om anlægget til  

 pelsdyravl optager en større eller mindre andel af en ejendom, men anlæggets  

 størrelse og placering og dermed dets virkning i landskabet.
Efter § 19, stk. 4 i normalsundhedsvedtægten for landkommuner (1960) må  

 pelsdyrfarme kun indrettes efter sundhedskommissionens forud indhentede  

 tilladelse.
Efter § 5 i landbrugsministeriets bekendtgørelse nr. 172 af 10.  

 maj 1944, jfr. landbrugsministeriets cirkulære nr. 174 af 20. september 1963,  

 skal anlæg til pelsdyrfarme godkendes af den stedlige politimester.  

 Fredningsplanudvalget bør derfor i sager, hvor tilladelse kan komme på tale,  

 indhente udtalelse fra såvel sundhedskommissionen som politimesteren.
Se også  

 punkt 10.
C.
Dambrug, § 43, stk. 1, nr. 4.
Efter reglerne i vandløbsloven (lovbekendtgørelse nr. 132 af 6. marts  

 1970) skal projekter til dambrug forelægges vandløbsretten.
En rationel  

 sagsbehandling må efter ministeriets opfattelse indebære, at projekter til  

 dambrug forelægges fredningsplanudvalget til afgørelse, således at denne  

 afgørelse træffes, forinden projektet forelægges - og sagen eventuelt afgøres  

 af - vandløbsretten.
Man skal derfor henstille, at fredningsplanudvalget ved  

 administrationen i videst muligt omfang medvirker til en sådan  

 sagsbehandling.
Dette vil som oftest indebære bl.a., at fredningsplanudvalget  

 undersøger, hvorvidt et projekt er forelagt vandløbsretten og i bekræftende  

 fald gør vandløbsretten bekendt med, at sagen verserer for  

 fredningsplanudvalget.
 Såfremt økologiske spørgsmål er af betydning for sagens afgørelse, bør der  

 indhentes en udtalelse fra naturfredningsrådet, jfr. i øvrigt punkt 2 og 3.
Til en forelæggelse af en dambrugsansøgning for fredningsplanudvalget vil  

 det efter ministeriets opfattelse som regel være tilstrækkeligt at oplyse  

 ejendommens matrikelnummer ledsaget af en skitse, der viser anlæggets  

 beliggenhed og afgrænsning.
Fredningsplanudvalget kan imidlertid - hvis man  

 skønner det nødvendigt - indhente oplysninger om anlæggets nærmere karakter,  

 produktionens art og omfang m.v.
Fredningsplanudvalget bør normalt indhente  

 oplysninger fra de i § 13 i lov nr. 66 af 23. marts 1965 om ferskvandsfiskeri  

 nævnte organisationer, Ferskvandsfiskeriforeningen for Danmark og Danmarks  

 Sportsfiskerforbund.
 Som regel vil etablering af et dambrug ikke kunne ske uden at det medfører  

 ændring af vandløbets åbne forløb, men om dette er tilfældet, eller om det  

 pågældende vandløb er offentligt (se om ændring af offentlige vandløbs åbne  

 forløb nedenfor under D og om søbeskyttelseslinien i § 47 a punkt 15) er  

 efter § 43, stk. 1 uden betydning.
 D. Ændringer i offentlige vandløbs åbne forløb og naturlige søers  

 tilstand, § 43, stk. 2.
 Ifølge § 43, stk. 2 må ændringer af offentlige vandløbs åbne forløb samt  

 naturlige søers tilstand kun ske med fredningsplanudvalgets tilladelse.  

 Arbejder i henhold til gældende vandløbsregulativer kan dog foretages uden  

 forelæggelse for fredningsplanudvalget.
Bestemmelsen, der er motiveret af det stigende behov for at opretholde og  

 beskytte vore ferske vande, giver fredningsplanudvalget indseende med  

 afvandinger, opstemninger og andre reguleringer.
Bestemmelsen, der skal ses i  

 sammenhæng med § 43, stk. 1, nr. 4 om dambrug, jfr. ovenfor under C og med §  

 47 a, hvorved beskyttelsen af de ferske vandes omgivelser er skærpet, se  

 punkt 15, omfatter ikke ændringer, der udelukkende består i f.eks. tilledning  

 af spildevand.
Ikke enhver regulering af offentlige vandløb er omfattet af bestemmelsen,  

 idet det følger af begrebet åbne forløb, at en regulering af f.eks. et  

 rørlagt vandløb ikke kræver fredningsplanudvalgets tilladelse.
Derimod vil en  

 rørlægning af et vandløb kræve tilladelse, uanset at selve forløbet ikke  

 ændres.
 I ordet naturlig ligger, at bestemmelsen ikke omfatter f.eks. sødannnelser  

 i forbindelse med igangværende råstofindvindinger.
Projekter til vandløbs- eller søreguleringer m.v., herunder opstemninger,  

 vandings- og udpumpningsanlæg, tørlægning, rørlægning o.s.v., skal efter  

 vandløbsloven (lovbekendtgørelse nr. 132 af 6. marts 1970) som hovedregel  

 forelægges en vandløbsret til godkendelse.
Vandløbsreguleringer - i praksis  

 dog kun større reguleringer - kan dog, hvor der søges om statslån til  

 fællesarbejder, i henhold til § 7 i lov nr. 126 af 25. marts 1970 om  

 financiering af grundforbedring og vandløbsregulering efter  

 landbrugsministerens bestemmelse gennemføres uden sådan forudgående  

 godkendelse.
I tilfælde, hvor reguleringen agtes foretaget med lån og tilskud  

 fra staten, foretages den forberedende behandling af det efter  

 grundforbedringslovens § 3 nedsatte afvandingsudvalg, der jfr. § 6 stk. 1,  

 litra b afgiver indstilling til landbrugsministeren.
 For så vidt angår fredningsplanudvalgets behandling af sager om  

 reguleringer m.v. af søer samt i de tilfælde, hvor vandløbsreguleringen m.v.  

 skal behandles af en vandløbsret, gælder det ovenfor under C, 1. afsnit  

 vedrørende vandløbsrettens godkendelse af projekter til dambrug anførte.  

 Projekter til vandløbsreguleringer, der efter det ovennævnte behandles af  

 afvandingsudvalget, forelægges statens naturfrednings- og landskabskonsulent  

 på det forberedende stadium i afvandingsudvalget, og ministeriet vil i denne  

 forbindelse drage omsorg for, at sådanne projekter forelægges  

 fredningsplanudvalget efter den nye bestemmmelse i § 43.
Hvor det er vandforsyningsformål, der medfører ændringen, gælder i  

 almindelighed (se om undtagelser herfra vandløbslovens §§ 3, stk. 3, og  

 38-49) lov nr. 169 af 18. april 1969 om vandforsyning, hvorefter der skal  

 indhentes tilladelse til vandindvinding fra landvæsensretter med en særlig  

 sammensætning.
Om fredningsplanudvalgets sagsbehandling i disse tilfælde  

 gælder, hvad der er nævnt under C, 1. afsnit i forbindelse med dambrugssager.
I de ovennævnte love om vandløb og vandforsyning, se herved § 34 i  

 vandløbsloven og §§ 16 og 17 jfr. § 8 i vandforsyningsloven samt i lov om  

 landvæsensretter (landbrugsministeriets lovbekendtgørelse nr. 133 af 6. marts  

 1970), se §§ 18, 19 og 38, findes forskellige bestemmelser om underretning af  

 naturfredningsmyndighederne, indkaldelse af disse til møder, ankebeføjelser  

 m.v.
Den praktiske betydning af disse bestemmelser vil i fremtiden næppe stor  

 i de tilfælde, hvor fredningsplanudvalget har fået tillagt en selvstændig  

 kompetence efter § 43, stk. 2 (og stk. 1 nr. 4), idet de fredningsmæssige  

 interesser her så vidt muligt bør være endeligt afklarede, før der sker en  

 realitetsbehandling for vandløbsretten m.v.
Selvstændig praktisk betydning  

 har reglerne derimod fortsat i de sager, hvor fredningsplanudvalget ikke har  

 kompetence til at træffe afgørelse som f.eks. i spildevandssager, jfr.  

 ovenfor.
I sådanne tilfælde gælder endvidere reglerne i vandløbslovens § 73,  

 stk. 2, jfr. i øvrigt også §§ 72, stk. 1, 74, stk. 1 og 74 c, stk. 1, nr. 1.
 Om høring af naturfredningsrådet, Ferskvandsfiskeriforeningen for Danmark  

 og Danmarks Sportsfiskerforbund gælder, hvad der er nævnt ovenfor under C.
 En forelæggelse for fredningsplanudvalget af de nævnte sager vil efter  

 ministeriets opfattelse i almindelighed ikke kræve, at der foreligger et  

 fuldt udarbejdet projekt, men alene oplysninger om de berørte ejendomme  

 (matrikelnumre) med en skitsemæssig angivelse af de ændringer i vandløbets  

 forløb eller søens tilstand, anlægsarbejdet vil medføre.  

 Fredningsplanudvalget kan imidlertid - hvis man skønner det nødvendigt -  

 indhente nærmere oplysninger om anlægsarbejdet, og - afhængigt af den nærmere  

 karakter af dette - om de ændringer, som det vil medføre.
E.
Beboelsesbygninger for landbrugs-, skovbrugs- eller fiskerierhverv, §  

 43, stk. 4.
 Efter den nye bestemmelse i stk. 4 må beboelsesbygninger for landbrugs-,  

 skovbrugs- eller fiskerierhvervet kan opføres med fredningsplanudvalgets  

 godkendelse af bygningers beliggenhed og udforming, medmindre bygningerne  

 opføres i tilknytning til ejendommens hidtidige bebyggelsesarealer.
 Beboelsesbygninger omfatter ikke alene bygninger til ejerens eller  

 brugerens beboelse, men også funktionær-, medhjælperboliger o.lign., såfremt  

 disse kan betragtes som beboelsesbygninger for det pågældende erhverv, som  

 f.eks. en fodermesterbolig.
De af bestemmelsen omfattede bebyggelser kan opføres i landzone uden  

 tilladelse fra zonelovsmyndighederne, hvor de er erhvervsmæssigt nødvendige  

 for vedkommende ejendoms drift som landbrugs- eller skovbrugsejendom eller  

 for udøvelse af fiskerierhvervet, jfr. by- og landzonelovens § 7 (jfr.  

 lovbekendtgørelse nr. 340 af 13. juli 1972) og boligministeriets cirkulære  

 nr. 273 af 27. december 1969 om lov om by- og landzoner punkt 31 og 32.  

 Sådanne bebyggelser kræver heller ikke byggetilladelse fra  

 bygningsmyndigheden, medmindre bygningsmyndigheden i henhold til byggelovens  

 § 19 (jfr. lovbekendtgørelse nr. 361 af 17. juli 1972) har truffet anden  

 bestemmelse.
Se herved det nævnte cirkulære punkt 41. Om zoneloven i relation  

 til lov om arbejderboliger på landet (jfr. lovbekendtgørelse nr. 238 af 27.  

 maj 1971) henvises til boligministeriets cirkulæreskrivelse nr. 119 af 30.  

 juni 1971, hvorefter arbejderboliger som anden bebyggelse i landzone kræver  

 tilladelse fra zonelovsmyndigheden.
Også aftægtsboliger vil kræve tilladelse  

 fra zonelovsmyndigheden.
Hensigten med bestemmelsen har været at opnå indseende med placering og  

 udformning af disse bygninger, hvis forhold ikke tidligere generelt har været  

 omfattet af planlægningslovgivningen.
For at undgå dobbeltadministration skal  

 man derfor henstille, at fredningsplanudvalgene i de særlige tilfælde, hvor  

 også zonelovsmyndigheden skal meddele tilladelse, henholder sig til denne.
 Udformningen af undtagelsesbestemmelsen tilsigter i øvrigt en præcisering  

 af, at en opførelse af beboelsesbygninger ikke er bundet til at skulle finde  

 sted på tomten for de senest anvendte beboelsesbygninger, når opførelsen blot  

 sker i en vis forbindelse med den øvrige bebyggelse, f.eks. på ejendommens  

 haveareal.
 I sager f.eks. om genopførsel af nedbrændte bygninger eller om samlede  

 udflytninger bør ekspeditionen ske omgående.
10. De under 1-5 nævnte anlæg m.v. er omfattet af de  

 nye regler i det omfang, de ikke må anses for at være etableret den 1.  

 september 1972, jfr. nedenfor punkt 17 om kap.
XIII om ikrafttrædelse m.v.
Også arealmæssige udvidelser af og væsentlige ændringer i bestående anlæg  

 vil normalt - på samme måde som udvidelse af anlæg, der hidtil har været  

 omfattet af kap.
V - kræve tilladelse fra fredningsplanudvalget.
 De nye bestemmelser i § 43, stk. 1 og 2 giver på samme måde som de  

 hidtidige fredningsplanudvalgene en selvstændig beføjelse ved siden af de  

 beføjelser, som er tillagt andre offentlige myndigheder i henhold til anden  

 lovgivning.
Eksempelvis kræves der i henhold til § 9, jfr. § 8, stk. 1 i lov om by- og  

 landzoner en tilladelse fra amtsrådet - i byudviklingsområder dog fra  

 byudviklingsudvalget - til etablering af skydebaner i landzone.
Se endvidere  

 ovenfor under omtalen af de enkelte anlæg.
I de tilfælde, hvor der skal indhentes tilladelse også fra andre  

 myndigheder, bør der, jfr. 1969-cirkulæret s. 12, etableres et samarbejde  

 mellem de pågældende myndigheder.
Om retningslinierne for dette samarbejde  

 henvises til 1969-cirkulæret s. 12, punkt 1 og 2.
 Den hidtidige regel i § 43, stk. 2 opretholdes uændret som § 43, stk. 3,  

 hvorom henvises til 1969-cirkulæret s. 12. Reglerne om påbud om etablering af  

 hegn, beplantning eller andet finder imidlertid ikke anvendelse på de i stk.  

 2 (se punkt 9, D) og stk. 4 (se punkt 9, E) nævnte anlægsarbejder m.v., men  

 kan på den anden side - uden hensyn til tidspunktet for anlæggets etablering  

 - anvendes for så vidt angår også de nye anlæg m.v. i § 43, stk. 1( se punkt  

 9, A-C).
11. § 43, stk. 5 indeholder en ny bestemmelse,  

 hvorefter ministeren for kulturelle anliggender i konkrete sager af mere  

 vidtrækkende betydning kan bestemme, at afgørelser efter stk. 1-4 træffes af  

 ministeren i stedet for af fredningsplanudvalget.
Formålet hermed er, at  

 sådanne sager, typiske sager af særlig principel betydning eller sager, der  

 vedrører større områder, som f.eks. motorbaner, i visse tilfælde kan finde  

 deres afgørelse på centralt niveau, uden at dette skal være afhængigt af, om  

 en af de efter loven klageberettigede indbringer fredningsplanudvalgets  

 afgørelse for ministeren.
 Bestemmelsen svarer til den samtidig gennemførte bestemmelse i § 9, stk. 2  

 i by- og landzoneloven, hvorefter boligministeren kan indkalde sager, som  

 ellers den stedlige zonelovsmyndighed skulle afgøre.
 I konsekvens af bestemmelsen påhviler det fredningsplanudvalget at  

 orientere ministeriet om sager, hvor bestemmelsen kan tænkes bragt i  

 anvendelse.
 12. Bestemmelserne i § 44, stk. 2 og 3 samt § 45, stk.  

 2 ophæves ved ikrafttrædelsesbestemmelserne i § 13, stk. 2 i lov nr. 284 af  

 7. juni 1972 om udnyttelse af sten, grus og andre naturforekomster i jorden  

 og på søterritoriet, der ifølge ministeriet for offentlige arbejders  

 bekendtgørelse nr. 406 af 13. september 1972 træder i kraft den 1. oktober  

 1972.
 Råstoflovens ikrafttrædelsesbestemmelser suppleres af reglerne i lovens §  

 5, hvorefter datoen for lovforslagets fremsættelse, den 9. februar 1972, er  

 afgørende for, om visse dispositioner over en ejendom kan medføre, at en  

 råstofindvinding kun kræver en anmeldelse efter § 5, stk. 2, eller om der  

 kræves tilladelse efter § 4.
 Ministeriet for kulturelle anliggenders bekendtgørelse nr. 425 af 30.  

 august 1971 om godkendelse af udnyttelse af særlige forekomster i jorden på  

 ikke-landbrugspligtige ejendomme uden for byer og bymæssige bebyggelser er  

 ved bekendtgørelse nr. 430 af 21. september 1972 ophævet pr. 1. oktober 1972.  

 Fredningsplanudvalgene kan derfor - hvad enten ansøgning er indgivet til  

 fredningsplanudvalget før eller efter 9 februar 1972 - ikke efter  

 råstoflovens ikrafttrædelse træffe afgørelse i henhold til bekendtgørelsen.  

 Eventuelle betingelser knyttet til godkendelser, der er meddelt før  

 råstoflovens ikrafttrædelse, bevarer principielt deres gyldighed i det  

 omfang, de ikke senere måtte blive ændret i medfør af råstofloven.  

 Fredningsplanudvalgene vil efter råstoflovens ikrafttrædelse ikke kunne ændre  

 tidligere fastsatte betingelser, herunder forlænge tidligere meddelte  

 tidsbegrænsede godkendelser.
 Ansøgninger indgivet til fredningsplanudvalget efter grusbekendtgørelsen  

 før 9. februar 1972 er omfattet af reglen i råstoflovens § 5, stk. 1, nr. 2.
ad kap.
VI: Byggelinier m.v.
 13. Overskriften til § 46  

 »Strandbyggelinien« og overskriften til § 47 »Byggelinier ved  

 skove, ferske vande og veje« er udgået. Ændringerne, der er af  

 redaktionel art, fjerner den hidtidige uoverensstemmelse mellem overskriften  

 til § 46 og den terminologi, der efter 1969-loven er blevet almindelig, og  

 hvorefter der sondres mellem på den ene side lovens  

 »beskyttelseslinier« (strandbeskyttelseslinien, jfr. også  

 1969-cirkulæret, s. 13, beskyttelseslinien ved de jordfaste fortidsminder og  

 - nu - langs offentlige vandløb og omkring søer) og på den anden side  

 »byggelinier« (ved skove og veje).
 14. Som et nyt nummer 3 til § 46, stk. 1 er indført en  

 bestemmelse, hvorefter der inden for strandbeskyttelseslinien ikke må  

 foretages udstykning, hvorved der fastlægges skel.
Bestemmelsen tilsigter at give fredningsnævnet indseende med udstykning i  

 strandbeskyttelseszonen.
Dens placering som forbudsbestemmelse på linie med  

 de øvrige forbudsbestemmelser medfører umiddelbart at den for en udstykning i  

 strandbeskyttelseszonen nødvendige dispensation i overensstemmelse med § 46,  

 stk. 6, kun må gives, når der foreligger ganske særlige forhold og alle  

 medlemmer af nævnet stemmer herfor, jfr. også 1969-cirkulæret s. 15,  

 hvorefter dispensation kun kan gives, når der foreligger ganske særlige  

 forhold, som ikke kan ventes at komme frem i en række andre sager.
Af  

 bestemmelsen følger ikke blot, at fredningsnævnet som hidtil allerede på  

 udstykningsstadiet kan behandle spørgsmål om, hvorvidt en bebyggelse eller  

 anden foranstaltning som nævnt i bestemmelsen bør tillades - såfremt dette  

 ikke kan tillades, vil en udstykning som følge af § 2 i udstykningsloven  

 (landbrugsministeriets lovbek. nr. 256 af 8. juni 1971) ikke blive tilladt af  

 landbrugsministeriet - men også at fredningsnævnet må tage i betragtning,  

 hvorvidt udstykningen i sig selv eventuelt vil kunne medføre forhold, der er  

 i strid med de hensyn, der skal varetages af strandbeskyttelseslinien og  

 gennem lovens andre bestemmelser, jfr. i øvrigt den lignende regel i § 48,  

 stk. 1.
Som eksempel på udstykninger, hvor den nye regel vil få selvstændig  

 betydning, kan nævnes sådanne, hvor formålet er angivet som naturgrund eller  

 lignende, selvom sådanne formål ikke vil medføre foranstaltninger som de i §  

 46, stk. 1 og 2 opregnede; endvidere udstykninger, hvor formålets realisering  

 eventuelt vil være i strid med bestemmelserne i § 46, stk. 1, nr. 1 og 2.  

 Efter ministeriets opfattelse er det ikke hensigten med bestemmelsen at  

 hindre ønskelige landbrugsmæssige strukturomlægninger.
Er udstykning  

 begrundet i sådanne forhold, vil dette derfor efter ministeriets opfattelse  

 normalt være dispensationsmotiverende, jfr. 1969-cirkulæret s. 14, hvorefter  

 ministeriet uanset, at bestemmelsen i lov 1961(* 1) § 25 om den fri opførelse  

 af de for landbrugs-, skovbrugs- ellerfiskerierhvervet nødvendige bygninger  

 ikke er opretholdt i 1969-loven »forudsætter at der dispenseres i  

 fornødent omfang til de for disse erhverv nødvendige eller hensigtsmæssige  

 anlæg«.
 Bestemmelsen får betydning for alle udstykninger, der ikke er approberet  

 af landbrugsministeriet før 1. september 1972, jfr. ændringslovens  

 ikrafttrædelsesbestemmelse i § 2, således at også sager, der eventuelt på et  

 tidligere tidspunkt har været forelagt fredningsnævnet til udtalelse efter  

 bestemmelserne i landbrugsministeriets cirkulære nr. 255 af 12. december 1969  

 om kontrol med overholdelse af visse lovbestemmelser ved udstykning o. lign.,  

 skal forelægges fredningsnævnet efter den nye regel.
 § 46,  stk. 1 nr. 3 medfører ikke ændringer for så  

 vidt angår behandlingen af sager om udstykning i de i § 47 nævnte zoner og i  

 beskyttelseszonerne omkring visse søer og langs visse offentlige vandløb,  

 jfr. § 47 a, se punkt 15, C.
15. A.
Den hidtidige bestemmelse i § 47, stk. 1, nr. 2  

 om byggelinier ved visse søer og offentlige vandløb er ophævet og erstattet  

 af en ny bestemmelse, § 47 a, der indeholder følgende ændringer:
 1. Den hidtidige bebyggelseskontrolzone langs åer og  

 søer har fået nogenlunde samme indhold som beskyttelseszonen langs strande og  

 omkring jordfaste fortidsminder, idet der i 150-m zonen ikke uden  

 fredningsnævnets tilladelse må placeres bygninger, skure, campingvogne  

 o.lign., opstilles master, foretages beplantninger og ændringer i terrænet  

 eller henlægges affald.
 § 47  a, stk. 2 angiver en række undtagelser fra  

 hovedreglen i § 47 a, stk. 1.
 Herudover gælder de begrænsninger, der findes i § 47, stk. 2, nr. 1-3 og  

 stk. 4-6, jfr. 47 a, stk. 3.
 2. Den hidtidige bundbredde for de offentlige vandløb  

 er nedsat fra 4 m til 2 m og samtidig er det blevet udtrykkelig bestemt, at  

 det er bundbredden efter vandløbsregulativet, der er afgørende.
B.
Hvor der til et anlæg kræves godkendelse i henhold til § 43 - f.eks. af  

 et dambrug - eller en i medfør af § 42 udstedt bekendtgørelse, bør  

 fredningsnævnet i almindelighed ikke afgøre sagen efter § 47 eller efter § 47  

 a, forinden afgørelse er truffet i medfør af § 43 eller efter vedkommende  

 bekendtgørelse, jfr. cirkulæreskrivelse nr. 107 af 9. juni 1971 om behandling  

 af sager om dispensation fra naturfredningslovens beskyttelses- og  

 byggelinier.
C.
Fredningsnævnets behandling af sager om udstykning i  

 beskyttelseszonerne omkring visse søer og langs visse offentlige vandløb bør  

 ske på samme måde som hidtil, dog således at fredningsnævnet ved  

 forelæggelsen af udstykninger i disse zoner må tage i betragtning ikke blot  

 som hidtil alene eventuel planlagt bebyggelse, men også de i § 47 a, stk. 1 i  

 øvrigt nævnte foranstaltninger, herunder f.eks. placering af campingvogne,  

 master, etablering af beplantning m.v.
ad kap.
IX: Friluftsreklamer.
 16. § 57, stk. 5 i 1969-loven om, at vejmyndighederne  

 med tilslutning af vedkommende fredningsnævn kan tillade opsætning af skilte,  

 der alene henviser til en næringsdrifts eller virksomheds beliggenhed er  

 ophævet, da vejmyndighederne med hensyn til sådanne henvisningsskilte følger  

 bestemte regler, der gør det unødvendigt, at fredningsnævnene deltager i  

 administrationen på dette område.
ad kap.
XIII: Straffe-, ikrafttrædelses- og overgangsbestemmelser.
 17. Efter § 2 i ændringsloven træder denne i kraft den  

 1. september 1972, dog således at de hidtil gældende regler finder anvendelse  

 på fredningssager, der er rejst inden 1. september 1972.
Om den principielle betydning af denne regel henvises til bemærkningerne  

 ad kap.
XIII, s. 21 f. i 1969-cirkulæret.
For så vidt angår fredningssager bemærkes, at dette udtryk i  

 overensstemmelse med overgangsreglen i 1969-loven § 69, stk. 1 må forstås som  

 sager, der er rejst i henhold til kap.
III i den tidligere naturfredningslov  

 (lov nr. 140 af 7. maj 1937) eller i henhold til kap.
III i 1969-loven.
 De verserende fredningssager er herefter omfattet af følgende  

 naturfredningslove:
 1. Sager der er rejst inden 1. oktober 1969: Lov nr.  

 140 af 7. maj 1937.
 2. Sager, der er rejst i tiden inden 1. oktober 1969  

 til den 31. august 1972: Lov nr. 314 af 18. juni 1969 om naturfredning.
 3. Sager, der er rejst efter den 1. september 1972:  

 Lov nr. 314 af 18. juni 1969 om naturfredning som ændret ved lov nr. 284 af  

 7. juni 1972, jfr. lovbekendtgørelse nr. 445 af 1. oktober1972.
(* 1)Jfr. cirkulære nr. 245 af 22. november 1969, Ministerialtidende A  

 1969, side 723, stk. 1. (U.a.) Ministeriet for kulturelle anliggender,  

 den 1. oktober 1972.
 Niels Matthiasen.
 /Viggo Nielsen.
