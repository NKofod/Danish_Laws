 Den 22. april 1976 undertegnedes i Kairo mellem Danmark og Ægypten  

 følgende overenskomst med dertil hørende brevveksling om et dansk statslån  

 til Ægypten.
OVERENSKOMST mellem Danmarks regering og Den arabiske Republik Ægyptens regering om et dansk statslån til Den arabiske Republik Ægypten Danmarks regering og Den arabiske Republik Ægyptens regering, som ønsker  

 at styrke det traditionelle samarbejde og de venskabelige forbindelser mellem  

 deres lande, er blevet enige om, at der som et bidrag til Den arabiske  

 Republik Ægyptens økonomiske udvikling skal ydes et dansk statslån til Den  

 arabiske Republik Ægypten i overensstemmelse med følgende bestemmelser i  

 denne overenskomst og de vedføjede tillæg, der betragtes som en integrerende  

 del af overenskomsten:
Artikel I Lånet Danmarks regering (i det følgende benævnt långiveren) vil stille lån på 40  

 (fyrre) millioner danske kroner til rådighed for Den arabiske Republik Ægyptens regering (i det følgende benævnt låntageren)  

 til de i artikel VI i denne overenskomst omhandlede formål.
Artikel II Lånekontoen Stk. 1.  En konto betegnet »lånekonto nr. 4 for Den  

 arabiske Republik Ægyptens regering« (i det følgende benævnt  

 »lånekontoen«) vil efter låntagerens anmodning blive åbnet i  

 Danmarks Nationalbank (som handler på långiverens vegne) i favør af Central  

 Bank of Egypt (som handler på låntagerens vegne). Långiveren vil sikre, at  

 der altid er tilstrækkelige midler til rådighed på lånekontoen til at sætte  

 låntageren i stand til at præstere rettidig betaling for kapitaludstyr og  

 tjenesteydelser, som tilvejebringes inden for lånebeløbet.
 Stk. 2.  Låntageren (eller Central Bank of Egypt) skal  

 på de i denne overenskomst fastsatte vilkår være berettiget til på  

 lånekontoen at trække de beløb, der er nødvendige til betaling for  

 kapitaludstyr eller tjenesteydelser, som tilvejebringes i medfør af lånet.
Artikel III Rentefod Lånet er rentefrit.
Artikel IV Tilbagebetalinger Stk. 1.  Låntageren skal tilbagebetale lånet i  

 femogtredive halvårlige afdrag, hvert på 1.115.000 danske kroner, første gang  

 den 1. oktober 1983 og sidste gang den 1. oktober 2000, samt et sidste afdrag  

 på 975.000 danske kroner den 1. april 2001.
 Stk. 2.  Hvis lånet ikke udnyttes fuldt ud i  

 overensstemmelse med bestemmelserne i artikel VI, stk. 8, skal der træffes  

 indbyrdes aftale om en ændret tidsplan for tilbagebetalingen.
Artikel V Betalingssted Lånet skal af låntageren tilbagebetales til Danmarks Nationalbank i danske kroner til kredit for finansministeriets løbende konto i Danmarks Nationalbank.
Artikel VI Lånets anvendelse Stk. 1.  Låntageren vil anvende lånet til finansiering  

 af import fra Danmark (herunder omkostninger ved transport fra Danmark til  

 Den arabiske Republik Ægypten) af sådant dansk kapitaludstyr, som skal benyttes til identificerbare projekter, og som er nødvendigt for Den  

 arabiske Republik Ægyptens økonomiske udvikling.
En vejledende liste over  

 sådant udstyr indeholdes i tillæg II.
Stk. 2.  Lånet kan endvidere anvendes til betaling for  

 danske tjenesteydelser, som er nødvendige for gennemførelsen af  

 udviklingsprojekter i Den arabiske Republik Ægypten, herunder især til  

 forundersøgelser i forbindelse med investeringer, udarbejdelse af projekter, til rådgivere under projekternes gennemførelse, montering  

 eller opførelse af anlæg eller bygninger samt teknisk og administrativ  

 bistand under igangsætningsperioden for virksomheder, som oprettes ved hjælp  

 af lånet.
 Stk. 3.  Alle kontrakter, der finansieres i medfør af  

 lånet, skal godkendes af låntageren og långiveren.
 Stk. 4.  Långiverens godkendelse af, at en kontrakt  

 finansieres i medfør af lånet, indebærer intet ansvar for sådanne kontrakters  

 behørige opfyldelse.
 Långiveren fralægger sig også ansvaret for den effektive udnyttelse af  

 leverancer og tjenesteydelser, som finansieres i medfør af lånet, og for den  

 forsvarlige drift af de projekter m. v., hvori sådanne leverancer og  

 tjenesteydelser indgår.
 Stk. 5.  En kontrakt i medfør af lånet må ikke indeholde  

 bestemmelser om særlige kreditydelser fra den danske kontraktpartner.
 Stk. 6.  Låneprovenuet kan kun anvendes til betaling for  

 kapitaludstyr og tjenesteydelser, som er kontraheret efter overenskomstens  

 ikrafttræden, medmindre andet aftales mellem låntageren og långiveren.
 Stk. 7.  Låneprovenuet må ikke anvendes til betaling til  

 låntageren af nogen form for indførselstold, skatter og statslige eller andre  

 offentlige afgifter, såsom indførselsafgifter, udligningsafgilter for  

 indenlandske omsætningsafgifter, afgifter eller deponeringer i forbindelse  

 med udstedelse af betalings- eller indførselstilladelser.
 Stk. 8.  Udbetalinger fra lånekontoen kan finde sted til  

 opfyldelse af kontrakter, der er godkendt inden for et tidsrum af tre år  

 efter overenskomstens ikrafttræden eller et sådant andet tidspunkt, som  

 låntageren og långiveren måtte aftale indbyrdes.
Artikel VII Ikke-diskrimination Stk. 1.  Med hensyn til tilbagebetalingen af lånet  

 forpligter låntageren sig til ikke at give långiveren en mindre gunstig  

 behandling end den, der gives andre udenlandske kreditorer.
Stk. 2.  Alle afskibninger af kapitaludstyr, der  

 omfattes af denne overenskomst, skal ske i overensstemmelse med princippet om skibes frie deltagelse i den internationale handel i fri og lige  

 konkurrence.
Artikel VIII Diverse bestemmelser Stk. 1.  Før det første træk på den i artikel II omtalte  

 konto skal låntageren godtgøre over for långiveren, at alle  

 forfatningsmæssige og andre vilkår fastsat i lovgivningen i låntagerens  

 hjemland er blevet opfyldt, således at denne låneoverenskomst vil udgøre en  

 forpligtelse, som er bindende for låntageren.
 Stk. 2.  Låntageren skal meddele långiveren, hvilke  

 personer der er bemyndiget til at handle på låntagerens vegne, samt afgive  

 bekræftede prøver på alle sådanne personers underskrifter.
 Stk. 3.  Alle meddelelser, anmodninger eller aftaler i  

 medfør af denne overenskomst skal være skriftlige.
Artikel IX Særlige bestemmelser Lånet skal tilbagebetales uden fradrag af og fritaget for alle skatter og  

 afgifter samt alle i medfør af låntagerens lovgivning pålagte restriktioner.  

 Denne overenskomst skal være fritaget for alle nugældende og fremtidige  

 afgifter i medfør af låntagerens nuværende eller fremtidige lovgivning i  

 forbindelse med overenskomstens udfærdigelse, indgåelse, registrering,  

 ikrafttræden eller i øvrigt.
Artikel X Overenskomstens varighed Stk. 1.  Denne overenskomst træder i kraft på datoen for  

 undertegnelsen.
 Stk. 2.  Når lånet er blevet tilbagebetalt, træder  

 overenskomsten straks ud af kraft.
Artikel XI Angivelse af adresser Følgende adresser angives for så vidt angår denne overenskomst:
 For låntageren:
The Central Bank of Egypt, Cairo, The Arab Republic of Egypt.
 Telegramadresse.
 MARKAZI, CAIRO.
 For långiveren med henblik på udbetalinger:
 Udenrigsministeriet, Afdelingen for internationalt udviklingssamarbejde,  

 København.
 Telegramadresse.
ETRANGERES COPENHAGEN.
For långiveren med henblik på betaling af afdrag på  

 lånet:
 Finansministeriet, København.
 Telegramadresse.
 FINANS COPENHAGEN.
 Til bekræftelse heraf har parterne gennem deres dertil behørigt  

 befuldmægtigede repræsentanter ladet denne overenskomst undertegne i to  

 eksemplarer på engelsk i Kairo torsdag den 22. april 1976.
For Danmarks regering Anker Jørgensen For den arabiske Republik Ægyptens regering Mamdouh Salem TILLÆG I Følgende bestemmelser finder anvendelse på de rettigheder og  

 forpligtelser, der følger af overenskomsten mellem Danmarks regering og Den  

 arabiske Republik Ægyptens regering vedrørende et dansk statslån til Den  

 arabiske Republik Ægypten (i det følgende benævnt overenskomsten). De  

 betragtes som en integrerende del af denne med samme gyldighed og virkning,  

 som hvis de fuldt ud var anført deri.
Artikel I Annullering og suspension Stk. 1.  Låntageren kan ved meddelelse til långiveren  

 annullere ethvert lånebeløb, som låntageren ikke måtte have trukket.
 Stk. 2.  Såfremt låntageren gør sig skyldig i  

 misligholdelse med hensyn til opfyldelsen af nogen forpligtelse eller aftale  

 i medfør af overenskomsten, kan långiveren helt eller delvis suspendere  

 låntagerens ret til at trække på lånekontoen.
 Hvis den misligholdelse, der har berettiget långiveren til suspension af  

 låntagerens ret til at foretage træk på lånekontoen, fortsat består udover et  

 tidsrum af tres dage efter långiverens meddelelse til låntageren om  

 suspensionen, kan långiveren når som helst forlange den på lånekontoen trukne  

 del af lånet tilbagebetalt straks, uanset eventuelle modsatte bestemmelser i  

 overenskomsten, medmindre grundlaget for suspensionens iværksættelse er  

 bortfaldet.
 Stk. 3.  Alle overenskomstens bestemmelser skal fortsat  

 have fuld gyldighed og virkning uanset enhver annullering eller suspension,  

 bortset fra hvad der udtrykkeligt er bestemt i denne artikel.
Artikel II Afgørelse af tvister Stk. 1.  Enhver tvist, som måtte opstå mellem parterne  

 angående fortolkningen eller gennemførelsen af nærværende overenskomst, og  

 som ikke er bilagt ad diplomatisk vej inden for seks måneder, skal efter  

 anmodning fra en af parterne forelægges for en voldgiftsdomstol bestående af  

 tre medlemmer.
Domstolens formand skal være statsborger i et tredjeland og  

 skal udpeges efter indbyrdes aftale mellem parterne.
Såfremt parterne ikke  

 kan nå til enighed om udpegelsen af domstolens formand, kan hver part anmode  

 præsidenten for Den internationale Domstol om at foretage udpegelsen.
Hver  

 part udpeger sin egen voldgiftsdommer; såfremt en part undlader at udpege en  

 voldgiftsdommer, kan denne udpeges af domstolens formand.
 Stk. 2.  Hver part vil efterkomme og gennemføre de af  

 domstolen afsagte kendelser.
TILLÆG II Denne overenskomst finder anvendelse på danske leverancer til Den arabiske  

 Republik Ægypten som følger:
Maskiner og udstyr til konservesindustrien Maskiner og udstyr til farve- og kemikalieindustrien Maskiner og udstyr til fjerkræindustrien Elektrisk udstyr til kraftværker Andet udstyr efter aftale.
 Kairo, den 22. april 1976.
Deres Excellence, Under henvisning til overenskomsten af dags dato mellem Danmarks regering  

 og Den arabiske Republik Ægyptens regering har jeg den ære at foreslå, at  

 følgende bestemmelser skal anvendes ved gennemførelsen af overenskomstens  

 artikel VI.
 Udbetaling fra lånekontoen skal ske på følgende måde:
undtagen til anvendelse af et endeligt restbeløb under det nævnte beløbs  

 størrelse, kan finansieres i medfør af overenskomsten og underrette Den arabiske Republik Ægyptens regering om sine afgørelser.
 at de nødvendige dokumenter fremlægges, efter at Danmarks Nationalbank har  

 konstateret, at betingelserne for at foretage sådanne betalinger i øvrigt er  

 opfyldt.
 Hvis foranstående bestemmelser kan godkendes af Den arabiske Republik  

 Ægyptens regering, har jeg den ære at foreslå, at dette brev samt Deres svar  

 herpå skal udgøre en aftale mellem vore to regeringer om denne sag.
 Modtag, Deres Excellence, forsikringen om min mest udmærkede højagtelse.
For Danmarks regering Anker Jørgensen H.
E. hr.
Mamdouh Salem Den arabiske Republik Ægyptens statsminister, Kairo.
 Kairo, den 22. april 1976.
Deres Excellence, Jeg har den ære at anerkende modtagelsen af Deres sålydende brev af dags  

 dato:
(her følger teksten til foranstående brev) Jeg har den ære at meddele Dem, at min regering er enig i foranstående.
 Modtag, Deres Excellence, forsikringen om min mest udmærkede højagtelse.
For Den arabiske Republik Ægyptens regering Mamdouh Salem H.
E. hr.
Anker Jørgensen, Danmarks statsminister, Kairo.
 Udenrigsministeriet, den 14. juli 1976.
 K.B.Andersen.
