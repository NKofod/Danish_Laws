Betænkning afgivet af Skatteudvalget den 27. maj 2021 Betænkning over Forslag til lov om ændring af lov om energiafgift af mineralolieprodukter m.v., spiritusafgiftsloven, momsloven og forskellige andre love (Implementering af det omarbejdede cirkulationsdirektiv, direktivet om militær mobilitet og ændringer i alkoholstrukturdirektivet, justering af reglerne om adgang til virksomheders bevillings- og registreringsforhold, præcisering af bagatelgrænsereglen i en række afgiftslove, justering af momsreglerne for udlejningsvirksomheder og køreskolers salg af motorkøretøjer og tilpasning til EU-regler af tidspunktet for momsfradragsrettens indtræden m.v.) [af skatteministeren (Morten Bødskov)]:
1. Ændringsforslag Der er stillet 32 ændringsforslag til lovforslaget, herunder om deling af lovforslaget.
Dansk Folkepartis medlemmer af udvalget har stillet ændringsforslag nr. 1-3. Skatteministeren har stillet ændringsforslag nr. 4-32.
2. Indstillinger Et flertal i udvalget (S, SF, RV og EL) vil stemme imod ændringsforslag nr. 1 om deling af lovforslaget.
 Et flertal i udvalget (S, SF, RV og EL) indstiller lovforslaget til vedtagelse med de af skatteministeren stillede ændringsforslag.
Et mindretal i udvalget (V, KF og LA) indstiller de under A og B nævnte forslag til forkastelse ved 3. behandling.
Mindretallet vil stemme for de af DF stillede ændringsforslag til de under A og B nævnte forslag.
Hvis der ikke er flertal for delingen, vil mindretallet stemme for de af skatteministeren til det udelte lovforslag stillede ændringsforslag og imod det samlede lovforslag.
Et andet mindretal i udvalget (DF) indstiller det under A nævnte forslag til vedtagelse med det til det under A nævnte forslag stillede ændringsforslag og indstiller det under B nævnte forslag til forkastelse ved 3. behandling.
Mindretallet vil stemme for det til det under B nævnte forslag stillede ændringsforslag.
Hvis der ikke er flertal for delingen, vil mindretallet stemme for de af skatteministeren til det udelte lovforslag stillede ændringsforslag og imod det samlede lovforslag.
 Et tredje mindretal (Simon Emil Ammitzbøll-Bille (UFG)) vil ved 2. behandling af lovforslaget redegøre for sin stilling til ændringsforslag nr. 1 om deling af lovforslaget, til ændringsforslagene og til lovforslaget.
 Nye Borgerlige, Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ved betænkningsafgivelsen ikke medlemmer i udvalget og dermed ikke adgang til at komme med indstillinger eller politiske bemærkninger i betænkningen.
 En oversigt over Folketingets sammensætning er optrykt i betænkningen.
3. Politiske bemærkninger Venstre Venstres medlemmer af udvalget bemærker, at Venstre er positivt indstillet over for lovforslaget og synes, at der er mange gode elementer i lovforslaget, men da lovforslaget indeholder skattestigninger, stemmer Venstre imod lovforslaget.
4. Ændringsforslag med bemærkninger Ændringsforslag a Ændringsforslag om deling af lovforslaget Af et mindretal (DF), tiltrådt af et mindretal (V, KF og LA):
 1) Lovforslaget deles i to lovforslag med følgende titler og indhold:
 A. »Forslag til lov om ændring af lov om energiafgift af mineralolieprodukter m.v., spiritusafgiftsloven, momsloven og forskellige andre love (Implementering af det omarbejdede cirkulationsdirektiv og ændringer i alkoholstrukturdirektivet, justering af reglerne om adgang til virksomheders bevillings- og registreringsforhold, præcisering af bagatelgrænsereglen i en række afgiftslove, justering af momsreglerne for udlejningsvirksomheder og køreskolers salg af motorkøretøjer og tilpasning til EU-regler af tidspunktet for momsfradragsrettens indtræden m.v.)« omfattende § 1, nr. 1, 3-8, 10-24 og 29-71, § 2, nr. 1, 2, 4-10, 12-30 og 34-78, § 3, nr. 1, 3-12, 14-44, 47 og 49-73, § 4, nr. 1, 2, 4, 6-10, 12-27, 30 og 32-75, § 5, nr. 1, 6-9, 12 og 19-21, §§ 6-20 og § 21, stk. 1, 3-9 og 11-13.
 B. »Forslag til lov om ændring af lov om energiafgift af mineralolieprodukter m.v.,  spiritusafgiftsloven, tobaksafgiftsloven, øl- og vinafgiftsloven og momsloven (Implementering af direktivet om militær mobilitet og ændring i alkoholstrukturdirektivet vedrørende det afgiftspligtige vareområde for mousserende vin og frugtvin m.m.)« omfattende § 1, nr. 2, 9 og 25-28, § 2, nr. 3, 11 og 31-33, § 3, nr. 2, 13, 45, 46 og 48, § 4, nr. 3, 5, 11, 28, 29 og 31, og § 5, nr. 2-5, 10, 11 og 13-18, og § 21.
[Forslag om deling af lovforslaget] b Ændringsforslag til det under A nævnte forslag Til § 21 2) Stk. 6-9 affattes således:
 »Stk. 6. Regler fastsat i medfør af § 4 b, stk. 8, og § 15, stk. 5, i lov om energiafgifter af mineralolieprodukter m.v., jf. lovbekendtgørelse nr. 1349 af 1. september 2020, forbliver i kraft, indtil de ophæves eller afløses af forskrifter udstedt i medfør af § 4 b, stk. 11, i lov om energiafgifter af mineralolieprodukter m.v., jf. denne lovs § 1, nr. 17, og § 15, stk. 6, i lov om energiafgifter af mineralolieprodukter m.v., jf. denne lovs § 1, nr. 37.
 Stk. 7. Regler fastsat i medfør af spiritusafgiftslovens § 8, stk. 9, og § 20 a, stk. 5, jf. lovbekendtgørelse nr. 504 af 21. april 2020, forbliver i kraft, indtil de ophæves eller afløses af forskrifter udstedt i medfør af spiritusafgiftslovens § 8, stk. 12, jf. denne lovs § 2, nr. 17, og spiritusafgiftslovens § 20 a, stk. 6, jf. denne lovs § 2, nr. 44.
 Stk. 8. Regler fastsat i medfør af tobaksafgiftslovens § 10 a, stk. 9, og § 19, stk. 5, jf. lovbekendtgørelse nr. 19 af 8. januar 2018, forbliver i kraft, indtil de ophæves eller afløses af forskrifter udstedt i medfør af tobaksafgiftslovens § 10 a, stk. 12, jf. denne lovs § 3, nr. 18, og tobaksafgiftslovens § 19, stk. 6, jf. denne lovs § 3, nr. 35.
Stk. 9. Regler fastsat i medfør af øl- og vinafgiftslovens § 6 a, stk. 8, og § 15, stk. 5, jf. lovbekendtgørelse nr. 1451 af 8. oktober 2020, forbliver i kraft, indtil de ophæves eller afløses af forskrifter udstedt i medfør af øl- og vinafgiftslovens § 6 a, stk. 11, jf. denne lovs § 4, nr. 19, og øl- og vinafgiftslovens § 15, stk. 6, jf. denne lovs § 4, nr. 40.« [Konsekvens af ændringsforslag nr. 1] c Ændringsforslag til det under B nævnte forslag Til § 21 3) Paragraffen affattes således:
»§ 21 Stk. 1. Loven træder i kraft den 1. juli 2021, jf. dog stk. 2.
 Stk. 2. § 1, nr. 2, 9 og 25-28, § 2, nr. 3, 11 og 31-33, § 3, nr. 2, 13, 45, 46 og 48, § 4, nr. 3, 11, 28, 29 og 31, og § 5, nr. 2-5, 10, 11 og 13-18,  træder i kraft den 1. juli 2022.
 Stk. 3. Regler fastsat i medfør af § 9, stk. 17, i lov om energiafgifter af mineralolieprodukter m.v., jf. lovbekendtgørelse nr. 1349 af 1. september 2020, forbliver i kraft, indtil de ophæves eller afløses af forskrifter udstedt i medfør af § 9, stk. 18, i lov om energiafgifter af mineralolieprodukter m.v., jf. denne lovs § 1, nr. 27.
 Stk. 4. Regler fastsat i medfør af spiritusafgiftslovens § 15, stk. 5, jf. lovbekendtgørelse nr. 504 af 21. april 2020, forbliver i kraft, indtil de ophæves eller afløses af forskrifter udstedt i medfør af spiritusafgiftslovens § 15, stk. 6, jf. denne lovs § 2, nr. 33.
 Stk. 5. Regler fastsat i medfør af tobaksafgiftslovens § 29, stk. 5, jf. lovbekendtgørelse nr. 19 af 8. januar 2018, forbliver i kraft, indtil de ophæves eller afløses af forskrifter udstedt i medfør af tobaksafgiftslovens § 29, stk. 6, jf. denne lovs § 3, nr. 48.
 Stk. 6. Regler fastsat i medfør af øl- og vinafgiftslovens § 11, stk. 5, jf. lovbekendtgørelse nr. 1451 af 8. oktober 2020, forbliver i kraft, indtil de ophæves eller afløses af forskrifter udstedt i medfør af øl- og vinafgiftslovens § 11, stk. 6, jf. denne lovs § 4, nr. 31.
Stk. 7. Regler fastsat i medfør af momslovens § 36, stk. 5, jf. lovbekendtgørelse nr. 1021 af 26. september 2019, forbliver i kraft, indtil de ophæves eller afløses af forskrifter udstedt i medfør af momslovens § 36, stk. 7, jf. denne lovs § 5, nr. 11.« [Konsekvens af ændringsforslag nr. 1] d Ændringsforslag til det udelte lovforslag Til § 1 Af skatteministeren, tiltrådt af et flertal (S, SF, RV og EL):
 4) I de under nr. 10 foreslåede ændringer af § 4 udgår i den indledende tekst »og stk. 4, 1. pkt.,«.
[Ændring af § 4, stk. 4, 1. pkt., i lov om energiafgift af mineralolieprodukter m.v. udgår] 5) I den under nr. 20 foreslåede ændring af § 4 b, stk. 7, der bliver stk. 10, indsættes efter »formål««: », og i stk. 7, 2. pkt., der bliver stk. 10, 2. pkt., ændres »stk. 6« til: »stk. 9««.
[Ændring af henvisning som konsekvens af lovforslagets § 1, nr. 17] 6) I den under nr. 52 foreslåede affattelse af § 28, stk. 6, ændres i 1. pkt. »medmindre der er sket en uregelmæssighed, jf. § 32, jf. stk. 8, hæfter den autoriserede modtager« til: »hæfter den autoriserede modtager, medmindre der er sket en uregelmæssighed, jf. § 32, jf. stk. 8«.
[Sproglig ændring] 7) I det under nr. 67 foreslåede § 32, stk. 2, ændres i 1. pkt. »§ 15 a, stk. 4« til: »§ 15 a, stk. 5«.
[Ændring af forkert henvisning i lovforslaget] Til § 2 8) I den under nr. 20 foreslåede ændring af § 8, stk. 7, der bliver stk. 10, indsættes efter »formål««: », og i stk. 7, 2. pkt., der bliver stk. 10, 2. pkt., ændres »stk. 6« til: »stk. 9««.
[Ændring af henvisning som konsekvens af lovforslagets § 2, nr. 17] 9) I det under nr. 23 foreslåede § 9 a, stk. 2, 1. pkt., ændres »registreringen« til: »autoriseringen«.
[Sproglig ændring] 10) Efter nr. 23 indsættes som nyt nummer:
 »01. § 9 a, stk. 2, affattes således:
»Stk. 2. Det er en betingelse for at opnå autorisation som oplagshaver her i landet, at virksomheden eller personen har et lokale, som kan benyttes til at fremstille, forarbejde, behandle, aftappe, oplægge, modtage, afsende eller udlevere afgiftspligtige ubeskattede varer, og som told- og skatteforvaltningen har godkendt inden autoriseringen.
Denne betingelse gælder dog ikke for virksomheder, der autoriseres som oplagshaver efter § 8, stk. 9, nr. 1. Skatteministeren kan fastsætte de nærmere regler for administrationen efter 1. pkt.«« [Nyaffattelse af spiritusafgiftslovens § 9 a, stk. 2, med ikrafttrædelse den 13. februar 2023, så henvisningen til § 8, stk. 6, nr. 1, ændres som konsekvens af lovforslagets § 2, nr. 17, hvorefter spiritusafgiftslovens § 8, stk. 6, bliver stk. 9 med ikrafttrædelse den 13. februar 2023] 11) Efter nr. 32 indsættes som nyt nummer:
»02. I § 15, stk. 2, ændres »nr. 2« til: »nr. 7«.« [Ændring af henvisning som konsekvens af lovforslagets § 2, nr. 30, fra og med den 1. januar 2022] 12) I den under nr. 59 foreslåede affattelse af § 33, stk. 6, ændres i 1. pkt. »medmindre der er sket en uregelmæssighed, jf. § 34, jf. stk. 8, hæfter den autoriserede modtager« til: »hæfter den autoriserede modtager, medmindre der er sket en uregelmæssighed, jf. § 34, jf. stk. 8«.
[Sproglig ændring] 13) Efter nr. 64 indsættes som nyt nummer:
»03. I § 33, stk. 10, ændres »stk. 5« til: »stk. 6«.« [Ændring af henvisning som konsekvens af lovforslagets § 2, nr. 44, fra og med den 13. februar 2023] 14) Efter nr. 65 indsættes som nyt nummer:
»04. I § 33, stk. 12, 1. pkt., ændres »§ 9 a, stk. 2, 2. pkt.« til: »§ 9 a, stk. 2, 3. pkt.«« [Ændring af henvisning som konsekvens af lovforslagets § 2, nr. 23, fra og med den 1. juli 2021] 15) I det under nr. 74 foreslåede § 34, stk. 2, ændres i 1. pkt. »§ 20 b, stk. 4« til: »§ 20 b, stk. 5«.
[Ændring af forkert henvisning i lovforslaget] Til § 3 16) I den under nr. 21 foreslåede ændring af § 10 a, stk. 7, der bliver stk. 10, indsættes efter »formål««: », og i stk. 7, 2. pkt., der bliver stk. 10, 2. pkt., ændres »stk. 6« til: »stk. 9««.
[Ændring af henvisning som konsekvens af lovforslagets § 3, nr. 18] 17) I den under nr. 28 foreslåede ændring af § 13, stk. 1, 2. pkt., ændres »»autoriserede« til: »registrerede«« til: »»autoriserede varemodtagere« til: »registrerede varemodtagere««.
[Sproglig præcisering] 18) I det under nr. 41 foreslåede § 20, stk. 2, 1. pkt., ændres »registreringen« til: »autoriseringen«.
[Sproglig ændring] 19) Efter nr. 41 indsættes som nyt nummer:
 »01. § 20, stk. 2, affattes således:
»Stk. 2. Det er en betingelse for at opnå autorisation som oplagshaver her i landet, at virksomheden eller personen har et lokale, som kan benyttes til at fremstille, forarbejde, oplægge, modtage, afsende eller udlevere afgiftspligtige ubeskattede varer, og som told- og skatteforvaltningen har godkendt inden autoriseringen.
Denne betingelse gælder dog ikke for virksomheder, der autoriseres som oplagshaver efter § 10 a, stk. 9, nr. 1. Skatteministeren kan fastsætte de nærmere regler for administrationen efter 1. pkt.«« [Nyaffattelse af tobaksafgiftslovens § 20, stk. 2, med ikrafttrædelse den 13. februar 2023, så henvisningen til § 10 a, stk. 6, nr. 1, ændres som konsekvens af lovforslagets § 3, nr. 18, hvorefter tobaksafgiftslovens § 10 a, stk. 6, bliver stk. 9 med ikrafttrædelse den 13. februar 2023] 20) Efter nr. 48 indsættes som nyt nummer:
»02. I § 31, stk. 2, ændres »§ 35« til: »§ 34«.« [Ændring af forkert henvisning i tobaksafgiftsloven] 21) I den under nr. 54 foreslåede affattelse af § 31, stk. 6, ændres i 1. pkt. »medmindre der er sket en uregelmæssighed, jf. § 35, jf. stk. 8, hæfter den autoriserede modtager« til: »hæfter den autoriserede modtager, medmindre der er sket en uregelmæssighed, jf. § 35, jf. stk. 8«.
[Sproglig ændring] 22) I det under nr. 70 foreslåede § 35, stk. 2, ændres i 1. pkt. »20 a, stk. 4« til: »§ 20 a, stk. 5«.
[Ændring af forkert henvisning i lovforslaget og redaktionel ændring] Til § 4 23) I den under nr. 22 foreslåede ændring af § 6 a, stk. 7, der bliver stk. 10, indsættes efter »formål««: », og i stk. 7, 2. pkt., der bliver stk. 10, 2. pkt., ændres »stk. 6« til: »stk. 9««.
[Ændring af henvisning som konsekvens af lovforslagets § 4, nr. 19] 24) I det under nr. 24 foreslåede § 7, stk. 2, 1. pkt., ændres »registreringen« til: »autoriseringen«.
[Sproglig ændring] 25) Efter nr. 24 indsættes som nyt nummer:
 »01. § 7, stk. 2, affattes således:
»Stk. 2. Det er en betingelse for at opnå autorisation som oplagshaver her i landet, at virksomheden eller personen har et lokale, som kan benyttes til at fremstille, forarbejde, behandle, aftappe, oplægge, modtage, afsende eller udlevere afgiftspligtige ubeskattede varer, og som told- og skatteforvaltningen har godkendt inden autoriseringen.
Denne betingelse gælder dog ikke for virksomheder, der autoriseres som oplagshaver efter § 6 a, stk. 9, nr. 1. Skatteministeren kan fastsætte de nærmere regler for administrationen efter 1. pkt.«« [Nyaffattelse af øl- og vinafgiftslovens § 7, stk. 2, med ikrafttrædelse den 13. februar 2023, så henvisningen til § 6 a, stk. 6, nr. 1, ændres som konsekvens af lovforslagets § 4, nr. 19, hvorefter øl- og vinafgiftslovens § 6 a, stk. 6, bliver stk. 9 med ikrafttrædelse den 13. februar 2023] 26) I den under nr. 55 foreslåede affattelse af § 27, stk. 6, ændres i 1. pkt. »medmindre der er sket en uregelmæssighed, jf. § 30, jf. stk. 8, hæfter den autoriserede modtager« til: »hæfter den autoriserede modtager, medmindre der er sket en uregelmæssighed, jf. § 30, jf. stk. 8«.
[Sproglig ændring] 27) Efter nr. 61 indsættes som nyt nummer:
»02. I § 27, stk. 12, 1. pkt., ændres »§ 7, stk. 2, 2. pkt.« til: »§ 7, stk. 2, 3. pkt.« [Ændring af henvisning som konsekvens af lovforslagets § 4, nr. 24, fra og med den 1. juli 2021] 28) I det under nr. 70 foreslåede § 30, stk. 2, ændres i 1. pkt. »§ 15 a, stk. 4« til: »§ 15 a, stk. 5«.
[Ændring af forkert henvisning i lovforslaget] Ny paragraf 29) Efter § 8 indsættes:
»§ 01 I lov om kuldioxidafgift af visse energiprodukter, jf. lovbekendtgørelse nr. 1353 af 2. september 2020, som ændret ved § 7 i lov nr. 2225 af 29. december 2020, foretages følgende ændring:
 1. I § 19 indsættes som stk. 5:
»Stk. 5. Told- og skatteforvaltningen kan give offentligheden adgang til oplysninger om virksomheders bevillingsforhold og virksomheders registrering som oplagshaver i henhold til denne lov.
Udleveringen kan ske, når der angives SE-nummer/cvr-nummer på en virksomhed.
Oplysningerne kan udleveres mundtligt, skriftligt eller elektronisk.«« [Hjemmel til at udlevere oplysninger om virksomheders bevillingsforhold og virksomheders registrering som oplagshaver efter lov om kuldioxidafgift af visse energiprodukter] Til § 21 30) Stk. 3 affattes således:
»Stk. 3. § 1, nr. 3-8, 10-24 og 30-70, § 2, nr. 4-10, 12-22, 01, 24-29, 34-64, 03 og 65-77, § 3, nr. 3-11, 13-29, 34-40, 01, 42-44, 47 og 49-72, og § 4, nr. 4, 6-10, 12-23, 01, 25, 26 og 32-74, træder i kraft den 13. februar 2023.« [Ikrafttrædelsestidspunkt for ændringsforslag nr. 10, 13, 19 og 25] 31) I stk. 4 indsættes efter »§ 8, nr. 2,«: »§ 01,«.
[Ikrafttrædelsestidspunkt for ændringsforslag nr. 29] 32) I stk. 5 ændres »2 og 30« til: »2, 30 og 02«.
[Ikrafttrædelsestidspunkt for ændringsforslag nr. 11] Bemærkninger Til nr. 1 Det foreslås at dele lovforslaget i to forslag.
Det ene forslag (A) vedrører implementering af det omarbejdede cirkulationsdirektiv og ændringer i alkoholstrukturdirektivet, justering af reglerne om adgang til virksomheders bevillings- og registreringsforhold, præcisering af bagatelgrænsereglen i en række afgiftslove, justering af momsreglerne for udlejningsvirksomheder og køreskolers salg af motorkøretøjer og tilpasning til EU-regler af tidspunktet for momsfradragsrettens indtræden m.v.
Det andet lovforslag (B) vedrører implementering af direktivet om militær mobilitet og ændring i alkoholstrukturdirektivet vedrørende det afgiftspligtige vareområde for mousserende vin og frugtvin m.m.
Til nr. 2 og 3 Der er tale om konsekvensændringer som følge af forslaget om deling af lovforslaget i to forslag, jf. ændringsforslag nr. 1.
Til nr. 4 Med lovforslagets § 1, nr. 10, foreslås det at ændre »varemodtager« til »registreret varemodtager« i § 4, stk. 3, 1. pkt., og stk. 4, 1. pkt., i lov om energiafgift af mineralolieprodukter m.v. (herefter mineralolieafgiftsloven). Med ændringen vil der komme til at stå »registrering som registreret varemodtager« i mineralolieafgiftslovens § 4, stk. 4, 1. pkt.
Dette har ikke været hensigten.
 Med ændringsforslaget udgår ændringen i lovforslagets § 1, nr. 10, af »varemodtager« til »registreret varemodtager« i mineralolieafgiftslovens § 4, stk. 4, 1. pkt.
Til nr. 5, 8, 11, 13, 14, 16, 23 og 27 Der er tale om ændringer af henvisninger som konsekvens af lovforslaget.
Til nr. 6, 12, 21 og 26 Der er tale om sproglige ændringer, hvorved der ændres i sætningens opbygning.
I lovforslaget står der: »For betaling af afgift af varer, der efter overgang til forbrug i et andet EU-land transporteres her til landet med henblik på levering til erhvervsmæssige formål [], medmindre der er sket en uregelmæssighed, [] hæfter den autoriserede modtager.« Den indskudte sætning »medmindre der er sket en uregelmæssighed« gør sætningen svær at læse.
Med ændringsforslagene kommer der til at stå: »For betaling af afgift af varer, der efter overgang til forbrug i et andet EU-land transporteres her til landet med henblik på levering til erhvervsmæssige formål [] hæfter den autoriserede modtager, medmindre der er sket en uregelmæssighed [].« Hensigten med ændringsforslagene er at gøre bestemmelserne lettere at forstå.
Til nr. 7, 15 og 28 Der er tale om ændringer af forkerte henvisninger i lovforslaget.
Til nr. 9, 18 og 24 Der er tale om sproglige ændringer af »registreringen« til »autoriseringen«, da godkendelsen af lokalet skal ske inden autoriseringen af den autoriserede oplagshaver og ikke inden registreringen af den autoriserede oplagshaver.
Til nr. 10 Efter gældende ret er det efter spiritusafgiftslovens § 9 a, stk. 2, 1. pkt., en betingelse for at opnå autorisation som oplagshaver her i landet efter spiritusafgiftsloven, at Skatteforvaltningen forinden har godkendt lokalerne, som virksomheden vil benytte til fremstilling, behandling, aftapning, opbevaring og udlevering af afgiftspligtige ubeskattede varer.
Det fremgår imidlertid ikke eksplicit af spiritusafgiftsloven, at en virksomhed eller person skal have et afgiftsoplag/lokale, men blot, at hvis virksomheden eller personen har dette, skal lokalet godkendes af Skatteforvaltningen.
Dette har i praksis medført, at der er tvivl om, hvorvidt virksomheder efter gældende ret har mulighed for at blive autoriseret som oplagshaver i Danmark uden at have et afgiftsoplag.
 Denne tvivl rettes der op på med lovforslagets § 2, nr. 23, hvor det foreslås at ophæve spiritusafgiftslovens § 9 a, stk. 2, 1. pkt., og i stedet indsætte to nye punktummer fra og med den 1. juli 2021.
Spiritusafgiftslovens § 9 a, stk. 2, indeholder efter gældende ret også et 2. pkt.
Med den i lovforslagets § 2, nr. 23, foreslåede ophævelse af 1. pkt. og indsættelse af to nye punktummer bliver 2. pkt. til 3. pkt.
Efter det gældende 2. pkt. er skatteministeren bemyndiget til at fastsætte de nærmere regler for administrationen efter 1. pkt.
Det betyder bl.a., at skatteministeren kan fastsætte, at en ansøgning om autorisation som oplagshaver skal vedlægges en plantegning over virksomhedens lokaler og anlæg til at fremstille, opbevare og udlevere varer, og fastsætte, hvilke krav virksomhedens lokaler skal overholde, herunder at de ikke benyttes til beboelse eller køkken, og at der skal foretages en fysisk adskillelse mellem afgiftspligtige varer, der er betalt afgift af, og afgiftspligtige varer, der er oplagt under afgiftssuspensionsordningen.
Herudover vil skatteministeren kunne fastsætte kravene for, at to eller flere virksomheder benytter fælleslokaler.
I det i lovforslagets § 2, nr. 23, foreslåede § 9 a, stk. 2, 2. pkt., foreslås det, at virksomheder, der er registreret som oplagshaver for fjernsalg, ikke er omfattet af den foreslåede betingelse om lokaler her i landet.
Der er på den baggrund en henvisning til spiritusafgiftslovens § 8, stk. 6, nr. 1.
 Med lovforslagets § 2, nr. 17, foreslås det at ophæve spiritusafgiftslovens § 8, stk. 4, og det foreslås, at der samtidig indsættes fire nye stykker fra og med den 13. februar 2023. Dette betyder, at spiritusafgiftslovens § 8, stk. 6, bliver § 8, stk. 9.
 Med ændringsforslaget foreslås det at ændre henvisningen i spiritusafgiftslovens § 9 a, stk. 2, 2. pkt., fra en henvisning til § 8, stk. 6, nr. 1, til en henvisning til § 8, stk. 9, nr. 1, fra og med den 13. februar 2023. Med ændringsforslaget foreslås en nyaffattelse af spiritusafgiftslovens § 9 a, stk. 2.
 Efter det foreslåede 1. pkt. vil det være en betingelse for at opnå autorisation som oplagshaver her i landet, at virksomheden eller personen har et lokale, som kan benyttes til at fremstille, forarbejde, behandle, aftappe, oplægge, modtage, afsende eller udlevere afgiftspligtige ubeskattede varer, og som Skatteforvaltningen har godkendt inden autoriseringen.
 Efter det foreslåede 2. pkt. vil den i 1. pkt. foreslåede betingelse om lokale her i landet ikke skulle gælde for virksomheder, der autoriseres som oplagshavere efter § 8, stk. 9, nr. 1 (det tidligere § 8, stk. 6, nr. 1).
Efter det foreslåede 3. pkt. bemyndiges skatteministeren til at fastsætte de nærmere regler for administrationen efter 1. pkt.
Det betyder bl.a., at skatteministeren kan fastsætte, at en ansøgning om autorisation som oplagshaver skal vedlægges en plantegning over virksomhedens lokaler og anlæg til at fremstille, opbevare og udlevere varer, og fastsætte, hvilke krav virksomhedens lokaler skal overholde, herunder at de ikke benyttes til beboelse eller køkken, og at der skal foretages en fysisk adskillelse mellem afgiftspligtige varer, der er betalt afgift af, og afgiftspligtige varer, der er oplagt under afgiftssuspensionsordningen.
Herudover vil skatteministeren kunne fastsætte kravene for, at to eller flere virksomheder benytter fælleslokaler.
Til nr. 17 Med lovforslagets § 3, nr. 28, foreslås det at ændre »autoriserede« til »registrerede« i tobaksafgiftslovens § 13, stk. 1, 2. pkt.
Imidlertid fremgår »autoriserede« to gange af tobaksafgiftslovens § 13, stk. 1, 2. pkt.
Det fremgår derfor ikke klart af lovforslagets § 3, nr. 28, hvilket af de »autoriserede« der foreslås ændret.
 Med ændringsforslaget præciseres det, at det er »autoriserede varemodtagere«, som skal ændres til »registrerede varemodtagere« i den i lovforslagets § 3, nr. 28, foreslåede ændring af § 13, stk. 1, 2. pkt.
Til nr. 19 Efter gældende ret er det efter tobaksafgiftslovens § 20, stk. 2, 1. pkt., en betingelse for at opnå autorisation som oplagshaver her i landet efter tobaksafgiftsloven, at Skatteforvaltningen forinden har godkendt lokalerne, som virksomheden vil benytte til fremstilling, opbevaring og udlevering af afgiftspligtige ubeskattede varer.
Det fremgår imidlertid ikke eksplicit af tobaksafgiftsloven, at en virksomhed eller person skal have et afgiftsoplag/lokale, men blot, at hvis virksomheden eller personen har dette, skal lokalet godkendes af Skatteforvaltningen.
Dette har i praksis medført, at der er tvivl om, hvorvidt virksomheder efter gældende ret har mulighed for at blive autoriseret som oplagshaver i Danmark uden at have et afgiftsoplag.
 Denne tvivl rettes der op på med lovforslagets § 3, nr. 41, hvor det foreslås at ophæve tobaksafgiftslovens § 20, stk. 2, 1. pkt., og i stedet indsætte to nye punktummer fra og med den 1. juli 2021.
Tobaksafgiftslovens § 20, stk. 2, indeholder efter gældende ret også et 2. pkt.
Med den i lovforslagets § 3, nr. 41, foreslåede ophævelse af 1. pkt. og indsættelse af to nye punktummer bliver 2. pkt. til 3. pkt.
Efter det gældende 2. pkt. er skatteministeren bemyndiget til at fastsætte de nærmere regler for administrationen efter 1. pkt.
Det betyder bl.a., at skatteministeren kan fastsætte, at en ansøgning om autorisation som oplagshaver skal vedlægges en plantegning over virksomhedens lokaler og anlæg til at fremstille, opbevare og udlevere varer, og fastsætte, hvilke krav virksomhedens lokaler skal overholde, herunder at de ikke benyttes til beboelse eller køkken, og at der skal foretages en fysisk adskillelse mellem afgiftspligtige varer, der er betalt afgift af, og afgiftspligtige varer, der er oplagt under afgiftssuspensionsordningen.
I det i lovforslagets § 3, nr. 41, foreslåede § 20, stk. 2, 2. pkt., foreslås det, at virksomheder, der er registreret som oplagshaver for fjernsalg, ikke er omfattet af den foreslåede betingelse om lokaler her i landet.
Der er på den baggrund en henvisning til tobaksafgiftslovens § 10 a, stk. 6, nr. 1.
 Med lovforslagets § 3, nr. 17, foreslås det at ophæve tobaksafgiftslovens § 10 a, stk. 4, og det foreslås samtidig at indsætte fire nye stykker fra og med den 13. februar 2023. Dette betyder, at tobaksafgiftslovens § 10 a, stk. 6, bliver § 10 a, stk. 9.
 Med ændringsforslaget foreslås det at ændre henvisningen i tobaksafgiftslovens § 20, stk. 2, 2. pkt., fra en henvisning til § 10 a, stk. 6, nr. 1, til en henvisning til § 10 a, stk. 9, nr. 1, fra og med den 13. februar 2023.
 Med ændringsforslaget foreslås en nyaffattelse af tobaksafgiftslovens § 20, stk. 2.
 Efter det foreslåede 1. pkt. vil det være en betingelse for at opnå autorisation som oplagshaver her i landet, at virksomheden eller personen har et lokale, som kan benyttes til at fremstille, forarbejde, oplægge, modtage, afsende eller udlevere afgiftspligtige ubeskattede varer, og som Skatteforvaltningen har godkendt inden autoriseringen.
 Efter det foreslåede 2. pkt. vil den i 1. pkt. foreslåede betingelse om lokale her i landet ikke skulle gælde for virksomheder, der autoriseres som oplagshavere efter § 10 a, stk. 9, nr. 1 (det tidligere § 10 a, stk. 6, nr. 1).
Efter det foreslåede 3. pkt. bemyndiges skatteministeren til at fastsætte de nærmere regler for administrationen efter 1. pkt.
Det betyder bl.a., at skatteministeren kan fastsætte, at en ansøgning om autorisation som oplagshaver skal vedlægges en plantegning over virksomhedens lokaler og anlæg til at fremstille, opbevare og udlevere varer, og fastsætte, hvilke krav virksomhedens lokaler skal overholde, herunder at de ikke benyttes til beboelse eller køkken, og at der skal foretages en fysisk adskillelse mellem afgiftspligtige varer, der er betalt afgift af, og afgiftspligtige varer, der er oplagt under afgiftssuspensionsordningen.
Til nr. 20 I tobaksafgiftslovens § 31, stk. 2, henvises der til § 35, stk. 2. Tobaksafgiftslovens § 31, stk. 2, handler om, hvem der hæfter for afgiften ved uregelmæssigheder i forbindelse med transport af varer under afgiftssuspensionsordningen. § 35, stk. 2, angår imidlertid, hvornår der foreligger en uregelmæssighed ved transport af varer, der er bestemt til erhvervsmæssig oplægning eller fjernsalg.
Henvisningen skulle rettelig have været til § 34, stk. 2, som angår, hvornår der foreligger en uregelmæssighed ved transport af varer under afgiftssuspensionsordningen.
 Med ændringsforslaget foreslås det at ændre henvisningen i tobaksafgiftslovens § 31, stk. 2, fra en henvisning til § 35, stk. 2, til en henvisning til § 34, stk. 2.
Til nr. 22 Der er tale om ændringer af forkerte henvisninger i lovforslaget og en redaktionel ændring med indsættelse af et manglende paragraftegn.
Til nr. 25 Efter gældende ret er det efter øl- og vinafgiftslovens § 7, stk. 2, 1. pkt., en betingelse for at opnå autorisation som oplagshaver her i landet efter øl- og vinafgiftsloven, at Skatteforvaltningen forinden har godkendt lokalerne, som virksomheden vil benytte til fremstilling, behandling, aftapning, opbevaring og udlevering af afgiftspligtige ubeskattede varer.
Det fremgår imidlertid ikke eksplicit af øl- og vinafgiftsloven, at en virksomhed eller person skal have et afgiftsoplag/lokale, men blot, at hvis virksomheden eller personen har dette, skal lokalet godkendes af Skatteforvaltningen.
Dette har i praksis medført, at der er tvivl om, hvorvidt virksomheder efter gældende ret har mulighed for at blive autoriseret som oplagshaver i Danmark uden at have et afgiftsoplag.
 Denne tvivl rettes der op på med lovforslagets § 4, nr. 24, hvor det foreslås at ophæve øl- og vinafgiftslovens § 7, stk. 2, 1. pkt., og i stedet indsætte to nye punktummer fra og med den 1. juli 2021.
Øl- og vinafgiftslovens § 6, stk. 2, indeholder efter gældende ret også et 2. pkt.
Med den i lovforslagets § 4, nr. 24, foreslåede ophævelse af 1. pkt. og indsættelse af to nye punktummer bliver 2. pkt. til 3. pkt.
Efter det gældende 2. pkt. er skatteministeren bemyndiget til at fastsætte de nærmere regler for administrationen efter 1. pkt.
Det betyder bl.a., at skatteministeren kan fastsætte, at en ansøgning om autorisation som oplagshaver skal vedlægges en plantegning over virksomhedens lokaler og anlæg til at fremstille, opbevare og udlevere varer, og fastsætte, hvilke krav virksomhedens lokaler skal overholde, herunder at de ikke benyttes til beboelse eller køkken, og at der skal foretages en fysisk adskillelse mellem afgiftspligtige varer, der er betalt afgift af, og afgiftspligtige varer, der er oplagt under afgiftssuspensionsordningen.
Herudover vil skatteministeren kunne fastsætte kravene for, at to eller flere virksomheder benytter fælleslokaler.
I det i lovforslagets § 4, nr. 24, foreslåede § 7, stk. 2, 2. pkt., foreslås det, at virksomheder, der er registreret som oplagshaver for fjernsalg, ikke er omfattet af den foreslåede betingelse om lokaler her i landet.
Der er på den baggrund en henvisning til øl- og vinafgiftslovens § 6 a, stk. 6, nr. 1.
 Med lovforslagets § 4, nr. 19, foreslås det at ophæve øl- og vinafgiftslovens § 6 a, stk. 4, og det foreslås samtidig at indsætte fire nye stykker fra og med den 13. februar 2023. Dette betyder, at øl- og vinafgiftslovens § 6 a, stk. 6, bliver § 6 a, stk. 9.
 Med ændringsforslaget foreslås det at ændre henvisningen i øl- og vinafgiftslovens § 7, stk. 2, 2. pkt., fra en henvisning til § 6 a, stk. 6, nr. 1, til en henvisning til § 6 a, stk. 9, nr. 1, fra og med den 13. februar 2023.
 Med ændringsforslaget foreslås en nyaffattelse af øl- og vinafgiftslovens § 7, stk. 2.
 Efter det foreslåede 1. pkt. vil det være en betingelse for at opnå autorisation som oplagshaver her i landet, at virksomheden eller personen har et lokale, som kan benyttes til at fremstille, forarbejde, behandle, aftappe, oplægge, modtage, afsende eller udlevere afgiftspligtige ubeskattede varer, og som Skatteforvaltningen har godkendt inden autoriseringen.
 Efter det foreslåede 2. pkt. vil den i 1. pkt. foreslåede betingelse om lokale her i landet ikke skulle gælde for virksomheder, der autoriseres som oplagshavere efter § 6 a, stk. 9, nr. 1 (det tidligere § 6 a, stk. 6, nr. 1).
Efter det foreslåede 3. pkt. bemyndiges skatteministeren til at fastsætte de nærmere regler for administrationen efter 1. pkt.
Det betyder bl.a., at skatteministeren kan fastsætte, at en ansøgning om autorisation som oplagshaver skal vedlægges en plantegning over virksomhedens lokaler og anlæg til at fremstille, opbevare og udlevere varer, og fastsætte, hvilke krav virksomhedens lokaler skal overholde, herunder at de ikke benyttes til beboelse eller køkken, og at der skal foretages en fysisk adskillelse mellem afgiftspligtige varer, der er betalt afgift af, og afgiftspligtige varer, der er oplagt under afgiftssuspensionsordningen.
Herudover vil skatteministeren kunne fastsætte kravene for, at to eller flere virksomheder benytter fælleslokaler.
Til nr. 29 Med lovforslaget foreslås det at indsætte hjemmel til udlevering af oplysninger om virksomheders bevillings- og oplagshaverregistreringsforhold i følgende love: lov om afgift af cfc og visse industrielle drivhusgasser, chokoladeafgiftsloven, emballageafgiftsloven, lov om forskellige forbrugsafgifter, lov om afgift af konsum-is, kulafgiftsloven, lov om afgift af kvælstof indeholdt i gødninger m.m., lov om afgift af kvælstofoxider, mineralolieafgiftsloven, pvc-afgiftsloven, lov om afgift af svovl, tobaksafgiftsloven og øl- og vinafgiftsloven.
 Denne hjemmel skulle imidlertid også være indsat i lov om kuldioxidafgift af visse energiprodukter (herefter CO2-afgiftsloven). Med nærværende ændringsforslag foreslås hjemmelen også indsat i CO2-afgiftsloven.
Baggrunden herfor er, at virksomheder har mulighed for at modtage afgiftspligtige varer afgiftsfrit, f.eks. når virksomhederne køber afgiftspligtige varer og anvender disse til afgiftsfrie formål, jf.
CO2-afgiftslovens § 8. Når virksomheden kan modtage de afgiftspligtige varer uden afgift, undgås det, at afgiften bliver pålagt den afgiftsfrie anvendelse, som virksomheden udøver.
Virksomheder, der ikke er registreret i henhold til CO2-afgiftslovens bestemmelser, skal søge Skatteforvaltningen om en bevilling til afgiftsfrit at købe afgiftspligtige varer med henblik på at producere andre (afgiftsfrie) varer.
De virksomheder, som skal levere varerne (sælgeren/leverandøren), skal inden leveringen sikre sig, at den modtagende virksomhed har bevilling til at kunne modtage varer afgiftsfrit.
Hvis den leverende virksomhed ønsker at få bekræftet, at den modtagende virksomhed har en bevilling, kan den leverende virksomhed i dag få oplysning om dette hos Skatteforvaltningen via en mundtlig eller skriftlig henvendelse.
Oplysningen udleveres ikke uden en begrundelse.
Den leverende virksomhed har ansvaret for, at den modtagende virksomhed rent faktisk har bevilling til at modtage varerne afgiftsfrit, og at den modtagende virksomhed overholder betingelserne i sin bevilling.
Sidstnævnte oplysninger indhentes direkte hos den modtagende virksomhed ved indhentelse af dennes bevilling.
Virksomheder, der er registreret efter gasafgiftsloven, kulafgiftsloven eller mineralolieafgiftsloven, vil oftest også skulle registreres efter CO2-afgiftsloven.
En række bestemmelser i gasafgiftsloven, kulafgiftsloven og mineralolieafgiftsloven finder ligeledes anvendelse på virksomheder registreret efter CO2-afgiftsloven, jf. lovens § 3. Det betyder f.eks., at en virksomhed, der er registreret som oplagshaver efter gasafgiftsloven, kulafgiftsloven og mineralolieafgiftsloven for et afgiftsområde, som også kræver registrering for CO2-afgift, er berettiget til at købe afgiftspligtige varer fra andre oplagshavere uden at betale CO2-afgift.
Virksomheder, der er registreret som oplagshavere for CO2-afgift, har således ret til at modtage afgiftspligtige varer afgiftsfrit, jf. § 8. Oplagshavere kan modtage varerne fra andre oplagshavere, som ligeledes har mulighed for at afsende varerne afgiftsfrit.
En oplagshaver (sælger/leverandør), som leverer varer til en anden oplagshaver (køberen), skal sikre sig, at køberen faktisk er registreret som oplagshaver.
Skatteforvaltningen stiller i den forbindelse krav om, at leverandøren har en kopi af køberens registreringsattest/-bevis.
Leverandøren har ligeledes i dette tilfælde ansvaret for, at køberen rent faktisk er registreret som oplagshaver og derfor kan modtage varerne afgiftsfrit.
 Det foreslås at indsætte et nyt stk. 5 i CO2-afgiftslovens § 19.
 Det foreslås i 1. pkt., at der indføres en hjemmel, hvorefter Skatteforvaltningen vil kunne give offentligheden digital adgang til oplysninger om virksomheders bevillingsforhold og virksomheders registrering som oplagshaver i henhold til CO2-afgiftsloven.
Det betyder, at det bliver muligt for Skatteforvaltningen at give offentligheden adgang til elektronisk at få be- eller afkræftet, om en virksomhed har en bevilling eller er registreret som oplagshaver.
Skatteforvaltningen vil således ikke kunne offentliggøre en fuld liste over virksomheders bevillingsforhold og oplagshaverautorisation, men vil kunne gøre det muligt for offentligheden selv at slå disse oplysninger op.
 Dataene skal ikke anvendes i markedsføringsøjemed el.lign.
 Skatteforvaltningen vil således ikke være berettiget til i kommercielt øjemed og i konkurrence med Det Centrale Virksomhedsregister (CVR) at sælge databasen helt eller delvis.
Den digitale løsning vil alene kunne be- eller afkræfte, om en virksomhed har en bevilling eller er registreret som oplagshaver.
De bevillinger, som Skatteforvaltningen udsteder, indeholder bl.a. en række bestemmelser om, hvad varerne må bruges til, krav til regnskabsførelse, kontrolhjemmel for Skatteforvaltningen og straffebestemmelser.
Det er fortsat leverandørens ansvar at få afdækket, hvorvidt bevillingsindehaveren lever op til de betingelser, der er fastsat i bevillingen, og om modtageren af varerne rent faktisk er registreret som oplagshaver.
Dette kan f.eks. blive afdækket, ved at leverandøren spørger modtagervirksomheden eller anmoder om en kopi af registreringsbeviset eller en kopi af bevillingen.
 Det foreslås i 2. pkt., at udleveringen af oplysningerne vil kunne ske, når der er anført SE-nummer/cvr-nummer på en virksomhed.
Det betyder, at udleveringen af oplysningerne vil kunne ske, når der angives SE-nummer/cvr-nummer på en eller flere bestemte virksomheder.
Den, der vil slå oplysningerne op, skal således kunne anføre en af disse oplysninger for at kunne søge en virksomheds bevillingsforhold eller oplagshaverregistrering frem i systemet.
Der vil således ikke kunne stilles krav om begrundelse, hvis en virksomhed f.eks. slår op i den elektroniske løsning.
Med den foreslåede ordning vil flere få adgang til oplysningerne end efter gældende ret.
 Det foreslås i 3. pkt., at oplysningerne vil kunne udleveres mundtligt, skriftligt eller elektronisk.
 Det betyder, at oplysningerne ud over at kunne fremsøges elektronisk i systemet vil kunne indhentes hos Skatteforvaltningen mundtligt eller skriftligt.
 Der henvises i øvrigt til lovforslagets almindelige bemærkninger, afsnit 2.4.
Til nr. 30 Med ændringsforslag nr. 10, 13, 19 og 25 rettes der i henvisninger i spiritusafgiftsloven, tobaksafgiftsloven og øl- og vinafgiftsloven, som ved lovforslaget foreslås at skulle ændres fra og med den 13. februar 2023, og som ved en fejl ikke var medtaget i det oprindelige lovforslag.
 Henvisningerne, som foreslås ændret ved ændringsforslag nr. 10, 13, 19 og 25, sker alle som konsekvens af rykninger i bestemmelser, der foreslås ændret fra og med den 13. februar 2023.
 Med ændringsforslaget foreslås det, at ændringsforslag nr. 10, 13, 19 og 25 skal træde i kraft den 13. februar 2022, og derfor foreslås det at indsætte dem i lovforslagets § 21, stk. 3.
Til nr. 31 Efter lovforslagets § 21, stk. 4, fastsætter skatteministeren ikrafttrædelsestidspunktet for de bestemmelser, hvorefter Skatteforvaltningen får hjemmel til at give offentligheden adgang til at få be- eller afkræftet, om en virksomhed har en bevilling eller er registreret/autoriseret som oplagshaver efter lov om afgift af cfc og visse industrielle drivhusgasser, chokoladeafgiftsloven, emballageafgiftsloven, lov om forskellige forbrugsafgifter, lov om afgift af konsum-is, kulafgiftsloven, lov om afgift af kvælstof indeholdt i gødninger m.m., lov om afgift af kvælstofoxider, mineralolieafgiftsloven, pvc-afgiftsloven, spiritusafgiftsloven, lov om afgift af svovl, tobaksafgiftsloven og øl- og vinafgiftsloven.
Denne adgang gives elektronisk, og der skal derfor ske tilretning i it-systemer.
Bestemmelserne skal derfor først træde i kraft, når it-løsningen er færdigudviklet.
 Med ændringsforslaget foreslås det, at ikrafttrædelsestidspunktet for ændringsforslag nr. 29, hvorefter ovennævnte hjemmel indsættes i CO2-afgiftsloven, ligeledes fastsættes af skatteministeren.
Til nr. 32 Med ændringsforslag nr. 11 foreslås det at ændre en henvisning i spiritusafgiftslovens § 15, stk. 2. Dette sker som konsekvens af lovforslagets § 2, nr. 30, hvor der ændres i spiritusafgiftsloven fra og med den 1. januar 2022.
 Da henvisningen i spiritusafgiftslovens § 15, stk. 2, foreslås ændret som konsekvens af lovforslagets § 2, nr. 30, som foreslås at træde i kraft den 1. januar 2022, foreslås det, at ændringsforslag nr. 11 skal følge samme ikrafttrædelse.
5. Udvalgsarbejdet Lovforslaget blev fremsat den 5. maj 2021 og var til 1. behandling den 12. maj 2021. Lovforslaget blev efter 1. behandling henvist til behandling i Skatteudvalget.
Oversigt over lovforslagets sagsforløb og dokumenter Lovforslaget og dokumenterne i forbindelse med udvalgsbehandlingen kan læses under lovforslaget på Folketingets hjemmeside www.ft.dk.
Møder Udvalget har behandlet lovforslaget i 1 møde.
Høringssvar Et udkast til lovforslaget har inden fremsættelsen været sendt i høring, og skatteministeren sendte den 19. marts 2021 dette udkast til udvalget, jf.
SAU alm. del  bilag 179. Den 5. maj 2021 sendte skatteministeren høringssvarene og et høringsnotat til udvalget.
Bilag Under udvalgsarbejdet er der omdelt 5 bilag på lovforslaget.
Spørgsmål Udvalget har under udvalgsarbejdet stillet 2 spørgsmål til skatteministeren til skriftlig besvarelse, som ministeren har besvaret.
Birgitte Vind (S) Bjørn Brandenborg (S) fmd.
Jens Joel (S) Jeppe Bruus (S) Jesper Petersen (S) Kasper Sand Kjær (S) Malte Larsen (S) Thomas Jensen (S) Troels Ravn (S) Kathrine Olldag (RV) Katrine Robsøe (RV) Carl Valentin (SF) Theresa Berg Andersen (SF) Rasmus Nordqvist (SF) Rune Lund (EL) Victoria Velasquez (EL) Louise Schack Elholm (V) Anne Honoré Østergaard (V) Marlene Ambo-Rasmussen (V) Torsten Schack Pedersen (V) Kim Valentin (V) Kenneth Mikkelsen (V) nfmd.
Dennis Flydtkjær (DF) Hans Kristian Skibby (DF) René Christensen (DF) Rasmus Jarlov (KF) Mona Juul (KF) Ole Birk Olesen (LA) Simon Emil Ammitzbøll-Bille (UFG) Nye Borgerlige, Alternativet, Kristendemokraterne, Inuit Ataqatigiit, Siumut, Sambandsflokkurin og Javnaðarflokkurin havde ikke medlemmer i udvalget.
