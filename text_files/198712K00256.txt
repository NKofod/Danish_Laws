Nr LSF 256 Forslag til Lov om ændring af lov om landbrugsejendomme (Ophævelse af  

 bopælspligt, uddannelse m.v.) Fremsat af Dohrmann (FP) Glistrup (FP) Annette Just (FP) Pia Kjærsgaard  

 (FP) den 12. april 1988 § 1 I lov om landbrugsejendomme, jf. lovbekendtgørelse nr. 424 af 1.
 juli 1986, foretages følgende ændringer:
1. I § 7 udgår i stk. 1, 1. pkt., ordene »og holdes  

 forsynet med en passende beboelsesejendom, hvorfra jorderne drives af beboerne«, stk. 2 ophæves, og i stk. 3, der bliver stk.  

 2, udgår »og 2«.
2. I § 8 ophæves stk. 1-3 og 5, og i stk. 6,  

 der bliver stk. 2, udgår 1. pkt., og i 2. pkt. udgår ordet  

 »ligeledes«.
 3. § 9, stk. 4, affattes således:
» Stk. 4. Bestemmelsen i § 7, stk. 1, finder anvendelse på den samlede driftsenhed.« 4. § 9, stk. 5, ophæves.
5. I § 11, stk. 1, nr. 2, indsættes efter ordet  

 »Danmark,»: »og«, og nr. 3 og 4 udgår.
6. I § 13, stk. 3, nr. 5, litra a), ændres ordene »alder, statsborgerskab, fast bopæl, landmandsuddannelse eller ikke har eller ved sammenlægningen tager jordbrug som væsentligste erhverv« til: »alder eller statsborgerskab«.
7. I § 16, stk. 1, nr. 2, indsættes efter ordet  

 »Danmark,»: »og«, og nr. 4-6 udgår.
 8. § 16, stk. 2 affattes således:
» Stk. 2. Overstiger ejendommens areal ikke 30 ha, jf. dog  

 stk. 3, kan adkomst på ejendommen erhverves, hvis erhververen opfylder kravene i stk. 1, nr. 1-3.« 9. I § 16, stk. 3, ændres »nr. 1-4« til: »nr.  

 1-3«.
10. I § 16, stk. 4, ændres i nr. 1 »nr. 1, 2 og 5«  

 til: »nr. 1 og 2«, og nr. 2-4 udgår.
 11. I § 17, stk. 2, indsættes i nr. 1 efter »67  

 år,»: »og«, i nr.
 2 udgår »og«, og nr. 3 udgår.
 12. I § 17, stk. 3, ophæves 2., 3. og 4. pkt.
 13. I § 17 a ophæves stk. 1, nr. 5, og stk. 2, 2. pkt.
 14. I § 18 ophæves stk. 2, og i stk. 5, der bliver  

 stk. 4, udgår nr.
 1 og 2.
 15. § 18 a affattes således:
» § 18 a.
En person kan erhverve adkomst på en anpart i en landbrugsejendom, hvis mindst een af anpartshaverne opfylder betingelserne i § 16, 17 eller 17 a.« 16. § 18 b ophæves.
 17. § 20 affattes således:
»Selskaber, foreninger eller andre sammenslutninger eller fællesskaber, offentlige eller private institutioner, stiftelser, legater eller udenlandske offentlige myndigheder kan frit erhverve adkomst på en landbrugsejendom eller part i eller del af en sådan, der er beliggende i landbrugszone.« 18. § 21 ophæves.
 19. § 22, stk. 1, affattes således:
»Den ansvarlige ledelse for et selskab, en forening eller anden sammenslutning eller fællesskab, en offentlig eller privat institution, en stiftelse, et legat eller en udenlandsk offentlig myndighed kan uanset bestemmelser i vedtægt, fundats eller lignende afhænde ejendomme eller arealer, der benyttes jordbrugsmæssigt.« 20. § 22, stk. 2, ophæves, og i stk. 3, der bliver stk. 2,  

 ændres »stk. 1 og 2« til: »stk. 1«.
 21. I § 33, stk. 1, nr. 1, ændres »§ 7, stk. 1 og 2« til:  

 »§ 7, stk.
1«, »§ 8, stk. 1-3« udgår, i nr. 2 ændres »§ 7,  

 stk. 3« til: »§ 7, stk. 2«, »§ 8, stk. 5 og 6« ændres til: »§ 8, stk.  

 2«, »§ 17, stk. 3« udgår, »§ 18, stk. 2-4 og 6« ændres til: »§  

 18, stk. 2-3 og 5«, og i nr. 3 ændres: »§ 8, stk. 4 og 6« til:  

 »§ 8, stk. 1 og 2«.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Danske landmænd og landbrugets afsætningsvirksomheder befinder sig i den værste krise siden depressionen for ca. 50 år siden.
Ansvaret for denne ulykkelige situation skal først og fremmest placeres i Folketinget, hvor såvel de nuværende regeringspartier som deres socialdemokratiske forgængere i fællesskab og uden erhvervsmæssig jordforbindelse har dynget den ene restriktive og kostbare lov efter den anden over på landbrugserhvervet.
Krav om bestemte uddannelser, bopælspligt, forbud mod sammenlægninger, ejerform, arealafstand, hovederhverv, dræningsforbud, grønne marker, mælkekvoter, gylleanlæg og senest forslagene om braklægningsordninger og marginaljorder er blot et pluk af eksempler på, hvorfor mange danske landmænd enten er blevet kørt ned eller også har mistet modet og undlader at foretage de ændringer og moderniseringer, der i dag er nødvendige for, at et tidssvarende landbrug kan klare sig i den skarpe internationale konkurrence.
Nærværende forslag fra Fremskridtspartiet om bortfald af en del af forbudene og restriktionerne skal ses som en spæd begyndelse til at gøre landbruget til et frit erhverv.
Et af de store problemer, der i mange år har voldt landbrugserhvervet genvordigheder, er mangelen på kontant likvid kapital til en rimelig rente.
De nugældende ordninger forhindrer denne kapital i at strømme til landbruget.
Blandt andet derfor foreslås, at den enkelte landmand skal have friere muligheder for selv at vælge ejerformen, selv om vi naturligvis også synes, at det var vældig idyllisk dengang en landbofamilie kunne ernære sig på en mindre ejendom med fem køer, tyve høns, en enkelt hest osv.
Dette går blot ikke i 1988 og i fremtiden.
Lovgivningen må absolut ikke virke som en bremse på de landmænd, der har evnen og lysten til at drive deres ejendomme på den mest hensigtsmæssige måde.
Derfor foreslås også, at kravene om uddannelse, bopælspligt og hovederhverv ophæves.
Ud over at den enkelte landmand derved får langt større selvbestemmelsesret og med vedtagelse af forslaget f.eks. også frit skal kunne danne anpartsselskaber med andre interesserede er det forslagsstillernes opfattelse at forslagets gennemførelse også vil betyde en bevarelse - ja måske forøgelse af aktiviteterne i mange små landsbyer og i landkommunerne, som i dag sygner hen på grund af landbrugets katastrofale indtjeningsmuligheder.
Som det fremgår af ovenstående bemærkninger, er det forslagsstillernes helt klare motiv for fremsættelsen af nærværende forslag såvel at skabe bedre vilkår for de mange tusinder af danske landmænd, der i dag trues af økonomisk ruin, ligesom Fremskridtspartiet anser det for en katastrofe, at det store valutaskabende landbrugserhverv mister markedsandele, og at udenlandske landbrugsprodukter vælter ind over grænserne, fordi de vilkår, der bydes danske producenter, er alt for dårlige og umuliggør sund og fri konkurrence.
Skriftlig fremsættelse Dohrmann (FP):
Som ordfører for forslagsstillerne tillader jeg mig herved at fremsætte:
Forslag til lov om ændring af lov om landbrugsejendomme. (Ophævelse af bopælspligt, uddannelse m.v.).
(Lovforslag nr.
L 256).
Jeg henviser i øvrigt til lovforslagets tekst og de bemærkninger, der ledsager det, og anbefaler det til Tingets velvillige behandling.
