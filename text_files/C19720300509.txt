Arbejdsformidlingskontorerne A.
En udenlandsk statsborger, som har arbejdstilladelse, eller som har  

 fået meddelt afslag på ansøgning om 2. eller 3. arbejdstilladelse, og som i  

 tilslutning hertil har fået opholdstilladelse i indtil 2 måneder, jfr.  

 AF.cirkl.nr.201/72 af 29/5 1972, er ligestillet med danske statsborgere med  

 hensyn til vilkårene for at oppebære dagpenge.
Retten til dagpenge er således  

 betinget af, at pågældende opfylder bestemmelserne i lovens kap. 10, herunder  

 bl. a. bestemmelsen om, at medlemskabet skal have været af en vis varighed -  

 sædvanligvis nydende medlemskab i 12 måneder.
 B. 1. En udenlandsk statsborger har - såfremt udgiften hertil ikke dækkes  

 på anden måde - ret til af arbejdsløshedskassen at få betalt udgiften ved  

 rejse til sit hjemland samt et beløb, der svarer til dagpenge for det antal  

 dage rejsen varer, såfremt pågældende 1 grader) i henhold til  

 fremmedlovgivningen har pligt til at være nydende medlem af en  

 arbejdsløshedskasse, 2 grader) er ledig og berettiget til dagpenge af kassen  

 og 3 grader) efter arbejdsformidlingens skøn over beskæftigelsesforholdene  

 ikke vil kunne få anvist arbejde inden for en rimelig tid.
 2. Rejsen skal foretages med offentligt  

 transportmiddel, og der skal ved beregningen af de samlede udgifter -  

 rejsehjemmel og dagpenge - til rejsen tages hensyn til såvel prisen på  

 rejsehjemmelen som dagpengeudbetalingen, idet den billigste mulighed skal  

 anvendes.
3. Arbejdsformidlingskontoret orienterer medlemmet om  

 retten til af få udgiften til hjemrejsen betalt af arbejdsløshedskassen og  

 påfører medlemmets kontrolkort og stamkort notering om, at orientering er  

 blevet givet, ligesom afdelingen underrettes herom.
Hovedledelsen og  

 afdelingen underrettes, så snart et medlem ønsker at benytte sig af retten  

 til at få udgiften til hjemrejsen betalt af arbejdsløshedskassen.
 4. Retten til at få udgiften til hjemrejsen betalt  

 består, indtil opholdstilladelsen udløber.
C.
Hjemrejsebilletten udleveres i form af en rekvisition, som udfyldes af  

 arbejdsformidlingskontoret med angivelse af, hvormange dage medlemmets  

 hjemrejse varer.
Rekvisition og 2 genparter udleveres til medlemmet.
Medlemmet henvender sig derefter i afdelingen, som stempler og  

 underskriver rekvisitionen, ligesom der udbetales dagpenge til rejsen.
Den  

 stedfundne udbetaling noteres i medlemsbogen, der skal afleveres til  

 afdelingen, før rejsehjemmelen og dagpengene til rejsen kan udleveres.
 Medlemmet kan herefter ved henvendelse til et DSB-Rejsebureau mod  

 aflevering af rekvisitionen (originalen) få udleveret hjemrejsebilletten.
 Medlemsbogen og en genpart af rekvisitionen sendes straks til  

 hovedledelsen, og medlemmet udmeldes på sædvanlig måde.
 Hjemrejseudgiften konteres som en særlig udgift.
 Samtidig ophæves AF. cirkl.nr. 402/71 af 6/12 1971 og AF. cirkl.nr. 42/72  

 af 3/2 1972.
P.
D.
V.
Else Basse kt.chef /E.
Lambæk fm.
