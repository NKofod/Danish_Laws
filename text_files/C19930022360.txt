Indledning 1. EF-forordning nr. 1408/71 om anvendelse af de sociale  

 sikringsordninger på arbejdstagere, selvstændige erhvervsdrivende og deres  

 familiemedlemmer, der flytter inden for Fællesskabet (herefter kaldet  

 forordningen) indeholder i afsnit III, kapitel 6, regler om ydelser ved  

 arbejdsløshed.
Regler til gennemførelse af bestemmelserne i denne forordning  

 findes i EF-forordning nr. 574/72 om regler til gennemførelse af  

 forordning nr. 1408/71 (herefter kaldet gennemførelsesforordningen), afsnit  

 IV, kapitel 6.
 2. Kapitel 6 i forordningen indeholder bestemmelser om  

 sammenlægning af forsikrings- eller beskæftigelsesperioder (artikel 67),  

 beregning af ydelser (artikel 68), ydelser til arbejdsløse, der rejser til en  

 anden medlemsstat for at søge arbejde (artikel 69), refusion af ydelser  

 medlemsstaterne imellem (artikel 70) og endelig regler om ydelser til  

 arbejdsløse arbejdstagere, som har beskæftigelse i en anden medlemsstat end  

 den stat, de er bosat i (grænsearbejdere og andre arbejdstagere end  

 grænsearbejdere, der bor i een medlemsstat og er beskæftiget i en anden)  

 (artikel 71).
3. EU-landene (Belgien, Danmark, England, Frankrig,  

 Grækenland, Holland, Irland, Italien, Luxembourg, Portugal, Spanien og  

 Tyskland) og EFTA-landene med undtagelse af Schweiz (Finland, Island,  

 Liechtenstein, Norge, Sverige og Østrig) har indgået en aftale om økonomisk  

 samarbejde.
Denne aftale kaldes EØS-aftalen (forkortelse for Det  

E uropæiske Ø konomiske S amarbejdsområde). EØS-aftalen  

 trådte i kraft den 1. januar 1994. I Liechtenstein sættes aftalen dog først i  

 kraft senere.
 4. De 12 EU-lande og de EFTA-lande, der har tilsluttet  

 sig EØS-aftalen, kaldes i det følgende for EØSlandene .
5. EØS-aftalen indebærer et samarbejde om social  

 sikring.
De EF-regler, der gælder på socialsikringsområdet - EF-forordning  

 nr. 1408/ 71, og EF-forordning nr. 574/72 - gælder fra EØS-aftalens  

 ikrafttræden både i EU-landene og i de EFTA-lande, der har tilsluttet sig  

 EØS-aftalen, for disse landes statsborgere.
 6. Det er ved EØS-aftalen fastsat, at udtrykket  

 »medlemsstat« i EF-forordning nr. 1408/71 og EF-forordning nr.  

 574/72 ved administrationen af forordningen også skal omfatte de EFTA-lande,  

 der har tilsluttet sig EØS-aftalen.
7. Nordisk Konvention af 15. juni 1992 om Social Sikring trådte i  

 kraft samtidig med EØS-aftalen.
Konventionen gælder mellem de nordiske  

 lande (Danmark, Finland, Island, Norge og Sverige) for personer, der ikke  

 er omfattet af EØS-aftalen.
Det vil bl.a. sige statsborgere i lande uden for  

 EØS-området og nordiske statsborgere, der ikke er eller har været i arbejde  

 (f.eks. studerende og hjemmegående).
 8. Konventionen henviser i vid udstrækning til  

 reglerne om arbejdsløshedsforsikring i EF-forordning nr. 1408/71 og  

 EF-forordning nr. 574/72.
 9. Nordisk overenskomst af 12. november 1985 om ydelser ved  

 arbejdsløshed ophørte med at gælde fra ikrafttrædelsen af konventionen.  

 Konventionen indeholder derfor særlige regler om arbejdsløshedsforsikring i  

 artikel 17.
10. Færøerne er ikke omfattet af EØS-aftalen og har  

ikke tiltrådt Nordisk Konvention om Social Sikring.
EØS-aftalen gælder  

 i begrænset omfang i forhold til Grønland  (visse regler om  

 sygesikring), ligesom Grønland har tiltrådt Nordisk Konvention om  

 Social Sikring.
Administrationen 11. Bilag 2 til gennemførelsesforordningen indeholder  

 en oversigt over kompetente institutioner for alle sociale sikringsgrene.
12. Reglerne i kapitel 6 i forordningen administreres  

 i Danmark af Direktoratet for Arbejdsløshedsforsikringen.
Der redegøres i  

 denne vejledning for forordningens og gennemførelsesforordningens  

 bestemmelser og direktoratets praksis i relation til disse bestemmelser.
Hvilke ydelser 13. Kapitel 6 i forordningen omhandler for Danmarks  

 vedkommende ydelser ved arbejdsløshed i medfør af lov om  

 arbejdsløshedsforsikring m.v.
Særlige danske arbejdsmarkedsydelser, f.eks.  

 den danske efterlønsordning og reglerne om overgangsydelse er ikke omfattet  

 af forordningen.
14. Direktoratet har dog fastsat regler om ret til  

 efterløn og overgangsydelse for medlemmer, der har haft forsikrings- og  

 beskæftigelsesperioder i udlandet, på Færøerne eller i Grønland.
Efter disse  

 regler er der under visse betingelser mulighed for at medregne  

 forsikringsperioder fra andre EØS-lande til opfyldelse af de danske regler  

 for ret til efterløn og overgangsydelse.
Personkredsen 15. I artikel 2 i forordningen er det fastsat, hvilke  

 personer forordningen finder anvendelse på.
16. Visse af rettighederne i forordningens kapitel 6  

 tilkommer både arbejdstagere og selvstændige erhvervsdrivende, mens andre  

 alene tilkommer arbejdstagere.
Herudover er der i kapitel 6 fastsat særlige  

 regler for arbejdstagere, der er grænsearbejdere, og andre arbejdstagere end  

 grænsearbejdere, der bor i een medlemsstat og er beskæftiget i en anden.
17. En af betingelserne for anvendelse af forordningen  

 er, at personen er statsborger i en medlemsstat eller er statsløs eller  

 flygtning bosat i en medlemsstat.
Herudover er det en betingelse, at personen  

 er eller har været omfattet af lovgivningen om social sikring i een eller  

 flere medlemsstater, herunder lovgivningen om arbejdsløshedsforsikring.
Lovvalgsregler 18. Reglerne om hvilket lands lovgivning, der finder  

 anvendelse, findes i artiklerne 13-17 i forordningen.
 19. Af artikel 13, stk. 1, i forordningen fremgår det,  

 at personen alene er undergivet lovgivningen om social sikring i een  

 medlemsstat - det vil bl.a. sige, at personen kun må være  

 arbejdsløshedsforsikret i eet land.
20. Udgangspunktet i forordningen er, at arbejdstagere  

 og selvstændige erhvervsdrivende er omfattet af lovgivningen om social  

 sikring (herunder arbejdsløshedsforsikringslovgivningen) i  

 beskæftigelsesstaten, jf. artikel 13, stk. 2, litra a og b.
Det indebærer, at  

 personen som hovedregel skal være arbejdsløshedsforsikret i  

 beskæftigelsesstaten.
 21. Forordningen indeholder en række undtagelser fra  

 udgangspunktet om, at beskæftigelsesstatens lovgivning finder anvendelse, jf.  

 artiklerne 14-17. Personen skal derfor i visse tilfælde være  

 arbejdsløshedsforsikret i en anden stat end beskæftigelsesstaten.
 22. Der henvises i denne forbindelse til gennemgangen  

 af de særlige regler for tjenestegørende personale ved diplomatiske missioner  

 og konsulater (192-198), EFs hjælpepersonale (199-205) samt udstationerede  

 arbejdstagere (206-213).
Arbejdsløshedskassens vejledningspligt over for medlemmer, der rejser  

 til andre EØS-lande for at søge eller påbegynde arbejde 23. Direktoratet har fastsat regler om en  

 arbejdsløshedskasses vejledningspligt over for sine medlemmer.
 24. Efter disse regler skal arbejdsløshedskassen, når  

 et medlem oplyser, at medlemmet overvejer at rejse til udlandet for at søge  

 eller påbegynde arbejde, tilbyde medlemmet en individuel og personlig  

 samtale, hvor arbejdsløshedskassen vejleder medlemmet om rettigheder og  

 pligter i forbindelse hermed.
25. Hvis medlemmet overvejer at rejse til et andet  

 EØS-land, skal arbejdsløshedskassen vejlede om de særlige regler, der gælder  

 i forbindelse hermed.
Arbejdsløshedskassen skal bl.a. vejlede om reglerne om,  

 i hvilke tilfælde overflytning skal finde sted, muligheden for at blive  

 genoptaget i arbejdsløshedskassen og dagpengeberettiget ved tilbagevenden til  

 Danmark, herunder muligheden for under visse betingelser at medregne  

 forsikrings- og beskæftigelsesperioder fra andre EØS-lande til opfyldelse af  

 de danske betingelser for ret til dagpenge, muligheden for under visse  

 betingelser at bevare medlemskabet af den danske arbejdsløshedskasse som  

 udstationeret for en dansk arbejdsgiver og muligheden for at tage til et  

 andet EØS-land i 3 måneder for at søge arbejde med danske dagpenge m.v.
 26. Arbejdsløshedskassen skal i den forbindelse  

 forevise og eventuelt udlevere relevante attester, som medlemmet kan have  

 behov for i forbindelse med opholdet i det andet EØS-land og tilbagevenden  

 til Danmark og gøre opmærksom på vigtigheden af at gemme relevant  

 dokumentation.
Gennemgang af artiklerne i afsnit III,  

 kapitel 6, i EF-forordning Artikel 67 - sammenlægning af forsikrings- og beskæftigelsesperioder 27. Artikel 67 i forordningen fastslår det såkaldte  

sammenlægningsprincip . Det indebærer, at forsikrings- og  

 beskæftigelsesperioder fra eet EØS-land skal medregnes i et andet EØS-land,  

 hvis erhvervelse, bevarelse eller generhvervelse af ret til ydelser i dette  

 EØS-land er betinget af forsikrings- og beskæftigelsesperioder.
 28. Medregning af forsikrings- og  

 beskæftigelsesperioder er ifølge artikel 67 betinget af, at perioderne vil  

 kunne medregnes efter lovgivningen i det land, hvor kravet om ydelser  

 fremsættes.
 29. Ligeledes er medregning betinget af, at pågældende  

 senest har tilbagelagt forsikrings- eller beskæftigelsesperioder efter  

 lovgivningen i den medlemsstat, hvor kravet om ydelser fremsættes.
 30. Denne betingelse fraviges i forhold til  

 grænsearbejdere og andre arbejdstagere end grænsearbejdere, der bor i een  

 medlemsstat og er beskæftiget i en anden, jf. gennemgangen under 165-191 af  

 artikel 71 i forordningen.
 31. Direktoratet har med hjemmel i  

 arbejdsløshedsforsikringslovens § 95 fastsat lempeligere regler om medregning  

 af forsikrings- og beskæftigelsesperioder fra andre EØS-lande, jf.  

 gennemgangen under 54-64 af direktoratets bekendtgørelse om medlems- og  

 dagpengeret efter arbejde eller ophold i et andet EØS-land, i Grønland eller  

 det øvrige udland (herefter kaldet § 95-bekendtgørelsen).
 32. Artikel 67 omfatter kun arbejdstagere .  

 Forsikrings- og beskæftigelsesperioder, der er optjent som selvstændig  

 erhvervsdrivende i eet EØS-land, kan således som hovedregel ikke medtages til  

 et andet EØS-land.
 33. Direktoratet har imidlertid fastsat regler om, at  

 et medlem af en dansk arbejdsløshedskasse, der har bevaret medlemskabet af  

 arbejdsløshedskassen under beskæftigelse som selvstændig erhvervsdrivende i  

 et andet EØS-land, ved tilbagevenden til Danmark på visse betingelser vil  

 kunne medregne arbejdet i den selvstændige virksomhed til opfyldelse af  

 arbejdskravet i arbejdsløshedsforsikringslovens § 53, stk. 2 og stk. 5, jf.  

 under 46 og 53.
 34. Artikel 80 i gennemførelsesforordningen fastslår,  

 at anvendelsen af artikel 67 i forordningen er betinget af, at personen  

 fremlægger en attest om de forsikrings- og beskæftigelsesperioder,  

 vedkommende har tilbagelagt som arbejdstager i det andet EØS-land (attest  

 E 301). Ifølge direktoratets praksis fraviges kravet om fremlæggelse af  

 attest E 301 som betingelse for sammenlægning af perioder og udbetaling af  

 dagpenge dog i visse tilfælde, jf. under 65-74.
 35. Udover kravet om, at der skal foreligge en attest  

 E 301, har direktoratet i § 95-bekendtgørelsen fastsat nærmere betingelser  

 for medregning af forsikrings- og beskæftigelsesperioder fra andre EØS-lande,  

 jf. under 54-64.
Medlemmer af danske arbejdsløshedskasser, der påbegynder arbejde i et  

 andet EØS-land 36. Når et medlem af en dansk arbejdsløshedskasse  

 påbegynder arbejde i et andet EØS-land, følger det af artikel 13, stk. 2,  

 litra a, i forordningen, at personen som udgangspunkt skal være omfattet af  

 lovgivningen om social sikring i beskæftigelsesstaten.
Personen skal således  

 også være omfattet af arbejdsløshedsforsikringen i beskæftigelsesstaten.  

 Optagelse i det andet EØS-lands arbejdsløshedsforsikringssystem følger  

 reglerne i det pågældende land.
 37. Videre følger det af artikel 13, stk. 1, i  

 forordningen, at en person kun må være omfattet af lovgivningen i eet land.  

 Det betyder, at personen skal udmeldes af den danske arbejdsløshedskasse, når  

 personen bliver omfattet af det andet EØS-lands arbejdsløshedsforsikring.
 38. Hvis vedkommende efter et arbejdsforhold i et  

 andet EØS-land vender tilbage til Danmark og ønsker at medregne  

 forsikringsperioder fra det andet EØS-land, skal vedkommende overholde de  

 frister og opfylde de betingelser, der er fastsat i § 95-bekendtgørelsen, jf.  

 under 54-64.
39. Hvis personen efter et arbejdsforhold i et andet  

 EØS-land bliver arbejdsløs og vælger at blive der, skal vedkommende, for at  

 modtage arbejdsløshedsydelser i dette land, opfylde betingelserne herfor i  

 det pågældende land.
Hvis personen ikke har optjent ret til ydelser på  

 baggrund af forsikrings- og beskæftigelsesperioder i det pågældende land, vil  

 der skulle indhentes en attest E 301 fra Danmark.
Attesten udstedes af  

 Direktoratet for Arbejdsløshedsforsikringen.
40. Direktoratet kan efter en konkret vurdering  

 tillade, at en person, der har været arbejdsløshedsforsikret i Danmark og  

 herefter har været arbejdsløshedsforsikret i et andet EØS-land, genoptages i  

 den danske arbejdsløshedskasse uden først at skulle vende tilbage til  

 Danmark, hvis pågældende rejser til et tredje EØS-land, hvor vedkommende ikke  

 har ret til at blive forsikret.
Dette gælder også, hvis personen tager til et  

 land uden for EØS-området (dog ikke Færøerne).
 41. Ved genoptagelse i den danske arbejdsløshedskasse  

 skal de frister, der er fastsat i § 95-bekendtgørelsen, overholdes.
 42. Personen skal således anmode om genoptagelse inden  

 8 uger fra det tidspunkt, hvor pågældende ikke længere er forsikret i det  

 andet EØS-land.
 43. Hvis 8-ugers-fristen for anmodning om genoptagelse  

 overskrides, vil en person, der arbejder i et andet EØSland, hvor pågældende  

 ikke har ret til at blive forsikret, kunne nyoptages i en dansk  

 arbejdsløshedskasse under arbejdet i det andet EØS-land, jf. under 214-218.
 Bevarelse af medlemskabet af en dansk arbejdsløshedskasse under  

 arbejde i et andet EØS-land.
44. Direktoratet har i § 95-bekendtgørelsen fastslået,  

 at en person kan bevare medlemskabet af den danske arbejdsløshedskasse, hvis  

 vedkommende ikke har ret til at blive arbejdsløshedsforsikret efter  

 beskæftigelsesstatens regler.
Det kan være tilfældet, hvis det arbejde,  

 personen udfører, betragtes som selvstændig virksomhed, og der ikke findes en  

 arbejdsløshedsforsikring for selvstændige, og i øvrigt hvis arbejdets art og  

 omfang ikke berettiger til optagelse i det andet EØS-lands forsikringssystem.
 45. Af § 95-bekendtgørelsen fremgår det endvidere, at  

 personen ved tilbagevenden til Danmark umiddelbart kan genindtræde i  

 dagpengeretten, og at dokumenterede beskæftigelsesperioder fra det andet  

 EØS-land, der ligger i en forsikringsperiode, kan medregnes til opfyldelse af  

 § 53, stk. 2 og stk. 5, i arbejdsløshedsforsikringsloven.
46. For så vidt angår personer, der har drevet  

 selvstændig virksomhed, er det en forudsætning, at de danske betingelser for  

 at medregne perioder med selvstændig virksomhed er opfyldt - herunder at  

 virksomheden har været drevet i væsentligt omfang.
Der gælder de samme  

 dokumentationskrav som for virksomheder, der drives her i landet.
Arbejdet  

 vil dog også kunne medregnes, hvis det efter de danske regler betragtes som  

 lønmodtagerarbejde, og der foreligger dokumentation - i form af lønsedler  

 eller anden arbejdsgiverdokumentation - for omfanget af og indkomsten fra det  

 pågældende arbejde.
 47. Hvis arbejdsgiveren i det EØS-land, hvor  

 vedkommende har fået arbejde, forsømmer sin pligt til at indbetale bidrag til  

 arbejdsløshedsforsikringen, og det ikke er muligt for arbejdstageren selv at  

 indbetale bidragene, vil direktoratet konkret vurdere, om der foreligger  

 sådanne undskyldelige omstændigheder, der gør, at vedkommende efter  

 omstændighederne kan bevare medlemskabet af den danske arbejdsløshedskasse.
Medlems- og dagpengeret for personer fra andre EØS-lande, der  

 påbegynder arbejde eller selvstændig virksomhed i Danmark 48. Når en person fra et andet EØS-land påbegynder  

 arbejde eller selvstændig virksomhed i Danmark, skal vedkommende som  

 udgangspunkt være omfattet af arbejdsløshedsforsikringslovgivningen i Danmark  

 og skal derfor optages i en dansk arbejdsløshedskasse, jf. artikel 13, stk.  

 2, litra a og b, i forordningen.
 49. En person, der dokumenterer at være beskæftiget,  

 kan optages i en dansk arbejdsløshedskasse, jf.  

 arbejdsløshedsforsikringslovens § 41, stk. 1, nr. 3. Kravet om beskæftigelse  

 fraviges dog i visse tilfælde, jf. under 61-64.
50. Ifølge de gældende optagelsesregler kan optagelse  

 tidligst få virkning fra det tidspunkt, hvor arbejdsløshedskassen har  

 modtaget en skriftlig anmodning om optagelse.
Optagelse kan indgives før,  

 beskæftigelsen finder sted, men den kan i disse tilfælde først få virkning  

 fra beskæftigelsens første dag.
Det er en betingelse for optagelse, at  

 optagelsesbegæringen er modtaget i kassen senest 5 uger efter, at  

 beskæftigelsen har fundet sted.
 51. Hvis en person fra et andet EØS-land er blevet  

 medlem af en dansk arbejdsløshedskasse og herefter bliver arbejdsløs og  

 ønsker at få udbetalt dagpenge her, men pågældende ikke har optjent ret til  

 ydelser på baggrund af forsikrings- og beskæftigelsesperioder i Danmark, vil  

 der skulle indhentes en attest E 301 fra det andet EØS-land med dokumentation  

 for forsikrings- og beskæftigelsesperioder i det andet EØS-land.
 52. Ved afgørelsen af om medlemmet er berettiget til  

 dagpenge, følger det af sammenlægningsprincippet i artikel 67 i forordningen,  

 at den danske arbejdsløshedskasse under visse betingelser skal medregne de  

 forsikrings- og beskæftigelsesperioder, der er bekræftet på attest E 301.  

 Disse perioder vil således kunne bruges til at opfylde kravet om 1 års  

 uafbrudt medlemskab af en dansk arbejdsløshedskasse i  

 arbejdsløshedsforsikringslovens § 53, stk. 1, og arbejdskravet i lovens § 53,  

 stk. 2 og stk. 5.
 53. En person, der har drevet selvstændig virksomhed i  

 et andet EØS-land og samtidig har bevaret medlemskabet af den danske  

 arbejdsløshedskasse, vil kunne medregne beskæftigelsesperioden under  

 forudsætning af, at de danske betingelser herfor er opfyldt, jf. under 46.
Nationalt fastsatte betingelser for medregning af forsikringsperioder  

 fra andre EØS-lande (§ 95-bekendtgørelsen) 54. Udover kravet i gennemførelsesforordningen om  

 fremlæggelse af attest E 301 som betingelse for medregning af forsikrings- og  

 beskæftigelsesperioder fra andre EØS-lande, stilles der i Danmark yderligere  

 betingelser for, at medregning kan finde sted.
Betingelserne afhænger af, om  

 vedkommende har været forsikret i Danmark inden for de seneste 5 år eller ej  

 og af, om personen vælger at være fuldtids- eller deltidsforsikret.
Personen har ikke tidligere været forsikret i Danmark, eller der er  

 gået mere end 5 år, siden vedkommende sidst var forsikret i Danmark 55. For at blive optaget i en dansk  

 arbejdsløshedskasse skal personen opfylde arbejdsløshedsforsikringslovens §  

 41, stk. 1, nr. 3. For at kunne medregne dokumenterede  

forsikringsperioder fra et andet EØS-land til opfyldelse af de danske  

 betingelser for ret til dagpenge, skal arbejdsløshedskassen have modtaget en  

 skriftlig anmodning om optagelse inden 8 uger fra forsikringsdækningens  

 ophør i det andet EØS-land.
Personen skal herudover have påbegyndt  

 beskæftigelse inden 8 uger fra forsikringsdækningens ophør i det andet  

 EØS-land.
For fuldtidsforsikrede medlemmer, der er time-, dag-, uge- eller  

 14-dages lønnede, kræves beskæftigelse i fagets fulde sædvanlige arbejdstid i  

 mindst 8 uger inden for 12 uger, for månedslønnede 8 uger inden for 3  

 måneder.
For deltidsforsikrede, der er time-, dag-, uge- eller 14-dages  

 lønnede, kræves beskæftigelse i fagets fulde sædvanlige arbejdstid i mindst 4  

 uger inden for 12 uger, for månedslønnede 4 uger inden for 3 måneder.
For  

 selvstændige erhvervsdrivende kræves udøvelse af selvstændig  

 erhvervsvirksomhed mere end midlertidigt og i væsentligt omfang.
 56. Kravet om beskæftigelse gælder alene i tilfælde,  

 hvor personen ikke tidligere har været forsikret i Danmark, eller det på  

 tidspunktet for modtagelsen af den skriftlige anmodning om optagelse i  

 arbejdsløshedskassen er mere end 5 år, siden vedkommende sidst var medlem af  

 en dansk arbejdsløshedskasse.
 57. Hvis 8-ugers-fristen for påbegyndelse af  

 beskæftigelse og anmodning om optagelse overskrides, kan  

 forsikringsperioderne fra det andet EØS-land ikke medregnes.
 58. Det betyder, at medlemmet først vil opnå ret til  

 dagpenge efter 1 års medlemskab af arbejdsløshedskassen, jf.  

 arbejdsløshedsforsikringslovens § 53, stk. 1, dog forudsat at  

 arbejdsløshedsforsikringslovens øvrige betingelser for ret til dagpenge er  

 opfyldt.
 59. Dokumenterede beskæftigelsesperioder fra det andet EØS-land,  

 der ligger i en forsikringsperiode, vil kunne medregnes til opfyldelse af  

 arbejdsløshedsforsikringslovens § 53, stk. 2 og stk. 5, selv om  

 8-ugers-fristen overskrides.
60. Efter direktoratets praksis suspenderes  

 8-ugers-fristen for påbegyndelse af arbejde i tilfælde af sygdom eller  

 barselorlov. 8-ugers-fristen løber videre, når personen ikke længere er syg,  

 eller barselorloven er udløbet.
I de tilfælde, hvor personen når at påbegynde  

 arbejdet, inden vedkommende bliver syg eller går på barselorlov, men ikke når  

 at opfylde kravet om arbejde, vil direktoratet konkret vurdere, om der er  

 grundlag for at give dispensation.
Personen har været forsikret i Danmark inden for de sidste 5 år 61. I tilfælde, hvor personen på tidspunktet for  

 anmodningen om optagelse i den danske arbejdsløshedskasse har været  

 arbejdsløshedsforsikret i Danmark inden for de sidste 5 år, stilles der ikke  

 krav om arbejde efter arbejdsløshedsforsikringslovens § 41, stk. 1, nr. 3,  

 som betingelse for optagelse i arbejdsløshedskassen og medregning af  

 forsikringsperioder fra det andet EØS-land.
 62. I denne situation er genoptagelse i  

 arbejdsløshedskassen og medregning af forsikringsperioder alene  

 betinget af, at pågældende har anmodet om genoptagelse inden 5 år regnet fra  

 det tidspunkt, hvor pågældende senest har været arbejdsløshedsforsikret i  

 Danmark og af, at arbejdsløshedskassen har modtaget personens skriftlige  

 anmodning om optagelse inden 8 uger fra forsikringsdækningens ophør i  

 det andet EØS-land.
63. Hvis 8-ugers-fristen overskrides, kan  

 forsikringsperioderne fra det andet EØS-land ikke medregnes, og vedkommende  

 skal nyoptages i den danske arbejdsløshedskasse.
Det betyder, at personen  

 skal opfylde kravet om arbejde i arbejdsløshedsforsikringslovens § 41, stk.  

 1, nr. 3, ligesom vedkommende skal have været medlem af kassen i 1 år, jf.  

 arbejdsløshedsforsikringslovens § 53, stk. 1. Der vil herefter kunne  

 udbetales dagpenge, hvis arbejdsløshedsforsikringslovens øvrige betingelser  

 for ret til dagpenge er opfyldt.
 64. Dokumenterede beskæftigelsesperioder fra det andet EØS-land,  

 der ligger i en forsikringsperiode, kan medregnes, selv om 8-ugers-fristen  

 overskrides.
Udbetaling af dagpenge i tilfælde, hvor attest E 301 ikke  

 foreligger 65. Ifølge direktoratets praksis kan der på visse  

 betingelser udbetales dagpenge, når der er anmodet om en attest E 301, men  

 denne endnu ikke foreligger, jf. under 67-69 og 70-73.
 66. Herudover vil en person, der ønsker at rejse til  

 et andet EØS-land for at søge arbejde på en attest E 303 på samme betingelser  

 kunne få udstedt en attest E 303, uden at attest E 301 foreligger.
Arbejdsgiverdokumentationen er utvetydig 67. Hvis det af arbejdsgiverdokumentation, f.eks.  

 lønsedler, utvetydigt fremgår, at personen har været beskæftiget og  

 omfattet af arbejdsløshedsforsikringen i det andet EØS-land, og at der ikke  

 har været afbrydelser i forsikringsperioderne på mere end sammenlagt 8  

 uger inden for 12 måneder , jf. under 77-82, vil der kunne udbetales  

 dagpenge i op til 2 måneder , selv om attest E 301 ikke foreligger.  

 Det er en forudsætning, at det andet EØS-land er blevet anmodet om at udstede  

 en attest E 301.
 68. Medlemmet skal underskrive en erklæring om  

 eventuel efterregulering, hvis det senere viser sig, at der er udbetalt et  

 ukorrekt dagpengebeløb.
 69. Hvis attest E 301 stadig ikke foreligger, når der  

 er udbetalt dagpenge for de første 2 måneder, skal arbejdsløshedskassen rette  

 henvendelse til direktoratet for at få tilladelse til fortsat at udbetale  

 dagpenge på baggrund af den foreliggende arbejdsgiverdokumentation og  

 medlemmets erklæring.
Arbejdsgiverdokumentationen er tvetydig 70. Hvis den foreliggende arbejdsgiverdokumentation er  

tvetydig , må der ikke udbetales dagpenge, før attest E 301  

 foreligger.
 71. Hvis der går mere end 2 måneder fra anmodningen om  

 attest E 301, kan der dog på visse betingelser udbetales dagpenge for de  

 første 2 måneder på baggrund af arbejdsgiverdokumentationen.
72. Udbetalingen af dagpenge er betinget af, at  

 medlemmet på tro og love erklærer at have været beskæftiget og forsikret i  

 det andet EØS-land.
Samtidig skal medlemmet underskrive en erklæring om  

 eventuel efterregulering, hvis det senere viser sig, at der er udbetalt et  

 ukorrekt dagpengebeløb.
 73. Samtidig med at arbejdsløshedskassen udbetaler  

 dagpenge for de første 2 måneder, skal den rette henvendelse til  

 direktoratet, da det herefter er direktoratet, der tager stilling til, om der  

 fortsat kan udbetales dagpenge.
Attest E 301 kan ikke udstedes 74. Hvis det viser sig, at attest E 301 ikke kan  

 udstedes, f.eks. fordi arbejdsgiveren er gået konkurs, tager direktoratet  

 stilling til, om arbejdsløshedskassen efter omstændighederne vil kunne  

 udbetale dagpenge på baggrund af den foreliggende dokumentation.
Hvilke forsikrings- og beskæftigelsesperioder kan medregnes 75. Som udgangspunkt kan alene de forsikrings- og  

 beskæftigelsesperioder eller perioder, der ligestilles hermed, som er  

 dokumenteret ved attest E 301, medregnes til opfyldelse af kravet om 1 års  

 uafbrudt medlemskab i arbejdsløshedsforsikringslovens § 53, stk. 1, og  

 arbejdskravet i lovens § 53, stk. 2 og stk. 5.
76. Perioder, hvor der er udbetalt  

 arbejdsløshedsydelser i et andet EØS-land, og som bekræftes på attest E 301  

 under punkt 7, betragtes efter direktoratets praksis som forsikringsperioder,  

 og vil derfor også kunne medregnes.
Tilsvarende gælder perioder, hvor der er  

 udbetalt ydelser på en attest E 303 efter artikel 69 i forordningen, hvis  

 perioderne er bekræftet på attest E 301 under punkt 8.
Fravigelse af kravet om 1 års uafbrudt medlemskab i  

 arbejdsløshedsforsikringslovens § 53, stk. 1 77. Arbejdsløshedsforsikringslovens § 53, stk. 1,  

 stiller krav om 1 års uafbrudt medlemskab, før der kan udbetales  

 dagpenge.
Dette krav fraviges imidlertid i relation til medregning af  

 forsikrings- og beskæftigelsesperioder efter artikel 67 i forordningen.
78. Ved overflytning til en dansk arbejdsløshedskasse  

 fra arbejdsløshedsforsikringssystemet i et andet EØS-land accepteres det, at  

 personen er uden forsikringsdækning i op til 8 uger . Dette skyldes  

 bl.a., at arbejdsløshedsforsikringen i de fleste af de andre EØS-lande er  

 obligatorisk, og at en arbejdstager som hovedregel automatisk bliver omfattet  

 af forsikringen, når pågældende er i arbejde.
Det er imidlertid som  

 udgangspunkt ikke muligt at indbetale bidrag til arbejdsløshedsforsikringen  

 under ledighed.
Da frivillig indbetaling ikke er mulig, er det af praktiske  

 årsager nødvendigt at acceptere et brud i forsikringsdækningen af en vis  

 varighed i forbindelse med overflytning til Danmark.
79. Dette er derimod normalt ikke nødvendigt i  

 relation til et medlem, der rejser ud fra Danmark.
Dette skyldes, at  

 arbejdsløshedsforsikringen i Danmark er frivillig, og medlemmet derfor kan  

 opretholde medlemskabet af den danske arbejdsløshedskasse, indtil pågældende  

 er blevet arbejdsløshedsforsikret i det andet EØS-land.
 80. Et brud i forsikringsdækningen i forbindelse med  

 overgangen fra det danske arbejdsløshedsforsikringssystem til  

 arbejdsløshedsforsikringssystemet i det andet EØS-land samt brud i  

 forsikringsdækningen i det andet EØS-land vil dog kunne accepteres, hvis det  

 samlede brud sammenlagt ikke overstiger 8 uger inden for 12  

 måneder .
 81. Hvis afbrydelserne i forsikringsdækningen ikke  

 overstiger de ovennævnte grænser på 8 uger, vil også de forsikringsperioder,  

 der ligger forud for afbrydelserne, kunne medregnes til opfyldelse af  

 arbejdsløshedsforsikringslovens § 53, stk. 1. De perioder, hvor personen er  

 uden forsikringsdækning, kan dog ikke medregnes til opfyldelse af  

 kravet om 1 års medlemskab.
82. Efter arbejdsløshedsforsikringslovens § 53, stk.  

 3, medregnes kun arbejde i medlemsperioder, det vil sige perioder, hvor  

 vedkommende er forsikret, til opfyldelse af lovens arbejdskrav.
Hvis en  

 person har været beskæftiget uden samtidig at have været omfattet af  

 arbejdsløshedsforsikringen i beskæftigelsesstaten, vil  

 beskæftigelsesperioderne derfor ikke kunne medregnes.
Hvilken kasse skal personen optages i 83. I de tilfælde, hvor optagelse og medregning af  

 forsikringsperioder er betinget af arbejde, skal personen optages i en  

 arbejdsløshedskasse, der dækker det faglige område, pågældende er beskæftiget  

 indenfor, eller i en tværfaglig arbejdsløshedskasse.
Hvis vedkommende har  

 været forsikret i Danmark inden for de sidste 5 år, og der derfor ikke skal  

 udføres arbejde, skal personen optages i en arbejdsløshedskasse, der dækker  

 det arbejde, pågældende har udført i det andet EØS-land, eller i en  

 tværfaglig arbejdsløshedskasse.
Personen kan dog vælge at blive optaget i den  

 arbejdsløshedskasse, pågældende tidligere har været medlem af.
Hvilken forsikringsstatus skal personen optages med 84. Optagelse kan ske som fuldtids- eller  

 deltidsforsikret.
Et medlem af en arbejdsløshedskasse for selvstændige kan  

 dog ikke deltidsforsikres.
85. Valget af forsikringsstatus har betydning for  

 betingelserne for at medregne forsikringsperioder fra andre EØSlande.
Det  

 gælder dog kun i det tilfælde, hvor personen ikke tidligere har været medlem  

 af en dansk arbejdsløshedskasse, eller det er mere end 5 år siden, personen  

 sidst var medlem af en dansk arbejdsløshedskasse, jf. under 55-60 ovenfor.
 86. En person, der på baggrund af sit seneste  

 beskæftigelsesforhold i Danmark har været deltidsforsikret, skal genoptages  

 som fuldtidsforsikret, hvis vedkommende umiddelbart inden sin tilbagevenden  

 til Danmark har haft beskæftigelse i et andet EØS-land i mere end 30 timer i  

 gennemsnit om ugen inden for 12 uger.
Medregning af forsikrings- og beskæftigelsesperioder fra et andet  

 EØS-land ved tilbagevenden til Danmark, når medlemmet er blevet slettet på  

 grund af svig eller kontingentrestance før udrejsen til eller under opholdet  

 i det andet EØS-land 87. En person, der tidligere har været medlem af en  

 dansk arbejdsløshedskasse, og som på grund af arbejde i et andet EØS-land er  

 blevet omfattet af dette lands arbejdsløshedsforsikring, kan ved  

 tilbagevenden til Danmark under visse betingelser medregne dokumenterede  

 forsikrings- og beskæftigelsesperioder fra det andet land til opfyldelse af  

 arbejdsløshedsforsikringslovens § 53, stk. 1, stk. 2 og stk. 5, selv om  

 medlemmet før udrejsen til eller under opholdet i det andet land er blevet  

 slettet som medlem af den danske arbejdsløshedskasse på grund af svig  

 eller kontingentrestance . Retsstillingen for en sådan person er den  

 samme, som hvis pågældende efter slettelsen havde opholdt sig i Danmark og  

 arbejdet her inden genoptagelse i arbejdsløshedskassen.
 88. I svigsslettelsessituationen er medregning  

 af perioderne betinget af, at gælden er tilbagebetalt, eller at der er  

 indgået et frivilligt forlig om tilbagebetaling af gælden i overensstemmelse  

 med reglerne i direktoratets bekendtgørelse om genoptagelse som nyt medlem af  

 en arbejdsløshedskasse efter slettelse på grund af svig m.v., inden medlemmet  

 vender tilbage til Danmark.
 89. Forsikrings- og beskæftigelsesperioder i et andet  

 EØS-land, der ligger forud for tilbagebetalingen af gælden eller indgåelsen  

 af forliget, vil ikke kunne medregnes.
 90. Medregning af forsikrings- og  

 beskæftigelsesperioder forudsætter endvidere, at der gives tilladelse til  

 genoptagelse . Kassen kan give tilladelse til genoptagelse, hvis gælden  

 er fuldt ud indfriet, eller hvis gælden ikke overstiger 10 x højeste  

 dagpengebeløb for en uge, mens direktøren for arbejdsløshedsforsikringen kan  

 give tilladelse i andre tilfælde.
 91. Selv om tilladelsen til genoptagelse først gives  

 ved medlemmets anmodning om optagelse efter tilbagevenden til Danmark, vil  

 forsikrings- og beskæftigelsesperioder, der ligger forud for dette tidspunkt  

 - men dog efter tidspunktet for tilbagebetalingen/indgåelsen af det  

 frivillige forlig - kunne medregnes, hvorved medlemmet stilles, som om  

 pågældende efter svigsslettelsen havde opholdt sig i Danmark og arbejdet her  

 inden genoptagelse i arbejdsløshedskassen.
 92. Medregning af forsikringsperioder fra et  

 andet EØS-land er i alle tilfælde betinget af, at de frister, der er angivet  

 i § 95-bekendtgørelsen, er overholdt.
93. Dokumenterede beskæftigelsesperioder fra et  

 andet EØS-land, der ligger i en forsikringsperiode, og som ligger  

efter tilbagebetaling af gælden eller indgåelse af frivilligt forlig,  

 vil kunne medregnes, selv om fristerne er overskredet.
Beskæftigelsesperioder  

 fra Danmark, der ligger forud for slettelsestidspunktet, kan ligeledes  

 medregnes til opfyldelse af § 53, stk. 2 og stk. 5, i  

 arbejdsløshedsforsikringsloven.
Artikel 68 - beregning af ydelser 94. Det fremgår af artikel 68 i forordningen, at hvor  

 lovgivningen i en medlemsstat bestemmer, at ydelserne beregnes på grundlag af  

 størrelsen af den tidligere løn, skal den løn, pågældende har modtaget under  

 sin seneste beskæftigelse på denne stats område, benyttes som grundlag.
Hvis  

 den seneste beskæftigelse på denne stats område ikke har varet i mindst 4  

 uger, beregnes ydelserne på grundlag af den løn, der på den arbejdsløses  

 bopæls- eller opholdssted sædvanligt ydes for en beskæftigelse, der svarer  

 til eller kan sammenlignes med den, han senest har udøvet på en  

 anden medlemsstats område.
Hvorledes beregnes størrelsen af ydelserne i Danmark 95. Der henvises til de regler, direktoratet har  

 fastsat om fremgangsmåden ved beregning af arbejdsfortjenesten for  

 lønmodtagere og selvstændige erhvervsdrivende.
Artikel 69 - bevarelse af dagpengeretten under arbejdssøgning i et  

 andet EØS-land 96. Artikel 69 i forordningen fastslår, at en helt  

 arbejdsløs arbejdstager eller selvstændig erhvervsdrivende, der opfylder  

 betingelserne for ret til ydelser i en medlemsstat, og som rejser til en  

 eller flere andre medlemsstater for at søge beskæftigelse der, på visse  

 betingelser bevarer sin ret til disse ydelser (  

eksportabilitetsprincip) .
 97. Artikel 69 omfatter - i modsætning til artikel 67  

 - både arbejdstagere og selvstændige erhvervsdrivende .
98. Forordningens betingelser for at bevare retten til  

 ydelser er, at personen før afrejsen har været tilmeldt som arbejdssøgende og  

 har stået til rådighed i mindst 4 uger , efter vedkommende blev  

 arbejdsløs.
Der kan dog gives samtykke til, at personen rejser før udløbet af  

 4-ugers-fristen, jf. under 114-115 vedrørende direktoratets praksis.
 99. Dernæst skal personen tilmelde sig som  

 arbejdssøgende ved arbejdsformidlingen i hver af de medlemsstater,  

 vedkommende rejser til, og underkaste sig kontrollen der.
 100. Af bestemmelsen fremgår det, at personen har en  

 frist på 7 dage fra det tidspunkt, hvor pågældende ophørte med at stå  

 til rådighed for arbejdsformidlingen i den stat, personen rejste fra, til at  

 tilmelde sig arbejdsformidlingen i det andet EØS-land.
 101. Denne frist kan i undtagelsestilfælde forlænges,  

 jf. under 127 vedrørende direktoratets praksis.
 102. Retten til ydelser bevares i højst 3
måneder . Personen kan dog ikke modtage ydelser udover det tidspunkt,  

 hvor retten til ydelser ophører i det land, personen er rejst fra.
 103. Ved tilbagevenden inden attestperiodens udløb har  

 personen fortsat ret til ydelser, mens denne ret fortabes, hvis vedkommende  

 først vender tilbage efter udløbet af attestperioden, jf. artikel 69, stk. 2.  

 Der er i undtagelsestilfælde mulighed for forlængelse af denne frist, jf.  

 under 146 vedrørende direktoratets praksis.
 104. Endelig fremgår det af artikel 69, stk. 3, at der  

 stilles krav om beskæftigelse, hvis personen på ny ønsker at gøre brug af  

 artikel 69, jf. under 153 vedrørende direktoratets praksis.
 105. Herudover fremgår det af artikel 83 i  

 gennemførelsesforordningen, at personen for at bevare sin ret til ydelser  

 skal fremlægge en attest med bekræftelse af, at vedkommende har ret til  

 ydelser i perioden (attest E 303).
 106. Det er endelig en betingelse, at personen søger  

 om attesten inden afrejsen .
Direktoratets praksis i relation til medlemmer af danske  

 arbejdsløshedskasser, der rejser til andre EØS-lande for at søge arbejde med  

 attest E 303 Hvad forstås ved »helt arbejdsløs« i artikel 69, stk. 1, i  

 forordningen 107. Forordningens artikel 69 stiller krav om, at  

 arbejdstageren eller den selvstændige erhvervsdrivende, der ønsker at gøre  

 brug af bestemmelsen, skal være helt arbejdsløs .
 108. Begrebet »helt arbejdsløs« fortolkes af  

 direktoratet således, at alt arbejde, uanset omfanget heraf, afbryder  

 4-ugers-perioden, og at en ny 4-ugers-periode med fuld arbejdsløshed må  

 påbegyndes, inden attest E 303 kan udstedes.
 109. Medlemmet må herudover hverken holde ferie i  

 4-ugers-perioden eller kombinere afrejsen med afholdelse af ferie, ligesom  

 medlemmet heller ikke må have planlagt ferie i attestperioden.
110. Videre er det direktoratets praksis, at mere end  

 en enkelt sygdomsperiode af højst 3 dages varighed afbryder 4-ugers-perioden,  

 og at en ny 4-ugers-periode derfor må påbegyndes.
Barns sygdom tæller med i  

 de 3 dages sygdom, der ifølge direktoratets praksis tillades i  

 4-ugers-perioden.
Kravet om at stå til rådighed for Arbejdsformidlingen i mindst 4 uger  

 før afrejsen, jf. artikel 69, stk. 1, litra a, i forordningen 111. Kravet i artikel 69 om, at personen skal have  

 stået til rådighed for arbejdsformidlingen i den stat, pågældende rejser fra,  

 i mindst 4 uger, fortolkes af direktoratet således, at disse 4 uger  

 skal ligge umiddelbart forud for afrejsedatoen i henhold til attest E  

 303.
112. Hvis et medlem rejser før den dato, der er anført  

 som afrejsedato, vil der ikke kunne udstedes en attest E 303. Hvis attest E  

 303 allerede er udstedt, vil attesten blive tilbagekaldt.
Det skyldes, at  

 pågældende så ikke har stået til rådighed i de sidste 4 uger umiddelbart før  

 afrejsedatoen i henhold til attesten.
Det gælder, selv om vedkommende har  

 stået til rådighed i 4 uger umiddelbart forud for den aktuelle afrejsedato.
 113. Hvis medlemmet ændrer afrejsedatoen, vil der  

 desuden kunne være behov for en regulering af medlemmets dagpengesats (f.eks.  

 på grund af nye skatteoplysninger eller som følge af den årlige regulering af  

 dagpengesatsen, jf. under 130-141).
Fravigelser fra kravet om at stå til rådighed for Arbejdsformidlingen  

 i mindst 4 uger før afrejsen 114. Når der foreligger dokumentation for, at et  

 medlem flytter med sin ægtefælle eller samlever, der har overtaget arbejde  

 eller påbegyndt uddannelse i et andet EØS-land, eller dokumentation for at  

 medlemmet i forvejen har en tilknytning til det land, pågældende vil rejse  

 til, vil direktoratet kunne dispensere fra 4-ugers-kravet.
Tilsvarende  

 gælder, hvis der foreligger dokumentation for, at medlemmet skal til  

 ansættelsessamtale i det andet EØS-land.
 115. Selv om medlemmet således ikke har stået til  

 rådighed i 4 uger før afrejsen, vil pågældende kunne anses for at stå til  

 rådighed og for at være dagpengeberettiget på afrejsetidspunktet, og  

 pågældende vil kunne få udstedt en attest E 303.
Særligt vedrørende rådighed, arbejdsophør, mellemperioder, orlov m.v.  

 i relation til udstedelse af attest E 303 116. Hvis medlemmet ønsker at rejse en lørdag eller en  

 søndag, vil attesten blive udstedt således, at den løber fra den  

 førstkommende mandag, da udbetaling af dagpenge til medlemmet er baseret på  

 en 5-dages-uge.
Medlemmet skal derfor ikke stå til rådighed for  

 arbejdsmarkedet lørdag og søndag.
Medlemmet vil i denne situation være  

 berettiget til at rejse lørdag eller søndag, uanset at attesten først løber  

 fra mandag.
117. Det er en betingelse for at få udstedt en attest  

 E 303, at medlemmet er dagpengeberettiget på afrejsetidspunktet, og at  

 medlemmet har opretholdt kontakten med Arbejdsformidlingen i  

 4-ugers-perioden.
Kravet om dagpengeret på afrejsetidspunktet betyder bl.a.,  

 at en eventuel karantæne skal være gennemgået før afrejsen, og at dimittender  

 skal have gennemgået karensperioden på 1 måned.
118. Hvis medlemmet siger sit arbejde op for at rejse  

 til et andet EØS-land for at søge arbejde , anses medlemmet for at  

 være selvforskyldt ledig.
Medlemmet pålægges derfor 5 ugers karantæne.
119. På tilsvarende måde vil et medlem, der tager  

orlov fra sit arbejde i Danmark uden gyldig grund, blive pålagt  

 karantæne, da orlov sidestilles med et arbejdsophør.
Orlov med orlovsydelse  

 efter lov om orlov betragtes ikke som et arbejdsophør i relation til  

 reglerne om selvforskyldt ledighed og vil derfor ikke medføre karantæne.
120. Hvis medlemmet opsiger sit arbejde for at  

 flytte med ægtefællen eller samleveren, der har overtaget arbejde eller  

 påbegyndt uddannelse i et andet EØS-land , anses medlemmet for at have en  

 gyldig grund til arbejdsophøret.
Medlemmet skal derfor ikke pålægges  

 karantæne, jf. reglen herom i direktoratets bekendtgørelse om rådighed og  

 selvforskyldt ledighed (herefter kaldet rådighedsbekendtgørelsen) med  

 tilhørende vejledning.
 121. Medlemmet vil heller ikke blive pålagt karantæne,  

 hvis medlemmet opsiger sit arbejde, fordi pågældende skal overtage  

 arbejde i et andet EØS-land.
 122. Selv om medlemmet ikke anses for at være til  

 rådighed i Danmark i mellemperioden og derfor ikke er dagpengeberettiget, jf.  

 rådighedsbekendtgørelsens regler, vil medlemmet dog være berettiget til en  

 attest E 303.
 123. Et medlem, der fritstilles, kan umiddelbart efter  

 fratrædelsesdatoen rejse til et andet EØS-land med en attest E 303, hvis  

 medlemmet har været tilmeldt Arbejdsformidlingen i den periode, hvor  

 medlemmet har været fritstillet (mindst 4 uger umiddelbart før afrejsen) og  

 er dagpengeberettiget på afrejsetidspunktet.
7-dages-frist for tilmelding på arbejdsformidlingen i det andet  

 EØS-land 124. Ved afrejsen fra Danmark skal medlemmet sørge for  

 at blive afmeldt på Arbejdsformidlingen.
 125. En forudsætning for at modtage dagpenge i det  

 andet EØS-land i hele attestperioden er, at medlemmet inden 7 dage  

 tilmelder sig som arbejdssøgende i den medlemsstat, pågældende rejser til, og  

 underkaster sig kontrollen i det pågældende land.
126. Hvis medlemmet tilmelder sig efter udløbet af  

 7-dages-fristen, vil der kun blive udbetalt dagpenge fra tilmeldingsdagen og  

 i den resterende del af attestperioden, hvis betingelserne herfor i øvrigt er  

 opfyldt.
Udbetalingen foretages af det andet EØS-lands  

 arbejdsløshedsforsikringsmyndighed, jf. under 162-164 vedrørende  

 forordningens artikel 70.
 127. 7-dages-fristen for tilmelding kan ifølge  

 direktoratets praksis kun forlænges , hvis der foreligger særlige  

 omstændigheder, der har gjort, at vedkommende ikke kunne tilmelde sig inden  

 fristen, f.eks. administrative problemer i det andet EØS-land.
 128. Der gælder ikke nogen 7-dages-frist for  

 tilmelding til Arbejdsformidlingen i Danmark efter udløbet af attest E 303.  

 Medlemmet skal således tilmelde sig Arbejdsformidlingen i Danmark senest den  

 sidste dag i attestperioden for fortsat at være berettiget til dagpenge, jf.  

 under 142.
 129. I det tidsrum, der måtte ligge mellem afmeldingen  

 i det andet EØS-land og tilmeldingen i Danmark, vil der ikke kunne udbetales  

 dagpenge.
Udstedelse af attest E 303 130. Attest E 303 udstedes af Direktoratet for  

 Arbejdsløshedsforsikringen.
131. Ved ansøgning om en attest skal der udfyldes 3  

 skemaer (EF 1-3). Ansøgningsskemaerne (EF 1-3) fås på Arbejdsformidlingen, i  

 arbejdsløshedskassen eller i direktoratet.
Medlemmet skal udfylde skema EF 1  

 med oplysning om afrejsedato m.v.
Herudover skal arbejdsløshedskassen udfylde  

 skema EF 2 med oplysning om dagpengeret, dagpengesats, kontingentindbetaling  

 m.v., mens Arbejdsformidlingen skal udfylde skema EF 3 med oplysning om,  

 hvornår pågældende er tilmeldt Arbejdsformidlingen.
De 3 skemaer skal  

 indsendes til direktoratet til brug for attestudstedelsen.
132. Ansøgningen skal være arbejdsløshedskassen i  

 hænde før afrejsen , da der ellers ikke kan udstedes en attest.  

 Arbejdsløshedskassen indsender herefter medlemmets ansøgningsskema (EF 1) med  

 skema EF 2 og EF 3 i udfyldt stand til direktoratet hurtigst muligt.
Dette  

 skal som hovedregel ske senest 6 uger før den afrejsedato, der fremgår  

 af medlemmets ansøgningsskema (EF 1) for, at direktoratet kan udstede  

 attesten ca. 14 dage før medlemmets afrejse.
133. Hvis skemaerne ikke indsendes samlet eller først  

 efter medlemmets afrejse, vil attesten ikke kunne udstedes rettidigt.
Dette  

 kan få alvorlige konsekvenser for medlemmet, idet erfaringerne viser, at det  

 er svært at blive tilmeldt og senere få udbetalt dagpenge i et andet  

 EØS-land, hvis medlemmet ikke kan fremvise attest E 303 ved tilmeldingen.
134. Direktoratet skal hurtigst muligt underrettes om  

 alle ændringer i medlemmets forhold, der indtræffer efter ansøgningsskemaerne  

 er blevet indsendt, og som kan ændre grundlaget for udstedelse af attest E  

 303, f.eks. ændret afrejsedato, sygdom, nye skatteoplysninger,  

 kontingentrestance m.v.
Herudover skal direktoratet underrettes om eventuelle  

 ændringer, efter attesten er udstedt, og som vil kunne påvirke medlemmets ret  

 til dagpenge på attesten.
135. Hvis et medlem anmoder om at ændre  

 afrejsesdatoen, vil dette blive betragtet som en ansøgning om en ny attest  

 med en ny afrejsedato.
Medlemmet skal over for direktoratet skriftligt  

 bekræfte den nye afrejsedato og sørge for, at arbejdsløshedskassen og  

 Arbejdsformidlingen udfylder henholdsvis skema EF 2 og EF 3 påny.
Udstedelse  

 af den nye attest er herefter afhængig af, at medlemmet opfylder  

 betingelserne herfor.
 136. Medlemmet kan således ikke ændre afrejsedatoen i  

 henhold til attesten uden direktoratets tilladelse.
137. Den dato, der er anført som afrejsedato i attest  

 E 303, indikerer, at medlemmet fra denne dato ikke længere står til rådighed  

 for det danske arbejdsmarked.
Der må derfor ikke uden videre udbetales  

 dagpenge til medlemmet efter afrejsedatoen i henhold til attest E 303. Dette  

 skyldes, at udstedelse af attest E 303 virker begrænsende for dagpengeretten  

 i Danmark, da pågældende er berettiget til dagpenge i det andet EØS-land fra  

 attestens 1. dag, hvis pågældende tilmelder sig der inden 7 dage fra  

 attestens første dag.
Udbetaling af dagpenge efter den på attesten anførte  

 afrejsedato forudsætter, at medlemmet har tilkendegivet over for kassen og  

 Arbejdsformidlingen, at pågældende fortsat ønsker at stå til rådighed i  

 Danmark.
138. Hvis medlemmet ønsker at søge arbejde i flere  

 EØS-lande inden for samme attestperiode, skal de nøjagtige datoer for,  

 hvornår medlemmet vil påbegynde arbejdssøgning i de enkelte lande, oplyses  

 ved ansøgningen.
Direktoratet udsteder herefter en attest til hvert land.
139. Af attesten fremgår, i hvilket tidsrum medlemmet  

 har ret til dagpenge.
Dagpengene udbetales med den samme sats, som gælder ved  

 udbetaling af dagpenge til medlemmet i Danmark.
Direktoratet fratrækker og  

 indbetaler dog skat af beløbet.
Attesten angiver således et nettobeløb  

 .
140. Hvis medlemmet bliver syg under arbejdssøgningen  

 i det andet EØS-land, har pågældende ret til sygehjælp og sygedagpenge i den  

 periode, hvor attesten løber.
Ret til sygehjælp og sygedagpenge dokumenteres  

 ved en blanket E 119, der udstedes af bopælskommunen.
141. Mindsteudbetalingsreglen i direktoratets  

 bekendtgørelse om supplerende (nedsatte) dagpenge til et  

 arbejdsløshedskassemedlem, der er lønmodtager og har nedsat arbejdstid,  

 gælder ikke i forbindelse med et medlems udrejse eller hjemkomst i henhold  

 til attest E 303. Det betyder, at et medlem, der rejser en tirsdag eller  

 kommer hjem en torsdag, vil kunne få udbetalt dagpenge for henholdsvis mandag  

 og fredag.
Begrundelsen herfor er, at der er tale om en fortsat udbetaling af  

 danske dagpenge til medlemmet, selv om dagpengene udbetales af et andet  

 EØS-lands myndighed i attestperioden.
Tilbagevenden til Danmark efter arbejdssøgning i et andet EØS-land 142. Hvis medlemmet vender tilbage til Danmark og  

 tilmelder sig Arbejdsformidlingen inden udløbet af attestperioden ,  

 har pågældende ret til dagpenge, hvis de almindelige betingelser herfor er  

 opfyldt.
Hvis sidste dag i attestperioden er en lørdag eller en  

 søgnehelligdag, er tilmelding til Arbejdsformidlingen den førstkommende  

 hverdag ifølge direktoratets praksis rettidig.
Medlemmet kan dog først få  

 udbetalt dagpenge i Danmark igen, når pågældende har tilmeldt sig  

 Arbejdsformidlingen her i landet, og forudsat at tilmeldingen sker inden  

 udløbet af attestperioden.
 143. Hvis pågældende ikke har tilmeldt sig  

 Arbejdsformidlingen i Danmark inden udløbet af attestperioden , mister  

 medlemmet retten til dagpenge, jf. artikel 69, stk. 2, i forordningen.
144. Medlemmet kan først få dagpenge, når pågældende  

 har haft beskæftigelse.
For fuldtidsforsikrede medlemmer, der er time-, dag-,  

 uge eller 14-dages lønnede, kræves beskæftigelse i fagets fulde sædvanlige  

 arbejdstid i mindst 8 uger inden for 12 uger, for månedslønnede 8 uger inden  

 for 3 måneder.
For deltidsforsikrede, der er time-, dag-, uge- eller 14-dages  

 lønnede, kræves beskæftigelse i fagets fulde sædvanlige arbejdstid i mindst 4  

 uger inden for 12 uger, for månedslønnede 4 uger inden for 3 måneder.
For  

 selvstændige erhvervsdrivende kræves udøvelse af selvstændig  

 erhvervsvirksomhed mere end midlertidigt og i væsentligt omfang.
 145. Kravet om 1 års medlemskab i  

 arbejdsløshedsforsikringslovens § 53, stk. 1, skal ikke opfyldes på  

 ny.
146. Direktoratet kan i henhold til artikel 69, stk.  

 2, i forordningen forlænge fristen for tilbagevenden . Ifølge  

 direktoratets praksis sker dette kun i tilfælde af dokumenteret sygdom eller  

 force majeure i umiddelbar tilknytning til attestperiodens udløb.
Fristen for  

 tilbagevenden kan ligeledes forlænges, hvis der foreligger dokumentation for,  

 at pågældende skal til ansættelsessamtale i det andet EØS-land.
I dette  

 tilfælde forlænges fristen for tilbagevenden ifølge direktoratets praksis med  

 4 uger.
147. Medlemmet må ikke udskyde sin hjemrejse, f.eks.  

 fordi vedkommende afventer udbetaling af dagpenge i det andet EØS-land, eller  

 ønsker at opholde sig i det andet EØS-land for egen regning.
I de tilfælde,  

 hvor medlemmet ikke har fået udbetalt dagpenge for hele den periode,  

 pågældende har stået til rådighed i det andet EØS-land, vil direktoratet  

 kunne bistå vedkommende med inddrivelse af beløbet.
 148. Selv om fristen for tilbagevenden forlænges, vil  

 der ikke kunne udbetales dagpenge for de dage, vedkommende har opholdt sig i  

 det andet EØS-land ud over attestperioden.
149. Hvis medlemmet får arbejde i det andet EØS-land,  

 skal myndigheden i det andet EØS-land standse udbetalingen af dagpenge.
Hvis  

 medlemmet ikke har fået fuldtidsbeskæftigelse og ikke er blevet omfattet af  

 arbejdsløshedsforsikringen i det andet EØS-land, skal myndigheden høre  

 direktoratet, om der eventuelt kan udbetales supplerende dagpenge og med  

 hvilket beløb.
 150. Medlemmet skal dog som udgangspunkt være omfattet  

 af arbejdsløshedsforsikringen i det andet EØS-land, hvis arbejdets art og  

 omfang berettiger hertil, jf. under 20.
 151. Når personen vender tilbage til Danmark efter at  

 have været beskæftiget og forsikret i et andet EØS-land, kan forsikrings- og  

 beskæftigelsesperioderne fra det andet EØS-land under visse betingelser  

 medregnes, jf. gennemgangen under 27-93 af artikel 67 i forordningen og  

 bestemmelserne i § 95-bekendtgørelsen.
 152. Hvis et medlem tidligere har fået udbetalt  

 dagpenge på en attest E 303 og ønsker at få en ny attest, fremgår det af  

 artikel 69, stk. 3, i forordningen, at der stilles krav om beskæftigelse.
153. Ifølge direktoratets praksis kræves for  

 fuldtidsforsikrede medlemmer, der er time-, dag-, uge- eller 14-dages  

 lønnede, beskæftigelse i fagets fulde sædvanlige arbejdstid i mindst 8 uger  

 inden for 12 uger, for månedslønnede 8 uger inden for 3 måneder.
For  

 deltidsforsikrede, der er time-, dag-, uge- eller 14-dages lønnede, kræves  

 beskæftigelse i fagets fulde sædvanlige arbejdstid i mindst 4 uger inden for  

 12 uger, for månedslønnede 4 uger inden for 3 måneder.
For selvstændige  

 erhvervsdrivende kræves udøvelse af selvstændig erhvervsvirksomhed mere end  

 midlertidigt og i væsentligt omfang.
Beskæftigelsen kan udføres i Danmark  

 eller i udlandet.
Beskæftigelsen skal ligge i en forsikringsperiode.
Arbejdstagere og selvstændige erhvervsdrivende fra andre EØS-lande,  

 der søger arbejde i Danmark med attest E 303 154. En arbejdstager eller selvstændig  

 erhvervsdrivende fra et andet EØS-land, der kommer til Danmark for at søge  

 arbejde, skal tilmelde sig det nærmeste arbejdsformidlingskontor inden for  

 7-dages-fristen for at få udbetalt arbejdsløshedsydelser fra attestens første  

 dag fra det EØS-land, vedkommende er rejst fra.
Hvis pågældende først  

 tilmelder sig efter 7-dages-fristen, vil der først kunne udbetales ydelser  

 fra tilmeldingsdagen.
Attest E 303 skal afleveres til  

 arbejdsformidlingskontoret eller til direktoratet, og pågældende skal stille  

 sig til rådighed for det danske arbejdsmarked efter de samme regler, som  

 gælder for ledige medlemmer af danske arbejdsløshedskasser.
 155. Det pågældende arbejdsformidlingskontor sender  

 attest E 303 til direktoratet, hvorefter kontoret får godkendelse til at  

 udbetale dagpenge og oplysninger om på hvilke betingelser, udbetaling kan  

 finde sted.
 156. Udbetalingen sker fra regionskontoret.
 157. Hvis den arbejdssøgende fra det andet EØS-land  

 ikke medbringer attest E 303, skal arbejdsformidlingskontoret rette  

 henvendelse til direktoratet, der herefter kontakter  

 arbejdsløshedsforsikringsmyndigheden i det andet EØS-land.
158. Hvis der i attestperioden opstår forhold, der kan  

 ændre den arbejdssøgendes ret til ydelser, skal arbejdsformidlingskontoret  

 give meddelelse herom til direktoratet.
Det gælder f.eks., hvis pågældende  

 påbegynder arbejde, bliver syg, holder ferie, afslår formidlet arbejde eller  

 lignende.
Hvis den arbejdssøgende påbegynder delvis beskæftigelse i  

 attestperioden, skal arbejdsformidlingskontoret indstille udbetalingen af  

 dagpenge og samtidig give meddelelse til direktoratet.
Hvis personen anmoder  

 om supplerende dagpenge, hører direktoratet arbejdsløshedsmyndigheden i det  

 andet EØS-land, om pågældende har ret hertil.
 159. Arbejdsløshedsforsikringsmyndigheden i det andet  

 EØS-land skal bruge oplysninger om pågældendes beskæftigelse (timeantal pr.  

 dag eller uge og pågældendes timeløn). Disse oplysninger skal derfor hurtigst  

 muligt sendes til direktoratet, der herefter kontakter  

 arbejdsløshedsforsikringsmyndigheden i det attestudstedende land.
 160. Vedkommende skal optages i en dansk  

 arbejdsløshedskasse, hvis arbejdet berettiger hertil, jf. § 41, stk. 1, nr.  

 3, i arbejdsløshedsforsikringsloven.
 161. Det danske arbejdsformidlingskontor skal oplyse  

 den arbejdssøgende fra det andet EØS-land om pågældendes rettigheder og  

 pligter efter forordningen og denne vejledning.
Artikel 70 - udbetaling af ydelser og refusion 162. Artikel 70 i forordningen omhandler udbetaling af  

 ydelser efter forordningens artikel 69 og spørgsmål om refusion af udbetalte  

 ydelser.
163. Det fremgår af artikel 70, at ydelserne efter  

 artikel 69 udbetales af institutionen i hver af de stater, hvor den  

 arbejdsløse søger beskæftigelse.
Videre fremgår det, at det påhviler den  

 medlemsstat, hvis lovgivning arbejdstageren eller den selvstændige  

 erhvervsdrivende har været omfattet af under sin seneste beskæftigelse, at  

 refundere disse ydelser.
Refusionerne gennemføres mod dokumentation af de  

 faktiske udgifter eller på grundlag af fikserede beløb.
 164. Artikel 70 åbner dog mulighed for, at to eller  

 flere medlemsstater kan aftale andre refusions- eller betalingsregler eller  

 give afkald på refusion.
Artikel 71 - ydelser til arbejdsløse grænsearbejdere og andre  

 arbejdstagere end grænsearbejdere 165. Artikel 71 vedrører udbetaling af ydelser dels  

 til arbejdsløse grænsearbejdere og dels til andre arbejdstagere end  

 grænsearbejdere, der er beskæftiget i een medlemsstat og bosat i en anden.  

Grænsearbejdere i artikel 71's forstand er arbejdstagere, der er  

 beskæftiget i eet EØS-land, men har bopæl i et andet EØS-land, hvortil  

 vedkommende som hovedregel vender tilbage hver dag eller mindst een gang  

 om ugen . Grænsearbejderbegrebet i artikel 71 er snævrere end  

 grænsearbejderbegrebet i artikel 1, idet artikel 1 både omfatter  

 arbejdstagere og selvstændige erhvervsdrivende.
Andre arbejdstagere end  

 grænsearbejdere er personer, der ikke vender tilbage til bopælen  

 mindst een gang om ugen.
166. Grænsearbejdere og andre arbejdstagere end  

 grænsearbejdere, der er beskæftiget i een medlemsstat og bosat i en anden,  

 skal under beskæftigelsen være omfattet af lovgivningen - herunder være  

 arbejdsløshedsforsikret - i beskæftigelseslandet, jf. artikel 13, stk. 2,  

 litra a, i forordningen.
Ved optagelsen i en dansk arbejdsløshedskasse, skal  

 de almindelige optagelsesbetingelser, herunder kravet om arbejde i  

 arbejdsløshedsforsikringslovens § 41, stk. 1, nr. 3, være opfyldt.
 167. De særlige lempelige regler for grænsearbejdere  

 og andre arbejdstagere end grænsearbejdere, der er beskæftiget i een  

 medlemsstat og bosat i en anden, gælder således kun ved overgangen fra  

 arbejdsløshedsforsikringen i eet EØS-land til arbejdsløshedsforsikringen i et  

 andet EØS-land i tilfælde af, at vedkommende er helt arbejdsløs .
 168. Spørgsmålet om, i hvilken medlemsstat ydelser  

 skal udbetales, afhænger af, om arbejdstageren er delvis ,  

periodisk eller helt arbejdsløs .
 169. Grænsearbejdere , der er delvis eller periodisk  

 arbejdsløse , skal have udbetalt ydelser i beskæftigelsesstaten, mens  

 grænsearbejdere, der er helt arbejdsløse , skal have udbetalt ydelser  

 i bopælsstaten.
170. Et medlem er delvis eller periodisk  

 arbejdsløs , hvis medlemmet fortsat er knyttet til virksomheden, enten  

 ved at medlemmet løbende er beskæftiget på nedsat tid, eller således at der  

 foreligger skiftende arbejde og ledighed efter en fast plan, f.eks. ved en  

 egentlig arbejdsfordeling.
Et medlem er helt arbejdsløs , hvis  

 medlemmet har mistet tilknytningen til arbejdsgiveren, f.eks. fordi  

 pågældende har opsagt sit arbejde eller er blevet afskediget.
 171. Andre arbejdstagere end grænsearbejdere , der er beskæftiget i  

 een medlemsstat og bosat i en anden, der er delvis, periodisk eller helt  

 arbejdsløse , og som fortsat står til rådighed for deres arbejdsgiver  

 eller for arbejdsformidlingen i beskæftigelsesstaten, skal have udbetalt  

 ydelser i beskæftigelsesstaten.
172. Andre arbejdstagere end grænsearbejdere , der er helt  

 arbejdsløse , og som stiller sig til rådighed for arbejdsformidlingen i  

 den medlemsstat, på hvis område vedkommende er bosat, eller vender tilbage  

 til denne stats område, kan dog vælge at få udbetalt ydelser i bopælsstaten.  

 Hvis personen har fået udbetalt ydelser i beskæftigelsesstaten, skal  

 vedkommende dog modtage ydelser efter artikel 69 i forordningen fra  

 beskæftigelsesstaten.
Først når der er udbetalt ydelser i henhold til artikel  

 69 fra beskæftigelsesstaten, vil der kunne udbetales ydelser i bopælsstaten.
173. Grænsearbejderproblematikken er bl.a. relevant i  

 forhold til personer, der er bosat ved den dansk-tyske grænse.
I det følgende  

 eksempel er der taget udgangspunkt i en person, der bor og arbejder ved den  

 dansk-tyske grænse.
Personen er bosat i Tyskland og arbejder i Danmark 174. Grænsearbejdere eller andre arbejdstagere end  

 grænsearbejdere (se definitionen under 165), der påbegynder arbejde i  

 Danmark, vil som udgangspunkt skulle være arbejdsløshedsforsikret i Danmark,  

 jf. artikel 13, stk. 2, litra a, i forordningen.
Optagelsen i den danske  

 arbejdsløshedskasse følger de almindelige optagelsesregler i  

 arbejdsløshedsforsikringslovgivningen.
175. Ved delvis eller periodisk arbejdsløshed  

 udbetales dagpenge af den danske arbejdsløshedskasse efter de regler, der  

 gælder i Danmark.
Pågældendes dagpengeret dokumenteres ved hjælp af de  

 sædvanlige blanketter.
Hvis pågældende ikke har været medlem af den danske  

 arbejdsløshedskasse i 1 år eller ikke opfylder arbejdskravet i  

 arbejdsløshedsforsikringslovens § 53, stk. 2 og stk. 5, på det tidspunkt,  

 hvor vedkommende bliver ledig, kan eventuelle forsikrings- og  

 beskæftigelsesperioder fra Tyskland, bekræftet på attest E 301, medregnes til  

 opfyldelse af de danske betingelser for ret til dagpenge.
176. Hvis personen efter arbejde i Danmark bliver  

helt arbejdsløs , skal vedkommende overflyttes til tysk  

 arbejdsløshedsforsikring, og der skal udbetales ydelser i Tyskland efter tysk  

 lovgivning.
Hvis vedkommende på tidspunktet for ledighedens indtræden ikke  

 har optjent tilstrækkelig anciennitet til at få udbetalt ydelser, må  

 arbejdstageren fremskaffe attest E 301 til dokumentation for forsikrings- og  

 beskæftigelsesperioder i Danmark.
Attesten udstedes af Direktoratet for  

 Arbejdsløshedsforsikringen.
Kun hvis der er tale om andre arbejdstagere  

 end grænsearbejdere , vil vedkommende kunne vælge fortsat at stå til  

 rådighed i Danmark og få udbetalt ydelser her, jf. under 172.
177. Som hovedregel er udbetaling af dagpenge betinget  

 af, at attest E 301 foreligger.
Denne betingelse fraviges dog indtil videre i  

 forholdet mellem Danmark og Tyskland, hvis den helt arbejdsløse person  

 fremlægger en blanket, der dels er udfyldt af pågældendes arbejdsgiver i  

 Danmark med angivelse af beskæftigelsesperioder og dels indeholder oplysning  

 om medlemskab af en dansk arbejdsløshedskasse.
Udbetaling af dagpenge er  

 betinget af, at de tyske myndigheder senere modtager attest E 301 fra  

 Danmark.
 178. I tilfælde af hjemsendelse på grund af vejrlig  

 eller materialemangel anses en person for helt arbejdsløs og skal  

 derfor overflyttes til tysk forsikring og have udbetalt ydelser i Tyskland.
179. En person, der er opsagt i en virksomheds  

 ferielukningsperiode, men som fortsat er tilknyttet virksomheden, idet  

 vedkommende skal vende tilbage til arbejdet efter ferielukningen, betragtes  

 som periodisk arbejdsløs og vil derfor skulle modtage ydelser i  

 Danmark.
Vedkommende vil kunne modtage arbejdsløshedsdagpenge/feriedagpenge  

 fra den danske arbejdsløshedskasse, hvis betingelserne herfor er opfyldt.
180. Hvis der er tale om andre arbejdstagere end  

 grænsearbejdere , der er helt arbejdsløse , skal personen  

 fremlægge en attest fra Danmark om, at vedkommende ikke er berettiget til  

 ydelser efter artikel 69 i forordningen.
Denne oplysning vil fremgå af attest  

 E 301, punkt 9.
 181. Overflytning til tysk arbejdsløshedsforsikring og  

 medregning af forsikrings- og beskæftigelsesperioder fra Danmark efter  

 artikel 71 er ikke betinget af, at vedkommende først får beskæftigelse  

 i Tyskland.
Personen er bosat i Danmark og arbejder i Tyskland 182. Når grænsearbejdere eller andre arbejdstagere end  

 grænsearbejdere (se definitionen under 165) påbegynder arbejde i Tyskland,  

 vil vedkommende som hovedregel skulle være omfattet af tysk  

 arbejdsløshedsforsikring.
 183. Ved delvis eller periodisk arbejdsløshed  

 skal der udbetales ydelser af den tyske arbejdsløshedsforsikringsmyndighed  

 efter tysk lovgivning.
 184. Hvis vedkommende på tidspunktet for ledighedens  

 indtræden ikke har optjent tilstrækkelig anciennitet til at få udbetalt  

 ydelser, kan forsikrings- og beskæftigelsesperioder fra Danmark medregnes,  

 hvis de er bekræftet på attest E 301. Attesten udstedes af Direktoratet for  

 Arbejdsløshedsforsikringen.
185. Hvis personen bliver helt arbejdsløs ,  

 skal vedkommende overflyttes til en dansk arbejdsløshedskasse, og der skal  

 udbetales ydelser i Danmark.
Andre arbejdstagere end grænsearbejdere  

 kan dog vælge fortsat at stå til rådighed i Tyskland og få udbetalt ydelser  

 der, jf. under 172.
 186. Overflytning til den danske arbejdsløshedskasse  

 og medregning af forsikrings- og beskæftigelsesperioder fra Tyskland efter  

 artikel 71 er ikke betinget af, at vedkommende først får beskæftigelse i  

 Danmark.
187. En person, der skal stå til rådighed for det  

 danske arbejdsmarked, vil herefter få udbetalt dagpenge af den danske  

 arbejdsløshedskasse, hvis betingelserne herfor er opfyldt.
Efter artikel 67 i  

 forordningen kan de forsikrings- og beskæftigelsesperioder fra Tyskland, der  

 er bekræftet på attest E 301, medregnes til opfyldelse af de danske regler  

 for ret til dagpenge.
 188. Ifølge direktoratets praksis er medregning af  

forsikringsperioder fra et andet EØS-land betinget af, at den danske  

 arbejdsløshedskasse har modtaget vedkommendes skriftlige anmodning om  

 optagelse inden 8 uger fra forsikringsdækningens ophør i det andet  

 EØS-land.
 189. Selv om denne 8-ugers-frist overskrides, vil  

dokumenterede beskæftigelsesperioder fra det andet land, der ligger i  

 en forsikringsperiode, dog kunne medregnes.
190. Som hovedregel er udbetaling af dagpenge betinget  

 af, at attest E 301 foreligger.
Denne betingelse fraviges dog, hvis den  

helt arbejdsløse person fremlægger en blanket, der er udfyldt af  

 pågældendes arbejdsgiver i Tyskland med angivelse af beskæftigelsesperioder  

 og oplysning om indbetaling til det tyske arbejdsløshedsforsikringssystem.  

 Udbetaling af dagpenge er betinget af, at arbejdsløshedskassen senere  

 modtager attest E 301 fra de tyske myndigheder.
191. Hvis der er tale om andre arbejdstagere end  

 grænsearbejdere , der er helt arbejdsløse , skal arbejdstageren  

 fremlægge en attest fra Tyskland om, at vedkommende ikke har krav på ydelser  

 efter artikel 69 i forordningen.
Denne oplysning vil fremgå af attest E 301,  

 punkt 9.
Særlige regler for visse persongrupper Særlige regler for tjenestegørende personale ved diplomatiske  

 missioner (ambassader) og konsulater 192. Det følger af artikel 16, stk. 1, i forordningen,  

 at det tjenestegørende personale ved diplomatiske missioner (ambassader)  

 eller konsulater er omfattet af lovgivningen i beskæftigelsesstaten.
Hvis  

 pågældende er statsborger i den medlemsstat, den pågældende mission eller  

 det pågældende konsulat repræsenterer , kan vedkommende dog vælge at være  

 omfattet af lovgivningen i denne stat.
193. Retten til at vælge kan ifølge artikel 16, stk.  

 2, udøves på ny ved udgangen af hvert kalenderår og har ikke tilbagevirkende  

 kraft.
Valget skal udøves første gang inden 3 måneder efter tiltrædelsen og  

 får virkning fra datoen for tiltrædelsen af den pågældende stilling.
 194. Artikel 16, stk. 1 og stk. 2, betyder, at et  

 medlem af en dansk arbejdsløshedskasse, der arbejder på en dansk diplomatisk  

 mission eller et dansk konsulat, kan bevare medlemskabet af den danske  

 arbejdsløshedskasse, hvis pågældende er dansk statsborger .
 195. Hvis personen ikke er medlem af en dansk  

 arbejdsløshedskasse, vil pågældende ligeledes kunne optages i en dansk  

 arbejdsløshedskasse under arbejdet på den danske diplomatiske mission eller  

 det danske konsulat, hvis pågældende er dansk statsborger .
196. Ret til at bevare medlemskabet af eller optagelse  

 i en dansk arbejdsløshedskasse under arbejdet er betinget af, at der  

 foreligger en attest E 103 , der bekræfter, at pågældende er omfattet  

 af dansk lovgivning under arbejdet ved den pågældende diplomatiske mission  

 eller det pågældende konsulat, jf. artikel 13, stk. 3, i  

 gennemførelsesforordningen.
Pågældende skal selv anmode Direktoratet for  

 Social Sikring og Bistand om attesten.
 197. Ret til at bevare medlemskabet af eller optagelse  

 i en dansk arbejdsløshedskasse gælder også for en person, der står i privat  

 tjeneste hos embedsmænd, der er knyttet til en dansk mission eller et dansk  

 konsulat.
 198. Hvis de ovennævnte personer har været medlem af  

 en dansk arbejdsløshedskasse under ansættelsen, vil de ved tilbagevenden til  

 Danmark efter ansættelsesforholdets ophør kunne få udbetalt dagpenge straks,  

 hvis arbejdsløshedsforsikringslovens almindelige betingelser for ret til  

 dagpenge er opfyldt.
Særlige regler for EUs hjælpepersonale 199. Som udgangspunkt skal en person, der arbejder i  

 et andet EØS-land, være omfattet af arbejdsløshedsforsikringen i  

 beskæftigelseslandet, jf. artikel 13, stk. 2, litra a, i forordningen.
200. Det fremgår imidlertid af artikel 16, stk. 3, i  

 forordningen, at de hjælpeansatte ved EUs institutioner har mulighed for at  

 vælge, om de vil være omfattet af lovgivningen i den medlemsstat, a. på hvis område de er beskæftigede, b. hvor de senest har været omfattet af arbejdsløshedsforsikringen eller c. hvor de er statsborgere 201. Retten til at vælge kan ifølge artikel 16, stk.  

 3, udøves en gang og får virkning fra den pågældendes tiltrædelse af  

 stillingen.
 202. En person, der er medlem af en dansk  

 arbejdsløshedskasse, kan således bevare medlemskabet af  

 arbejdsløshedskassen under arbejdet ved EU-institutionen.
 203. Hvis personen ikke er medlem af en dansk  

 arbejdsløshedskasse, kan pågældende optages i en dansk  

 arbejdsløshedskasse under arbejdet ved EU-institutionen, hvis pågældende  

senest har været omfattet af den danske  

 arbejdsløshedslovgivning (været medlem af en dansk arbejdsløshedskasse),  

eller hvis pågældende er dansk statsborger .
 204. Ret til at bevare medlemskabet af eller optagelse  

 i en dansk arbejdsløshedskasse er betinget af, at Direktoratet for Social  

 Sikring og Bistand forsyner personen med en attest E 103 , der  

 bekræfter, at pågældende er omfattet af dansk lovgivning, så længe pågældende  

 er ansat ved EU, jf. artikel 14, stk. 2, i gennemførelsesforordningen.  

 Pågældende skal selv anmode Direktoratet for Social Sikring og Bistand om at  

 få attesten.
 205. Hvis personen har været medlem af en dansk  

 arbejdsløshedskasse under ansættelsen, vil pågældende ved tilbagevenden til  

 Danmark efter ansættelsesforholdets ophør kunne få udbetalt dagpenge straks,  

 hvis arbejdsløshedsforsikringslovens almindelige betingelser for ret til  

 dagpenge er opfyldt.
Særlige regler for udstationerede arbejdstagere 206. Som hovedregel skal en person, der arbejder i et  

 andet EØS-land, være omfattet af arbejdsløshedsforsikringen i  

 beskæftigelsesstaten, jf. artikel 13, stk. 2, litra a, i forordningen.
 207. Dette udgangspunkt fraviges i tilfælde, hvor en  

 person efter forordningens artikel 14, stk. 1, litra a, betragtes som  

udstationeret til arbejde i et andet EØS-land og i tilfælde, hvor en  

 person er omfattet af en aftale efter forordningens artikel 17. I sådanne  

 tilfælde har personen ret til at bevare medlemskabet af en dansk  

 arbejdsløshedskasse.
208. Betingelserne for at blive betragtet som  

 udstationeret efter forordningens artikel 14, stk. 1, litra a, er, at  

 der er tale om lønnet beskæftigelse, at personen er udstationeret af  

 en dansk arbejdsgiver, at den danske arbejdsgiver betaler lønnen under  

 udstationeringen, at personen er omfattet af lovgivningen om social  

 sikring i Danmark, og at udstationeringen ikke overstiger 1 år.
Denne  

 periode kan dog forlænges med op til endnu 1 år, således at den samlede  

 periode kan blive 2 år, hvis arbejdet af uforudsete årsager bliver af mere  

 end 1 års varighed.
209. Hvis det på forhånd er klart, at udstationeringen  

 vil vare mere end 1 år, kan Direktoratet for Social Sikring og Bistand og den  

 kompetente myndighed i det land, personen skal arbejde i, indgå en såkaldt  

artikel 17-aftale om, at personen fortsat skal være omfattet af dansk  

 lovgivning i mere end 1 år, jf. artikel 17 i forordningen.
Efter Direktoratet  

 for Social Sikring og Bistands praksis indgås sådanne aftaler for  

 udstationeringer af op til 3 års varighed.
I tilfælde, hvor det efter  

 påbegyndelsen af udstationeringen viser sig, at arbejdet kommer til at vare  

 ud over 1 år - eller i forlængelsessituationen ud over 2 år - kan der også  

 indgås en sådan artikel 17-aftale.
Den samlede udstationeringsperiode kan dog  

 heller ikke i disse tilfælde overstige 3 år.
210. Ret til at bevare medlemskabet af en dansk  

 arbejdsløshedskasse under udstationeringen er endvidere betinget af, at der  

 foreligger dokumentation for, at betingelserne for at blive betragtet som  

 udstationeret er opfyldt.
Dette dokumenteres bedst ved, at Direktoratet for  

 Social Sikring og Bistand attesterer en blanket E 101 (udstationering i op  

 til 1 år). Hvis udstationeringen af uforudsete årsager kommer til at vare  

 mere end 1 år, skal den kompetente myndighed i det land, personen arbejder i,  

 give samtykke til forlængelse af udstationeringsperioden med op til endnu 1  

 år (blanket E 102).
 211. Hvis udstationeringen skal vare mellem 1 og 3 år,  

 kræves det, at Direktoratet for Social Sikring og Bistand har indgået en  

 aftale med den kompetente myndighed i det andet EØS-land i henhold til  

 forordningens artikel 17.
 212. Når der foreligger dokumentation for, at en  

 person betragtes som udstationeret, jf. ovenfor, vil vedkommende kunne  

optages i en dansk arbejdsløshedskasse ved påbegyndelsen af eller  

 under udstationeringen, hvis vedkommende tidligere har været medlem af en  

 dansk arbejdsløshedskasse , eller hvis vedkommende havde fast  

 bopæl i Danmark umiddelbart før udstationeringen .
 213. For så vidt angår fortolkningsspørgsmål i  

 relation til forordningens artikel 14 og 17 henvises til Direktoratet for  

 Social Sikring og Bistand.
Særlige regler for personer, der ikke har ret til at blive  

 arbejdsløshedsforsikret i et andet EØS-land 214. Et medlem af en dansk arbejdsløshedskasse, der  

 ikke har ret til at blive forsikret i beskæftigelseslandet, kan bevare  

 medlemskabet af den danske arbejdsløshedskasse, jf. reglerne herom i §  

 95-bekendtgørelsen.
Dette kan f.eks. være tilfældet, hvis der er tale om  

 selvstændig virksomhed, og der ikke findes en arbejdsløshedsforsikring for  

 selvstændige, eller hvis medlemmet deltager i et uddannelsesprogram eller  

 lignende i et andet EØS-land.
 215. Hvis pågældende ikke er medlem af en dansk  

 arbejdsløshedskasse, kan pågældende ved påbegyndelsen af eller under arbejdet  

 i det andet EØS-land optages i en dansk arbejdsløshedskasse, hvis  

 pågældende ikke har ret til at blive arbejdsløshedsforsikret i det andet  

 EØS-land.
 216. Optagelse i den danske arbejdsløshedskasse kan  

 ske, hvis pågældende tidligere har været medlem af en dansk  

 arbejdsløshedskasse , eller hvis pågældende umiddelbart før  

 påbegyndelsen af arbejdet har haft fast bopæl i Danmark .
 217. Ret til bevarelse af medlemskabet af eller  

 optagelse i en dansk arbejdsløshedskasse forudsætter, at der foreligger  

 dokumentation fra arbejdsløshedsforsikringsmyndigheden i det andet EØS-land  

 for, at pågældende ikke har ret til at blive arbejdsløshedsforsikret der.  

 Optagelse i en dansk arbejdsløshedskasse forudsætter endvidere, at  

 betingelserne i arbejdsløshedsforsikringslovens § 41, stk. 1, nr. 3, i øvrigt  

 er opfyldt.
218. Hvis pågældende har været medlem af en dansk  

 arbejdsløshedskasse under arbejdet i det andet EØS-land, vil pågældende ved  

 tilbagevenden til Danmark efter ansættelsesforholdets ophør kunne få udbetalt  

 dagpenge straks, hvis arbejdsløshedsforsikringslovens almindelige betingelser  

 for ret til dagpenge er opfyldt.
For så vidt angår personer, der har deltaget  

 i uddannelsesprogrammer i et andet EØS-land, bemærkes, at dokumenteret  

 uddannelse i udlandet betragtes som »død« periode, dog maksimalt 2  

 år.
Særligt om dimittender ved tilbagevenden til Danmark 219. Som dimittend betragtes en person, der har  

 gennemført en erhvervsmæssig offentligt godkendt uddannelse af mindst 18  

 måneders varighed inden for en kasses faglige område.
220. Dimittenders dagpengeret er uafhængig af  

 forudgående beskæftigelse.
En person, der har gennemgået en erhvervsmæssig  

 uddannelse, og som optages i en dansk arbejdsløshedskasse som dimittend efter  

 de gældende regler, er dagpengeberettiget efter 1 måned, jf.  

 arbejdsløshedsforsikringslovens §§ 41 og 54.
 221. På månedsdagen vil medlemmet således have  

 gennemgået sin karenstid (arbejdsløshedsforsikringslovens § 54) og samtidig  

 opfylde § 53, stk. 2, i arbejdsløshedsforsikringsloven (kravet om 26 ugers  

 arbejde inden for de sidste 3 år) fra tidspunktet for uddannelsens  

 afslutning.
 222. Hvis en dimittend påbegynder arbejde i et andet  

 EØS-land, skal vedkommende som hovedregel arbejdsløshedsforsikres i  

 beskæftigelseslandet, jf under 20.
 223. For dimittender, der efter gennemførelsen af  

 uddannelsen påbegynder arbejde i et andet EØS-land, gælder, at de ved  

 tilbagevenden til Danmark kan medregne dette arbejde til opfyldelse af  

 arbejdskravet i arbejdsløshedsforsikringslovens § 53, stk. 2 (26 ugers  

 arbejde inden for de sidste 3 år).
 224. Hvis omfanget af arbejdet i det andet EØS-land  

 ikke i sig selv er tilstrækkeligt til opfyldelse af arbejdskravet, kan  

 perioden fra den uddannelse, der har givet ret til optagelse som dimittend,  

 medregnes (arbejdsløshedsforsikringslovens § 56).
 225. Når dimittender vender tilbage til Danmark efter  

 at have udført arbejde i et andet EØS-land, vil anciennitetsbetingelserne  

 være opfyldt som følge af de særlige regler, der gælder for dimittender, jf.  

 arbejdsløshedsforsikringslovens § 54.
Klager til udenlandske myndigheder 226. Medlemmet skal være opmærksom på, at afgørelser  

 truffet af et andet EØS-lands arbejdsløshedsforsikringsmyndighed ikke kan  

 indbringes for Direktoratet for Arbejdsløshedsforsikringen eller  

 Arbejdsmarkedets Ankenævn.
 227. Hvis medlemmet vil klage over afgørelser truffet  

 i henhold til landets nationale lovgivning, f.eks. om manglende tilmelding  

 eller udbetaling, skal vedkommende klage gennem det pågældende EØS-lands  

 administrative system og i henhold til dette lands lovgivning.
Ophævelse 228. Denne vejledning erstatter direktoratets  

 vejledning nr. 50 af 1. april 1993 om arbejdsløshedsforsikring i relation til  

 EF.
Direktoratet for  

 Arbejdsløshedsforsikringen, den 23. december 1993 Tove Loft / Bente Balling Bilag 1 Relevante artikler i EF-forordning nr. 1408/71 om anvendelse af de sociale  

 sikringsordninger på arbejdstagere, selvstændige erhvervsdrivende og deres  

 familiemedlemmer, der flytter inden for Fællesskabet og i EF-forordning nr.  

 574/72 om regler til gennemførelse af EF-forordning nr. 1408/71.
EF-FORORDNING NR. 1408/71 Artikel 2 Personkreds 1. Denne forordning finder anvendelse på arbejdstagere  

 og selvstændige erhvervsdrivende, som er eller har været omfattet af  

 lovgivningen i en eller flere medlemsstater, og som er statsborgere i en af  

 disse stater eller er statsløse eller flygtninge bosat på en medlemsstats  

 område, samt på deres familiemedlemmer og efterladte.
 2. Denne forordning finder endvidere anvendelse på  

 efterladte efter arbejdstagere og selvstændige erhvervsdrivende, som har  

 været omfattet af lovgivningen i en eller flere medlemsstater, uanset disse  

 arbejdstageres og selvstændige erhvervsdrivendes nationalitet, såfremt deres  

 efterladte er statsborgere i en medlemsstat eller er statsløse eller  

 flygtninge bosat på en medlemsstats område.
 3. Denne forordning finder anvendelse på tjenestemænd  

 og på personer, der efter den lovgivning, som skal anvendes, ligestilles med  

 tjenestemænd, for så vidt de pågældende er eller har været omfattet af en  

 medlemsstats lovgivning, på hvilken denne forordning finder anvendelse.
Artikel 13 Almindelige regler 1. Med forbehold af artikel 14c er de personer, der er  

 omfattet af denne forordning, alene undergivet lovgivningen i een  

 medlemsstat.
Spørgsmålet om, hvilken lovgivning der skal anvendes, afgøres  

 efter bestemmelserne i dette afsnit.
 2. Med forbehold af artikel 14 til 17:
Artikel 14 Særlige regler, der finder anvendelse på personer, bortset fra søfolk,  

 som har lønnet beskæftigelse Reglen i artikel 13, stk. 2, litra a), finder anvendelse under iagttagelse  

 af følgende undtagelser og særregler:
Artikel 16 Særlige regler for tjenstegørende personale ved diplomatiske missioner  

 og konsulater samt for De Europæiske Fælleskabers hjælpepersonale 1. Bestemmelserne i artikel 13, stk. 2, litra a),  

 finder anvendelse på medlemmer af det tjenstgørende personale ved  

 diplomatiske missioner eller konsulater samt på personer, der står i privat  

 tjeneste hos embedsmænd, der er knyttet til sådanne missioner eller  

 konsulater.
2. De i stk. 1 nævnte arbejdstagere, der er  

 statsborgere i den medlemsstat, som den pågældende mission eller det  

 pågældende konsulat repræsenterer, kan dog vælge at være omfattet af  

 lovgivningen i denne stat.
Denne ret til at vælge kan udøves på ny ved  

 udgangen af hvert kalenderår og har ikke tilbagevirkende kraft.
3. De Europæiske Fællesskabers hjælpepersonale kan  

 vælge, om de vil være omfattet af lovgivningen i den medlemsstat, på hvis  

 område de er beskæftiget, af den medlemsstats lovgivning, hvoraf de senest  

 har været omfattet, eller af lovgivningen i den medlemsstat, hvor de er  

 statsborgere, undtagen for så vidt angår bestemmelserne om børnetilskud, hvis  

 ydelse er reguleret i ansættelsesvilkårene for dette personale.
Denne ret til  

 at vælge, som kun kan udøves en gang, får virkning fra tidspunktet for de  

 pågældendes tiltrædelse af tjenesten.
Artikel 17 Undtagelser fra artikel 13 til 16 To eller flere medlemsstater, deres kompetente myndigheder eller de af  

 disse myndigheder udpegede organer kan efter aftale gøre undtagelser fra  

 artikel 13 til 16 til fordel for visse personer eller visse personkategorier.
Artikel 67 Sammenlægning af forsikrings- eller beskæftigelsesperioder 1. Den kompetente institution i en medlemsstat, efter  

 hvis lovgivning erhvervelse, bevarelse eller generhvervelse af ret til  

 ydelser er betinget af, at der er tilbagelagt forsikringsperioder, skal i  

 fornødent omfang medregne forsikrings- eller beskæftigelsesperioder, der er  

 tilbagelagt som arbejdstager efter enhver anden medlemsstats lovgivning, som  

 om det drejede sig om forsikringsperioder, der var tilbagelagt efter den for  

 denne institution gældende lovgivning, dog forudsat at  

 beskæftigelsesperioderne ville være blevet anset for forsikringsperioder,  

 hvis de havde været tilbagelagt efter denne lovgivning.
 2. Den kompetente institution i en medlemsstat, efter  

 hvis lovgivning erhvervelse, bevarelse eller generhvervelse af ret til  

 ydelser er betinget af, at der er tilbagelagt beskæftigelsesperioder, skal i  

 fornødent omfang medregne forsikrings- eller beskæftigelsesperioder, der er  

 tilbagelagt som arbejdstager efter enhver anden medlemsstats lovgivning, som  

 om det drejede sig om beskæftigelsesperioder, der var tilbagelagt efter den  

 for denne institution gældende lovgivning.
 3. Bortset fra de i artikel 71, stk. 1, litra a), ii),  

 og litra b), ii), omhandlede tilfælde, er anvendelsen af bestemmelserne i  

 stk. 1 og 2 betinget af, at den pågældende senest har tilbagelagt:
- forsikringsperioder, i det i stk. 1 omhandlede tilfælde - beskæftigelsesperioder, i det i stk. 2 omhandlede tilfælde efter den lovgivning, i henhold til hvilken ydelserne begæres.
 4. Når det tidsrum, for hvilket ydelserne tilkendes,  

 er afhængigt af længden af forsikrings- eller beskæftigelsesperioder, finder  

 bestemmelserne i stk. 1 eller stk. 2 anvendelse, alt efter omstændighederne.
Artikel 68 Beregning af ydelserne 1. Den kompetente institution i en medlemsstat, hvor  

 lovgivningen bestemmer, at ydelserne beregnes på grundlag af størrelsen af  

 den tidligere løn, skal som grundlag for beregningen kun benytte den løn, som  

 den pågældende har modtaget under sin seneste beskæftigelse på denne stats  

 område.
Hvis den pågældendes seneste beskæftigelse på denne stats område ikke  

 har varet i mindst fire uger, beregnes ydelserne dog på grundlag af den løn,  

 der på den arbejdsløses bopæls- eller opholdssted sædvanligt ydes for en  

 beskæftigelse, der svarer til eller kan sammenlignes med den, han senest har  

 udøvet på en anden medlemsstats område.
2. Den kompetente institution i en medlemsstat, efter  

 hvis lovgivning ydelsernes størrelse afhænger af antallet af  

 familiemedlemmer, skal også tage familiemedlemmer, der er bosat på en anden  

 medlemsstats område, i betragtning, som om de pågældende var bosat på den  

 kompetente stats område.
Dette gælder dog ikke, såfremt en anden person i  

 familiemedlemmernes bopælsland har ret til ydelser ved arbejdsløshed, for så  

 vidt familiemedlemmerne tages i betragtning ved disse ydelsers beregning.
Arbejdsløse, der rejser til en anden medlemsstat end den kompetente  

 stat Artikel 69 Betingelser og grænser for bevarelse af ret til ydelser 1. En helt arbejdsløs arbejdstager eller selvstændig  

 erhvervsdrivende, der opfylder de i en medlemsstats lovgivning foreskrevne  

 betingelser for ret til ydelser, og som rejser til en eller flere andre  

 medlemsstater for at søge beskæftigelse der, bevarer sin ret til disse  

 ydelser under følgende betingelser og inden for følgende grænser:
 3. Bestemmelserne i stk. 1 kan kun gøres gældende een  

 gang mellem to beskæftigelsesperioder.
 4. Hvis den kompetente stat er Belgien, generhverver  

 en arbejdsløs, som vender tilbage dertil efter udløbet af den i stk. 1, litra  

 c), fastsatte frist af tre måneder, først retten til ydelser fra dette land,  

 efter at han har været beskæftiget der i mindst tre måneder.
Artikel 70 Udbetaling af ydelser samt refusioner 1. I de i artikel 69, stk. 1, omhandlede tilfælde  

 udbetales ydelserne af institutionen i hver af de stater, hvor den  

 arbejdsløse søger beskæftigelse.
 Det påhviler den kompetente institution i den medlemsstat, af hvis  

 lovgivning arbejdstageren eller den selvstændige erhvervsdrivende har været  

 omfattet under sin seneste beskæftigelse, at refundere disse ydelser.
 2. De i stk. 1 omhandlede refusioner fastsættes og  

 gennemføres efter de regler, der er fastsat i den i artikel 98 omhandlede  

 gennemførelsesforordning, enten mod dokumentation for de faktiske udgifter  

 eller på grundlag af fikserede beløb.
 3. To eller flere medlemsstater eller deres kompetente  

 myndigheder kan aftale andre refusions- eller betalingsregler eller give  

 afkald på enhver refusion mellem de under disse hørende institutioner.
Arbejdsløse, som under deres seneste beskæftigelse var bosat i en  

 anden medlemsstat end den kompetente stat Artikel 71 1. Arbejdsløse arbejdstagere, som under deres seneste  

 beskæftigelse var bosat i en anden medlemsstat end den kompetente stat,  

 modtager ydelser efter følgende regler:
EF-FORORDNING NR. 574/72 Gennemførelse af forordningens artikel 14 og 17 Artikel 11 Formaliteter ved udstationering af en arbejdstager i henhold til  

 forordningens artikel 14, stk. 1 og artikel 14b, stk. 1, og ved aftaler  

 indgået i henhold til forordningens artikel 17 1. Den institution, der er udpeget af den kompetente  

 myndighed i den medlemsstat, hvis lovgivning fortsat finder anvendelse, skal udlevere arbejdstageren en attest, der bekræfter, at han fortsat er  

 omfattet af denne lovgivning indtil et nærmere angivet tidspunkt.
 2. Samtykke i de tilfælde, der er omhandlet i  

 forordningens artikel 14, stk. 1, litra b), og artikel 14b, skal indhentes af  

 arbejdsgiveren.
Artikel 13 Udøvelse af retten til at vælge for personale, der gør tjeneste ved  

 diplomatiske missioner og konsulater 1. Den i forordningens artikel 16, stk. 2 fastsatte  

 ret til at vælge skal udøves første gang inden tre måneder efter det  

 tidspunkt, da arbejdstageren blev ansat ved den pågældende diplomatiske  

 mission eller det pågældende konsulat eller trådte i privat tjeneste hos  

 embedsmænd i denne mission eller dette konsulat.
Valget får virkning fra  

 datoen for tiltrædelsen af den pågældende stilling.
 Dersom arbejdstageren ved udgangen af et kalenderår påny gør brug af sin  

 ret til at vælge, har valget virkning fra den første dag i det følgende  

 kalenderår.
2. En arbejdstager, som gør brug af sin ret til at  

 vælge, underretter den institution, der er udpeget af den kompetente  

 myndighed i den medlemsstat, af hvis lovgivning, han har valgt at være  

 omfattet, og underretter samtidig sin arbejdsgiver.
Den nævnte institution  

 underretter om fornødent alle de øvrige institutioner i den samme medlemsstat  

 i overensstemmelse med de af den kompetente myndighed i den pågældende  

 medlemsstat udstedte forskrifter.
 3. Den institution, der er udpeget af den kompetente  

 myndighed i den medlemsstat, af hvis lovgivning arbejdstageren har valgt at  

 være omfattet, skal forsyne ham med en attest, der bekræfter, at han er  

 omfattet af denne medlemsstats lovgivning, så længe han er beskæftiget ved  

 den pågældende diplomatiske mission eller det pågældende konsulat eller er i  

 privat tjeneste hos embedsmænd ved denne mission eller dette konsulat.
4. Har arbejdstageren valgt at være omfattet af tysk  

 lovgivning, finder denne lovgivnings bestemmelser anvendelse, som om  

 arbejdstageren var beskæftiget på det sted, hvor den tyske regering har sit  

 sæde.
Den kompetente myndighed udpeger den kompetente institution for  

 sygeforsikring.
Artikel 14 Udøvelse af retten til at vælge, for så vidt angår De Europæiske  

 Fællesskabers hjælpeansatte 1. Den i forordningens artikel 16, stk. 3, fastsatte  

 ret til at vælge skal benyttes ved ansættelseskontraktens oprettelse.
Den  

 myndighed, der er beføjet til at afslutte denne kontrakt, underretter den  

 institution, der er udpeget af den kompetente myndighed i den medlemsstat, af  

 hvis lovgivning den hjælpeansatte har valgt at være omfattet.
Den nævnte  

 institution underretter, om fornødent, alle de øvrige institutioner i den  

 samme medlemsstat.
 2. Den institution, der er udpeget af den kompetente  

 myndighed i den medlemsstat, af hvis lovgivning den hjælpeansatte har valgt  

 at være omfattet, skal forsyne ham med en attest, der bekræfter, at han er  

 omfattet af denne stats lovgivning, så længe han er ansat ved De Europæiske  

 Fællesskaber.
 3. De kompetente myndigheder i medlemsstaterne udpeger  

 om fornødent de institutioner, hvorunder De Europæiske Fællesskabers  

 hjælpeansatte skal henhøre.
 4. Dersom en hjælpeansat, der er beskæftiget i en  

 anden medlemsstat end Tyskland, har valgt at være omfattet af tysk  

 lovgivning, finder denne lovgivnings bestemmelser anvendelse, som om den  

 pågældende var beskæftiget på det sted, hvor den tyske regering har sit sæde.  

 Den kompetente myndighed udpeger den kompetente institution for  

 sygeforsikring.
Gennemførelse af forordningens artikel 67 Artikel 80 Attestation af forsikrings- eller beskæftigelsesperioder 1. Anvendelsen af bestemmelserne i forordningens  

 artikel 67, stk. 1, 2 eller 4, er betinget af, at den pågældende for den  

 kompetente institution fremlægger attest om de forsikrings- eller  

 beskæftigelsesperioder, han har tilbagelagt som arbejdstager efter den  

 lovgivning, hvoraf han tidligere senest har været omfattet, samt alle sådanne  

 supplerende oplysninger, som måtte være foreskrevet i den lovgivning, som  

 gælder for denne institution.
 2. Denne attest udstedes efter den pågældendes  

 anmodning enten af vedkommende arbejdsløshedsinstitution i den medlemsstat,  

 af hvis lovgivning han tidligere senest har været omfattet, eller af en anden  

 institution udpeget af den kompetente myndighed i den nævnte medlemsstat.  

 Dersom den pågældende ikke fremlægger den nævnte attest, retter den  

 kompetente institution henvendelse til den pågældende institution for at  

 fremskaffe den.
 3. Bestemmelserne i denne artikel finder tilsvarende  

 anvendelse, dersom det er nødvendigt at medregne forsikrings- eller  

 beskæftigelsesperioder, han tidligere som arbejdstager har tilbagelagt efter  

 lovgivningen i enhver anden medlemsstat, for at de i den kompetente stats  

 lovgivning foreskrevne betingelser kan opfyldes.
Gennemførelse af forordningens artikel 68 Artikel 81 Attestation med henblik på beregning af ydelser Med henblik på beregning af ydelser, der påhviler en i forordningens  

 artikel 68, stk. 1, omhandlet institution i tilfælde, hvor den pågældendes  

 seneste beskæftigelse på den medlemsstats område, hvor denne institution er  

 beliggende, ikke har været af mindst fire ugers varighed, skal han for denne  

 institution fremlægge en attest, der angiver arten af den senest udøvede  

 beskæftigelse af mindst fire ugers varighed på en anden medlemsstats område,  

 samt det faglige område, inden for hvilket denne beskæftigelse har været  

 udøvet.
Dersom den pågældende ikke fremlægger denne attest, retter den nævnte  

 institution henvendelse enten til vedkommende arbejdsløshedsinstitution i den  

 sidstnævnte medlemsstat, som han senest har været tilsluttet, eller til en  

 anden af den kompetente myndighed i denne medlemsstat udpeget institution.
Artikel 82 Attestation vedrørende familiemedlemmer, der skal tages i betragtning  

 ved beregning af ydelser 1. Anvendelse af bestemmelserne i forordningens  

 artikel 68, stk. 2, er betinget af, at den pågældende for den kompetente  

 institution fremlægger attest vedrørende de af hans familiemedlemmer, der er  

 bosat i en anden medlemsstat end den, hvor den nævnte institution er  

 beliggende.
2. Denne attest udstedes af den institution, der er  

 udpeget hertil af den kompetente myndighed i den medlemsstat, på hvis område  

 de pågældende familiemedlemmer er bosat.
Attesten skal bekræfte, at disse  

 familiemedlemmer ikke tages i betragtning ved beregning af ydelser ved  

 arbejdsløshed til en anden person i henhold til den nævnte stats lovgivning.
Attesten er gyldig i 12 måneder fra datoen for dens udstedelse.
Den kan  

 fornyes; i så fald er den gyldig fra datoen for dens fornyelse.
Den  

 pågældende skal straks underrette den kompetente institution om ethvert  

 forhold, der nødvendiggør en ændring af den nævnte attest.
En sådan ændring  

 får virkning fra den dag, da forholdet er opstået.
 3. Dersom den institution, der udsteder den i stk. 1  

 omhandlede attest, ikke er i stand til at bekræfte, at familiemedlemmerne  

 ikke tages i betragtning ved beregning af ydelser ved arbejdsløshed til en  

 anden person i henhold til lovgivning i den medlemsstat, på hvis område de  

 pågældende familiemedlemmer er bosat, skal den pågældende supplere attesten  

 med en erklæring herom, når han fremlægger attesten for den kompetente  

 institution.
 Bestemmelserne i stk. 2, andet afsnit, finder tilsvarende anvendelse på  

 denne erklæring.
Gennemførelse af forordningens artikel 69 Artikel 83 Betingelser og grænser for bevarelse af ret til ydelser, når den  

 arbejdsløse rejser til en anden medlemsstat 1. For at bevare sin ret til ydelser skal den i  

 forordningens artikel 69, stk. 1, omhandlede arbejdsløse for institutionen på  

 det sted, hvortil han er rejst, fremlægge en attest, hvorved den kompetente  

 institution bekræfter, at den pågældende fortsat har ret til ydelse på de i  

 stk. 1, litra b), i den nævnte artikel fastsatte vilkår.
Den kompetente  

 institution skal i denne attest navnlig angive:
2. En arbejdsløs, der agter at rejse til en anden  

 medlemsstat for at søge beskæftigelse der, skal før sin afrejse anmode om at  

 få udstedt den i stk. 1 omhandlede attest.
Fremlægger den arbejdsløse ikke  

 nævnte attest, retter institutionen på det sted, hvortil han er rejst,  

 henvendelse til den kompetente institution for at fremskaffe den.  

 Arbejdsformidlingen i den kompetente stat skal sikre sig, at den arbejdsløse  

 er underrettet om de forpligtelser, der påhviler ham i medfør af  

 forordningens artikel 69 og denne artikel.
 3. Institutionen på det sted, hvortil den arbejdsløse  

 er rejst, underretter den kompetente institution om datoen for den  

 arbejdsløses tilmelding samt om datoen for den første udbetaling af ydelser  

 og udbetaler den kompetente stats ydelser efter de nærmere regler i  

 lovgivningen i den medlemsstat, hvortil den arbejdsløse er rejst.
Institutionen på det sted, hvortil den arbejdsløse er rejst foretager  

 eller foranlediger foretaget den foreskrevne kontrol, som om det drejede sig  

 om en arbejdsløs, der modtager ydelser i medfør af den lovgivning, som gælder  

 for institutionen.
Den underretter den kompetente institution om ethvert  

 forhold, der omfattes af stk. 1, litra e), så snart den er blevet bekendt  

 hermed, og standser straks udbetaling af ydelsen i tilfælde af, at denne skal  

 stilles i bero eller bortfalde.
Den kompetente institution skal straks  

 underrette den om, i hvilket omfang og fra hviket tidspunkt den arbejdsløses  

 rettigheder ændres af dette forhold.
Først efter at denne underretning er  

 modtaget, kan udbetaling af ydelserne i givet fald genoptages.
I tilfælde af,  

 at ydelsen skal nedsættes, udbetaler institutionen på det sted, hvortil den  

 arbejdsløse er rejst, fortsat en nedsat ydelse til ham under forbehold af  

 afregning efter modtagelsen af den kompetente institutions svar.
 4. To eller flere medlemsstater eller deres kompetente  

 myndigheder kan efter udtalelse fra den administrative kommission aftale  

 andre gennemførelsesregler.
Gennemførelse af forordningens artikel 71 Artikel 84 Arbejdsløse arbejdstagere, som under deres seneste beskæftigelse var  

 bosat i en anden medlemsstat end den kompetente stat 1. I de i forordningens artikel 71, stk. 1, litra a)  

 ii) og b) ii), første punktum omhandlede tilfælde anses bopælsstedets  

 institution for den kompetente institution, for så vidt angår anvendelsen af  

 bestemmelserne i gennemførelsesforordningens artikel 80.
 2. Anvendelsen af bestemmelserne i forordningens  

 artikel 71, stk. 1, litra b) ii), er betinget af, at den arbejdsløse  

 arbejdstager - foruden den i gennemførelsesforordningens artikel 80  

 omhandlede attest - for institutionen på sit bopælssted fremlægger attest fra  

 institutionen i den medlemsstat, af hvis lovgivning han senest har været  

 omfattet, om, at han ikke har ret til ydelser efter forordningens artikel 69.
 3. Med henblik på anvendelsen af bestemmelserne i  

 forordningens artikel 71, stk. 2, afkræver bopælsstedets institution den  

 kompetente institution alle oplysninger vedrørende den arbejdsløse  

 arbejdstagers rettigheder over for den sidstnævnte institution.
Bilag 2 NORDISK KONVENTION AF 15. JUNI 1992 OM SOCIAL SIKRING Artikel 17 1. Ved sammenlægning af forsikrings- eller  

 beskæftigelsesperioder, ved fastsættelse af retten til ydelser og ved  

 beregning af ydelserne ved arbejdsløshed finder bestemmelserne i afsnit III,  

 kapitel 6, i forordningen og i afsnit IV, kapitel 6, i  

 gennemførelsesforordningen tilsvarende anvendelse i forholdet mellem de  

 nordiske lande.
Forordningens artikel 69 og artikel 70 skal dog ikke finde  

 anvendelse i kraft af bestemmelsen i dette stykke.
2. De krav om forsikrings- eller  

 beskæftigelsesperioder, som er fastsat i forordningens artikel 67, tredje  

 stykke, gælder ikke for personer, der enten har udført arbejde i et sådant  

 omfang, at han eller hun har været omfattet af lovgivningen om ydelser ved  

 arbejdsløshed eller har modtaget arbejdsløshedsydelser i det nordiske land,  

 hvori kravet om ydelser fremsættes.
Dog skal arbejdet være udført eller  

 arbejdsløshedsydelser være modtaget inden for en periode på fem år regnet fra  

 datoen for tilmelding som arbejdssøgende hos den offentlige arbejdsformidling  

 og i påkommende tilfælde medlemskab af vedkommende arbejdsløshedskasse.
 3. Bestemmelsen i andet stykke gælder tillige for  

 personer, som omfattes af forordningen.
