Skrivelse om, hvorvidt en  

 borgmester, der har vedtaget et bødeforlæg for overtrædelse af  

 skattekontrollovens § 13, stk. 2, er valgbar (Valgbarhedsnævnets skrivelse af 7. juni 2005 til et  

 byråd) Ved brev af 17. maj 2005 har X Byråd i henhold til den  

 kommunale valglovs § 101, stk. 4, indberettet til Valgbarhedsnævnet, at  

 borgmester NN har modtaget et bødeforlæg af 24. november 2004 for  

 overtrædelse  

 af skattekontrollovens § 13, stk. 2. Det fremgår af sagen, at bødeforelægget  

 er  

 vedtaget den 17. december 2004.
Det fremgår af sagen, at den pågældende har afgivet urigtige  

 oplysninger om rentefradrag i perioden 1996-2001, idet den pågældende  

 uberettiget har selvangivet 119.348 kr. i renteudgifter, hvor det fulde beløb  

 på renteudgifter til et sommerhus, der ejes i fællesskab med 8 interessenter,  

 er medtaget i selvangivelserne i hele perioden.
Den pågældende har derudover  

 korrekt medtaget 1/8 af samme renteudgift i henhold til det årlige regnskab  

 for  

 interessenterne.
Efter modregning af for høj ansættelse af lejeværdi udgør  

 den  

 samlede difference 108.470 kr. svarende til en unddragen skat på 46.272,26  

 kr.
 I den anledning skal man meddele, at Valgbarhedsnævnet har  

 fundet, at den begåede handling  uanset de krav, der må stilles til  

 personer,  

 der beklæder hverv som medlem af kommunale råd  ikke i almindeligt  

 omdømme gør  

 den pågældende uværdig til at være medlem af kommunale råd, jf. den kommunale  

 valglovs § 4.
 Den pågældende må derfor anses for valgbar.
