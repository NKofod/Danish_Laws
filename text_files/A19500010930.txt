Lov om udredelse af pensioner ved tronskifte*) Vi Frederik den Niende, af Guds nåde konge til Danmark, de  

 Venders og Goters,  

 hertug til Slesvig, Holsten, Stormarn, Ditmarsken, Lauenborg og  

 Oldenborg,
Gør vitterligt: Rigsdagen har vedtaget og Vi ved Vort samtykke  

 stadfæstet følgende lov:
 § 1. Ved tronskifte fordeles byrden af de  

 pensioner, som i den anledning vil være at udrede, mellem statskassen  

 og den nye civilliste efter nedenstående regler.
§ 2. Statskassen udreder fra  

 den 1. i den på tronskiftet følende måned pensioner,  

 beregne efter reglerne i loven om statens tjenestemænd, til de indtil  

 tronskiftet af den ophørte civilliste lønnede  

 pensionsberettigede hoftjenestemænd, som ikke overgår i en  

 tilsvarende tjeneste under den nye civilliste.
Antallet af de således  

 af statskassen ved tronskiftet pensionerede hoftjenestemænd kan dog  

 ikke overstige det i § 3 fastsatte, ligesom pensionerne ikke kan beregnes af  

 højere eller andre lønningsindtægter end de, der  

 omhandles i § 3.
 Stk. 2. Når en i henhold til  

 stk. 1 af statskassen pensioneret hoftjenestemand afgår ved  

 døden, udredes pensionen til hans efterladte ligeledes af statskassen  

 efter de til grund  for hans pensionering liggende regler.
 § 3. Af de ved kongeligt  

 regulativ af 6. januar 1950 for civillisten normerede 75  

 hoftjenestemænd med en samlet pensionsgivende  

 lønningsindtægt (grundløn, alderstillæg og  

 almindeligt pensionsgivende tillæg) på indtil 417 292 kr.  

 overtager statskassen ved tronskiftet pensioneringen af indtil 30  

 tjenestemænd  med en samlet pensionsgivende lønning af indtil  

 165 000 kr. efter de i § 2 foreskrevne regler.
 § 4. Statskassen overtager  

 endvidere fra den 1. i den på tronskiftet følgende måned  

 udredelsen af de pensioner til fhv. hoftjenestemænd samt til  

 sådannes efterladte, som indtil  tronskiftet har været afholdt af  

 den ophørte civilliste, alt dog kun for så vidt  

 pågældende tjenestemand, der oppebar pensionen, eller fra hvis  

 tjeneste den afledes, i sin tjenestetid har beklædt en af de i  

 fornævnte løn regulativ omhandlede stillinger, samt kun for  

 så vidt pensionen er tilstået og beregnet efter  

 tjenestemandslovens regler på grundlag af den i regulativet omhandlede  

 lønningsindtægt.
 Stk. 2. Når en  

 hoftjenestemand, hvis pension i henhold til stk. 1 er overtaget af  

 statskassen, afgår ved døden, pensioneres hans efterladte  

 ligeledes af statskassen efter de til grund for hans pensionering liggende  

 regler.
 § 5. Ved overgang fra  

 pensionsberettigende tjenestemandsstilling i staten til en  

 pensionsberettigende stilling under den kgl. civilliste medregnes ved senere  

 pensionering den tidligere statstjeneste, som om den var tilbagelagt under  

 civillisten.
 Stk. 2. Det i vedkommendes  

 lønning indeholdte pensionsbidrag overføres til civillisten,  

 jfr. tjenestemandslovens § 50, stk. 5.
 § 6. For at oppebære  

 de således af statskassen udredede pensioner gælder tilsvarende  

 vilkår som i tjenestemandloven fastsat for statens pensionister.
 § 7. De eventuelle pensioner  

 til alle øvrige ved den ophørte civilliste ansatte, før  

 eller i anledning af tronskiftet afskedigede hoftjenestemænd (og  

 sådannes efterladte) såvel som al eventuel pensionering efter  

 højere eller andre lønningsindtægter end de i § 3  

 omhandlede udredes ved tronskiftet af den nye civilliste.
§ 8. Pensionering af  

 tjenestemænd hos apanagerede medlemmer af det kongelige hus er  

 statskassen uvedkommende Givet på Christiansborg Slot, den 21. marts  

 1950 Under Vor Kongelige Hånd og Segl Frederik R /H.C.
Hansen *)   

  Udfærdiget gennem finansministeriet.
Se rigdagstidenden for 1949-50.  

 Folket. tid. sp. 2087, 2149, 2239, 2353; landst. tid. sp. 589, 618, 635;  

 till.
A. sp. 3989; till.
B. sp. 619; till.
C. sp. 293.
