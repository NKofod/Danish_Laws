Cirkulære om skattefri  

 studierejselegater ved studieophold i udlandet, samt skattefri  

 studierejselegater og skattefri beløb for ph.d.-studerendes  

 studieophold i udlandet.
Cirkulæret er gældende fra 1. januar-31.  

 december  20001) I henhold til ligningslovens § 7 K, jf lovbekendtgørelse nr. 754 af  

 28. september 1999, som ændret ved  lov nr. 955 af 20. december 1999,  

 er fastsat følgende:
1.	Udgifter til rejse mellem Danmark og  

 studiestedet Efter ligningslovens § 7 K, stk. 1, er legater, der er  

 betinget af, at de anvendes til studierejser i udlandet,  

  Færøerne eller Grønland, skattefri for modtageren, i det  

 omfang de anvendes til dækning af sædvanlige udgifter til rejse  

 mellem Danmark og studiestedet.
 Der er skattefrihed for legater svarende til de  

 dokumenterede, faktiske udgifter til rejse mellem Danmark og  

 studiestedet.
Hvis der rejses i egen bil eller på motorcykel  

 beregnes beløbet for sædvanlige udgifter til rejse på  

 grundlag af satsen i ligningslovens § 9 C, stk. 1. Satsen er i 2000 fastsat  

 til 1,44 kr. pr. km jf.
TSS-cirkulære 1999-44.
2.	Udgifter til logi, kost og småfornødenheder Legater, bortset fra stipendium og legater m.v. efter  

 ligningslovens § 7 K, stk. 3 og 4, som er betinget af, at de anvendes til  

 studierejser i  udlandet, Færøerne eller Grønland, er  

 skattefri for modtageren, i det omfang de anvendes til dækning af  

 sædvanlige udgifter til logi, kost og småfornødenheder  

 på studiestedet.
 Legatmodtageren kan ved beregningen af sædvanlige  

 udgifter til logi, kost og småfornødenheder anvende  

  standardsatserne i ligningslovens § 9 A, stk. 2 eller de dokumenterede,  

 faktiske  udgifter.
 Satsen for kost og småfornødenheder er 351  

 kr. pr. døgn, for Japan og Island dog henholdsvis 455 kr. og 356 kr.  

 pr. døgn.
 Satsen for logi er 150 kr.
Standardsatsen i ligningslovens § 9 A, stk. 2, til  

 dækning af omkostninger til kost og småfornødenheder kan  

 kun benyttes i de første 12 måneder af opholdet på  

 studiestedet.
Herefter kan de dokumenterede, faktiske udgifter anvendes.  

 Logisatsen kan fortsat anvendes.
3.	SU-Ph.d-studerende Ved lov nr. 133 af 25. februar 1998 blev der vedtaget en  

 ændring af lov nr. 305 af 24. april 1996 (ligningsloven).  

 Lovændringen indebar en midlertidig forlængelse af de indtil  

 udgangen af 1997 gældende særregler for ph.d.-studerendes  

 studierejser i udlandet m.v., jf. ligningslovens § 7 K, stk. 3, stk. 4, stk.  

 9, 3. og 4. pkt., og stk. 10.
 Ph.d.-studerende, som kan overgå til  

 lønmodtagerstatus, men vælger at forblive på  

 ph.d.-stipendium efter lov om statens uddannelsesstøtte, kan  

 således fortsat anvende særreglerne frem til og med 2001.  

 Forlængelsen gælder alene beløbsmodtagere, som den 31.  

 december 1997 havde ph.d.-stipendium efter afsnit II i lov om statens  

 uddannelsesstøtte, og som senest den 28. februar 1998 havde  

 opnået kandidatgrad.
4. Stipendium efter lov om statens  

 uddannelsesstøtte, afsnit II, som en ph.d.-studerende oppebærer  

 under studieophold i udlandet, Færøerne eller Grønland er  

 indkomstskattefri for modtageren for den dels vedkommende, der ikke  

 overstiger 12.000 kr. pr. måned (400 kr. pr. døgn) for 2000. Det  

 er en betingelse, at studierne sker som led i en ph.d.-uddannelse.  

 Indkomstskattefrihed i samme omfang gælder for legater til nævnte  

 ph.d.-studerende, når legaterne er bestemt til studier i udlandet,  

 Færøerne eller Grønland.
Skattefrihedsgrænsen  

 gælder under et for stipendier og legater.
Herudover kan en ph.d.-studerende, der modtager stipendium  

 fra statens uddannelsesstøtte, skattefrit fra den  

 pågældendes uddannelsesinstitution modtage yderligere et  

 beløb til dækning af udgifter til studieophold i udlandet.  

 Beløbet kan ikke overstige standardsatsen for sædvanlige  

 omkostninger til logi, kost og småfornødenheder, jf.  

 ligningslovens § 9 A, stk. 2,  reduceret med den indkomstskattefri del af  

 stipendiet.
Alternativt kan de dokumenterede, faktiske udgifter anvendes,  

 reduceret med den indkomstskattefri del af stipendiet.
 5. Cirkulæret har virkning fra den 1. januar 2000 og  

 afløser cirkulære nr. 125 af 1. juli 1999 (TSS-cirkulære  

 1999-26).
