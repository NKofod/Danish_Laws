(Til landets politikredse) Efter justitsministeriets cirkulære om våben m.v. af 19. juli 1988 § 3,  

 stk. 1, litra 3, kan politimesteren (politidirektøren) give tilladelse efter  

 våbenbekendtgørelsens § 2, stk. 1, nr. 1-2, til foreninger, der arrangerer  

 fugle- og skiveskydning.
Tilladelse må kun meddeles til foreninger, der  

 disponerer over en skydebane, hvor våbnet kan anvendes, og over sådanne  

 lokaler, at våben og ammunition kan opbevares forsvarligt.
 Justitsministeriet har fra flere sider modtaget henvendelse vedrørende  

 muligheden for at udstede våbentilladelse til medlemmer af foreninger, der  

 arrangerer fugle- og skiveskydning.
I den anledning skal man meddele, at Justitsministeriet ikke har noget at  

 indvende imod, at der, såfremt de almindelige betingelser i øvrigt er  

 opfyldt, mod sædvanlig gebyrbetaling meddeles medlemmer af de pågældende  

 foreninger våbentilladelse til dansk militærgevær, mrk.
Remington 1867/96 og  

 1867/97.
 P.M.V.
 E.B.
