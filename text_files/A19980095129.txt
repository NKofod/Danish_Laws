Bekendtgørelse af   

 lov om statsgaranterede studielån Herved bekendtgøres lov om statsgaranterede studielån, jf.  

 lovbekendtgørelse nr. 282 af 13. maj 1998, med de ændringer, der  

 følger af § 11 i lov nr. 903 af 16. december 1998.
 § 1. Finansstyrelsen administrerer statens  

 garantiforpligtelse for statsgaranterede studielån i pengeinstitutter,  

 der er ydet efter bestemmelserne om statsgaranterede studielån i den  

 tidligere lovgivning om statens uddannelsesstøtte.
 Stk. 2. Garantien omfatter ud over lånebeløbet de  

 renter og omkostninger m.v., der følger af låneforholdet.
Stk. 3. Garantien ophører senest 15 år efter det  

 tidspunkt, hvor den uddannelsessøgende har afsluttet eller afbrudt  

 uddannelsen.
Finansstyrelsen kan forlænge garantien, når  

 omstændighederne taler herfor.
§ 1 a.
Efter anmodning kan et statsgaranteret  

 studielån overføres til Finansstyrelsen, som på  

 statskassens vegne kan yde låntager et nyt lån svarende til det  

 beløb, der er nødvendigt for at indfri studielånet i  

 låntagers hidtidige pengeinstitut.
 Stk. 2. Finansministeren fastsætter regler for  

 administrationen af studielån, der overføres til Finansstyrelsen  

 efter stk. 1, samt regler om rente, rykkergebyrer og  

 ekspeditionsgebyrer, klageadgang og klagefrist.
 § 2. For statsgaranterede studielån  

 gælder følgende vilkår:
1)	Tilbagebetalingen af lånet inklusive renter og omkostninger  

 m.v. skal normalt begynde 1 år efter det tidspunkt, hvor låntager  

 afslutter eller afbryder sin uddannelse.
Hvis låntager senere begynder  

 på eller genoptager en uddannelse, udsættes tilbagebetalingen  

 normalt fra dette tidspunkt.
 2)	Tilbagebetalingen skal ske med passende rater i forhold til  

 gældens størrelse og inden for garantiperioden.
 Stk. 2. Finansministeren kan fastsætte regler om  

 administrationen af garantien, herunder om låntagers pligt til at give  

 de oplysninger, der er nødvendige for tilbagebetaling af  

 lån.
 § 3. Finansstyrelsen indfrier på  

 statskassens vegne misligholdte statsgaranterede studielån.  

 Finansministeren kan fastsætte regler om betingelserne for indfrielse  

 af misligholdte lån.
§ 4. Studielån, der indfries efter § 3,  

 administreres af Finansstyrelsen, der søger kravene inddrevet hos  

 låntagerne.
Det samme gælder studielån, der er  

 overført til Finansstyrelsen efter § 1 a, men som opsiges  

 på grund af misligholdelse.
Stk. 2. Finansministeren fastsætter renten for indfriede  

 statsgaranterede studielån.
Renten fastsættes for et halvt  

 år ad gangen som Finansstyrelsens gennemsnitlige rente for de i  

 § 1 a anførte studielån i det forudgående  

 halvår med et tillæg på 1 procentpoint.
§ 5. Pengeinstitutterne skal give Finansstyrelsen  

 oplysninger om den statsgaranterede studiegæld for alle  

 låntagere.
Finansministeren kan fastsætte regler herom, herunder  

 om form og indhold af oplysningerne.
§ 6. Misligholdt gæld efter § 4 samt  

 efter bestemmelserne om statsgaranterede studielån i den tidligere  

 lovgivning om statens uddannelsesstøtte kan med tillæg af renter  

 og omkostninger inddrives ved udpantning.
Inddrivelse kan endvidere ske ved  

 indeholdelse i løn m.v. hos den pågældende efter reglerne  

 for inddrivelse af personlige skatter i kildeskatteloven.
 Stk. 2. Finansministeren kan fastsætte nærmere  

 regler om fremgangsmåden i forbindelse med lønindeholdelse efter  

 stk. 1, herunder om klageadgang og klagefrist.
§ 7. Finansstyrelsen kan hos skattemyndighederne  

 og andre offentlige myndigheder indhente de oplysninger om låntager,  

 der er nødvendige for at administrere krav efter §§ 1 og 4,  

 herunder oplysninger om indkomst- og formueforhold.
Oplysningerne kan  

 overføres elektronisk til Finansstyrelsen på edb-medie.
 § 8. De afgørelser, som Finansstyrelsen kan  

 træffe efter § 2, kan efter finansministerens bestemmelse helt  

 eller delvis henlægges til pengeinstitutterne.
 Stk. 2. Pengeinstitutternes afgørelser kan indbringes  

 for Finansstyrelsen, hvis afgørelse ikke kan indbringes for anden  

 administrativ myndighed.
 § 9. I forskrifter, der udfærdiges efter  

 loven, kan der fastsættes straf af bøde for overtrædelse  

 af bestemmelserne i forskrifterne.
 Stk. 2. Er en overtrædelse begået af et selskab,  

 en forening, en selvejende institution eller lignende, kan der  

 pålægges den juridiske person som sådan bødeansvar.  

 Er overtrædelsen begået af staten, en kommune eller et kommunalt  

 fællesskab, jf. § 60 i lov om kommunernes styrelse, kan der  

 pålægges staten, kommunen eller det kommunale fællesskab  

 bødeansvar.
§ 10. (Udelades)1) § 11. Loven træder i kraft den 1. januar 1996.
 Lov nr. 1087 af 29. december 1997, hvis § 1  

 ændrer § 1, stk. 1, § 4, stk. 2, § 5, 1. pkt.,  

 § 8, stk. 1, og indsætter § 1 a og § 8,  

 stk. 3, indeholder i § 3 følgende  

 ikrafttrædelsesbestemmelser:
§ 3 Tidspunktet for lovens ikrafttræden fastsættes  

 af finansministeren, jf. dog stk. 2.2) Stk. 2-6. (Udelades) Lov nr. 1117 af 29. december 1997, hvis § 2  

 ændrer § 6, indeholder i § 3 følgende  

 ikrafttrædelsesbestemmelser:
§ 3 Loven træder i kraft den 1. januar 1998.
Stk. 2. (Udelades)3) Stk. 3. Reglerne om udpantningsret i § 37,  

 stk. 1, i lov om statens uddannelsesstøtte som ændret ved  

 denne lovs § 1, nr. 15, og i § 6, stk. 1, i lov om  

 statsgaranterede studielån som ændret ved denne lovs § 2,  

 nr. 1, finder også anvendelse på fordringer, der er forfaldne  

 inden lovens ikrafttræden.
Stk. 4-6 (Udelades)3) Lov nr.
XX af YY 1998, hvis § 11 ændrer  

 § 1, stk. 1, § 1 a, stk. 1 og 2, § 4, stk. 1 og  

 2, § 5, § 8, stk. 1 og 3, og i øvrigt ændrer  

 »Hypotekbanken« til »Finansstyrelsen« overalt i loven, indeholder i § 10  

 følgende ikrafttrædelsesbestemmelser:
§ 10 Loven træder i kraft den 1. januar 1999.
Stk. 2. (Udelades)4) Stk. 3. (Udelades)5) 1) Bestemmelsen vedrører en ændring af lov  

 om tilskud til afvikling af studiegæld og om eftergivelse af  

 studiegæld.
 2) Loven træder i kraft den 11. maj 1998.
 3) Bestemmelserne vedrører den øvrige  

 studiestøttelovgivning.
 4) Bestemmelsen ophæver den hidtidige lov om Kongeriget Danmarks  

 Hypotekbank og Finansforvaltning.
 5) Bestemmelsen viderefører visse regler om garantier inden for  

 Undervisningsministeriets område.
