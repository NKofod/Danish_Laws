§ 1.  Alle love, lovbekendtgørelser, anordninger,  

 bekendtgørelser, cirkulærer, cirkulæreskrivelser, vejledninger m.v. samt administrative afgørelser af principiel karakter skal indlægges i Retsinformation.
 § 2.  Pligtafleveringen omfatter alle retligt  

 normerende forskrifter, der udstedes af ministerier og styrelser m.v.,  

 medmindre de pågældende forskrifter er undtaget fra indlæggelse i  

 Retsinformation, jf. §§ 3-4. En oversigt over eksempler på publikationer uden  

 retligt normerende indhold er optaget som bilag.
 Stk. 2.  Internationale overenskomster, traktater og  

 konventioner m.v., der offentliggøres i Lovtidende C, skal indlægges i  

 Retsinformation.
Stk. 3.  Forskrifter skal indlægges i Retsinformation,  

 selv om de ikke offentliggøres i Lov- eller Ministerialtidende.
En forskrifts  

 titel eller betegnelse er uden betydning for, om den pågældende forskrift  

 skal indlægges i Retsinformation.
§ 3.  Finanslove og tillægsbevillingslove skal ikke  

 indlægges i Retsinformation.
Ministerierne skal dog indlægge  

 tekstanmærkninger, som indeholder bestemmelser af materiel karakter.
 Stk. 2.  Forskrifter, som ikke er tilgængelige for  

 offentligheden efter lov om offentlighed i forvaltningen, skal ikke indlægges  

 i Retsinformation.
 Stk. 3.  Forskrifter for Grønland og Færøerne, som alene  

 vedrører Grønland eller Færøerne, skal ikke indlægges i Retsinformation.
Stk. 4.  Bekendtgørelser om registerforskrifter skal  

 ikke indlægges i Retsinformation.
Registertilsynet skal indlægge oversigter  

 over registerforskrifter, som er omfattet af lov om offentlige myndigheders  

 registre, såvel vedrørende det statslige som det kommunale område.
 § 4.  Såfremt det er åbenbart, at en forskrift på  

 cirkulæreniveau, en vejledning eller lignende er uden almindelig interesse  

 for retsanvendelsen på det pågældende lovgivningsområde, skal forskriften  

 ikke indlægges i Retsinformation.
 Stk. 2.  Forskrifter, der skønnes omfattet af  

 bestemmelsen i stk. 1, forelægges af den udstedende myndighed for  

 Sekretariatet for Retsinformation.
Stk. 3.  Sekretariatet for Retsinformation kan efter  

 forhandling med den udstedende myndighed og eventuelt vedkommende  

 ministerium, herunder om forskriftens generelle betydning for myndighedernes  

 administration af lovgivningen, for borgere og for virksomheder, træffe  

 afgørelse om, at den pågældende forskrift skal indlægges i Retsinformation i  

 fuld tekst eller i oversigtsform.
Antallet af adressater for forskriften  

 sammenholdt med de omkostninger, der er forbundet med indlæggelse i  

 Retsinformation, og den distribution af forskriften, som i øvrigt finder  

 sted, indgår i vurderingen.
Indlæggelse af en forskrift i oversigtsform kan  

 betinges af, at oversigten er forsynet med stikord, der er egnede og  

 tilstrækkelige til at sikre, at forskriften er søgbar i Retsinformation.
§ 5.  Pligtafleveringen omfatter afgørelser af  

 principiel karakter.
Der skal ved udvælgelsen lægges særlig vægt på områder,  

 der har betydning for borgere og virksomheder, herunder navnlig afgørelser  

 fra centrale anke- og klageinstanser.
 Stk. 2.  Der skal indlægges afgørelser indenfor alle  

 væsentlige sektorområder, og indenfor hvert enkelt område skal en bred  

 dækning sikres ved tilrettelæggelse af en systematisk udvælgelse af  

 principielle afgørelser.
 § 6.  Cirkulæret træder i kraft den 1. marts 1996.
