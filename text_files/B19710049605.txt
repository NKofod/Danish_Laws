 I henhold til §§ 1, 6, 12, 38 og 67 i lov nr. 310 af 9. juni 1971 om  

 beskatningen af pensionsordninger m.v. og §§ 8B, 8E og 8F i lov om  

 selvangivelsen af indkomst og formue, om foranstaltninger til kontrol med  

 selvangivelsen og om straffen for skattesvig m.v. (lovbekendtgørelse nr. 439  

 af 21. september 1971) bestemmes følgende:
 Forsikringsselskaber.
 Forsikringens betegnelse m.v.
§ 1.  Ved oprettelse af livsforsikringer og  

 invaliderenteforsikringer efter 31. december 1971 skal selskabet i  

 forsikringspolicen tydeligt anføre, hvilken beskatningsform forsikringen  

 efter pensionsbeskatningsloven er undergivet.
Angivelsen foretages med den  

 eller de af følgende betegnelser, som svarer til forsikringsaftalens indhold:
 1. Pensionsordning med løbende udbetalinger.
 2. Rateforsikring i pensionsøjemed.
 3. Kapitalforsikring i pensionsøjemed.
 4. Indeksordning.
 5. Livsforsikring med begrænset fradragsret.
Stk. 2.  Hvis en forsikring ikke opfylder samtlige  

 betingelser, som er fastsat i pensionsbeskatningslovens kapitel 1 for en  

 forsikring af den pågældende art, skal den under nr. 5 nævnte betegnelse  

 anføres.
Det samme gælder, hvis forsikringen er valgt henført til beskatning  

 efter lovens § 50.
Stk. 3.  Forsikringer, der opfylder betingelserne i  

 lovens kapitel 1, og som giver ret til såvel livsbetingede som garanterede  

 ydelser, betegnes som anført under nr. 1, hvis præmien for garantien ikke  

 overstiger 10 pct. af præmien for den samlede forsikring.
I modsat fald  

 betegnes de som anført under nr. 1 og nr. 2.
 Stk. 4.  Forsikringer, der er betegnet som anført under  

 nr. 3 eller nr. 5, skal tillige betegnes som anført under nr. 1, hvis der til  

 forsikringen er knyttet en invaliderente.
Stk. 5.  Forsikringer med tilknyttet indekskontrakt,  

 jfr. lov om pristalsreguleret alderdomsforsikring og alderdomsopsparing,  

 betegnes som anført under nr. 4, hvis årspræmien ikke overstiger det  

 grundbeløb, der beregnes efter indekskontrakten.
I modsat fald skal  

 betegnelsen som anført under nr. 1, nr. 2 eller nr. 5 tillige angives.
 § 2.  Hvis en forsikring som nævnt i § 1 nr. 5,  

 tillige omfatter en eller flere af de under nr. 1-4 nævnte forsikringsarter,  

 skal det i policen angives, hvor stor en del af den samlede årspræmie, der  

 falder på den under nr. 5 nævnte forsikring.
 § 3.  Er en forsikring som nævnt i § 1 led i en  

 pensionsordning mellem en arbejdsgiver og en arbejdstager, skal dette anføres  

 i policen.
 § 4.  Aftales der ændringer af livsforsikringer og  

 invaliderenteforsikringer oprettet før 1. januar 1972, skal de i §§ 1-3  

 nævnte betegnelser og oplysninger angives i forbindelse med ændringen ved  

 omskrivning af policen, ved påtegning på den oprindelige police eller ved  

 tillæg til denne.
 Stk. 2.  Reglerne i stk. 1 gælder tilsvarende, såfremt  

 ejeren af en sådan forsikring over for selskabet fremsætter erklæring om  

 ændret beskatningsform, jfr. pensionsbeskatningslovens § 1, stk. 2-3.
 § 5.  Når en livsforsikring eller invaliderente  

 ændres, skal policebetegnelsen (litra og nummer) ændres, og den nye  

 policebetegnelse skal anvendes på kvitteringer, der udstedes efter ændringen.
 Oplysninger til forsikringstagerne.
 § 6.  Ved indgåelse af aftaler om livsforsikringer og  

 invaliderenteforsikringer skal forsikringsselskabet gøre den  

 forsikringssøgende opmærksom på den skattemæssige behandling af forsikringen,  

 herunder den mulighed, som efter pensionsbeskatningslovens § 1, stk. 2, er  

 til stede for at vælge en forsikring som nævnt i lovens §§ 2, 5, 7-11  

 beskattet enten efter lovens afsnit I eller efter § 50 (med begrænset  

 fradragsret).
 Stk. 2.  En før 1. januar 1972 oprettet  

 annuitetsforsikring, der opfylder betingelserne i pensionsbeskatningslovens §  

 8, og som ikke er led i en pensionsordning mellem en arbejdsgiver og en  

 arbejdstager, anses uden tilkendegivelse fra forsikringstageren for at være  

 henført til beskatning efter lovens § 50, såfremt forsikringen ved udgangen  

 af året 1971 er konvertibel.
 Oplysninger til skattemyndighederne.
 § 7.  Forsikringsselskaber har pligt til uden  

 opfordring at give meddelelse om enhver udbetaling inden for et kalenderår,  

 som er indkomstskattepligtig for modtageren i medfør af  

 pensionsbeskatningslovens § 20, § 24, § 46, § 49, stk. 3, eller § 50, stk. 3.
Stk. 2.  Meddelelsen sendes senest 20. januar efter  

 kalenderårets udløb til ligningskommissionen i den kommune, hvor selskabet  

 har hjemsted.
Er selskabet hjemmehørende i København eller Frederiksberg,  

 sendes meddelelsen til det pågældende skattedirektorat.
Den skal indeholde  

 følgende oplysninger:
 1. Modtagerens navn, adresse og personnummer.
 2. Forsikringsselskabets navn og policens litra og  

 nummer.
 3. Ydelsens art (livrente, pension, bonus o.s.v.).
4. Størrelsen af de samlede udbetalinger, der forfaldt  

 i kalenderåret.
Hvis ydelsen udbetales efter en livsforsikring som nævnt i  

 pensionsbeskatningslovens § 50, stk. 1, nr. 3, gives oplysning herom, og der  

 anføres kun den indkomstskattepligtige del af udbetalingerne.
 § 8.  Forsikringsselskaber har pligt til uden  

 opfordring at give meddelelse om erklæringer inden for et kalenderår fra de  

 forsikrede om valg af beskatning efter pensionsbeskatningslovens § 50 i  

 tilfælde, hvor forsikringen hidtil har været omfattet af lovens afsnit I.  

 Meddelelse skal endvidere afgives, såfremt erklæringen tilbagekaldes.
Stk. 2.  Meddelelsen sendes senest 20. januar efter  

 kalenderårets udløb til amtsskatteinspektoratet (amtsligningsinspektoratet)  

 på det sted, hvor den forsikrede har bopæl.
Har forsikrede bopæl i København,  

 Frederiksberg eller Gentofte kommune, sendes meddelelsen til det pågældende  

 skattedirektorat.
Den skal indeholde følgende oplysninger:
 1. Den forsikredes navn, adresse og personnummer.
 2. Forsikringsselskabets navn og policens litra og  

 nummer.
 3. Datoen for erklæringens (tilbagekaldets) afgivelse.
 4. Størrelsen af de samlede præmier, der forfaldt i  

 kalenderåret, og som er valgt beskattet efter § 50.
 Overgangsregler om belånte forsikringer.
§ 9.  Hvis et forsikringsselskab får oplysning om, at  

 en livsforsikring, der er omfattet af renteforsikringslovens § 1, stk. 1,  

 litra c, før 1. januar 1972 er anvendt som sikkerhedsstillelse for gæld, skal  

 selskabet snarest muligt skriftligt afkræve den forsikrede oplysning om  

 långivers navn og adresse og om størrelsen af det lån eller den kredit, som  

 policen tjener til sikkerhed for, medmindre disse oplysninger foreligger for  

 selskabet.
Selskabet skal endvidere underrette den forsikrede om, at der vil  

 indtræde afgiftspligt, medmindre sikkerhedsstillelsen inden 1. juli 1972 er  

 begrænset til et beløb, der ikke overstiger forsikringens værdi (genkøbsværdi  

 eller lignende) pr. 1. januar 1972, og til kun at vedrøre lån, der er ydet  

 før dette tidspunkt.
Godtgøres det ikke med långivers bekræftelse over for  

 selskabet, at sikkerhedsstillelsen er begrænset som nævnt, skal selskabet  

 beregne afgift af hele forsikringen.
Afgiftspligten anses for indtrådt den 1.  

 juli 1972.
Stk. 2.  Hvis et forsikringsselskab før 1. januar 1972  

 har ydet lån mod sikkerhed i en livsforsikring som nævnt i stk. 1, og hvis  

 lånet overstiger forsikringens værdi pr. 1. januar 1972, skal selskabet  

 snarest muligt underrette den forsikrede om, at der vil indtræde  

 afgiftspligt, medmindre sikkerhedsstillelsen inden 1. juli 1972 er begrænset  

 som nævnt i stk. 1. Begrænses sikkerhedsstillelsen ikke, skal selskabet  

 beregne afgift af hele forsikringen.
Afgiftspligten anses for indtrådt den 1.  

 juli 1972.
Pensionskasser, pensionsfonds og lignende,  

 som forvalter Ordningens betegnelse.
 § 10.  Ved oprettelse af pensionskasser, der omfattes  

 af pensionsbeskatningslovens § 2, nr. 4, jfr. § 3, og af pensionsfonds og  

 lignende, der godkendes efter lovens § 6, skal det i vedtægterne tydeligt  

 anføres, at pensionsbidrag m.v. og ydelserne til medlemmerne er omfattet af  

 reglerne om pensionsordninger med løbende udbetalinger, jfr.  

 pensionsbeskatningslovens afsnit I.
 § 11.  For så vidt angår pensionskasser, der er  

 oprettet før 1. januar 1972, og som omfattes af pensionsbeskatningslovens §  

 2, nr. 4, jfr. § 3, skal de i § 10 nævnte krav opfyldes ved første ændring af  

 kassens vedtægter, dog senest den 31. december 1974.
 Oplysninger til medlemmerne.
 § 12.  Ved optagelse af medlemmer i en pensionskasse  

 eller -fond som nævnt i § 10, stk. 1, skal pensionskassen (fonden) gøre de  

 pågældende opmærksom på den skattemæssige behandling af ordningen.
 Oplysninger til skattemyndighederne.
 § 13.  Pensionskasser og pensionsfonds og lignende har  

 pligt til uden opfordring at give meddelelse om enhver udbetaling inden for  

 et kalenderår, som er indkomstskattepligtig for modtageren i medfør af  

 pensionsbeskatningslovens § 20 eller § 50, stk. 3.
Stk. 2.  Meddelelsen sendes senest 20. januar efter  

 kalenderårets udløb til ligningskommissionen i den kommune, hvor  

 pensionskassen har hjemsted.
Er pensionskassen hjemmehørende i København  

 eller Frederiksberg, sendes meddelelsen til det pågældende skattedirektorat.  

 Den skal indeholde følgende oplysninger:
 1. Modtagerens navn, adresse og personnummer.
 2. Pensionsinstituttets navn og adresse.
3. Størrelsen af de samlede udbetalinger, der forfaldt  

 i kalenderåret.
Udbetales ydelsen fra en ordning, der er valgt beskattet  

 efter lovens § 50, stk. 1, nr. 3, gives oplysning herom, og der anføres kun  

 den indkomstskattepligtige del af udbetalingerne.
§ 14.  Pensionskasser og -fonds som nævnt i § 10, stk.  

 1, har pligt til uden opfordring at give meddelelse om erklæringer inden for  

 et kalenderår fra medlemmerne om valg af beskatning efter  

 pensionsbeskatningslovens § 50 i tilfælde, hvor ordningen hidtil har været  

 omfattet af lovens afsnit I.
Meddelelse skal endvidere afgives, såfremt  

 erklæringen tilbagekaldes.
Stk. 2.  Meddelelsen sendes senest 20. januar efter  

 kalenderårets udløb til amtsskatteinspektoratet (amtsligningsinspektoratet)  

 på det sted, hvor medlemmet har bopæl.
Har medlemmet bopæl i København,  

 Frederiksberg eller Gentofte kommune, sendes meddelelsen til det pågældende  

 skattedirektorat.
Den skal indeholde følgende oplysninger:
 1. Medlemmets navn, adresse og personnummer.
 2. Pensionsinstituttets navn og adresse.
 3. Datoen for erklæringens (tilbagekaldets) afgivelse.
 4. Størrelsen af de samlede bidrag, der forfaldt i  

 kalenderåret, og som er valgt beskattet efter lovens § 50.
Banker, sparekasser og institutter, der er  

 godkendt efter Ordningens betegnelse m.v.
§ 15.  Ved oprettelse efter 31. december 1971 af  

 opsparingsordninger, der skattemæssigt skal behandles efter reglerne i  

 pensionsbeskatningsloven, skal banker, sparekasser og institutioner, der er  

 godkendt efter lovens § 12, nr. 1, i aftaledokumentet og på eventuelle  

 kontrabøger, depotbeviser samt på kontoudskrifter o.lign. tydeligt anføre,  

 hvilken beskatningsform opsparingen er undergivet.
Angivelsen foretages med  

 den af følgende betegnelser, som svarer til aftalens indhold:
 1. Opsparing i pensionsøjemed.
 2. Indeks, indeksordning, indekskonto, indeksopsparing  

 eller pristalsreguleret alderdomsopsparing.
 3. Pensionskonto, jfr. pensionsbeskatningslovens § 42.
 4. Børneopsparingskonto eller børneforsørgelseskonto.
 5. Selvpensioneringskonto.
 Stk. 2.  Betegnelser som nævnt i stk. 1, nr. 1-5, må  

 ikke anføres på kontoudskrifter, kontrabøger eller andre dokumenter  

 vedrørende opsparing eller indlån, der ikke opfylder betingelserne for  

 beskatning efter pensionsbeskatningslovens afsnit I eller denne lovs § 50.
 § 16.  Er en indeksordning led i en pensionsordning  

 mellem en arbejdsgiver og en arbejdstager, skal dette anføres i tilslutning  

 til angivelsen efter § 15, stk. 1 nr. 2.
 Stk. 2.  Omfatter pensionsordningen både indeksordning  

 og opsparing i pensionsøjemed, skal de i § 15, stk. 1, nr. 1 og 2 nævnte  

 betegnelser anføres i aftaledokumentet.
 § 17.  Aftales der ændringer i en før 1. januar 1972  

 oprettet kapitalpensionsordning, der skattemæssigt skal behandles efter  

 reglerne for opsparing i pensionsøjemed, skal pengeinstituttet i forbindelse  

 med ændringen anføre den i § 15 nævnte betegnelse ved påtegning på det  

 oprindelige aftaledokument, kontrabog, depotbevis m.v. eller ved omskrivning  

 eller tillæg til disse.
 § 18.  Hvis et pengeinstitut i anledning af de nye  

 afgiftsregler opretter 2 konti for hver indeksordning, således at  

 indbetalinger vedrørende årene 1972 og fremefter samt renter heraf indgår på  

 den nye konto, medens den gamle konto alene tilskrives renter af  

 indbetalingerne vedrørende tidligere år, skal de månedlige udbetalinger til  

 interessenten efter hans fyldte 67. år hæves forholdsmæssigt fra begge konti  

 svarende til forholdet mellem kontienes saldi pr. den første dag i måneden  

 efter interessentens fyldte 67. år opgjort i henhold til punkt 14 i  

 finansministeriets bekendtgørelse nr. 332 af 19. oktober 1962.
 Oplysninger til parterne.
 § 19.  Ved oprettelse af opsparingsordninger som nævnt  

 i § 15, stk. 1, skal pengeinstituttet gøre kontohaveren og eventuelt  

 arbejdsgiveren opmærksom på den skattemæssige behandling af ordningen.
 Oplysninger til skattemyndighederne.
 § 20.  Banker og sparekasser har pligt til uden  

 opfordring at give meddelelse om indkomstskattepligtige udbetalinger fra en  

 indeksordning inden for et kalenderår.
Stk. 2.  Meddelelsen sendes senest 20. januar efter  

 kalenderårets udløb til ligningskommissionen i den kommune, hvor  

 pengeinstituttet har hjemsted.
Er pengeinstituttet hjemmehørende i København  

 eller Frederiksberg, sendes meddelelsen til det pågældende skattedirektorat.  

 Den skal indeholde følgende oplysninger:
 1. Modtagerens navn, adresse og personnummer.
 2. Pengeinstituttets navn og indekskontoens litra og  

 nummer.
 3. Størrelsen af de samlede udbetalinger, herunder  

 eventuelle indekstillæg fra staten.
§ 21.  Når indbetalingerne på en indekskontrakt ikke  

 er foretaget inden udløbet af den i loven fastsatte respittid, skal  

 pengeinstituttet uden opfordring give meddelelse herom til den i § 20, stk.  

 2, nævnte myndighed.
Meddelelsen skal indeholde følgende oplysninger:
 1. Kontohaverens navn, adresse og personnummer.
 2. Pengeinstituttets navn og indekskontoens litra og  

 nummer.
 3. Kontraktens eller kontrakternes oprettelsesår.
 4. Antallet af uopfyldte kontrakter og størrelsen af  

 den årlige indbetaling herpå, hvis udeblivelse har medført, at kontrakten  

 (kontrakterne) blev uopfyldt.
 Anbringelse af midlerne i en opsparing i pensionsøjemed.
 § 22.  Opsparing i pensionsøjemed skal være anbragt på  

 indlånskonto i en bank eller sparekasse, der virker her i landet, eller på  

 indlånskonto i en institution, der er godkendt i medfør af  

 pensionsbeskatningslovens § 12, nr. 1.
 Stk. 2.  De opsparede midler kan dog under iagttagelse  

 af reglerne i § 23 anbringes i:
1. obligationer, der er optaget til offentlig  

 kursnotering på Københavns Fondsbørs, dog ikke præmieobligationer eller  

 obligationer udstedt af Danmarks Skibskreditfond, 2. aktier, der er optaget til offentlig kursnotering  

 på Københavns Fondsbørs, dog ikke aktier i det selskab, hvori arbejdstageren  

 er ansat, og 3. følgende investeringsforeninger kontoførende:  

 Almindelig Investeringsforening, certifikatudstedende: Forvaltningsforeningen  

 for Kapitalanlæg Investor, Aktieinvesteringsforeningen Dansk Sparinvest og  

 Bankforeningernes Investeringsforening afdeling I.
 Stk. 3.  Ønskes midler anbragt i aktier eller  

 investeringsforeninger, skal der føres et særskilt regnskab, hvor følgende  

 beløb opsummeres:
 1. 15 pct. af alle indbetalinger til opsparingen.
 2. 15 pct. af alle modtagne renter og udbytter.
 3. Alle salgssummer for aktier, tegningsrettigheder og  

 certifikater.
 4. Udbetalinger fra kontoførende  

 investeringsforeninger, der ikke er udbetaling af rente eller udbytte.
 Anbringelse i aktier eller investeringsforeninger må herefter kun finde  

 sted i det omfang, summen af de nævnte beløb overstiger summen af:
 1. Alle anskaffelsessummer for aktier og certifikater,  

 herunder anskaffelsessummer for senere afhændede aktier og certifikater.
 2. Alle indskud i kontoførende investeringsforeninger,  

 uanset om de senere er hævet helt eller delvis.
 3. 15 pct. af eventuelle udbetalinger fra opsparingen.
 Stk. 4.  Hvis første anbringelse i aktier eller  

 investeringsforeninger sker efter udløbet af det kalenderår, hvor opsparingen  

 er påbegyndt, bortses der ved anvendelsen af reglen i stk. 3 fra alle  

 bevægelser i opsparingen før det år, hvor anbringelsen sker, og opsparingens  

 samlede værdi ved udgangen af det foregående kalenderår betragtes som en  

 indbetaling.
Stk. 5.  Er opsparingen påbegyndt før 1. januar 1972, og  

 indeholder den aktier m.v. på dette tidspunkt, bortses der ved anvendelse af  

 reglen i stk. 3 fra alle tidligere bevægelser i opsparingen.
Værdien pr. 31.  

 december 1971 af aktier m.v. og indskud i kontoførende  

 investeringsforeninger, der henhører under opsparingen på dette tidspunkt,  

 anses som anskaffelsessum for disse aktiver, og opsparingens samlede værdi  

 pr. 31. december 1971 anses for en indbetaling.
Tildeles tegningsret på  

 aktier, der henhører under opsparingen, kan der uanset reglen i stk. 3 tegnes  

 nye aktier i selskabet i det omfang, midlerne hertil kan fremskaffes ved salg  

 af en del af tegningsrettighederne.
 Stk. 6.  Ved de i stk. 4 og 5 nævnte opgørelser af  

 opsparingens samlede værdi kan eventuelle pantebreve ansættes efter kurs 100.
 § 23.  Hvis midler under en opsparing i pensionsøjemed  

 anbringes som nævnt i § 22, stk. 2, skal de indkøbte aktiver opbevares i  

 depot i det pengeinstitut, hvor opsparingens indlånskonto er.
 Stk. 2.  Depotet må kun indeholde aktiver, der henhører  

 under opsparingen, og alle beviser for, bekræftelser på og fortegnelser over  

 depotets indhold skal foruden påtegning som nævnt i § 15 være forsynet med  

 påtegning om kontonummeret på opsparingens indlånskonto.
 Stk. 3.  Ved indskud i en kontoførende  

 investeringsforening skal det være et vilkår for indskuddet, at rente og  

 overskudsandel skal udbetales årligt til det pengeinstitut, hvor opsparingens  

 indlånskonto er, medens indskuddets formuevariation tilskrives indskuddet.  

 Endvidere skal det noteres af investeringsforeningen, at indskuddet er led i  

 en opsparing i pensionsøjemed, og at enhver udbetaling, både af kapital og af  

 afkast, skal ske til det pengeinstitut, hvor opsparingens indlånskonto er.
 Arbejdsgiverne og de pensionsberettigede.
§ 24.  Enhver arbejdsgiver skal i forbindelse med  

 afgivelsen af de almindelige lønoplysninger oplyse størrelsen af de beløb,  

 som arbejdsgiveren i kalenderåret har indbetalt til hver enkelt arbejdstagers  

 pensionsordning, der er omfattet af pensionsbeskatningslovens afsnit I.  

 Oplysningen afgives særskilt for 1. pensionsordning med løbende udbetalinger,  

 rateforsikring i pensionsøjemed og indeksordning, 2. kapitalforsikring og opsparing i pensionsøjemed.
§ 25.  Erklæringer efter pensionsbeskatningslovens §  

 1, stk. 2, om valg af beskatning efter lovens § 50 skal afgives skriftligt  

 til forsikringsselskabet eller pensionskassen med oplysning om, hvorvidt det  

 beløb, der ønskes overført, indbetales af den pågældendes arbejdsgiver.
Er  

 dette tilfældet, skal arbejdsgiveren give erklæringen påtegning om, at han er  

 bekendt med dens afgivelse.
Beløb, der af en arbejdsgiver indbetales til en  

 ordning, der er valgt beskattet efter § 50, skal medregnes til  

 arbejdstagerens skattepligtige indkomst, jfr. lovens § 56, stk. 1.
 § 26.  Enhver ejer af en før 1. januar 1972 oprettet  

 annuitetsforsikring eller arverente, der var fuldt fradragsberettiget efter  

 de hidtidige regler i renteforsikringslovens § 1, stk. 1, litra c, og som er  

 stillet til sikkerhed (pantsat) for lån eller kredit hos andre end det  

 pågældende forsikringsselskab, skal senest 1. juli 1972 med henblik på  

 afgiftspligten efter pensionsbeskatningslovens § 67 give forsikringsselskabet  

 oplysning om långivers navn og adresse og om størrelsen af det lån eller den  

 kredit, som forsikringen tjener til sikkerhed for.
 Godkendelse af pensionsfonds m.v.
§ 27.  Pensionsordninger med løbende livsbetingede  

 udbetalinger fra pensionskasser og lignende, som ikke er under  

 forsikringsrådets tilsyn, er ikke omfattet af reglerne i  

 pensionsbeskatningslovens afsnit I.
Ifølge lovens § 6 kan finansministeren  

 dog bestemme, at reglerne i afsnit I skal finde anvendelse på sådanne  

 pensionskasser og pensionsfonds, der virker her i landet, såfremt  

 pensionsydelserne er af den i lovens § 2 nævnte art, og der på betryggende  

 måde er sikret overholdelse af udbetalingsvilkårene, af reglerne om afgift  

 efter lovens kapitel 3 samt af reglerne foran i §§ 10-14.
 Stk. 2.  Ansøgning om godkendelse efter lovens § 6  

 indsendes til statens ligningsdirektorat, Meldahlsgade 5, 1613 København V.  

 Pensionskassens (fondens) vedtægter vedlægges tilligemed årsregnskab og  

 oplysning om medlemstal.
 § 28.  Kapitalpensionsordninger, jfr.  

 renteforsikringslovens § 3, som ikke er oprettet i en bank eller sparekasse,  

 er ikke omfattet af pensionsbeskatningslovens afsnit I, medmindre de  

 godkendes af finansministeren, jfr. lovens § 12, nr. 1. Ved en eventuel  

 godkendelse vil der blive lagt vægt på, om der på betryggende måde er sikret  

 overholdelse af udbetalingsvilkårene, af reglerne om afgift efter lovens  

 kapitel 3 samt af reglerne foran i §§ 15, 17, 19, 22 og 23.
Stk. 2.  Ansøgning om godkendelse efter lovens § 12, nr.  

 1, indsendes til statens ligningsdirektorat, Meldahlsgade 5, 1613 København  

 V.
Vedtægter for kapitalpensionsfonden vedlægges tilligemed årsregnskab og  

 oplysning om medlemstal.
 Indbetaling af afgift.
 § 29.  Når der efter reglerne i  

 pensionsbeskatningslovens kapitel 3 er indtrådt afgiftspligt for en ordning,  

 skal det pågældende forsikringsselskab eller den pågældende myndighed,  

 pensionskasse, bank, sparekasse eller anden institution, hvor ordningen er  

 oprettet, beregne og indeholde afgiften, som inden 3 måneder efter, at  

 forsikringsselskabet m.v. har fået kendskab til afgiftspligten, indbetales  

 til Københavns amts nordre birks amtstue, Hellerupvej 5, 2900 Hellerup.
Stk. 2.  Samtidig med indbetalingen af afgiften skal  

 forsikringsselskabet m.v. indsende en afgiftsanmeldelse til amtstuen.  

 Anmeldelsen foretages ved udfyldning af en af finansministeren udfærdiget  

 afgiftsblanket.
Blanketter kan rekvireres hos I.
Chr.
Petersens Papirhandel  

 A/S, Fabriksparken 56, 2600 Glostrup.
Stk. 3.  Der er af finansministeriet  

 (skattedepartementet) udfærdiget en vejledning om afgiftsberegningen og  

 blankettens udfyldning.
Vejledningen kan rekvireres hos skattedepartementets  

 konsulent, Højbro Plads 4, 1200 København K.
 § 30.  Når der er indtrådt pligt til at  

 afgiftsberigtige en ordning, skal afgiftsblanket udfyldes og indsendes inden  

 udløbet af den i § 29, stk. 1, nævnte frist, selv om afgiftsberegningen i det  

 konkrete tilfælde fører til, at der ikke skal betales afgift.
 Stk. 2.  Afgiftsblanket skal endvidere udfyldes og  

 indsendes som nævnt i stk. 1, når en indeksordning med opsparingskonto  

 ophæves af interessenten inden 5 år efter udløbet af oprettelsesåret, for  

 kontrakter oprettet før 6. maj 1971 dog inden 2 år efter udløbet af  

 oprettelsesåret, selv om der i dette tilfælde ikke skal svares afgift, jfr.  

 herved pensionsbeskatningslovens § 29, stk. 1, 3. pkt.
 Straffebestemmelse m.v.
 § 31.  Overtrædelse af bestemmelserne i §§ 1-6, 9-12,  

 15-17, 19, 25-26, 29 og 31-32 straffes med bøde.
 Stk. 2.  Finansministeren eller den, han bemyndiger  

 dertil, kan fremtvinge pligten til at afgive de i §§ 7-8, 13-14, 20-21 og 24  

 omhandlede oplysninger ved pålæg af en daglig bøde.
 Ikrafttrædelsesbestemmelser.
 § 32.  Denne bekendtgørelse træder i kraft den 1.  

 januar 1972. Reglerne i §§ 7-8, 13-14, 20-21 og 24 finder anvendelse for  

 kalenderåret 1972 og senere år.
 Stk. 2.  Er der efter renteforsikringslovens § 6  

 indtrådt afgiftspligt for en ordning før 1. januar 1972, gælder dog de  

 hidtidige regler om afgiftens indbetaling m.v., selv om afgiftens indbetaling  

 m.v., selv om afgiften først indbetales efter 1. januar 1972.
 Finansministeriet, den 12. november  

 1971.
 Henry Gruenbaum.
