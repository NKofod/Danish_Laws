Frivillig momsregistrering Reference:  Momslovens § 51, §§ 37-39 i momsbekendtgørelsen (bek.  

 nr. 1135 af 12.12.1995), MV 1995, M.5 I en klagesag offentliggjort i TfS 1996.339 traf Told- og Skattestyrelsen  

 afgørelse om, at en virksomhed, der ansøgte om frivillig  

 momsregistrering med tilbagevirkende kraft, tidligst kunne blive registreret  

 fra ansøgningstidspunktet, og at virksomheden derfor ikke kunne  

 få fradrag for de ombygningsudgifter, der var afholdt før  

 registreringstidspunktet.
Udlejning var ikke påbegyndt endnu.
 Told- og Skattestyrelsen har efter drøftelser med Departementet  

 besluttet at ændre afgørelsen, således at der alligevel  

 godkendes registrering med tilbagevirkende kraft, og der er derfor fuld  

 fradragsret for de afholdte ombygningsudgifter.
 Styrelsen har i forbindelse hermed udarbejdet nedennævnte  

 retningslinier for registreringstidspunktet for ansøgninger om  

 frivillig momsregistrering samt for momsfradragsretten.
 Retningslinierne er udsendt til told- og skatteregionerne og vil blive  

 indarbejdet i Momsvejledningen 1996, afsnit M.5.
 Retningslinier vedr. registreringstidspunktet for frivillig  

 momsregistrering og momsfradragsretten.
På baggrund af drøftelser med Departementet har styrelsen  

 revurderet afgørelsen i TfS 1996.339 og er nu af den opfattelse, at  

 der under visse forudsætninger kan ske registrering med tilbagevirkende  

 kraft, dvs. med virkning fra det tidspunkt, hvor den pågældende  

 ejendom blev købt eller opført.
Ved vurderingen heraf er det  

 ved ansøgninger vedr. ejendomsudlejning afgørende, om der  

 på ansøgningstidspunktet allerede er påbegyndt udlejning  

 (som ifølge sagens natur må være momsfri).
 Udlejning er ikke påbegyndt.
 Det er en betingelse for tilladelse til registrering med tilbagevirkende  

 kraft, at der ikke - inden registreringsansøgningen indgives - er  

 påbegyndt udlejning (uden moms). Hvis udlejning (uden moms)  

 således endnu ikke er påbegyndt, har udlejer ikke tilkendegivet,  

 om der skal være tale om momsfri eller momsbelagt udlejning, og der er  

 derfor intet til hinder for, at registreringen sker med tilbagevirkende  

 kraft.
 Det er endvidere en betingelse, at ejendommen ikke har været taget i  

 brug til andre formål.
 Hvis der tillades registrering med tilbagevirkende kraft, er der  

 momsfradragsret efter de almindelige regler i momsloven, jf. § 37, stk. 1, i  

 bek. nr. 1135 af 12. december 1995 (momsbekendtgørelsen).
Hvis der ansøges om frivillig momsregistrering for udlejning  

 allerede fra byggeriets start, er det en betingelse for at kunne anvende  

 fradragsretten under opførelsen m.v., at told- og skatteregionen  

 godkender en erklæring fra udlejer (bygherren) om, i hvilket omfang  

 ejendommens lejemål er omfattet af registreringen.
Dette følger  

 af § 37, stk. 2, i momsbekendtgørelsen.
 Udlejning er allerede påbegyndt.
Hvis ejendommen på ansøgningstidspunktet udlejes uden moms  

 på huslejen, kan registrering tidligst ske med virkning fra  

 ansøgningstidspunktet.
Udgifterne i forbindelse med  

 køb/opførelse m.v. kan kun fratrækkes efter bestemmelsen  

 i momslovens § 43, stk. 3, nr. 2, om regulering af investeringsgoder  

 (anskaffet den 1. juli 1994 eller senere), der ved anskaffelsen ikke har  

 givet ret til fradrag.
Der er således ikke fuld fradragsret, idet  

 fradraget reguleres i forhold til reguleringsperiodens start (ejendommens  

 anskaffelse/ibrugtagning) og beregnes i forhold til hvilke udgifter ved  

 køb/opførelse, der kan anses at vedrøre de nu  

 momsregistrerede erhvervslejemål.
 Ændring i omfanget af den frivillige registrering.
 Hvis der sker ændringer i omfanget af den frivillige registrering,  

 fordi lejemål ikke længere udlejes eller forsøges udlejet  

 til erhvervsmæssige formål, skal der ske regulering af  

 købsmomsen, jf. § 38, stk. 2, i momsbekendtgørelsen.
 Reguleringsperioden for den faste ejendom begynder i det  

 regnskabsår, hvor ejendommen tages i brug, jf. momslovens § 44, stk. 1.  

 Ved opførelse af fast ejendom til udlejning anses (hele) ejendom men  

 for at være taget i brug, når første udlejning finder  

 sted.
 Registrering for køb/opførelse m.v. til salg.
 Ansøgninger om frivillig registrering af køb og  

 opførelse m.v. af fast ejendom samt byggemodning af jord med henblik  

 på salg til registreret virksomhed, kan ske med tilbagevirkende kraft.  

 Tilbagebetalingen af momsen sker efter reglerne i momsbekendtgørelsens  

 § 39, stk. 2.
