 I tilslutning til udenrigsministeriets bekendtgørelse nr. 58 af 19. juni  

 1973 og efterfølgende bekendtgørelser, sidst nr. 72 af 3. september 1980,  

 Lovtidende C, meddeles det, at følgende lande med virkning fra de vedføjede  

 datoer har ratificeret eller tiltrådt den i New York den 10. juni 1958  

 undertegnede konvention om anerkendelse og fuldbyrdelse af udenlandske  

 voldgiftskendelser:
Der er ved ratifikationen eller tiltrædelsen taget forbehold og afgivet  

 erklæringer af følgende indhold:  Cypern I overensstemmelse med konventionens artikel 1, stk. 3 vil Cypern i  

 tilfælde af gensidighed kun anvende konventionen ved anerkendelse og  

 fuldbyrdelse af voldgiftskendelser, såfremt disse er afsagt i en af  

 deltagerstaterne, endvidere ved uoverensstemmelser opstået af et retsforhold,  

 i eller uden for kontrakt, for så vidt disse efter cypriotisk lovgivning  

 betragtes som handelsmæssige.
Indonesien og Monaco har taget tilsvarende forbehold.  Irland I overensstemmelse med konventionens artikel 1, stk. 3 vil Irland kun  

 anvende konventionen ved anerkendelse og fuldbyrdelse af voldgiftskendelser,  

 såfremt disse er afsagt i en af deltagerstaterne.  Jugoslavien Konventionen skal for Jugoslaviens vedkommende alene anvendes over for  

 sådanne voldgiftskendelser, der er afsagt efter konventionens ikrafttræden.  

 Jugoslavien vil i tilfælde af gensidighed kun anvende konventionen overfor  

 sådanne voldgiftskendelser, som er afsagt i en af deltagerstaterne.  

 Jugoslavien vil anvende konventionen på uoverensstemmelser opstået af  

 retsforhold, i eller uden for kontrakt, for så vidt disse efter jugoslavisk  

 lovgivning betragtes som handelsmæssige.
 Desuden har Storbritannien erklæret, at konventionen fra 24.  

 februar 1981 skal udstrækkes til også at omfatte Belize og Cayman-øerne, og  

 at disse, ligesom Storbritannien, kun vil anvende konventionen ved  

 anerkendelse og fuldbyrdelse af voldgiftskendelser, såfremt disse er afsagt i  

 en af deltagerstaterne.
Udenrigsministeriet, den 24. januar 1983 F.M.
