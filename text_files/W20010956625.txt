Hobbyvirksomhed.
Kunstner A klager for indkomstårene 1996 og 1997 over, at  

 skatteankenævnet ikke har godkendt fradrag for underskud af kunstnerisk  

 virksomhed.
Det fremgår af sagens oplysninger, at klageren oprindeligt er  

 autodidakt maler.
Hun var i perioden 1964 til 1965 privatelev hos to  

 kunstmalere.
I perioden fra 1965 til 1973 har hun videreuddannet sig i  

 Sverige, Frankrig og USA, og i perioden fra 1973 til 1977 har hun studeret  

 på Kunsthåndværkerskolen.
Klageren har i perioden fa 1969  

 til 1990 modtaget en række forskellige legater, således bl.a Det  

 franske Statslegat til l´Ecole d´Art Décoratif, d´Aubusson.
 Klageren har endvidere i perioden fra 1970 til 2000 deltaget i en  

 længere række udstillinger såvel i Danmark som i udlandet.
 Klageren har over for de stedlige skattemyndigheder oplyst, at det  

 primære med den kunstneriske virksomhed har været at producere  

 kunst og lave udstillinger for at blive en kendt person, idet dette er en  

 forudsætning for at kunne opnå rimelige priser på sine  

 kunstneriske værker.
Det fremgår endvidere af klagerens CV, at hun i gennem årene  

 har haft beskæftigelse ved siden af.
Hun har eksempelvis været  

 designer af møbelstoffer mv., undervist på kommunal aftenskole i  

 Billedvævning, været beskæftigelsesvejleder på  

 plejehjem og hospital, deltaget i et gobelin- og skulpturværksted,  

 været gæsteprofessor i École Natrionale d´Art Decoratif,  

 Paris, været kunstnerisk leder og underviser på AOF  

 daghøjskole, afholdt kurser for voksne, børn og unge i tegning,  

 maling, batik og vævning, Feng Shui konsulent i total kunst og  

 boligindretningsdesign.
Siden 2000 har hun ifølge sit cv været  

 cortontegner med fremstilling af cortontegninger til gobeliner.
 Klageren har i perioden fra 1995 til 1998 stået i såkaldt  

 blå bog for internationale kunstnere.
 Klagerens regnskaber har i perioden fra 1991 udvist følgende:
omsætning omkostninger resultat 1991 7.000 53.496 - 46.496 1992 12.850 30.222 - 17.372 1993 0 26.256 - 26.256 1994 0 17.766 - 17.766 1995 6.000 16.685 - 10.685 1996 0 16.454 - 16.454 1997 0 11.850 - 11.850 Det fremgår endelig, at klageren i indkomstårene 1996 og 1997  

 har modtaget A-indkomst fra AOF med henholdsvis 181.497 kr. og 241.619 kr.
 Skatteankenævnet har ved den påklagede ansættelse for  

 indkomstårene 1996 og 1997 ikke godkendt fradrag for underskud ved  

 kunstnerisk virksomhed, henholdsvis 16.454 kr. og 11.800 kr., idet  

 virksomheden bærer præg af hobbyvirksomhed.
 Ankenævnet har herved henset til, at virksomheden siden 1991 har  

 været drevet med underskud, ligesom det forhold, at virksomheden bliver  

 drevet udelukkende med produktion til udstilling, gør at virksomheden  

 fortsat i en lang årrække ikke vil være rentabel og give  

 overskud.
 Klageren har over for Landsskatteretten nedlagt påstand om, at den  

 påklagede ansættelse ændres i overensstemmelse med det  

 selvangivne, således at hun anses at have drevet erhvervsmæssig  

 virksomhed, og således at det realiserede underskud ved kunstnerisk  

 virksomhed anerkendes fradragsberettiget i den skattepligtige indkomst.
Hun har til støtte for påstanden bl.a anført, at hun  

 som autodidakt maler efterfølgende i perioden 1969 til 1970 har taget  

 en uddannelse som cartontegner, hvilket dog først med "Dronningens  

 Gobeliner" er anerkendt som kunstart.
Der er faste internationale priser  

 på gobeliner på 30.000 kr. pr. m2 også i Danmark, og da  

 gobelinvævning er en langsommelig arbejdsproces med ca. 2 cm om dagen i  

 1 meters bredde, bliver det ofte kun til 1 gobelin om året.
Af denne  

 grund er det nødvendigt at holde på sine værker i op til 5  

 - 7 år for at have nok værker til de internationale udstillinger,  

 hvilket forklarer, at man ikke i samme periode har noget salg.
For eksempel  

 var Dronningens gobeliner beregnet til at tage 10 år, men det blev  

 næsten til 14 års arbejde.
Gobelinvævning er nu blevet  

 anerkendt i Danmark og gennem internettet er der store  

 afsætningsmuligheder for hende.
 Klageren har anført, at hendes skatteregnskab af denne grund skal  

 ses over en 10 - 20 års periode, i hvilken periode det har været  

 nødvendigt ind imellem/samtidig at have arbejde, senest 4 år med  

 gobelin-skole under AOF, ligesom hun også gennem årene har  

 modtaget legater og har videreuddannet sig.
 Landsskatteretten skal udtale:
 Efter det oplyste om klagerens uddannelsesmæssig baggrund, de af  

 hende afholdte udstillinger, samt at hun har modtaget flere legater og er  

 optaget i diverse kunstbøger, finder Landsskatteretten, at klageren  

 utvivlsomt må anses at være i besiddelse af de fornødne  

 faglige kvalifikationer for at drive kunstnerisk virksomhed.
 Når imidlertid henses til at klagerens virksomhed siden 1991 stedse  

 har været drevet med underskud, at der ikke har været en  

 løbende omsætning, sammenholdt med at klageren efter det oplyste  

 bevidst har været tilbageholdende med at sælge men har produceret  

 med det formål at kunne udstille, finder Landsskatteretten, at  

 virksomheden på det foreliggende grundlag ikke kan anses at være  

 etableret og drevet med udsigt til at opnå en rimelig fortjeneste, der  

 står i fornuftigt forhold til den af klageren investerede kapital.
 Det forhold, at det tager flere år at producere en gobelin, og at  

 klageren via udstillingerne regner med at slå sit navn fast indenfor  

 gobelinvævning for derved at kunne oparbejde en mere  

 indtægtsgivende virksomhed, findes ikke at ændre herpå.
 Den påklagede ansættelse stadfæstes.
