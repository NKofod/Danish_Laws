 Et kommunalbestyrelsesmedlem havde indgivet urigtige selvangivelser  

 for indkomstårene 1990 og 1993, idet den pågældende ikke havde selvangivet  

 renteindtægter på kr. 12.389,- samt lejeindtægter på kr. 13.760,-. De  

 unddragne skatter udgjorde i alt kr. 14.000,-.
 Det begåede forhold var betragtet som groft uagtsomt.
 Valgbarhedsnævnet anså den pågældende for valgbar.
(Fra Valgbarhedsnævnet til en kommunalbestyrelse, j.nr. 515/1995) I brev af 15. februar 1996 har X-Kommune i henhold til § 101, stk. 4, i  

 den kommunale valglov indberettet til Valgbarhedsnævnet, at  

 kommunalbestyrelsesmedlem NN den 15. november 1995 har vedtaget et  

 bødeforelæg på kr. 7.000,- for overtrædelse af skattekontrollovens § 13, stk.  

 2.
 Det fremgår af sagen, at den pågældende har indgivet urigtige  

 selvangivelser for indkomstårene 1990 og 1993, idet den pågældende i de  

 relevante indkomstår ikke har selvangivet renteindtægter på kr. 12.389,- fra  

 salg af to grunde, samt lejeindtægter på kr. 13.760,- for udlejning af fast  

 ejendom.
 De herved unddragne skatter udgør i alt kr. 14.000,-. Det begåede forhold  

 er betragtet som groft uagtsomt.
 Forholdet er begået, mens den pågældende var medlem af  

 kommunalbestyrelsen.
 I denne anledning skal man meddele, at Valgbarhedsnævnet har fundet, at  

 den begåede handling - uanset de krav, der må stilles til personer, der  

 beklæder hverv som medlem af kommunale råd - ikke i almindeligt omdømme gør  

 den pågældende uværdig til at være medlem af kommunale råd, jf. den kommunale  

 valglovs § 4.
 Den pågældende må derfor anses for valgbar.
