 I henhold til § 54 i lov nr. 158 af 31. maj 1961 om ophavsretten til  

 litterære og kunstneriske værker og til § 16 i lov nr. 157 af 31. maj 1961 om  

 retten til fotografiske billeder fastsættes herved følgende:
 § 1.  Til endelig administrativ afgørelse af tvister  

 om størrelsen af vederlaget for den i henhold til ophavsretslovens §§ 14, 16,  

 18, 19, 22 og 25 tilladte benyttelse af beskyttede litterære og kunstneriske  

 værker, om vederlagsfastsættelsen ifølge samme lovs § 47 og om størrelsen af  

 vederlaget for den i henhold til fotografilovens §§ 7 og 9 tilladte  

 benyttelse af beskyttede fotografiske billeder nedsættes et nævn.
Stk. 2.  Nævnet, der består af en formand og to andre  

 medlemmer, nedsættes af ministeren for kulturelle anliggender for 5-årige  

 perioder.
Formanden skal være en dommer, der ved beskikkelsen opfylder de  

 almindelige betingelser for at kunne udnævnes til højesteretsdommer og et af  

 medlemmerne, der skal være advokat, udnævnes efter forhandling med  

 advokatrådet.
 § 2.  For hvert medlem udnævner ministeren for  

 kulturelle anliggender en suppleant, som, når vedkommende medlem har forfald,  

 deltager i nævnets afgørelser i stedet for det forhindrede medlem.  

 Suppleanterne udnævnes efter samme regler som medlemmerne.
 § 3.  Ministeren for kulturelle anliggender ansætter  

 en sekretær for nævnet, hvorhos dette kan antage sådan yderligere medhjælp,  

 som skønnes fornøden.
 Stk. 2.  De med nævnets virksomhed forbundne udgifter  

 afholdes af statskassen.
§ 4.  Intet af nævnets medlemmer må deltage i  

 afgørelsen af en sag, der umiddelbart berører institutioner, virksomheder  

 eller organisationer, i hvilke han er interesseret, eller til hvilke han er  

 knyttet.
Det samme gælder for sager, hvori han i øvrigt er personligt eller  

 økonomisk interesseret, eller når andre omstændigheder foreligger, som er  

 egnede til at vække tvivl om hans fuldstændige upartiskhed.
Nævnet afgør selv  

 i påkommende tilfælde, om et medlem kan deltage i en sags behandling.
 § 5.  Tid og sted for nævnets møder fastsættes af  

 formanden, der drager omsorg for mødernes indkaldelse.
 Stk. 2.  Formanden tilrettelægger nævnets arbejde og  

 leder forhandlingerne på nævnets møder.
 Stk. 3.  Formanden påser, at de nævnet forelagte sager  

 fremmes med tilbørlig hurtighed.
 Stk. 4.  I nævnets beslutninger skal alle medlemmer  

 deltage.
§ 6.  Nævnet er berettiget til at anstille  

 undersøgelser angående de enkelte sager.
Nævnet kan om fornødent opfordre  

 parterne til at give personligt møde for nævnet til nærmere redegørelse for  

 sagen.
Stk. 2.  Der skal gives parterne adgang til at gøre sig  

 bekendt med det for nævnet forelagte materiale.
Der skal endvidere gives  

 parterne adgang til ved møde for nævnet mundtligt nærmere at redegøre for  

 sagen.
§ 7.  Nævnet er berettiget til at mægle forlig i  

 sagen.
Opnås forlig ikke, træffer nævnet afgørelse snarest muligt.
I tilfælde  

 af uenighed træffes afgørelsen ved stemmeflerhed.
Stk. 2.  Afgørelsen skal ledsages af grunde.
Afgørelsen  

 skal indeholde oplysning om de forskellige meninger under afstemningen  

 vedrørende såvel resultatet som begrundelsen.
Stk. 3.  Afgørelsen indføres i en dertil indrettet  

 protokol og underskrives af hvert af nævnets medlemmer.
Formanden drager  

 omsorg for, at afgørelsen bringes til parternes og eventuelt interesserede  

 offentlige myndigheders kundskab.
 Stk. 4.  De for nævnet indgåede forlig indføres  

 ligeledes i protokollen.
§ 8.  Over nævnets møder føres en protokol, der ved  

 hvert mødes slutning underskrives af formanden og sekretæren.
I denne  

 protokol angives tid og sted for mødet, om nævnets medlemmer møder personligt  

 eller ved suppleant, parternes navne, de i sagen fremlagte dokumenter og  

 navne på de personer, der er til stede som parter eller på disses vegne eller  

 til deres bistand.
Endvidere skal protokollen indeholde en kort fremstilling  

 af forhandlingerne med angivelse af parternes påstande, begæringer og  

 indsigelser, for så vidt de ikke indeholdes i fremlagte dokumenter.
Af  

 udviklinger og foredrag til begrundelse af påstande, begæringer eller  

 indsigelser optages intet i protokollen, med mindre formanden under særlige  

 omstændigheder bestemmer dette.
 § 9.  Nævnets medlemmer og suppleanter, sekretæren og  

 eventuelle medhjælpere er under ansvar efter borgerlig straffelovs §§ 152 og  

 263 forpligtet til over for alle uvedkommende at hemmeligholde, hvad de  

 gennem deres virksomhed bliver vidende om.
 Ministeriet for kulturelle anliggender,  

 den 14. juli 1962.
Jul.
Bomholt.
/ W.
Weincke.
