Bekendtgørelse om autorisation af laboratorier til håndtering af mund- og klovesygevirus1) I medfør af § 30, stk. 1, § 67 og § 70, stk. 3, i lov nr. 432 af 9. juni 2004 om hold af dyr, fastsættes:
 § 1. Håndtering af levende mund- og klovesygevirus må kun finde sted på laboratorier som er autoriserede hertil af Fødevarestyrelsen, med henblik på:
1) forskning, diagnosticering eller fremstilling eller 2) fremstilling af inaktiverede antigener til fremstilling af vacciner eller fremstilling af vacciner og dermed forbunden forskning.
 Stk. 2. Ansøgning om autorisation indsendes til Fødevarestyrelsen, sammen med dokumentation for hvilket arbejde der påtænkes gennemført, samt indretning, drift og beliggenhed af de faciliteter der ønskes anvendt til formålet.
 Stk. 3. Laboratoriet skal som minimum overholde de til enhver tid gældende minimumsstandarder for laboratorier der arbejder med mund- og klovesygevirus in vitro/in vivo (Minimum standards for laboratories working with FMDV in vitro/in vivo).
 Stk. 4. Ændringer i oplysninger i henhold til stk. 2 skal straks meddeles Fødevarestyrelsen.
 § 2. Med bøde straffes den, der overtræder § 1, stk. 1 og stk. 3-4.
Stk. 2. Straffen kan stige til fængsel i indtil 2 år, hvis overtrædelsen er begået forsætligt eller groft uagtsomt, og hvis der ved overtrædelsen er 1) forvoldt skade på sundheden eller fremkaldt fare herfor, eller 2) opnået eller tilsigtet opnået en økonomisk fordel for den pågældende selv eller andre, herunder ved besparelser.
 Stk. 3. Der kan pålægges selskaber m.v. (juridiske personer) strafansvar efter reglerne i straffelovens 5. kapitel.
 § 3. Bekendtgørelsen træder i kraft den 20. januar 2011.
Fødevarestyrelsen, den 13. januar 2011 Esben Egede Rasmussen / Ina Elise Jensen 1) Bekendtgørelsen gennemfører dele af Rådets direktiv 2003/85/EF af 29. september 2003 om EF-foranstaltninger til bekæmpelse af mund- og klovesyge, EF-Tidende 2003 L 306 s. 1, om ophævelse af direktiv 85/511/EØF, EF-Tidende 1985 L 014 s. 19, og beslutningerne 89/531/EØF, EF-Tidende 1989 L279 s. 32, og 91/665/EØF, EF-Tidende 1991 L 368 s. 19, og om ændring af direktiv 92/46/EØF, EF-Tidende 1992 L 268 s. 1.
