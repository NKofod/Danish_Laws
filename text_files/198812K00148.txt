Nr LSF 148 Forslag til Lov om ændring af lov om styrelse af højere  

 uddannelsesinstitutioner Fremsat af undervisnings- og forskningsministeren (Bertel Haarder) den 14. december 1988 Vedtaget ved tredjebehandling den 9. maj 1989 Lov nr. 345 af 24/05/1989 § 1 I lov om styrelse af højere uddannelsesinstitutioner, jf.  

 lovbekendtgørelse nr. 161 af 17. marts 1987, foretages følgende ændringer:
 1. I § 35 indsættes som stk. 3 :
»Stk. 3. Undervisnings- og forskningsministeren kan godkende  

 undtagelser fra lovens bestemmelser efter forslag fra vedkommende  

 institutions konsistorium eller, hvis forslaget kun vedrører enkelte dele af  

 institutionen, fra de direkte berørte organer.
Forslag sendes til  

 undervisnings- og forskningsministeren af rektor med dennes bemærkninger.  

 Hvis forslaget ikke er stillet af konsistorium, skal en udtalelse fra  

 konsistorium medsendes.« 2. I § 35 indsættes som stk. 4:
»Stk. 4. Hvis forslaget ikke nyder tilslutning fra alle 3 grupper i  

 vedkommende organ, skal en udtalelse fra den eller de protesterende grupper  

 medsendes til undervisnings- og forskningsministeren.« 3. § 35 a ophæves.
§ 2 Loven træder i kraft den 1. juli 1989.
Oprindeligt fremsat forslag § 1 I lov om styrelse af højere uddannelsesinstitutioner, jf.  

 lovbekendtgørelse nr. 161 af 17. marts 1987 foretages følgende ændring:
 I § 35, indsættes som stk. 3 :
»Stk. 3. Undervisnings- og forskningsministeren kan godkende  

 undtagelser fra lovens bestemmelser efter forslag fra vedkommende  

 institution.« § 2 Loven træder i kraft den 1. juli 1989.
Bemærkninger til lovforslaget Almindelige bemærkninger I efteråret 1987 afgav en komite under OECD en rapport om forsknings- og  

 teknologipolitik i Danmark.
I rapporten kritiserede man bl.a.  

 styrelsesforholdene på de højere uddannelsesinstitutioner og påpegede, at de  

 tidskrævende beslutningsformer og en svag universitetsledelse gav manglende  

 effektivitet og mindre god udnyttelse af de tildelte ressourcer.
 I forbindelse med OECD-rapportens afgivelse blev der afholdt en høring,  

 der affødte en ide om at lade en institution eller et par institutioner på  

 forsøgsbasis få status som »friuniversitet«, således at der for den  

 pågældende institution skulle være mulighed for at fravige dels  

 styrelseslovens bestemmelser, dels andre bestemmelser, der kunne virke  

 hæmmende for en effektiv ledelse.
 Ideen med »friuniversiteter« er senere blevet drøftet på et møde  

 mellem undervisnings- og forskningsministeren og rektorerne for  

 styrelseslovinstitutionerne.
 Der har også været en del debat i medierne om  

 »friuniversiteter«, »frifakulteter« og  

 »friinstitutter«, og mange har udtrykt en positiv holdning til  

 tanken.
Undervisnings- og Forskningsministeriet anser det for at være særdeles  

 betænkeligt, at der fra kompetent side, herunder OECD-komiteen, kan rejses  

 alvorlig kritik af de højere uddannelsesinstitutioners styrelsesforhold, og  

 da det hidtil ikke har været muligt at få gennemført en generel revision af  

 loven, fremsættes hermed et lovforslag, der, hvis det vedtages, vil give  

 undervisnings- og forskningsministeren hjemmel til at imødekomme forslag fra  

 institutionerne om fravigelse fra lovens bestemmelser og dermed åbne mulighed  

 for, at institutionerne kan gennemføre forsøg med ændrede styrelsesordninger,  

 hvis de ønsker det.
Derfor kan der ikke nu siges noget om indholdet af mulige  

 forsøg udover, at indholdet vil blive nøje aftalt mellem Undervisningsog  

 Forskningsministeriet og pågældende institution(er), således at der ikke  

 efterfølgende og under forsøget opstår tvivl om forsøgets afgrænsning.
Efter lovteksten er det en forudsætning, at institutionerne selv  

 fremkommer med forslaget.
Det betyder, at det er konsistorium, der må træffe  

 beslutning om at stille forslaget, hvis dette berører hele institutionen.  

 Hvis forslaget derimod alene vedrører styringen af enkelte dele af  

 institutionen, er det tilstrækkeligt, at forslaget er besluttet af de direkte  

 berørte organer.
Forslaget forudsættes sendt til Undervisningsog  

 Forskningsministeriet af rektor med dennes bemærkninger, efter at  

 konsistorium har haft lejlighed til at kommentere forslaget.
Lovforslaget har i udkast været sendt til høring på de institutioner, der  

 er omfattet af loven.
I det udsendte udkast var det ovenstående afsnit ikke  

 medtaget.
På baggrund af høringssvarene, som langt fra alle er positive, er  

 det Undervisnings- og Forskningsministeriets opfattelse, at det bør være  

 muligt at imødekomme forslag, der er stillet af de berørte organer, selv om  

 det møder modstand i konsistorium.
Ellers er det næppe sandsynligt, at der  

 gennemføres væsentlige forsøg.
På denne baggrund er foranstående afsnit  

 indsat.
Administrative og økonomiske konsekvenser Loven vedrører i sig selv administrative forhold.
Lovforslaget medfører  

 som sådan ingen økonomiske konsekvenser.
Bemærkninger til de enkelte bestemmelser Til § 1 Udover at bestemmelsen giver undervisnings- og forskningsministeren  

 mulighed for at imødekomme forslag om forsøg med ændrede styrelsesformer  

 enten for hele institutionen eller for dele af den, giver bestemmelsen også  

 ministeren mulighed for at imødekomme forslag om fravigelse af lovens regler  

 i andre tilfælde.
De institutioner, der er omfattet af loven, er meget forskelligartede, og  

 nogle varetager specielle opgaver.
Dette gælder eksempelvis  

 patientbehandling.
Muligvis kan sådanne forhold føre til ønsker om visse  

 fravigelser fra loven.
Endvidere er der forekommet situationer, hvor loven  

 har vist sig at være til hinder for en smidig tilrettelæggelse af  

 styrelsesforholdene.
Dette gælder eksempelvis, hvor et samlet  

 uddannelsesforløb gennemføres ved flere hovedområder eller i samarbejde  

 mellem flere institutioner.
I et sådant tilfælde kan det være praktisk at  

 etablere et fælles styrende organ med kompetence til at træffe beslutninger i  

 studieanliggender.
Andre lignende situationer kan muligvis også motivere en  

 dispensation.
Efter 2. behandling den 2. maj 1989 § 1 I lov om styrelse af højere uddannelsesinstitutioner, jf.  

 lovbekendtgørelse nr. 161 af 17. marts 1987, foretages følgende ændringer:
 1. I § 35 indsættes som stk. 3 :
»Stk. 3. Undervisnings- og forskningsministeren kan godkende  

 undtagelser fra lovens bestemmelser efter forslag fra vedkommende  

 institutions konsistorium eller, hvis forslaget kun vedrører enkelte dele af  

 institutionen, fra de direkte berørte organer.
Forslag sendes til  

 undervisnings- og forskningsministeren af rektor med dennes bemærkninger.  

 Hvis forslaget ikke er stillet af konsistorium, skal en udtalelse fra  

 konsistorium medsendes.« 2. I § 35 indsættes som stk. 4:
»Stk. 4. Hvis forslaget ikke nyder tilslutning fra alle 3 grupper i  

 vedkommende organ, skal en udtalelse fra den eller de protesterende grupper  

 medsendes til undervisnings- og forskningsministeren.« 3. § 35 a ophæves.
§ 2 Loven træder i kraft den 1. juli 1989.
