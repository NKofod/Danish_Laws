 Uddannelsesbidrag til ny uddannelse kunne ikke fastsættes, da barnet  

 allerede havde en afsluttet uddannelse, der var rimeligt indtægtsgivende, og  

 da den nu påbegyndte uddannelse intet havde med den afsluttede at gøre.
Statsamtet bestemte, at faderen som andel af udgifterne til barnets  

 lommepenge under hans ophold på et skoleskib i 5 måneder skulle betale 250,00  

 kr. månedligt.
Opholdet på skoleskibet var krævet af barnets nuværende  

 arbejdsgiver, et rederi.
 Det fremgik af sagen, at faderen var pensioneret premierløjtnant og ifølge  

 sin årsopgørelse havde en A-indkomst på ca. 150.00 kr.
Det fremgik endvidere, at barnet havde været udeboende og selvforsørgende  

 siden sit 18 år og nu havde fuldendt en konstabeluddannelse i forsvaret, med  

 hvilket erhverv han nu var ophørt.
Barnet havde i de sidste 6-7 måneder af  

 konstabeluddannelsen tjent ca. 93.500 kr.
 Familieretsdirektoratet lagde ved afgørelsen vægt på disse forhold og  

 fandt således ikke, at der var grundlag for at pålægge faderen at betale en  

 andel af barnets lommepenge.
