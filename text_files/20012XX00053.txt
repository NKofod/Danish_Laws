Skriftlig fremsættelse (23. januar  

 2002) Finansministeren Herved tillader jeg mig for Folketinget at  

 fremsætte:
 Forslag til lov om tillægsbevilling for  

 finansåret 2001.
(Lovforslag nr.
L 50).
Tillægsbevillingslovforslaget (FTB) formaliserer de  

 bevillingsændringer, som i finansårets løb er foretaget  

 på forventet efterbevilling.
FTB har således en bevillingsretlig  

 og ikke en statsfinansiel funktion.
Bevillingsændringer En stor del af ændringerne i forhold til finansloven  

 for 2001 har enten tidligere været forelagt Folketinget i form af  

 lovforslag eller aktstykker eller har karakter af udgiftsneutrale  

 overførsler mellem bevillinger efter reglerne herom.
 Tillægsbevillingslovforslaget for 2001 indeholder  

 mindreudgifter for i alt 2.322,6 mio. kr. i forhold til finansloven for 2001.
 Det ses i tabel 1, at bevillingsændringerne på  

 FTB01 især skyldes ny lovgivning, aktstykker samt andre  

 bevillingsforslag.
Tabel 1. Fordeling af tillægsbevillingsforslagets nettoudgifter  

 på kategorier Mill. kr.
Ny lovgivning -2546,7 Aktstykker 2169,2 Overførsel mellem ministerområder 0,1 Overførsel mellem hovedkonti 0,0 Dispositionsbegrænsninger Direkte efterbevilling 108,6 Andre bevillingsforslag -2053,8 I alt -2322,6 Ændringer der ikke indgår i FTB Økonomiske dispositioner i finansåret, der  

 foretages inden for allerede givne bevillingsmæssige hjemler, optages  

 som udgangspunkt ikke på FTB.
 Blandt de væsentligste dispositioner, der  

 således ikke optages på FTB,  kan nævnes:
Opsparing og forbrug af opsparing Ændrede skøn for lovbundne udgifter og skatter m.v.
 Almindeligt mindreforbrug mv.
 Folketinget er løbende blevet orienteret om  

 statsfinansernes udvikling i de budgetoversigter, som Finansministeriet har  

 udsendt i løbet af 2001. Der er heri blandt andet redegjort for  

 ændringerne i skønnene over statens udgifter og indtægter  

 på de lovbundne områder.
Da ændrede skøn mv. ikke medtages på  

 TB, er der ikke nogen direkte sammenhæng mellem DAU-saldoen på  

 FTB og det endelige resultat i statsregnskabet.
I forbindelse med  

 aflæggelsen af statsregnskabet i april 2002 vil der blive gjort endelig  

 status for statsfinansernes udvikling i 2001.
Bevillingsændringer i 2001 Forslaget  til lov om tillægsbevilling for 2001  

 udviser merudgifter på driftsudgiftsbudgettet på  1.366,1 mill.  

 kr., merindtægter på indtægtsbudgettet på 1.073,6  

 mill. kr., og mindreudgifter på anlægsbudgettet på 2.615,1  

 mill. kr., jf. tabel 2.
Tabel 2. Hovedoversigt over statsbudgettet, FTB 2001 Tillægsbevilling Driftsbudgettet Anlægs- Mill. kr.
Udgift Indtægt budgettet Dronningen 1,4 Medlemmer af det kongelige hus -6,9 Folketinget 34,4 Statsministeriet 5,6 -0,4 Udenrigsministeriet -59,4 -12,4 Finansministeriet 49,4 Økonomiministeriet 0,2 Skatteministeriet 66,5 20,0 Justitsministeriet 120,6 22,6 Forsvarsministeriet 961,6 -422,8 Indenrigsministeriet 3339,4 30,8 By- og boligministeriet 94,4 -62,5 Socialministeriet -1108,1 Sundhedsministeriet -67,3 3,0 Arbejdsministeriet -249,4 -0,5 IT og Forskningsministeriet -5546,4 950,0 68,2 Undervisningsministeriet 5071,9 -1909,5 Kulturministeriet 8,9 -102,7 Kirkeministeriet 0,5 -0,9 Miljø- og Energiministeriet -203,2 157,0 -24,6 Ministeriet for Fødevarer, Landbrug og Fiskeri 214,4 1,1 Erhvervsministeriet 17,6 1,3 77,6 Trafikministeriet 267,7 102,1 -282,5 Arbejdsmarkedsfond 0 Generelle reserver -1120,4 Pensionsvæsenet -15,2 Renter 352,9 -2,0 Skatter og afgifter -865 -154,4 I alt 1366,1 1073,6 -2615,1 De væsentligste bevægelser på udgifts-  

 og indtægtsbudgetterne gennemgås i det følgende.
Oversigt over bevægelser på driftsudgiftsbudgettet Merudgiften på Justitsministeriets  

område kan primært henføres til, at politiet er  

 tilført ca. 0,1 mia. kr. til en styrket indsats mod terror samt med  

 henblik på det politimæssige beredskab i forbindelse med Danmarks  

 varetagelse af EU-formandskabet.
 Merudgiften på Forsvarsministeriets  

 område skyldes primært merudgifter på 0,5 mia. kr. til  

 materielinvesteringer og til internationale opgaver samt overførsel af  

 0,4 mia. kr. fra anlægsbudgettet.
 Merudgiften på Indenrigsministeriets  

område skyldes overvejende merudgifter til indkvartering af  

 asylansøgere og Kosovo-fordrevne.
 Mindreudgiften på Socialministeriets  

 område skyldes overvejende regulering af det kommunale bloktilskud.
 Mindreudgiften på  

Beskæftigelsesministeriets område skyldes bl.a.  

 mindreudgifter til arbejdsmarkedsuddannelserne, mindreudgifter  

 overført til amterne og kommunerne i forbindelse med  

 præmieringsordningen samt overførsler mellem  

 ministerområder.
 Mindreudgiften på IT- og Forskningsministeriets  

område skyldes altovervejende overførslen af universiteterne  

 til Undervisningsministeriet som følge af kgl. resolution af 21.  

 december 2000.
 Merudgiften på Undervisningsministeriets  

område skyldes primært ressortflytningen af universiteterne  

 fra Forskningsministeriet som følge af kgl. resolution af 21. december  

 2000, hvilket medfører, at Undervisningsministeriets bevillinger  

 øges med knap 5,5 mia. kr. i 2001. Dertil fraregnes mindreudgifter  

 på 0,4 mia. kr. som følger af lavere aktivitet m.v., hvoraf 0,2  

 mia. kr. er bortfald af aktivitetsreserven.
 Mindreudgiften på Miljø- og  

 Energiministeriets område skyldes overvejende et  

 ekstraordinært låneafdrag fra DONG vedrørende Naturgas  

 Sjælland.
 Merudgiften på Fødevareministeriets  

område skyldes primært en omlægning af ordningen  

 vedrørende Miljøvenlige Jordbrugsforanstaltninger til  

 tilsagnsbudgettering, en tilførsel af Børnekostpuljen fra  

 Sundhedsministeriet samt en nulstilling af en budgetregulering  

 vedrørende salg af ejendom.
Merudgiften på Trafikministeriets  

område skyldes primært mindre indtægter i forbindelse  

 med overdragelse af statshavnene.
I modsat retning trækker en mindre  

 udgift i forbindelse med bladtilskuddet.
 Mindreudgiften på de Generelle reserver  

 opstår ved en nulstilling af reserverne.
 Merudgiften på Rentekontoen skyldes  

 primært øgede henlæggelser til finansiering af fremtidige  

 tilsagnsordninger samt overgangen til bruttopostering af fordelingen af  

 Nationalbankens overskud.
 Mindreudgiften på Skatte- og  

 afgiftsområdet skyldes, at BNI-bidraget til EU er nedsat som  

 følge af vedtagelsen af tillægs- og ændringsbudget 3 for  

 2001.
Oversigt over bevægelser på anlægsbudgettet Mindreudgiften på Forsvarsministeriets  

 område skyldes hovedsageligt, at der overføres  

 anlægsbevillinger indenfor ministerområdet til finansiering af  

 merudgifter på driftsudgiftsbudgettet.
Heraf vedrører 0,3 mia.  

 kr. indtægter fra salg af ejendomme i henhold til forsvarsforliget.
Mindreudgiften på Undervisningsministeriets  

område skyldes primært at indbetalinger fra DTU og andre  

 statsinstitutioner er overgået til selveje, hvilket nedsætter  

 bevillingen med 1,8 mia. kr.
Derudover medfører ressortflytningen af  

 universiteterne fra Forskningsministeriet som følge af kgl. resolution  

 af 21. december 2000 mindreudgifter på 0,1 mia. kr.
Mindreudgiften på Kulturministeriets  

 område skyldes primært beslutningen om at flytte Det Kgl.
Teaters  

 skuespilhus fra Turbinehallerne til Kvæsthusbroen.
 Mindreudgiften på Trafikministeriets  

område skyldes hovedsageligt indtægter fra overdragelse af  

 statshavnene.
Oversigt over bevægelser på indtægtsbudgettet Merindtægten på IT- og  

 Forskningsministeriets område skyldes statens provenu i 2001 i  

 forbindelse med auktionen over tilladelser til 3. generations mobilnet.
 Merindtægten på Miljø- og  

 Energiministeriets område skyldes et forøget aktieudbytte  

 fra DONG.
 Merindtægten på Trafikministeriets  

 område skyldes primært øget aktieudbytte fra DSB.
 Mindre indtægten på Skatte- og  

 afgiftsområdet kan primært henføres til udbetaling af  

 den kommunale andel af dødsboskatter for 1998 til kommuner og  

 amtskommuner, der anvendte det statsgaranterede udskrivningsgrundlag i  

 1998.
Folketingets videre behandling af forslag til lov om  

 tillægsbevilling Ovenfor er givet en kortfattet gennemgang af de  

 væsentligste årsager til bevillingsændringerne i 2001, som  

 de kommer til udtryk i forslaget til tillægsbevillingslov for 2001. Der  

 henvises i øvrigt til lovforslagets enkelte bevillingsforslag med de  

 dertil hørende anmærkninger.
 Forslaget til lov om tillægsbevilling anbefales til  

 Folketingets velvillige behandling.
