Resumé  



  

 En læge søgte Sundhedsstyrelsen om at blive anerkendt som speciallæge i  

 almen medicin.
Sundhedsstyrelsen afslog ansøgningen under henvisning til at  

 lægen ikke opfyldte uddannelseskravet for så vidt angik gynækologi/obstetrik.  

 Afgørelsen blev stadfæstet af Sundhedsministeriet.
Ifølge lægeloven skal sundhedsministeren fastsætte regler for  

 lægers videreuddannelse med henblik på at blive anerkendt som speciallæge.  

 Ministeren havde på den baggrund udsendt en bekendtgørelse om uddannelse af  

 speciallæger.
Efter bekendtgørelsen skal lægers uddannelse for at kunne danne  

 grundlag for en anerkendelse som speciallæge i almen medicin foregå på  

 godkendte afdelinger, og Sundhedsstyrelsen var ifølge bekendtgørelsen  

 bemyndiget til at udarbejde en oversigt over godkendte afdelinger.  

 Sundhedsstyrelsen havde udarbejdet en såkaldt klassifikationsliste hvoraf  

 fremgik hvilke afdelinger der var godkendt.
Klassifikationslisten var ikke  

 offentliggjort i Lovtidende, men var bl.a. udsendt til forskellige relevante  

 instanser og til de lægestuderende.
For så vidt angik nogle godkendte  

 afdelinger, var der i klassifikationslisten stillet uddybende krav til  

 uddannelsens varighed i forhold til hvad der fremgik af bekendtgørelsen.  

 Ansøgeren i denne sag havde uddannet sig i gynækologi/obstetrik på en  

 afdeling  

 hvor der blev stillet krav om ansættelse af længere varighed.
Ombudsmanden mente ikke der var grundlag for at kritisere at  

 Sundhedsstyrelsen mente at have hjemmel til at godkende de enkelte afdelinger  

 og udarbejde en oversigt herover, eller at Sundhedsstyrelsen for visse  

 afdelingers vedkommende stillede større krav til uddannelsens varighed end de  

 som fremgik af bekendtgørelsen.
Ombudsmanden mente klassifikationslisten var  

 en  

 såkaldt direktoratsanordning.
Under hensyn til at spørgsmålet om hvorvidt en  

 direktoratsanordning skulle kundgøres i Lovtidende, ikke var endeligt  

 afklaret  

 i retspraksis og da der endvidere ikke var tale om typisk regelfastsættelse,  

 mente ombudsmanden ikke at have fuldt tilstækkeligt grundlag for at kritisere  

 at Sundhedsstyrelsen havde håndhævet reglerne i klassifikationslisten over  

 for  

 klageren.
 Ombudsmanden havde dermed ikke grundlag for at kritisere at lægen  

 ikke var blevet anerkendt som speciallæge i almen medicin. (J.nr.  

 1997-2942-429).
Delegation af lovgivningskompetence.
Hjemmel.
Bekendtgørelse  

 af direktoratsanordninger Det fremgik af sagens akter  

 at en læge, A, den 15. september 1996 søgte Sundhedsstyrelsen om at blive  

 anerkendt som speciallæge i almen medicin.
Sundhedsstyrelsen meddelte  

 ved brev af 7. oktober  

 1996 A  

 at han ikke opfyldte kravene for så vidt angik den gynækologiske/obstetriske  

 del af uddannelsen.
I brevet skrev Sundhedsstyrelsen bl.a. følgende:
 I ansøgningsskemaet påfører  

 De, at ansættelse ved kirurgisk afdeling, (H) sygehus i 2 ansættelsesperioder  

 henholdsvis 4 og 2 måneder skal indgå som den gynækologisk/obstetriske del af  

 uddannelsen.
Sundhedsstyrelsen skal  

 bemærke, at såfremt en ansættelse ved denne afdeling skal medtælle som  

 gynækologi/obstetrik, skal ansættelsen finde sted i en 12 måneders  

 kontinuerlig  

 ansættelsesperiode.
Dette ville herefter kunne tælle som henholdsvis 6  

 måneders  

 kirurgi og 6 måneders gynækologi/obstetrik.
For at opnå  

 speciallægeanerkendelse i almen medicin, skal De supplere Deres uddannelse  

 med  

 6 måneders gynækologi/obstetrik.
Ansættelsen skal finde sted i en  

  

 klassificeret stilling. A skrev til Sundhedsstyrelsen  

 den 16. oktober 1996. I brevet anførte han bl.a. at kravet i bekendtgørelsen  

 om  

 uddannelse af alment praktiserende læger (bekendtgørelse nr. 658 af 20.  

 september 1990) til længden af uddannelsen i gynækologi og obstetrik alene  

 var  

 6 og ikke 12 måneders ansættelse.
 Ved brev af 5. november 1996  

 svarede Sundhedsstyrelsen følgende:
 ...
I henhold til  

 Sundhedsstyrelsens klassifikationsliste af 1. januar 1990, skal  

 uddannelsesforløb  

 der skal indgå i et videreuddannelsesforløb finde sted på afdelinger, der i  

 henhold til klassifikationslisten er gældende for uddannelsen.
Styrelsen  

 vedlægger til orientering kopi af klassifikationslisten af 1. januar 1990,  

 hvoraf det fremgår, at ansættelse ved bl.a. (H) Sygehus, kirurgisk afdeling  

 skal være af 12 måneders samlet ansættelsesforløb for at medtælle som  

 gynækologi/obstetrik.
... Ved brev af 15. november 1996  

 bad A styrelsen betragte sine to ansættelser på kirurgisk afdeling på H  

 Sygehus som en samlet ansættelse.
Samtidig fastholdt han at der alene kunne  

 stilles krav om en 6 måneders ansættelsestid og ikke om en 12 måneders  

 ansættelsestid som krævet af Sundhedsstyrelsen.
Imidlertid henholdt styrelsen  

 sig i brev af 26. november 1996 til sine tidligere svar.
Styrelsen skrev  

 bl.a.  

 følgende:
Endvidere skal  

 Sundhedsstyrelsen meddele, at forespørgselen om dispensation i den  

 gynækologisk/obstetriske  

 del af uddannelsen er besvaret ved styrelsens breve af 7. oktober samt 5.  

 november 1996. Der er i disse besvarelser taget stilling til Deres ansøgning  

 om  

 dispensation for ønsket om, at 4 måneders ansættelse i 1992 samt 2 måneder i  

 1993 kan godkendes/sidestilles med en samlet 6 måneders kontinuerlig  

 ansættelse. A skrev på ny til  

 Sundhedsstyrelsen den 12. december 1996. I brevet bad han igen om at  

 styrelsen  

 sidestillede hans to ansættelser med én 6-måneders-ansættelse.
Han redegjorde  

 for omstændighederne ved ansættelserne og for sin arbejdserfaring inden for  

 gynækologi/obstetrik.
Endvidere anførte han at styrelsen ikke kunne kræve 12  

 måneders kontinuerlig ansættelse på en blandet kirurgisk afdeling når § 2,  

 nr.  

 3, litra d, i bekendtgørelsen om uddannelse af alment praktiserende læger  

 netop nævner ansættelse som reservelæge på gynækologisk/obstetrisk  

 afdeling  

 med svangreambulatorium eller på kirurgisk afdeling med  

 gynækologisk/obstetrisk  

 belægning og svangreambulatorium.
Han anførte at styrelsen ikke i  

 klassifikationslisten  

 kunne regulere ansættelsesperiodens længde, men alene ansættelsesstedet.
 Styrelsen svarede ved brev af  

 10. januar 1997 følgende:
 ...
Sundhedsstyrelsen skal  

 samtidig meddele, at ansættelser, der skal indgå som del af et  

 videreuddannelsesforløb  

 til speciallæge, skal finde sted på en af de af Sundhedsstyrelsen godkendte  

 uddannelsesafdelinger.
Hvilke afdelinger, der er godkendt til klinisk  

 uddannelse i videreuddannelserne til henholdsvis selvstændigt virke som læge,  

 alment praktiserende læge og speciallæge er opført i den for  

 ansættelsestidspunktet  

 gældende klassifikationsliste, for Deres vedkommende klassifikationslisten af  

 1. januar 1990. Som tidligere meddelt, fremgår det, at såfremt den  

 gynækologiske/obstetriske del af uddannelsen gennemføres på en godkendt  

 kirurgisk/gynækologisk/obstetrisk afdeling (i henhold til  

 klassifikationslisten af 1. januar 1990) skal ansættelsen gennemføres i en  

 sammenhængende ansættelsesperiode.
 Sundhedsstyrelsen finder ikke  

 grundlag for at dispensere fra dette krav.
 ...
Ovenstående afgørelse kan  

 ankes til Sundhedsministeriet ... A klagede den 21. januar 1997  

 til Sundhedsministeriet der afviste hans klage ved brev af 7. februar 1997. I  

 brevet skrev ministeriet bl.a. følgende:
Som De selv anfører, er den  

 relevante bestemmelse § 2, stk. 1, nr. 3, litra d, i Sundhedsministeriets  

 bekendtgørelse nr. 658 af 20. september 1990 om uddannelse af alment  

 praktiserende  

 læger.
Efter denne bestemmelse, som De selv citerer i Deres brev, stilles der  

 krav om 6 måneders ansættelse som reservelæge på gynækologisk/obstetrisk  

 afdeling med svangreambulatorium eller på kirurgisk afdeling med  

 gynækologisk/obstetrisk belægning og svangreambulatorium.
 Uddannelsesreglernes krav om  

 uddannelsesforløb bygger i det foreliggende tilfælde på den forudsætning, at  

 der skal være tale om et kontinuerligt forløb.
Allerede fordi Deres forløb  

 på (H) Sygehus består af to adskilte forløb af henholdsvis 4 og 2 måneders  

 varighed, vil De ikke kunne opfylde kravet om 6 måneders kontinuerlig  

 uddannelse.  

 Det er i den forbindelse uden betydning, hvordan man i øvrigt vægter forløb  

 på  

 blandede kirurgiske afdelinger.
Opfyldelsen af det basale krav på 6 måneders  

 kontinuerlig uddannelse i det pågældende speciale er derfor ikke opfyldt, og  

 vil kun kunne opfyldes ved nyansættelse i anden stilling i 6 måneder, som  

 beskrevet i Sundhedsstyrelsens brev af 10. januar 1997.
 I slutningen af Deres brev  

 påberåber De Dem lighedsbetragtninger, idet De angiver, at andre i  

 forbindelse  

 med tildeling af speciallægeanerkendelse i almen medicin har fået  

 dispensation  

 for gynækologi/obstetrik.
Sundhedsstyrelsen har over  

 for ministeriet oplyst, at dispensation alene gives, hvor det ud fra en  

 samlet  

 sundhedsfaglig/uddannelsesfaglig vurdering i det konkrete tilfælde kan  

 betragtes som forsvarligt.
Dette finder Sundhedsstyrelsen ikke er tilfældet i  

 Deres sag.
Sundhedsministeriet finder  

 ikke grundlag for at kritisere Sundhedsstyrelsens administration af dette  

 område, hverken med hensyn til fortolkningen af uddannelsesreglerne eller med  

 hensyn til dispensationsmeddelelse. A skrev til  

 Sundhedsministeriet den 20. februar 1997. Han anførte at ministeriet ikke  

 havde  

 hjemmel til at kræve 6 måneders kontinuerlig ansættelse.
Endvidere bad han  

 ministeriet revurdere spørgsmålet om dispensation fra 3-måneders-reglen i  

 bekendtgørelsens  

 § 3, stk. 2, 2. pkt., hvorefter ansættelse af mindre end 3 måneders varighed  

 ikke kan medregnes i ansættelsesperioden.
 A rykkede for svar flere  

 gange indtil ministeriet svarede ved brev af 2. maj 1997. Ministeriet  

 beklagede  

 ekspeditionstiden og skrev endvidere følgende:
 ...
 Det centrale punkt i Deres  

 argumentation bag påstanden om ukorrekt forudsætning er, at De  

 ikke mener, at  

 der i regelgrundlaget er hjemmel til at stille krav om kontinuerlig  

 ansættelse  

 i det krævede 6 måneders uddannelsesforløb i gynækologi/obstetrik.
Sundhedsstyrelsens krav om  

 kontinuerlig ansættelse hviler på den lægefaglige begrundelse, at læger, der  

 ønsker at praktisere i almen medicin (alment praktiserende læger), skal have  

 en  

 grundig uddannelse i specialet gynækologi/obstetrik, da henvendelser om  

 graviditet og kvindesygdomme er ofte forekommende i almen praksis.
De  

 tidsmæssige  

 minimumsrammer herfor er 6 måneders kontinuerlig ansættelse inden for  

 specialet.
Det er efter Sundhedsministeriets opfattelse umiddelbart  

 indlysende,  

 at man rent fagligt lærer mere i 6 måneders kontinuerlig ansættelse end i et  

 opsplittet forløb.
 Efter Sundhedsministeriets  

 opfattelse er det eneste problem i denne forbindelse, om Sundhedsstyrelsen i  

 regelgrundlaget (bekendtgørelse nr. 658 af 20. september 1990 om uddannelse  

 af  

 alment praktiserende læger) har tilstrækkelig hjemmel til at stille dette  

 krav  

 om kontinuerlig ansættelse.
 Først bemærkes, at der i  

 bekendtgørelse 658/1990 ikke eksplicit er taget stilling til spørgsmålet.  

 Spørgsmålet må derfor afklares gennem en fortolkning af reglerne.
 Bestemmelsen i § 3, stk. 2,  

 hvorefter ansættelser af mindre end 3 måneders varighed ikke kan medregnes i  

 uddannelseskrav nævnt i § 2, stk. 1, skal forstås efter sin umiddelbare  

 ordlyd.  

 Fra denne bestemmelse kan ikke sluttes, at alle de i § 2, stk. 1, opregnede  

 tidsforløb kan sønderdeles i elementer af 3 måneders varighed.
I de enkelte tidsforløb (af  

 længere varighed) i § 2, stk. 1, er der i selve bekendtgørelsesteksten  

 angivet,  

 at tidsforløbet til en vis grad kan sønderdeles, typisk i forløb af 6  

 måneders  

 varighed.
Dette forudsætter, at de længere tidsforløb kan sønderdeles, men  

 der  

 kan heraf intet udledes om, hvilke krav om kontinuerlighed, der skal være  

 tale  

 om.
Alle bestemmelserne synes dog at pege på kontinuerlige forløb af typisk 6  

 måneders varighed.
Det bemærkes, at bestemmelsen om gynækologi/obstetrik (§  

 2,  

 stk. 1, nr. 3, litra d) ikke indeholder bestemmelser om deling af det 6  

 måneders ansættelsesforløb.
Da en rent sproglig  

 fortolkning af bestemmelserne ikke fører til noget éntydigt resultat, må man  

 anvende formålsfortolkning, dvs. fortolkning baseret på baggrunden for reglen  

 i  

 § 2, stk. 1, nr. 3, litra d.
Baggrunden for reglen er rent lægefaglige  

 overvejelser, og er angivet i sidste afsnit på side 1. Formålet med de 6  

 måneders ansættelse er således opnåelse af grundig uddannelse i specialet  

 gynækologi/obstetrik,  

 og denne opnås kun i et kontinuerligt forløb.
Splittes forløbet op i mindre  

 dele, opnås ganske enkelt ikke den nødvendige kunnen inden for området.
 Sundhedsministeriet finder  

 således, at reglerne giver Sundhedsstyrelsen hjemmel til at stille krav om  

 kontinuerlighed i ansættelsen, hvor kandidaten skal lære  

 gynækologi/obstetrik.  

 Ministeriet finder ikke basis for at kritisere Sundhedsstyrelsens fortolkning  

 og administration af reglerne.
§ 3, stk. 4, i  

 bekendtgørelsen giver Sundhedsstyrelsen adgang til at dispensere fra kravene  

 i  

 § 2, stk. 1, ud fra et samlet fagligt skøn.
I Deres brev af 21. januar 1997  

 anfører De, at det er en kendt sag, at Sundhedsstyrelsen i flere  

 tilfælde har  

 dispenseret fra tremånedersreglen.
Endvidere at De er bekendt med  

 mindst et  

 tilfælde, hvor en kollega er blevet fritaget for gennemførelse af 3 mdrs.  

 gynækologi  

 på baggrund af, at vedkommende allerede havde sikret sig en praksis og skulle  

 til at starte som praktiserende læge.
 Som meddelt Dem i  

 ministeriets brev af 7. februar 1997 har Sundhedsstyrelsen over for  

 ministeriet  

 tilkendegivet, at dispensation alene gives, hvor det ud fra en samlet  

 sundhedsfaglig/uddannelsesfaglig vurdering i det konkrete tilfælde kan  

 betragtes som forsvarligt, og at Sundhedsministeriet ikke finder grundlag for  

 at kritisere Sundhedsstyrelsens administration af dette område.
 Da De angiver, at det er en  

 kendt sag og at De er bekendt med mindst et tilfælde, hvor  

 dispensation er  

 givet i en sag, der kan sammenlignes med Deres, skal man opfordre Dem til at  

 konkretisere disse sager over for Sundhedsstyrelsen og Sundhedsministeriet.  

 Ministeriet vil herefter konkret vurdere, om der eventuelt kan være tale om  

 tilsidesættelse af en almen lighedsgrundsætning eller andre basale  

 retsprincipper i Deres tilfælde.
... Efter yderligere brevveksling  

 med Sundhedsministeriet klagede A ved brev af 23. oktober 1997 til mig.
Jeg bad den 14. november 1997  

 Sundhedsministeriet om en udtalelse i anledning af klagen, og om at  

 ministeriet  

 oplyste mig om hvorledes den omtalte 3-måneders-regel anvendes i praksis.
Jeg  

 bad om at ministeriet først indhentede en udtalelse fra Sundhedsstyrelsen.
 Den 27. februar 1998 skrev Sundhedsstyrelsen  

 bl.a. følgende til ministeriet:
Bekendtgørelse nr. 658 af  

 20. september 1990, § 4, stk. 2, bemyndiger Sundhedsstyrelsen til at  

 fastsætte  

 de krav, der kan stilles, for at uddannelsesstillinger skal kunne godkendes.  

 Bekendtgørelsen bygger således på en forudsætning om uddannelsesophold på  

 afdelinger,  

 der er fundet egnet til uddannelse, og det forudsættes (§ 7), at  

 Sundhedsstyrelsen offentliggør en liste over afdelinger, der er godkendt til  

 uddannelsen.
Dermed forudsættes også, at nogle afdelinger eventuelt ikke kan  

 godkendes  

 eller kun kan godkendes med visse modifikationer.
Sundhedsstyrelsen har  

 løbende  

 offentliggjort en sådan klassifikationsliste, blandt andet ved at lade den  

 trykke i Lægeforeningens Vejviser.
Bekendtgørelsen og klassifikationslisten  

 skal ses i sammenhæng og udgør tilsammen et samlet sæt uddannelsesregler.
De  

 tidsmæssige krav, der stilles i bekendtgørelsens § 1, nr. 3, skal forstås som  

 tidskrav for de afdelinger, der er godkendt, og som tæller 1:1. For andre  

 afdelinger gælder klassifikationens særlige regler, herunder at det er  

 vurderet, at man skal have ekstra lang og eventuelt ekstra sammenhængende tid  

 for at opveje, at afdelingen ikke har samme uddannelsesmæssige tyngde som  

 andre afdelinger.
Klassifikationsreglernes kontinuitetskrav er en betingelse  

 for, at man har godkendt, at ansættelse på afdelingen skal være tællende.
Med hensyn til den praktiske  

 anvendelse af den i § 3, stk. 2 omtalte 3 måneders regel, kan  

 Sundhedsstyrelsen  

 oplyse, at man har skelnet mellem ansættelser på fuldt tællende afdelinger og  

 ansættelser på øvrige afdelinger.
Ved ansættelser på fuldt tællende  

 afdelinger  

 har man kunnet dele sin ansættelse op i korterevarende ansættelser, dog  

 mindst  

 af 3 måneders varighed, jf. § 3, stk. 2. Ved ansættelser på andre afdelinger  

 har der været krav om kontinuerlig ansættelse, hvis dette har været forudsat  

 i  

 klassifikationslisten.
I helt særlige tilfælde har man - for så vidt angår  

 ansættelser på  

  

 fuldt tællende  

  

 afdelinger - accepteret, at ansættelser af under 3 måneders varighed har  

 kunnet  

 tælle med.
Der har i de pågældende tilfælde været tale om, at ansættelserne  

 er  

 blevet afbrudt i forholdsvis kort tid (ca. 1-4 måneder) pga. f.eks. sygdom  

 eller barselsorlov, og at den pågældende er vendt tilbage til samme afdeling  

 med samme uddannelsesansvarlige overlæge.
Ved ansættelser på  

  

 ikke fuldt tællende  

  

 afdelinger har  

 kontinuitet derimod været en betingelse for, at ansættelsen kunne godkendes  

 som  

 tællende.
Sundhedsstyrelsen har derfor været yderst restriktiv med at  

 dispensere  

 fra kontinuitetsbestemmelserne i klassifikationslisten.
I relation til klagerens  

 formodning om uoverensstemmelse mellem de af Sundhedsstyrelsen og  

 Sundhedsministeriet udfærdigede telefonnotater - herunder, at  

 Sundhedsministeriet på egen hånd skulle have fundet på en regel om  

 kontinuitet  

 - skal henvises til afdelingsklassifikationslisten s. 53, hvoraf fremgår af  

 fodnote 2, at 12 måneders  

  

 sammenhængende  

  

 ansættelse godkendes som 6 måneders gynækologi/obstetrik og 6 måneders  

 kirurgi. (Af fodnote 1 fremgår, at der  

 ved den  

  

 tidligere  

  

 36-måneders  

 uddannelse var krav om 6 måneders sammenhængende ansættelse.
Dette kunne  

 anerkendes  

 som 3 måneders gynækologi/obstetrik og 3 måneders kirurgi). Det fremgår af  

 Sundhedsstyrelsens  

 telefonnotat af 4. februar 1997, at Sundhedsstyrelsen har oplyst  

 Sundhedsministeriet om blandt andet uddannelsesreglerne for  

 kirurgi/gynækologi/obstetrik i henhold til klassifikationslisten af 1. januar  

 1990, hvor 60-måneders uddannelseskravene fremgår.
Der er således ikke  

 - som anført  

 af klageren - tale om nogen uoverensstemmelse mellem telefonnotaterne. Den 11. marts 1998 skrev  

 Sundhedsministeriet til mig.
For så vidt angik administrationen af  

 3-måneders-reglen, henviste ministeriet til Sundhedsstyrelsens udtalelse.
I  

 øvrigt henholdt ministeriet sig til afgørelsen af 2. maj 1997.
Jeg sendte A kopi af de to  

 udtalelser med henblik på at han kunne få lejlighed til at komme med sine  

 bemærkninger.
Den 20. april 1998 skrev A til mig.
Han anførte bl.a. at der  

 ikke  

 var overensstemmelse mellem ministeriets beskrivelse af kontinuitetskravet i  

 brevet af 2. maj 1997 og Sundhedsstyrelsens beskrivelse af praksis for  

 anvendelsen  

 af 3-måneders-reglen i udtalelsen af 27. februar 1998 som ministeriet havde  

 henholdt sig til.
Efter at have gennemgået  

 sagen fandt jeg det nødvendigt at bede Sundhedsministeriet om en supplerende  

 udtalelse.
Jeg skrev i den forbindelse følgende til ministeriet den 28.  

 december  

 1998:
 ...
 Sundhedsstyrelsens afslag på  

 at medregne (A)s ansættelse på (H) Sygehus kirurgiske afdeling er  

 begrundet  

 i at ansættelsen ikke har været af 12 måneders varighed, jf.  

 klassifikationslisten.  

 Hertil kommer at der skal være tale om kontinuerlig ansættelse.
 Sundhedsministeriets  

 begrundelse synes at være en anden idet ministeriet har anført at allerede  

 fordi (A) ikke har haft seks måneders sammenhængende ansættelse på det  

 pågældende sted, jf. bekendtgørelsens § 2, pkt. 3, litra d, kan hans  

 ansøgning  

 ikke godkendes.
Sundhedsstyrelsen har i sin  

 udtalelse af 27. februar 1998 til ministeriet uddybet begrundelsen for sin  

 opfattelse.
Jeg har forstået styrelsen sådan at den fastholder at en  

 ansættelse på (H) Sygehus kirurgiske afdeling skal have en varighed på  

 12  

 måneder.
Desuden er det styrelsens opfattelse at for de afdelinger hvor der i  

 klassifikationslisten stilles krav om længere ansættelse end angivet i  

 bekendtgørelsen  

 (de  

  

 ikke fuldt tællende  

  

 stillinger), skal hele ansættelsesperioden være sammenhængende hvis dette  

 har været forudsat i klassifikationslisten.
Bekendtgørelsens § 3, stk. 2,  

 2. punktum, hvorefter ansættelser på mindre end tre måneder ikke godkendes,  

 finder derfor ikke anvendelse.
For  

  

 fuldt  

 tællende  

  

 stillinger kan der imidlertid medregnes ansættelser på tre måneder  

 og mere idet disse er omfattet af bekendtgørelsens § 3, stk. 2, 2. punktum.
I udtalelsen hertil af 11.  

 marts 1998 har ministeriet dels henholdt sig til sin afgørelse i sagen og  

 dels  

 henvist til Sundhedsstyrelsens udtalelse af 27. februar 1998 for så vidt  

 angår  

 spørgsmålet om en sammenhængende ansættelsesperiode.
Da styrelsens udtalelse  

 tilsyneladende er forskellig fra ministeriets afgørelse, er det ikke helt  

 klart for mig hvad der er ministeriets opfattelse.
 Jeg beder derfor ministeriet  

 oplyse mig om hvordan de to forskellige begrundelser forholder sig til  

 hinanden.
 Jeg beder også ministeriet om  

 at oplyse mig om baggrunden for at Specialistnævnet - sådan som sagen er  

 oplyst  

 for mig - ikke er blevet hørt i forbindelse med afslaget på at meddele  

 dispensation,  

 jf. bekendtgørelsens § 9.
 Endelig bemærker jeg at  

 klassifikationslisten, som er offentliggjort i Lægeforeningens Vejviser, er  

 udstedt på baggrund af Sundhedsstyrelsen efter bemyndigelsen fra  

 sundhedsministeren  

 i § 7 i bek. nr. 658 af 20. september 1990. I den forbindelse beder jeg  

 ministeriet  

 meddele mig hvilke overvejelser det har gjort sig vedrørende  

 bekendtgørelsesformen for klassifikationslisten, herunder om den - også i  

 betragtning af delegationen fra sundhedsministeren til Sundhedsstyrelsen -  

 burde have været offentliggjort i Lovtidende.
... Den 22. marts 1999 modtog jeg  

 Sundhedsministeriets udtalelse af 19. marts 1999. Af udtalelsen fremgik bl.a.  

 følgende:
  

  

 Ad 1. Forskellige begrundelser ...
 Som det fremgår af  

 ministeriets brev af 2. maj 1997, er det ministeriets opfattelse, at der  

 intet  

 kan udledes fra tre-måneders reglen om, hvorvidt der kræves kontinuerlige  

 uddannelsesforløb, jf. side 2, afsnit 3 og 4, i brevet.
Ministeriets afgørelse i  

 sagen er en allerede fordi-afgørelse, jf. ministeriets brev af 7.  

 februar 1997,  

 side 2, 1. og 2. nye afsnit.
Dette betyder, at ministeriet har anset det for  

 unødvendigt at gå ind på andre argumenter, da den anførte begrundelse anses  

 for  

 tilstrækkelig for at begrunde afgørelsen.
Det bemærkes, at ministeriets  

 afgørelse forholder sig til den konkrete afdeling  (H) Sygehus,  

 kirurgisk  

 afdeling - hvor (A) har været ansat.
Kontinuerlighedskravet vedrører derfor  

 en  

 ikke fuldt tællende afdeling, jf.
Sundhedsstyrelsens udtalelse af 27. februar  

 1998.
Sundhedsstyrelsen har  

 argumenteret på en anden måde.
Også denne argumentation fører til, at man må  

 afslå dispensationsansøgningen.
 Efter Sundhedsministeriets  

 opfattelse er der ikke uoverensstemmelse mellem begrundelserne.
Ad 2. Specialistnævnets  

 manglende inddragelse Sundhedsstyrelsen har bemyndigelse  

 til at behandle dispensationsansøgninger på det lægelige  

 videreuddannelsesområde,  

 jf. for alment praktiserende læger § 9 i bekendtgørelse nr. 658 af 20.  

 september  

 1990. Styrelsen afgør, om en ansøgning har en så principiel karakter, at  

 Specialistnævnet bør inddrages.
Sundhedsstyrelsen har ikke vurderet, at  

 (A)s  

 dispensationsansøgning indeholdt principielle aspekter.
Ad 3. Bekendtgørelsesformen  

 for klassifikationslisten Aktuelt udgives  

 klassifikationslisten som en bog på 248 sider:  

 Enkeltstillingsklassifikation,  

 pr. 1. januar  

 1998,  

 der udsendes af Sundhedsstyrelsen.
Der vedlægges et eksemplar.
 Bogen, der til slut  

 indeholder de aktuelle uddannelsesbekendtgørelser (side 225-248) udsendes til  

 alle relevante interessenter:
 De amtslige videreudannelsesudvalg,  

 sundheds-/sygehusforvaltningerne i amterne, Hovedstadens Sygehusfællesskab,  

 alle sygehusledelser/administrationer, alle sygehusafdelinger, det færøske og  

 grønlandske sundhedsvæsen, de videnskabelige selskaber, Lægeforeningen,  

 Amtsrådsforeningen, Sundhedsministeriet, Specialistnævnet, Specialistnævnets  

 tilforordnede, Specialistnævnets uddannelsesbedømmelsesudvalg og  

 kursusledere.
 De enkelte  

 videreuddannelsesudvalg udsender enkeltklassifikationen til de alment  

 praktiserende  

 læger.
 I forbindelse med  

 turnustildelingen, der finder sted i slutningen af lægestudiet, sendes  

 enkeltstillingsklassifikationen til de studerende, der tilmelder sig  

 turnusordningen.
Efter Sundhedsministeriets  

 opfattelse er denne offentliggørelse fuldt ud tilstrækkelig og fuldt ud  

 betryggende under hensyntagen til materialets specielle og omfattende  

 karakter  

 og den begrænsede målgruppe.
Materialet er ikke egnet til offentliggørelse i  

 Lovtidende - bortset fra bekendtgørelserne.
Tidligere arbejdede man i det  

 lægelige videreudannelsessystem med klassifikation af afdelinger  

 (afdelingsklassifikation) og ikke som nu med klassifikation af de  

 enkelte  

 stillinger.
Afdelingsklassifikationslisten var - også i 1990 som (A)s  

 sag  

 vedrører - selvsagt kortere end enkeltstillingsklassifikationen.
Også  

 tidligere  

 udsendte Sundhedsstyrelsen listen til alle relevante interessenter.
Til slut bemærkes, at (A)s  

 brev af 12. januar 1999 ikke indeholder nye oplysninger eller argumenter,  

 hvorfor ministeriet ikke har bemærkninger hertil. I brev af 12. april 1999  

 fremkom A med bemærkninger til Sundhedsministeriets udtalelse.
Han  

 konkluderede  

  

 at  

  

 uddannelseskravet  

 inden for gynækologi/obstetrik er 6 måneder,  

  

 at  

  

 3-måneders-reglen må finde anvendelse, og  

  

 at  

  

 det burde være muligt for ham at opnå dispensation fra  

 3-måneders-reglen for så vidt angik de sidste 2 måneder af hans ansættelse på  

 H  

 Sygehus kirurgiske afdeling.
Jeg sendte As brev til  

 Sundhedsministeriet med henblik på eventuelle bemærkninger.
Ministeriet  

 fremsatte ikke yderligere bemærkninger.
Ombudsmandens udtalelse   

  

 1. Min undersøgelse Sundhedsstyrelsen har som begrundelse for sit afslag på at godkende den  

 gynækologiske/obstetriske del af Deres uddannelse henvist til at ansættelsen  

 på (H) Sygehus (2 + 4 måneder) ikke har fundet sted i en 12-måneders  

 kontinuerlig ansættelsesperiode.
Sundhedsministeriet var enig med styrelsen i  

 at Deres ansættelse på (H) Sygehus ikke kunne tælle med i Deres uddannelse  

 til praktiserende læge.
Begrundelsen var imidlertid en anden; nemlig at De  

 ikke med Deres opdelte forløb på 2 og 4 måneder ville kunne opfylde kravet om  

 6 måneders kontinuerlig uddannelse.
Under min behandling af sagen sendte jeg en supplerende høring til  

 Sundhedsministeriet og spurgte hvordan de to begrundelser forholdt sig til  

 hinanden.
Sundhedsministeriet svarede den 19. marts 1999 at ministeriets  

 afgørelse var en allerede fordi-afgørelse, og at der ikke var  

 uoverensstemmelse mellem begrundelserne.
Selv om der således fortsat er to forskellige begrundelser for afslaget, har  

 jeg forstået Sundhedsministeriet således at man er enig i Sundhedsstyrelsens  

 regelanvendelse i sagen og i princippet også tilslutter sig styrelsens  

 begrundelse for afslaget.
Jeg har endvidere forstået Sundhedsministeriet  

 således at ministeriet mener at man kan begrunde afslaget på to lige gode  

 måder.
Under henvisning hertil har jeg besluttet at koncentrere min undersøgelse om  

 Sundhedsstyrelsens regelanvendelse og begrundelse i sagen.
Jeg henviser i den  

 forbindelse til ombudsmandslovens § 16, stk. 1, hvorefter ombudsmanden afgør  

 om en klage giver tilstrækkelig anledning til undersøgelse.
Endvidere har jeg besluttet ikke at tage stilling til spørgsmålet om  

 inddragelse af Specialistnævnet i beslutningen om ikke at dispensere fra  

 uddannelseskravet.
Jeg henviser ligeledes til ombudsmandslovens § 16, stk. 1.
2. Retsgrundlaget De begyndte Deres uddannelse  

 til speciallæge i almen medicin (tidligere benævnt alment praktiserede læge)  

 i  

 1985. På det tidspunkt var kravene til uddannelsen fastlagt i bekendtgørelse  

 nr. 324 af 2. juni 1982. Bekendtgørelsen blev med virkning fra den 1. januar  

 1991 afløst af bekendtgørelse nr. 658 af 20. september 1990 om uddannelse af  

 alment praktiserende læger.
Det fremgår af denne bekendtgørelses § 11, stk.  

 5,  

 at læger der har påbegyndt uddannelsen efter 1982-bekendtgørelsen, har ret  

 til  

 at få de før den nye bekendtgørelses ikrafttræden gennemførte dele af  

 uddannelsen medregnet, men at de i øvrigt er omfattet af  

 1990-bekendtgørelsen.
Efter den gældende  

 bekendtgørelse (bekendtgørelse nr. 654 af 3. juli 1996 om uddannelse af  

 speciallæger)  

 har læger som har påbegyndt uddannelse i henhold til 1982-bekendtgørelsen og  

 1990-bekendtgørelsen, ret til at færdiggøre uddannelsen efter de hidtil  

 gældende regler.
I de gældende bekendtgørelser om uddannelse af speciallæger  

 (nr. 599 af 27. juni 1996 og nr. 654 af 3. juli 1996) og i de mellemliggende  

 bekendtgørelser (nr. 898 af 27. november 1993 og nr. 1011 af 14. december  

 1993)  

 er der i øvrigt fastsat nærmere regler om muligheden for at opnå ret til at  

 betegne sig som speciallæge i almen medicin.
 Bekendtgørelserne er udstedt  

 med hjemmel i lægelovens § 3, stk. 2 (lovbekendtgørelse nr. 632 af 20. juli  

 1995). Bestemmelsen har følgende ordlyd:
   

  

 § 3.
Stk. 2.  

  

 Sundhedsministeren fastsætter regler for videreuddannelse  

 udover den i § 2, stk. 5, nævnte uddannelse med henblik på udøvelse af  

 nærmere  

 bestemte lægelige funktioner, herunder virke i almen praksis og for  

 anvendelse  

 af særlige betegnelser for læger, der har gennemgået sådan uddannelse. Bekendtgørelse nr. 324 af 2.  

 juni 1982 indeholder bl.a. følgende bestemmelser:
   

  

 § 2.  

  

 Tilladelsen til at betegne sig som alment praktiserende læge  

 er betinget af:
 3. En uddannelse af 42  

 måneders varighed ud over turnusuddannelsen på 18 måneder, jf.  

 Indenrigsministeriets  

 bekendtgørelse nr. 551 af 25. november 1976 om uddannelse til selvstændigt  

 virke som læge, som ændret ved bekendtgørelse nr. 512 af 24. november 1980.  

 De  

 i alt 60 måneders uddannelse skal omfatte:
 d. 6 måneders ansættelse som  

 reservelæge på gynækologisk/obstetrisk afdeling med svangreambulatorium eller  

 på kirurgisk afdeling med gynækologisk/obstetrisk belægning og  

 svangreambulatorium.
 Stk. 2.  

  

 Ansættelser af mindre end 3 måneders varighed kan ikke  

 medregnes i de i stk. 1 nævnte uddannelseskrav.
 § 3.  

  

 Den i § 2, stk. 1, nr. 3 a-f nævnte uddannelse skal foregå på  

 afdelinger og i praksis, der af Sundhedsstyrelsen er godkendt hertil.  

 Sundhedsstyrelsen udarbejder efter indstilling fra specialistnævnet en  

 oversigt  

 over godkendte afdelinger og praksis.
Stk. 2.  

  

 Sundhedsstyrelsen kan efter indstilling fra  

 specialistnævnet fravige de uddannelseskrav, der er nævnt i § 2, stk. 1, nr.  

 3  

 a-f, såfremt lægen har gennemgået anden uddannelse, der efter  

 Sundhedsstyrelsens  

 skøn kan sidestilles hermed. Bekendtgørelse nr. 658 af 20.  

 september 1990 indeholder bl.a. følgende bestemmelser:
   

  

 § 2.  

  

 Tilladelsen til at betegne sig som alment praktiserende læge  

 er betinget af:
 ...
3)  

 	  

 En  

 uddannelse af 42 måneders varighed ud over turnusuddannelsen på 18 måneder,  

 jf.  

 Sundhedsministeriets bekendtgørelse nr. 657 af 20. september 1990 om  

 uddannelse  

 til selvstændigt virke som læge.
De i alt 60 måneders uddannelse skal  

 omfatte:
 ...
 d)  

 	  

 6  

 måneders ansættelse som reservelæge på gynækologisk/obstetrisk afdeling med  

 svangreambulatorium eller på kirurgisk afdeling med gynækologisk/obstetrisk  

 belægning  

 og svangreambulatorium.
 ...
§ 3.  

  

 Uddannelsen til alment praktiserende læge skal være opnået ved  

 ordinær ansættelse efter forudgående opslag og ansøgning i stillinger på  

 sygehusafdelinger, almen lægepraksis m.v.
Sundhedsstyrelsen godkender de  

 stillinger (uddannelsesstillinger), hvori ansættelse kan indgå som en bestemt  

 del af uddannelsen til alment praktiserende læge  

 (enkeltstillingsklassifikation).
Stk. 2.  

  

 Ansættelse skal ske som heltidsansættelse.
Ansættelser af mindre  

 end 3 måneders varighed kan ikke medregnes i de i § 2, stk. 1 nævnte  

 uddannelseskrav.
 ...
 Stk. 4.  

  

 Sundhedsstyrelsen kan fravige de uddannelseskrav, der er  

 nævnt i § 2, stk. 1, nr. 3 a-f. såfremt lægen har gennemgået anden  

 uddannelse,  

 der efter Sundhedsstyrelsens skøn kan sidestilles hermed.
 § 4.  

  

 Sundhedsstyrelsen fastsætter målbeskrivelsen for uddannelsen  

 til alment praktiserende læge.
 Stk. 2.  

  

 Sundhedsstyrelsen fastsætter bestemmelser om hvilke krav,  

 der stilles til afdelinger og lægepraksis med hensyn til uddannelsesprogram,  

 evaluering m.v., for at afdelingen eller lægepraksis kan få godkendt  

 uddannelsesstillinger, jf. § 3.
 ...
 § 7.  

  

 Sundhedsstyrelsen  

 offentliggør de af styrelsen givne tilladelser til at betegne sig som alment  

 praktiserende læge samt en liste over uddannelsesstillinger på afdelinger,  

 institutioner m.v. og i lægepraksis, som af Sundhedsstyrelsen er godkendt til  

 ansættelse i forbindelse med uddannelsen til alment praktiserende læge.
 ...
 § 9.  

  

 Sundhedsstyrelsen kan dispensere fra de almindelige bestemmelser,  

 styrelsen fastsætter i medfør af denne bekendtgørelse, herunder meddele  

 tilladelse til at en person kan betegne sig som alment praktiserende læge på  

 grundlag af en i udlandet helt eller delvist erhvervet tilsvarende  

 uddannelse.  

 Dispensation gives efter indstilling fra det i § 8 nævnte Specialistnævn.
 ...
 § 11.
 ...
Stk. 7.  

  

 Sundhedsstyrelsen kan fastsætte bestemmelser for den  

 nærmere tilrettelæggelse af overgangen fra den hidtil gældende  

 afdelingsklassifikation  

 til den fra 1. januar 1991 indførte enkeltstillingsklassifikation, jf.  

 bekendtgørelsens § 3, stk.  

 1. Som det fremgår af § 3, stk.  

 1, i 1982-bekendtgørelsen skulle uddannelsen efter denne bekendtgørelse finde  

 sted på godkendte afdelinger (afdelingsklassifikation). Efter  

 1990-bekendtgørelsen  

 (og senere bekendtgørelser) skal uddannelsen finde sted i godkendte  

 stillinger  

 (enkeltstillingsklassifikation).
Efter bestemmelsen i  

 1990-bekendtgørelsens § 11, stk. 7, har Sundhedsstyrelsen i  

 enkeltstillingsklassifikationen  

 pr. 1. januar 1995 fastsat overgangsregler hvorefter  

 afdelingsklassifikationen  

 først blev afløst af enkeltstillingsklassifikationen den 1. januar 1995.  

 Indtil  

 31. december 1996 var der herudover fastsat særlige overgangsregler for så  

 vidt  

 angår uddannelsen i almen medicin.
For Deres uddannelsesforløb i  

 gynækologi/obstetrik gælder på den baggrund  selv om De som  

 udgangspunkt  

 følger 1990-bekendtgørelsen  afdelingsklassifikationen (især § 3, stk.  

 1, i  

 1982-bekendtgørelsen).
Den relevante  

 klassifikationsliste er listen fra 1990. Listen er bl.a. offentliggjort i  

 Lægernes Vejviser.
I listen er angivet de afdelinger der er godkendt til  

 ansættelse  

 i forbindelse med uddannelsen til alment praktiserende læge.
I listens afsnit  

 II (uddannelse til alment praktiserende læge), pkt. d, vedrørende uddannelse  

 i  

 gynækologi/obstetrik er der bl.a. anført følgende:
  

  

 d.
Gynækologi/obstetrik ...
 60 måneders uddannelsen:  

  

 6 måneders gynækologi/obstetrik.
 ...
KIRURGISKE AFDELINGER MED  

 GYNÆKOLOGI/OBSTETRIK 361) 602) (H) Sygehus, kirurgisk  

 afdeling 3 6 ...
2)  

 	  

 12  

 måneders sammenhængende ansættelse godkendes som 6 måneders  

 gynækologi/obstetrik  

 og 6 måneders kirurgi. Om klassifikationslistens  

 opbygning er bl.a. anført følgende i listens afsnit III:
Klassifikationslistens opbygning For hvert speciale er der i  

 klassifikationslistens 1982- og 1987-kolonner givet en oversigt over samtlige  

 godkendte afdelinger.
Ud for hver afdeling er anført, med hvor mange måneder  

 en  

 ansættelse kan indgå i henholdsvis introduktionsuddannelsen og 1.  

 reservelægeuddannelsen.
Listen giver oplysning om  

 specificerede begrænsninger ved godkendelsen.
Som hovedregel skal ansættelsen  

 ved en afdeling, der kun tæller delvis, suppleres med ansættelse ved en  

 afdeling, der tæller til hele den pågældende del af uddannelsen. ... I nogle  

 tilfælde godkendes ansættelsen med en vis værdi ved forlænget ansættelse -  

 f.eks. 18 måneder ved 36 måneders ansættelse eller 6 måneder ved 12 måneders  

 ansættelse.
Såfremt det er angivet, at 12 måneders ansættelse tæller som 6  

 måneder,  

 gælder tilsvarende, at 6 måneders ansættelse tæller som 3 måneder.
Listen  

 angiver dernæst ved hvilke afdelinger eller kombinationer af afdelinger  

 undervisningsstillinger er godkendt.
 Sidst angives på hvilke  

 afdelinger den supplerende uddannelse kan opnås, opdelt i specialer, jf.  

 uddannelsesreglerne.
 ...
Kriterier for klassifikationen Klassifikationen er foretaget  

 på grundlag af oplysninger om afdelingernes funktionsområder - herunder  

 graden  

 af specialisering inden for fagområdet og forekomst af f.eks. akut  

 modtagefunktion og ambulatoriefunktion - afdelingernes størrelse målt ved  

 antal indlæggelser, ambulante konsultationer eller antal undersøgelser,  

 stabsopbygning, vagttilrettelæggelse m.m.
Desuden er der taget hensyn til  

 arten af det pågældende sygehus, herunder den øvrige specialeudbygning og  

 relation til andre institutioner.
... 3. Afgørelsen om afslag på anerkendelse som speciallæge i almen medicin A.
Sundhedsstyrelsens  

 udarbejdelse af klassifikationslisten Som det fremgår af punkt 2,  

 har jeg lagt til grund at Deres uddannelsesforløb i gynækologi/obstetrik skal  

 bedømmes efter klassifikationslisten fra 1990 og de tilhørende bestemmelser i  

 1982-bekendtgørelsen (især § 3, stk. 1). Baggrunden herfor er at selv om  

 1990-bekendtgørelsen trådte i kraft den 1. januar 1991 og således indførte  

 enkeltstillingsklassifikation, var der i § 11, stk. 7, givet  

 Sundhedsstyrelsen  

 en adgang til at fastsætte overgangsregler.
Disse overgangsregler var fastsat  

 i  

 ikrafttrædelsesafsnittet i enkeltstillingsklassifikationen fra 1. januar  

 1995.
Efter § 3, stk. 1, i  

 1982-bekendtgørelsen skal Sundhedsstyrelsen godkende de afdelinger hvorpå  

 speciallægeuddannelsen skal foregå.
Herudover skal Sundhedsstyrelsen  

 udarbejde  

 en oversigt over godkendte afdelinger og praksis.
Sådan som bestemmelsen er  

 formuleret, giver det anledning til tvivl hvorvidt bestemmelsen giver  

 Sundhedsstyrelsen kompetence til at træffe afgørelser i forhold til de  

 enkelte  

 sygehusafdelinger og til at udarbejde en oversigt herom, eller om der med  

 bestemmelsen er givet Sundhedsstyrelsen en egentlig regelfastsættende  

 kompetence.
Meget taler for at Sundhedsstyrelsen i forhold til de enkelte  

 afdelinger fik kompetence til at træffe afgørelse om godkendelse.
På den  

 anden  

 side synes oversigten over de godkendte afdelinger i sammenhængen at virke  

 som  

 regelfastsættelse.
Jeg har dog ikke fundet anledning til at tage endelig  

 stilling hertil.
Efter overgangsreglen i § 11, stk. 7, i 1990-bekendtgørelsen  

 er der imidlertid ikke tvivl om at meningen i hvert fald vedrørende  

 overgangsreglerne  

 har været at give Sundhedsstyrelsen en egentlig adgang til at fastsætte  

 regler  

 om overgangen fra afdelingsklassifikation til enkeltstillingsklassifikation.
Det er antaget i den  

 forvaltningsretlige litteratur at der normalt  ud fra en vurdering af  

 nogle almindelige  

 kriterier  kan ske delegation af afgørelseskompetence til myndigheder  

 der  

 findes på et trin lavere plan i et statsligt hierarki.
Det er mere tvivlsomt  

 i  

 hvilket omfang en minister der ifølge loven er tillagt en kompetence til at  

 udstede  

 regler, kan videredelegere denne kompetence til f.eks. en styrelse under  

 ministeriet, jf. bl.a.
Karsten Loiborg mfl., Forvaltningsret (1994), 1.  

 udgave,  

 s.  

 93f, Ross og  

 Espersen, Dansk Statsforfatningsret (1980), 3. udgave, s. 501-502,  

 Folketingets  

 Ombudsmands beretning for året 1993, s. 46, og Folketingets Ombudsmands  

 beretning for året 1998, s. 212.
Jeg kan på det foreliggende  

 grundlag ikke kritisere at Sundhedsstyrelsen har fundet at have hjemmel til  

 at  

 godkende de enkelte afdelinger og udarbejde en oversigt herover.
Jeg har  

 herved  

 lagt vægt på at der ikke er tale om typisk regelfastsættelse, men derimod om  

 en  

 offentliggørelse af godkendte afdelinger og i den forbindelse regler med  

 overvejende konkret sigte.
Jeg bemærker at Sundhedsstyrelsen utvivlsomt i  

 forhold til Sundhedsministeriet må antages at have den lægelige fagkundskab.
 Det er endvidere Deres  

 synspunkt at Sundhedsstyrelsen ikke ved godkendelsen af de enkelte afdelinger  

 må stille krav om varigheden af de enkelte uddannelseselementer.  

 Disse skulle  

 efter Deres opfattelse være endeligt fastlagt ved Sundhedsministeriets  

 bekendtgørelse.
Efter min opfattelse kunne  

 Sundhedsstyrelsen hvis der var sagligt behov herfor, fastslå at der var  

 afdelinger som slet ikke kunne godkendes som uddannelsesafdelinger.
Jeg  

 finder  

 på denne baggrund at Sundhedsstyrelsen, uden at dette i sig selv er i strid  

 med  

 legalitetsprincippet, som det mindre vidtgående må kunne fastslå at der for  

 visse afdelinger stilles uddybende krav til uddannelsens varighed.
B.
Burde klassifikationslisten være bekendtgjort i Lovtidende? Som det fremgår af det  

 foregående afsnit, er det tvivlsomt om Sundhedsstyrelsen efter § 3, stk. 1, i  

 1982-bekendtgørelsen fik kompetence til at træffe afgørelse i forhold til de  

 enkelte afdelinger på sygehusene, eller om der var tale om regelfastsættende  

 kompetence.
For så vidt angår overgangsreglerne fastsat under henvisning til  

 §  

 11, stk. 7, i 1990-bekendtgørelsen, er der dog ingen tvivl.
Her har meningen  

 været at give Sundhedsstyrelsen regelfastsættende kompetence.
 I Sundhedsministeriets  

 udtalelse til mig af 19. marts 1999 har ministeriet tilkendegivet at det er  

 ministeriets opfattelse at klassifikationslisten på grund af sin specielle og  

 omfattende karakter ikke er egnet til offentliggørelse i Lovtidende.  

 Ministeriet mener at den udsendelse der finder sted til forskellige relevante  

 udvalg, nævn, sygehusafdelinger, alment praktiserende læger og til de  

 studerende der tilmelder sig turnusordningen, er fuldt ud tilstrækkelig  

 offentliggørelse af listen.
 Det følger af  

 Lovtidendelovens § 2, stk. 2, at alle ministerielle anordninger, uanset under  

 hvilken betegnelse de er udstedt, skal kundgøres i Lovtidende, medmindre det  

 ved kongelig anordning bestemmes at de ikke skal indføres i Lovtidende men,  

 kundgøres på anden måde, jf. 2. led i den nævnte bestemmelse.  

 Forskriftsmæssig  

 kundgørelse af en ministeriel anordning er en gyldighedsbetingelse, dvs. en  

 betingelse for at anordningen kan håndhæves over for borgerne, jf. bl.a.  

 Karsten Loiborg mfl., Forvaltningsret (1994), s. 382.
Klassifikationslisten fra  

 1990 sammenholdt med overgangsreglerne i klassifikationslisten fra 1995, er  

   

 uanset i hvilket omfang der deri fastsættes regler der normerer  

 retsstillingen  

 over for borgerne eller kundgøres trufne afgørelser  ikke en  

 ministeriel  

 anordning da den er udstedt af Sundhedsstyrelsen.
Listen er en såkaldt  

 direktoratsanordning der ikke udtrykkeligt er omfattet af Lovtidendelovens  

 ordlyd.
Der er ikke fastsat skrevne regler for hvordan sådanne forskrifter  

 kundgøres.
I den statsretlige litteratur  

 er det diskuteret om sådanne direktoratsanordninger skal kundgøres i  

 Lovtidende, og i givet fald hvilken retsvirkning en manglende kundgørelse  

 har.  

 De fleste fremstillinger hælder til at de bør kundgøres i Lovtidende på samme  

 måde som egentlige ministerielle anordninger.
Se bl.a.
Henrik Zahle, Dansk  

 Forfatningsret I (1995), 2. udgave, s. 350-351, Ross og Espersen, Dansk  

 Statsforfatningsret (1908), 3. udgave, s. 514-515, Peter Germer,  

 Statsforfatningsret (1995), 2. udgave, s. 108-109, Jerzy Sawicki, Kundgørelse  

 og ikrafttrædelse af love og anordninger (1984), s. 36 og 46, og betænkning  

 nr.  

 740/1975 om Lovtidende og Ministerialtidende, s. 14.
Under hensyn til at  

 spørgsmålet om hvorvidt en direktoratsanordning skal kundgøres i Lovtidende,  

 ikke er endeligt afklaret i retspraksis, og da der endvidere ikke er tale om  

 en  

 typisk regelfastsættelse, finder jeg ikke på dette punkt fuldt tilstrækkeligt  

 grundlag for at kritisere at Sundhedsstyrelsen har håndhævet reglerne over  

 for  

 Dem/lagt de enkelte afdelingsgodkendelser til grund.
Jeg har endvidere lagt  

 vægt på at den offentliggørelsesprocedure som Sundhedsministeriet har  

 beskrevet, synes tilstrækkelig til at klassifikationslisten kommer til de  

 berørte personers kundskab.
 Jeg har på ovenstående  

 baggrund ikke grundlag for at kritisere indholdet af Sundhedsstyrelsens og  

 Sundhedsministeriets afgørelse om ikke at anerkende Dem som speciallæge i  

 almen  

 medicin.
Jeg foretager mig herefter ikke mere i anledning af  

 Deres konkrete sag . NOTER: (*1)  

 FOB 1993, s. 46,  

 FOB 1998, s. 212.
