Vejledning om administration af  

 råstofloven (En vejledning til amterne) Forord Skov- og Naturstyrelsen har udarbejdet en revideret  

 vejledning om administrationen af råstofloven på land til  

 erstatning for den i 1992 udsendte vejledning.
 Vejledningen indeholder en beskrivelse af loven, der er  

 revideret flere gange siden 1992, og redegør også for den  

 erfaringsopsamling, der er sket i den forløbne periode, herunder en  

 række afgørelser fra Naturklagenævnet.
 I vejledningen er der også medtaget stof fra 2  

 tidligere vejledninger om særlige emner, råstofindvinding i  

 forhold til forsyningsledninger samt forhold omkring efterbehandling ved  

 konkurser m.m.
 I lyset af det snarlige bortfald af de anmeldte  

 rettigheder til indvinding af råstofferne ler, kalk, kridt, moler,  

 granit, tørv m.m. efter råstofloven af 1972, er der medtaget en  

 beskrivelse af grundlaget for disse rettigheder for at støtte  

 amtsrådenes vurdering af ansøgninger om fortsat tilladelse til  

 råstofindvinding på de omfattede arealer.
 Vejledningen retter sig primært til amtsrådene  

 som administrerende myndigheder for råstofindvinding på land.
 Vejledningen er tillige velegnet som håndbog for  

 råstofbranchen og de andre myndigheder m.fl., der er inddraget i  

 sagsbehandlingen.
Vejledningen findes tillige som en internetudgave, der vil  

 blive løbende vedligeholdt efter behov.
Adressen er  

 www.sns.dk/raastof/netpub/vejled/index.htm.
Indhold I Indledning	* A.
Vejledningens opbygning og indhold	* B.
Vejledninger der bortfalder	* II Lovens formål	* A.
Generelt	* B.
Samfundsmæssige hensyn ved  

 råstofudnyttelsen	* III Lovens område	* A.
Hvilke forekomster er omfattet af  

 råstofloven	* B.
Undergrundsloven	* C.
Forekomster på landjorden /  

 søterritoriet	* IV Planlægning af råstofindvindingen	* A.
Regionplanlægning	* 1. generelt	* 2. Internationale naturbeskyttelsesområder	* 3. VVM-procedure	* B.
Råstofplanlægning	* C.
Kommuneplanlægning	* D.
Lokalplanlægning	* 1. Lokalplanpligt	* 2. Lokalplanret	* V Ikke-erhvervsmæssig indvinding	* A.
Generelt	* B.
Baggrunden for reglerne	* C.
Nuværende regler	* D.
Anmeldelse ved indvinding over 200 m³	* 1. Amtsrådets vurdering	* 2. Særlige vilkår	* 3. Efterbehandling	* 4. Underretning og klage	* E.
Særligt om indvinding på strandbredder  

 m.v.	* 1. Almindelig indvinding på strandbredder	* 2. Indvinding på naboarealer til  

 havneanlæg	* 3. Erhvervsmæssig / ikke-erhvervsmæssig,  

 ankeafgørelser m.m.	* F.
Forholdet til anden lovgivning	* VI Prøvegravninger	* A.
Generelt	* B.
Anmeldelse ved prøvegravning over 200 m³	* 1. Amtsrådets vurdering	* 2. Særlige vilkår	* 3. Efterbehandling	* 4. Underretning og klage	* C.
Forholdet til anden lovgivning	* VII Erhvervsmæssig indvinding	* A.
Indvinding generelt	* B.
Forarbejdnings- og industrianlæg i en  

 råstofgrav	* C.
Råstofindvinding eller gravearbejde	* VIII Amtsrådets administrationsgrundlag	* A.
Regionplanen	* B.
Internationale naturbeskyttelsesområder	* C.
Samfundsmæssige hensyn	* IX Amtsrådets sagsbehandling	* A.
Ansøgning indgives på særligt  

 skema	* 1. Skema	* 2. Skemaets udfyldelse og underskrift	* 3. Bilag	* B.
Gennemgang og vurdering af behov for en eventuel  

 VVM-procedure	* 1. Obligatorisk VVM-procedure	* 2. Gennemgang og vurdering for en eventuel  

 VVM-procedure	* 3. VVM-proceduren	* C.
Amtsrådets "samordningspligt"	* 1. Indvinding på strandbredder /  

 kyststrækninger	* 2. Landbrugsloven	* 3. Skovloven	* 4. Naturbeskyttelsesloven	* 5. Planloven	* 6. Vandforsyningsloven	* 7. Vejlovgivningen	* 8. Statsbanearealer	* 9. Jordforureningsloven /  

 Miljøbeskyttelsesloven	* D.
Tilrettelæggelse af sagsbehandlingen i  

 forbindelse med samordningspligten	* E.
Høring af andre myndigheder	* 1. Rigsantikvaren	* 2. Kommunalbestyrelsen	* 3. Statens Luftfartsvæsen	* 4. Privatbanearealer	* F.
Høring af forsyningsselskaber	* 1. Elledninger	* 2. Teleledninger (kabler)	* 3. Naturgasledninger	* 4. Anbefalinger vedrørende el-, naturgas- og  

 teleledninger	* G.
Tilrettelæggelse af høring af andre  

 myndigheder m.fl.	* H.
Partshøring	* I.
Ansøgningen vedrører aktiviteter, der  

 ikke direkte angår selve råstofindvindingen	* 1. Vejlovgivningen	* 2. Miljøbeskyttelsesloven	* 3. Planloven	* 4. Byggelov og bygningsreglement	* 5. Skovloven	* 6. Naturbeskyttelsesloven	* 7. Landbrugsloven	* 8. Udstykningsloven	* 9. Jordkøbsloven, lovgivning vedrørende  

 ejendomme med statslån og / eller jordrente	* 10. Vandløbsloven	* X Tilladelsens indhold	* A.
Tilladelsens indehaver	* B.
Omfanget af indvindingsretten	* 1. Tilladelsens periode	* 2. Tidspunktet for indvindingens påbegyndelse	* 3. Indvindingsrettens omfang	* 4. Udvidelse af indvindingsretten	* C.
Tilladelse efter anden lovgivning og afgørelse  

 om VVM-procedure	* D.
Vilkår for tilladelsen	* 1. Generelt	* 2. Vandforsyningsinteresser	* 3. Modtagelse af jord	* 4. Gødning og pesticider	* 5. Støv	* 6. Støj	* 7. Vibrationer	* 8. Driftstider	* 9. Kørsel til og fra graveområdet	* 10. Efterbehandling	* 11. Sikkerhedsstillelse	* 12. Øvrige vilkår	* 13. Vilkår efter anden lovgivning	* E.
Gyldigheden af fastsatte vilkår	* F.
Tinglysning af vilkår	* G. Øvrige oplysninger i tilladelsen	* 1. Forældelse og passivitet	* 2. Opsættende virkning af klage	* 3. Tilbagekaldelse af tilladelser	* 4. Amtsrådet som tilsynsmyndighed	* 5. Oplysningspligt	* 6. Modtagelse af opfyldningsmaterialer	* 7. Andre oplysninger	* XI Klageregler	* A.
Hvilke afgørelser er undergivet klage	* 1. Klage	* 2. Ingen klageadgang	* B.
Kredsen af klageberettigede	* C.
Klagemyndighed	* D.
Klagefrist	* E.
Indgivelse af klage	* F.
Krav om skriftlighed	* G.
Klagevejledning	* 1. Råstofloven	* 2. Anden lovgivning	* H.
Specielt om behandling af klager efter såvel  

 råstoflov som landbrugslov	* I.
Underretning af de klageberettigede	* XII Ekspropriation	* XIII Tilsyn, lovliggørelse og tvangsmæssig  

 efterbehandling m.m.	* A.
Tilsynspligtens indhold og omfang	* 1. Tilsynsmyndighed	* 2. Tilsyn efter landbrugsloven	* 3. Tilsynspligt	* B.
Adgangsbestemmelser	* C.
Lovliggørelse	* D.
Tvangsmæssig efterbehandling i  

 tilladelsessager	* E.
Tvangsmæssig efterbehandling for anmeldte  

 rettigheder	* F.
Konkurs og tvangsauktion	* 1. Konkurs	* 2. Tvangsauktion	* G.
Orientering om domstolsafgørelser	* H.
Arbejdsmiljøregler	* XIV Afslutning af indvinding	* A.
Godkendelse af efterbehandling	* B.
Sikkerhedsstillelse	* C.
Aflysning af deklaration	* D.
Fortsat tilsynsforpligtelse	* XV Indberetninger om indvinding	* A.
Generelt	* B.
Amtsrådets arbejdsopgaver med  

 indberetningsskemaer	* C.
Offentlighedens adgang til oplysninger på  

 indberetningsskemaer	* XVI Anmeldte rettigheder	* A.
Generelt	* B.
Grundlaget for en godkendt anmeldelse	* 1. Lovlig påbegyndt råstofindvinding	* 2. Der er indsendt ansøgning om  

 råstofindvinding	* 3. Erhvervelse til råstofindvinding eller tinglyst  

 ret om råstofindvinding	* C.
Retsvirkningen af en godkendt anmeldelse	* D.
Vilkår for anmeldte og godkendte  

 rettigheder	* E.
Udstedelse af forbud	* F.
Bortfald af anmeldte rettigheder	* XVII Nye tilladelser til afløsning af anmeldte  

 rettigheder	* A.
Generelt	* B.
Hvornår kan / skal en ansøgning  

 behandles	* 1. Ansøgningsskema	* 2. Ejers underskrift	* 3. Tidspunkt for færdigbehandling af  

 ansøgning	* C.
Grundlag for sagsbehandling	* 1. Regionplanlægning og VVM	* 2. Velerhvervede rettigheder (grundlovens § 73)	* 3. Fastsættelse af vilkår	* 4. Krav om efterbehandling	* XVIII Råstofloven og regler m.v.	* A.
Lovgrundlaget	* B.
Bekendtgørelser og cirkulærer	* C.
Vejledninger og anden litteratur	* D.
Skemaer	* XIX Anden lovgivning og regler m.v.	* A.
Love	* 1. Miljø- og Energiministeriet	* 2. Fødevareministeriet	* 3. Trafikministeriet	* 4. By- og Boligministeriet	* 5. Kulturministeriet	* 6. Forskningsministeriet	* 7. Skatteministeriet	* B.
Bekendtgørelser og cirkulærer	* 1. Miljø- og Energiministeriet	* 2. Fødevareministeriet	* 3. Andre	* C.
Vejledninger og anden litteratur	* 1. Miljø- og Energiministeriet	* 2. Andre	* Stikordsregister	* I Indledning A.
Vejledningens opbygning og  

 indhold Vejledningen omfatter administrationen af  

 råstofindvinding på land.
Forholdene omkring  

 råstofindvinding på havet er kun omtalt i det omfang, det er  

 relevant i forhold til indvindingen på land.
Amtsrådene er myndigheder for råstofindvinding  

 på land.
Planlægning og administration af råstofindvinding  

 sker i henhold til råstofloven, men har også sammenhæng med  

 en række andre love, der ifølge deres indhold og ordlyd har  

 bestemmelser, der vedrører råstofindvinding, herunder  

 terrænændringer, og som derfor skal inddrages i sagsbehandlingen,  

 jf. råstoflovens § 8 om samordningspligten.
Kap.
II rummer en gennemgang af råstoflovens  

 formål, herunder de samfundsmæssige hensyn, der skal varetages  

 ved administrationen af loven.
Kap.
III gennemgår lovens område, herunder  

 hvilke forekomster, der er omfattet af råstofloven, og hvilke, der er  

 omfattet af undergrundsloven.
Endvidere redegøres der for, hvordan der  

 afgrænses mellem administration af råstofindvinding på land  

 og råstofindvinding på havbunden.
Kap.
IV rummer en beskrivelse af råstofindvindingens  

 indpasning i regionplanlægningen, herunder forholdet til de  

 internationale naturbeskyttelsesområder, og en gennemgang af reglerne  

 om vurdering af behovet for og gennemførelse af en VVM-procedure.
Der  

 omtales tillige den særlige råstofplanlægning og gives en  

 gennemgang af forholdet til kommune- og lokalplanlægning.
Kap.
V handler om den ikke-erhvervsmæssig  

 indvinding, der kan gennemføres uden tilladelse efter  

 råstofloven, men som kan forudsætte en anmeldelse til  

 amtsrådet.
Der gives en gennemgang af den historiske baggrund og de  

 nuværende regler, herunder afgrænsningen til erhvervsmæssig  

 råstofindvinding, og hvordan amtsrådet behandler anmeldelser.
Der  

 gives tillige en særlig gennemgang af spørgsmålet om den  

 ikke-erhvervsmæssige indvinding på strandarealer og de  

 særlige regler herfor.
Endelig gives der en gennemgang af forholdet til  

 anden lovgivning.
Kap.
VI handler om prøvegravning, der kan  

 gennemføres uden tilladelse efter råstofloven, men som kan  

 forudsætte en anmeldelse til amtsrådet.
Der gives en gennemgang  

 af, hvordan amtsrådet behandler anmeldelser.
Endelig gives der en  

 gennemgang af forholdet til anden lovgivning.
Kap.
VII gennemgår begrebet erhvervsmæssig  

 råstofindvinding, herunder hvilke forarbejdnings- og  

 industrianlæg, der er medomfattet af en tilladelse til  

 erhvervsmæssig råstofindvinding.
Endvidere gennemgås  

 afgrænsningen mellem fremskaffelse af råstoffer ved indvinding og  

 anvendelsen af overskudsmaterialer, der fremkommer ved udgravninger i  

 forbindelse med anlægsarbejder.
Kap.
VIII gennemgår det overordnede grundlag for  

 amtsrådets sagsbehandling af en ansøgning om tilladelse til  

 erhvervsmæssig råstofindvinding, dvs. forholdet til  

 regionplanlægningen, herunder de internationale  

 naturbeskyttelsesområder, samt de samfundsmæssige hensyn.
Kap.
IX gennemgår detaljeret amtsrådets  

 sagsbehandling, herunder en vurdering af ansøgningens indhold og  

 behovet for en evt.
VVM-procedure, samt indholdet af amtsrådets  

 samordningspligt i forhold til en række lovbestemmelser.
Det beskrives,  

 hvordan og i hvilke tilfælde amtsrådet inddrager andre  

 myndigheder og forsyningsselskaber i sagsbehandlingen.  

 Spørgsmålet om partshøring berøres, og endelig  

 gennemgås en række lovregler, der kan være af betydning  

 for, men ikke direkte angår, selve råstofindvindingen.
Kap.
X beskriver indholdet af en tilladelse til  

 erhvervsmæssig råstofindvinding, herunder at den også skal  

 angive de andre lovbestemmelser, der ligger til grund for tilladelsen.  

 Endvidere gennemgås de vilkår, der bør medtages i en  

 tilladelse, samt forholdet omkring gyldigheden af fastsatte vilkår, og  

 reglerne for tinglysning.
Endelig beskrives det, hvilke øvrige  

 oplysninger, der bør gives i forbindelse med en tilladelse.
Kap.
XI gennemgår klagereglerne og indeholder  

 forslag til klagevejledninger.
Kap.
XII gennemgår kort reglerne omkring  

 ekspropriation efter råstofloven, der - så vidt det er Skov- og  

 Naturstyrelsen bekendt - endnu ikke har været bragt i anvendelse.
Kap.
XIII gennemgår amtsrådets tilsynsarbejde,  

 herunder lovens adgangsbestemmelser.
Endvidere gennemgås  

 spørgsmål om lovliggørelse og tvangsmæssig  

 udførelse af efterbehandling ved anvendelse af den stillede sikkerhed.  

 Endelig gennemgås hvordan amtsrådet kan forholde sig ved  

 råstoffirmaers konkurs og ved tvangsauktion over ejendomme med  

 råstofindvinding.
Til slut nævnes arbejdsmiljøreglerne for  

 råstofindvinding.
Kap.
XIV omhandler, hvordan der ved afslutning af  

 råstofindvinding ikke blot skal efterbehandles og ryddes op på  

 indvindingsarealet, men også ske en papirmæssig afslutning af  

 sagen.
Amtsrådet har endvidere i et vist omfang en fortsat  

 tilsynsforpligtelse.
Kap.
XV gennemgår amtsrådets arbejdsopgaver i  

 forbindelse med råstofstatistik og råstofindvindernes  

 indberetninger om råstofindvinding Kp.
XVI gennemgår grundlaget for de anmeldte  

 rettigheder efter 1972-loven, idet de sidste af disse fra den 1. juli 2003  

 skal afløses af tilladelser i henhold til råstofloven, hvis  

 indvindingen skal fortsættes på de pågældende  

 arealer.
Gennemgangen omtaler også fastsættelse af vilkår  

 og muligheden for nedlæggelse af forbud inden den 1. juli 2003.
Kap.
XVII gennemgår amtsrådets sagsbehandling,  

 når der ansøges om tilladelse til afløsning for en  

 anmeldt rettighed.
Gennemgangen skal naturligvis ses i sammenhæng med  

 den almindelige sagsbehandling for ansøgninger, jf. kap.
VIII  

 XI.
Kap.
XVIII rummer en liste over råstofloven og de  

 nuværende regler m.m. udstedt efter loven.
Endvidere er der en  

 fortegnelse over litteratur om råstofloven.
Kap.
XIX rummer en liste over anden relevant lovgivning,  

 regler m.m. fordelt på de forskellige ministerier.
 Vejledningen afsluttes med et stikordsregister.
B.  

 Vejledninger der bortfalder Vejledningen erstatter den hidtidige  

 administrationsvejledning fra 1992, og Skov- og Naturstyrelsen har samtidig  

 indskrevet 2 ældre vejledninger.
Følgende vejledninger  

 bortfalder herefter:
 Vejledning i administration af råstofloven,  

 Miljøministeriet, Skov- og Naturstyrelsen, 1992.
 Vejledning om råstofindvinding og el-ledninger,  

 naturgas- og teleledninger, Miljøministeriet, Skov- og Naturstyrelsen,  

 1990.
Vejledning om efterbehandling af råstofgrave ved  

 konkurs, betalingsstandsning m.v.
Miljøministeriet,  

 Fredningsstyrelsen, 1982.
II Lovens  

 formål Kap.
II rummer en gennemgang af råstoflovens  

 formål, herunder de samfundsmæssige hensyn, der skal varetages  

 ved administrationen af loven.
A.
Generelt Formålsbestemmelsen i lovens § 1 afstikker rammerne  

 for de hensyn, som lovligt kan og skal varetages ved administration af  

 loven.
 Bestemmelsen bygger på samme hovedprincipper som  

 naturbeskyttelsesloven, miljøbeskyttelsesloven m.fl., bl.a. at  

 råstofudnyttelse skal ske som led i en bæredygtig udvikling.
Det indebærer, at der ved administration af  

 råstofloven skal tages udgangspunkt i den omstændighed, at der er  

 tale om ikke-fornybare ressourcer.
Der skal derfor økonomiseres med  

 råstofressourcen, og indvinding og efterbehandling skal  

 tilrettelægges på en sådan måde, at indvindingen kan  

 indgå i bestræbelserne på at realisere en ønsket  

 udvikling inden for de øvrige sektorer i det åbne land.
Grundlaget for råstofudnyttelsen er fortsat den  

 sammenfattende planlægning, der giver myndighederne mulighed for  

 indsigt i og samfundsmæssig styring af råstofudnyttelsen.  

 Planlægningen medvirker til at sikre, at råstofferne udnyttes  

 optimalt samtidigt med, at hensynet til en række modstående  

 interesser bliver varetaget bedst muligt.
Der henvises til kap.
IV.
B.
Samfundsmæssige hensyn ved  

 råstofudnyttelsen Råstofindvindingen vil ofte være i strid med  

 en række modstående hensyn.
Der skal derfor foretages en  

 afvejning mellem de berørte interesser for at afgøre, om der  

 skal gives en tilladelse til den ønskede indvinding eller ej, og for  

 at fastsætte vilkårene for en evt. tilladelse.
 De samfundsmæssige hensyn, der skal indgå i  

 afvejningen er udtømmende opregnet i lovens § 3. Amtsrådene kan  

 således ikke lade hensyn, der ikke fremgår af bestemmelsen,  

 indgå ved behandling af en ansøgning om tilladelse til  

 råstofindvinding.
Det er anført, at amtsrådene også skal  

 lægge vægt på kvaliteten af den pågældende  

 ressource ved vurderingen af, om en given råstofforekomst skal udnyttes  

 eller ej.
Såfremt en råstofforekomst af høj  

 lødighed kun findes i begrænsede mængder inden for en  

 region, vil dette forhold derfor kunne komme til at spille en væsentlig  

 rolle ved den samlede vurdering af, om råstofforekomsten skal udnyttes.  

 Herunder skal amtsrådet vurdere, om arealer med værdifulde  

 råstoffer ikke bør udnyttes til indvinding, før de  

 anvendes til f.eks. byggeri eller vejanlæg.
Amtsrådene skal lægge vægt på de  

 landskabelige forhold, hvor råstofindvindingens ændring af  

 jordoverflade og landskabsbillede indgår, og tage naturmæssige  

 hensyn, dvs. vurdere konsekvenserne for natur- og vådområder i  

 omegnen, f.eks. med hensyn til mulige påvirkninger af vandstand og  

 dermed forholdene for flora og fauna.
Amtsrådene skal også  

 vurdere mulighederne for at opnå nye naturmæssige, landskabelige  

 og rekreative værdier i det ændrede landskab.
Amtsrådene skal sikre, at de  

 miljømæssige konsekvenser af råstofindvinding bliver  

 så små som muligt.
Det gælder f.eks. indvindingens  

 påvirkning af omgivelserne med støv, støj og rystelser.  

 Amtsrådet skal også lægge vægt på  

 grundvandsbeskyttelsen og herunder drikkevandsinteresserne.
For så vidt angår opregningen af de  

 modstående interesser er ikke blot de arkæologiske interesser  

 udtrykkeligt nævnt ved siden af de videnskabelige interesser, men  

 også de geologiske.
De arkæologiske interesser omfatter  

 såvel synlige som ikke synlige jordfaste fortidsminder i form af f.eks.  

 bopladser, gravpladser, gravhøje eller ruiner.
De geologiske  

 interesser omfatter såvel de geologiske aflejringer som det  

 landskabsbillede, der især afspejler de geologiske processer.
 Det er endvidere fastsat, at også hensynet til  

 infrastrukturanlæg og ulemper for luftfarten skal indgå i  

 afvejningen efter lovens § 3.
Med infrastrukturanlæg tænkes navnlig på  

 el-, naturgas- og teleledninger, hvor visse anlæg måske må  

 ombygges som følge af en påtænkt råstofindvinding.  

 Bestemmelsen skal derfor sikre, at råstofmyndigheden ved  

 vilkårsfastsættelsen tager højde herfor og afklarer,  

 hvilke aftaler, der i givet fald skal lægges til grund for en  

 ombygning.
Ligeledes bør råstofmyndigheden tage stilling til,  

 hvordan anlægget skal indgå i terrænet, når  

 området til sin tid skal efterbehandles.
 Ulemper for luftfarten er medtaget i bestemmelsen, fordi  

 der kan opstå flyvesikkerhedsmæssige problemer, hvis  

 sødannelser i nærheden af offentlige godkendte flyvepladser  

 og/eller militære flyvestationer tiltrækker fugle.
Om varetagelsen af de samfundsmæssige hensyn ved  

 enkeltsagsbehandlingen henvises nærmere til kap.
VIII og især  

 kap.
IX.
III Lovens  

 område Kap.
III gennemgår lovens område, herunder  

 hvilke forekomster, der er omfattet af råstofloven, og hvilke, der er  

 omfattet af undergrundsloven.
Endvidere redegøres der for, hvordan der  

 afgrænses mellem administration af råstofindvinding på land  

 og råstofindvinding på havbunden.
A.
Hvilke forekomster er  

 omfattet af  

 råstofloven Loven omfatter i henhold til § 2, bentonit, brunkul,  

 diatoméjord, ekspanderende ler, flint, fyldjord, råjord, gnejs,  

 granit, grus, kalk, kaolin, kildekalk, kiselgur, kridt, kul, kvartssand, ler,  

 mergel, metan (kvartær), moler, mosekalk, muld, myremalm, okkermalm,  

 sand, sandsten, skaller, skifer, sten, søkalk, tørv og lignende  

 forekomster.
For så vidt angår råstoffet metan er det  

 alene den forekomst, der er dannet i mellemistidsaflejringer og senere  

 (kvartære lag), der er omfattet af råstofloven.
Metan fra  

 afsluttede lossepladser er på tilsvarende vis omfattet af  

 råstoflovens regler, hvorfor etablering af indvindingsanlæg  

 sådanne steder forudsætter tilladelse efter lovens § 7, stk. 1.  

 Metan i de dybereliggende lag er omfattet af undergrundsloven, jf. pkt.  

 B.
Indvinding af sand for at udnytte mineraler og metaller,  

 der kan forekomme i sandet, er også omfattet af råstofloven.  

 Efter råstofloven tillægges det ikke betydning, hvilken  

 anvendelse råstofferne har.
Det er alene råstoffernes betegnelse  

 ved indvindingen, der er afgørende.
Sand, som f.eks. tungsand, der har  

 et særligt indhold af titanium m.m., kan således ikke betegnes  

 som et særligt råstof, der adskiller sig fra andet sand.
Med "lignende forekomster" tænkes bl.a. på  

 affalds- og restprodukter, der opgraves med henblik på videresalg og  

 anvendelse som de naturbundne råstoffer.
Opgravning og udnyttelse vil i  

 særlige tilfælde være omfattet af råstofloven og  

 kræve en tilladelse efter lovens § 7, stk. 1 Selve deponeringen af affalds- og restprodukterne er  

 omfattet af miljøbeskyttelseslovens bekendtgørelse nr. 807 af  

 25. oktober 1999 om godkendelse af listevirksomhed.
Så længe et  

 depot er i drift, vil opgravning med henblik på nyttiggørelse af  

 de deponerede materialer være en ændring af driften af det  

 pågældende depot, der vil forudsætte en supplerende  

 tilladelse efter miljøbeskyttelsesloven.
Opgravning fra et afsluttet depot er imidlertid ikke  

 godkendelsespligtig efter miljøbeskyttelsesloven.
Opgravning fra  

 sådanne depoter vil i henseende til gener og ulemper kunne sidestilles  

 med en indvinding af naturbundne råstoffer.
Der vil endvidere  

 være et tilsvarende behov for, at der udføres en efterbehandling  

 af det udgravede område.
 Det indebærer, at der i lighed med  

 ansøgninger om tilladelse til indvinding af naturbundne  

 råstoffer skal foretages en individuel vurdering af en række  

 forhold, før der meddeles en tilladelse efter råstofloven.
B.  

 Undergrundsloven Lov om anvendelse af Danmarks undergrund gælder for  

 de råstoffer, der ikke var underkastet privatøkonomisk  

 udnyttelse før 1932, dvs. bl.a. olie, naturgas og salt samt jordvarme  

 (geotermisk energi).
 I henhold til råstoflovens § 2 gælder loven  

 ikke for de råstoffer, der er omfattet af undergrundsloven.
C.
Forekomster på  

 landjorden /  

 søterritoriet Grænsen mellem de områder, der er omfattet af  

 lovens kapitel 3 om forekomster på landjorden, og de områder, der  

 er omfattet af kapitel 4 om forekomster på søterritoriet, er den  

 daglige højeste vandstandslinie.
 Forekomster landværts denne linie er omfattet af  

 bestemmelserne i kapitel 3, hvor amtsrådet er myndighed, mens  

 forekomster søværts linien er omfattet af kapitel 4, hvor Skov-  

 og Naturstyrelsen er myndighed.
 Der findes havneanlæg, hvor der på den ene  

 side af havnen sker stadig aflejring af materialer på havbunden  

 (søterritoriet), men efterhånden sker aflejringerne ved  

 sandflugt og i stormsituationer over dagligvandslinien, dvs. at der sker  

 tilvækst af land.
Sejlrenden og havneindløbet holdes normalt farbar  

 ved gennemførelse af oprensning med et specialfartøj, men  

 såfremt aflejringerne fortsættes, kan det på et vist  

 tidspunkt være nødvendigt at fjerne disse for at sikre fortsat  

 besejling af havnen.
For at opnå en økonomisk overkommelig  

 løsning på fjernelsen af disse materialer gennemføres det  

 nogle steder som råstofindvinding, dvs. materialerne afgraves på  

 eller fra land og placeres andet steds eller køres væk på  

 lastvogn.
I denne situation kan det være vanskeligt at  

 fastlægge grænsen mellem land og søterritorium og  

 sagsbehandle efter den, fordi grænsen naturligt rykker frem for hver  

 dag, der sker aflejringer, og kunstigt rykker tilbage for hver dag, der sker  

 råstofindvinding, såfremt der graves dybere end  

 dagligvandsniveauet.
Det følger jo af sagens natur, at fjernelsen af  

 de pågældende materialer også er nødvendig i et vist  

 omfang under dette niveau.
 I en konkret arbejdssituation, hvor dagligvandslinien  

 flyttes på denne måde, vil det være meget  

 uhensigtsmæssigt, såfremt der opstår tvivl om, hvorvidt det  

 er en "landtilladelse" eller en "vandtilladelse", der er  

 gældende, og dermed om det er amtsrådet eller Skov- og  

 Naturstyrelsen som myndighed, der i givet fald skal varetage tilsyn og  

 sagsbehandling.
Naturklagenævnet har i en afgørelse af 13.  

 oktober 1998 tiltrådt, at en sådan råstofindvinding  

 behandles efter reglerne om indvinding på land, idet opgravningerne  

 foretages med landbaseret materiel og med efterbehandling på land.  

 Dette svarer til Skov- og Naturstyrelsens normale praksis på  

 området.
Nævnet har i sin afgørelse fastsat, at der  

 maksimalt må graves til 2 m under havoverfladen.
 Såfremt gravningen udelukkende sker  

 søværts dagligvandslinien, behandles sagen derimod af Skov- og  

 Naturstyrelsen efter reglerne i lovens kap. 4, også selv om gravningen  

 gennemføres med landbaseret materiel.
Om den nærmere administration af indvinding på  

 strandbredder, henvises til kap.
V, pkt.
E med hensyn til  

 ikke-erhvervsmæssig indvinding, og kap.
IX, pkt.
C.1 med hensyn til  

 erhvervsmæssig indvinding.
IV Planlægning af  

 råstofindvindingen Kap.
IV rummer en beskrivelse af råstofindvindingens  

 indpasning i regionplanlægningen, herunder forholdet til de  

 internationale naturbeskyttelsesområder, og reglerne om VVM-procedure.  

 Der omtales tillige den særlige råstofplanlægning og gives  

 en gennemgang af forholdet til kommune- og lokalplanlægning.
Amtsrådet er indtil den 1. juli 2000  

 regionplanmyndighed i hele landet (bortset fra Københavns og  

 Frederiksberg kommuner). Den 1. juli 2000 sker der en ændring i  

 hovedstadsområdet, hvor Hovedstadens Udviklingsråd bliver  

 regionplanmyndighed.
Udviklingsrådet skal dog ikke administrere  

 råstofloven.
A.  

 Regionplanlægning 1. generelt I planloven er der fastsat regler om, at regionplanerne  

 skal indeholde retningslinier for anvendelse af arealer til udnyttelse af  

 sten, grus og andre naturforekomster i jorden.
Der skal således udlægges graveområder,  

 hvor råstofressourcerne er til stede, samtidig med, at der er taget  

 mest muligt hensyn til andre interesser i det åbne land, såsom  

 landskabelige forhold, vandforsyningsmæssige og  

 vandindvindingsmæssige interesser, naturen, jordbrugsmæssige  

 forhold m.v.
Der henvises til planlovens nærmere regler herom.
 Regionplanmyndigheden skal være opmærksom  

 på, at de områder, der er udlagt som graveområder normalt  

 vil være negativområder for skovrejsning, men at de efter endt  

 indvinding og udførelse af efterbehandling kan udlægges som  

 positivområde ved en efterfølgende regionplanrevision.
 Tilsvarende gælder for andre arealinteresser, at de  

 også kan komme ind som positivområder, når  

 råstofindvinding i et område er ophørt.
2. Internationale  

 naturbeskyttelsesområder Ved bekendtgørelse nr. 782 af 1. november 1998 om  

 afgrænsning og administration af internationale  

 naturbeskyttelsesområder (EF-fuglebeskyttelsesområder,  

 EF-habitatområder og Ramsarområder) er der i henhold til  

 planloven og råstofloven m.fl. fastsat bestemmelser, hvorefter der i de  

 internationale beskyttelsesområder ikke må planlægges for  

 forskellige formål.
Dette gælder således udlægning i  

 regionplanen af nye områder til råstofindvinding på land,  

 jf. bekendtgørelsens § 3, stk. 2, nr. 4).
Der kan dog efter bekendtgørelsens § 3, stk. 4  

 planlægges for foranstaltninger, som vil medføre forbedringer af  

 naturforholdene i det berørte område.
Hvis der skal  

 udlægges et område til råstofindvinding skal forbedringerne  

 i givet fald fremgå af regionplanens retningslinier for  

 efterbehandling.
Ministeren kan særlige tilfælde og under respekt  

 af Habitatdirektivets artikel 6 tillade fravigelse af § 3, stk. 2, jf.,  

 bekendtgørelsens § 8.
Tilladelsesarbejdet til indvinding i disse  

 beskyttelsesområder vil altid indeholde en gennemgang(screening) for at  

 afklare, om råstofindvindingen må antages at kunne få  

 væsentlig virkning på miljøet.
Afklaringen skal ske med  

 baggrund i indvindingens karakteristika, mulige  

 miljøpåvirkninger samt omgivelsernes sårbarhed.
Den danner  

 grundlag for en vurdering af behovet for en VVM-procedure, jf. pkt. 3.
 Der henvises endvidere til den særlige vejledning i  

 administration og forvaltning af internationale  

 naturbeskyttelsesområder.
3.  

 VVM-procedure VVM (Vurdering af virkninger på miljøet) er  

 en del af regionplanlægningen, der gennemføres i de  

 tilfælde, hvor et bestemt anlæg, herunder råstofindvinding,  

 omfattes af bestemmelserne, jf. bekendtgørelse nr. 849 af 30.  

 september 1994 om tilladelse m.v. til de anlæg, der er omfattet af  

 miljøvurderinger i henhold til lov om planlægning (VVM) og  

 bekendtgørelse nr. 428 af 2. juni 1999 om supplerende regler i  

 medfør af lov om planlægning (samlebekendtgørelse).
Med hensyn til konkret gennemførelse m.m. af  

 VVM-procedure henvises der til kap.
IX, pkt.
B.
B.  

 Råstofplanlægning Amterne er ikke længere lovmæssigt forpligtet  

 til at vedligeholde og opretholde en råstofplanlægning, idet  

 lovbestemmelserne om sektorplanlægning blev ophævet i 1987. Det  

 betyder dog ikke, at planlægningen inden for råstofområdet  

 er bortfaldet.
Det er forudsat i lovforslagets bemærkninger, at der  

 fortsat - afhængig af de enkelte amters behov - foretages den  

 nødvendige planlægning for at sikre varetagelsen af de  

 interesser, der er nævnt i formålsbestemmelserne.
Amtsrådene bør derfor løbende foretage  

 det nødvendige planlægningsarbejde for at sikre, at  

 råstofforekomsterne bliver indvundet og anvendt hensigtsmæssigt  

 inden for regionen og så vidt mulig udnyttes, før de  

 beslaglægges til andre formål.
Råstofplanlægningen  

 vil dermed få stor betydning som grundlag for lovens administration og  

 forenkle sagsbehandlingen, idet en række forhold omkring indvindingens  

 nærmere tilrettelæggelse, vilkårsfastsættelsen og  

 efterbehandlingen allerede vil være afklaret gennem  

 sektorplanlægningen.
C.  

 Kommuneplanlægning Efter planloven skal kommuneplanens hovedstrukturdel  

 angive de overordnede mål for udvikling og arealanvendelse i kommunen,  

 herunder også for arealanvendelsen til udnyttelse af sten, grus og  

 andre naturforekomster i jorden.
Kommuneplanen vil hovedsageligt indeholde en  

 gentagelse af regionplanens retningslinier.
 Det kan dog forekomme, at en kommuneplan indeholder  

 bestemmelser om særlige efterbehandlingsvilkår vedrørende  

 den efterfølgende anvendelse, navnlig af bynære arealer til  

 egentlige byudviklingsformål, nærrekreative områder  

 o.lign.
D.  

 Lokalplanlægning I henhold til lov om planlægning skal der, eller kan  

 der, i visse tilfælde udarbejdes lokalplaner i forbindelse med  

 råstofindvinding.
1.  

 Lokalplanpligt Efter planlovens § 13, stk. 2 skal en lokalplan  

 tilvejebringes, før der gennemføres større udstykninger  

 eller større bygge- og anlægsarbejder.
Råstofindvinding og eventuelle anlæg i  

 forbindelse hermed henhører under begrebet bygge- og  

 anlægsarbejder.
I nogle tilfælde vil en råstofindvinding  

 derfor kræve udarbejdelse af lokalplan.
Det er kommunalbestyrelsen som lokalplanmyndighed, der  

 afgør, om en given råstofindvinding er et "større"  

 arbejde, der kræver, at en lokalplan tilvejebringes.
Ved  

 afgørelsen af dette spørgsmål skal der lægges  

 afgørende vægt på, om den påtænkte  

 råstofindvinding fremkalder væsentlige ændringer i det  

 bestående miljø. Afgørelsen af  

 lokalplanpligtspørgsmålet vil således især bero  

 på relationerne til omgivelserne, herunder om arealet ligger i  

 nærheden af eksisterende eller planlagt bebyggelse eller rekreative  

 arealer.
Kommunalbestyrelsens afgørelse af spørgsmålet om  

 lokalplanpligt kan påklages til Naturklagenævnet, jf. planlovens  

 § 58, stk. 1, nr. 4.
I de tilfælde, hvor en lokalplan skal  

 tilvejebringes, før en indvinding kan gennemføres, kan den  

 fastlægge bestemmelser om anvendelsen både på kort sigt og  

 på lang sigt.
Planen kan i øvrigt indeholde bestemmelser, der  

 regulerer tilkørselsforholdene til området, hegnsforhold,  

 afskærmningsforanstaltninger, placering af bygninger og faste  

 anlæg m.v.
Tilladelsen til indvinding må i givet fald stemme  

 overens med lokalplanen.
Der henvises til kap.
X, pkt.
D.12.
2.  

 Lokalplanret Efter planlovens § 13, stk. 1 kan kommunalbestyrelsen  

 tilvejebringe en lokalplan med henblik på at regulere en række  

 forhold af betydning for arealanvendelsen, herunder i forbindelse med  

 råstofindvinding.
De fleste af de forhold, der kan reguleres i en lokalplan,  

 reguleres imidlertid også efter råstofloven i de vilkår,  

 der fastsættes for en råstoftilladelse.
Der vil derfor i  

 almindelighed ikke være behov for, at kommunalbestyrelsen udarbejder en  

 lokalplan for råstofindvinding efter bestemmelsen.
Kommunalbestyrelsen  

 kan i stedet anmode amtsrådet om at stille en række vilkår  

 med henblik på at imødekomme eventuelle ønsker fra  

 kommunalbestyrelsen om råstofindvindingens nærmere  

 tilrettelæggelse og den efterfølgende arealanvendelse.
 Såfremt arealanvendelsen efter endt indvinding skal  

 være en mere aktiv anvendelse, f.eks. rekreative formål, og  

 efterbehandlingen skal tilrettelægges med henblik på dette, kan  

 det være formålstjenligt at fastlægge de nærmere  

 retningslinier herfor i en lokalplan allerede fra indvindingens start.
Såfremt en kommunalbestyrelse ønsker at  

 tilvejebringe en lokalplan som udslag af lokalplanretten, gælder det  

 tilsvarende, at råstofindvindingstilladelsen må være i  

 overensstemmelse med lokalplanen.
Der henvises til kap.
X, pkt.
D.12.
V  

 Ikke-erhvervsmæssig  

 indvinding Kap.
V handler om den ikke-erhvervsmæssig  

 indvinding, der kan gennemføres uden tilladelse efter  

 råstofloven, men som kan forudsætte en anmeldelse til  

 amtsrådet.
Der gives en gennemgang af den historiske baggrund og de  

 nuværende regler, herunder afgrænsningen til erhvervsmæssig  

 råstofindvinding, og hvordan amtsrådet behandler anmeldelser.
Der  

 gives tillige en særlig gennemgang af spørgsmålet om den  

 ikke-erhvervsmæssige indvinding på strandarealer og de  

 særlige regler herfor.
Endelig gives der en gennemgang af forholdet til  

 anden lovgivning.
A.  

 Generelt Erhvervsmæssig indvinding sker, når  

 råstofferne udnyttes til industriel anvendelse eller med henblik  

 på brug eller videresalg til brug inden for bygge- eller  

 anlægssektoren og lignende.
Der henvises til gennemgangen i kap.
VII.
 Ikke-erhvervsmæssig indvinding er til private  

 formål som modsætning til erhvervsmæssig eller offentlig  

 indvinding.
B.  

 Baggrunden for  

 reglerne Reglerne om ikke-erhvervsmæssig indvinding i  

 råstoflovens § 7, stk. 2 har sammenhæng med en tilsvarende regel  

 i landbrugsloven.
Her blev den oprindeligt indført i 1967, hvor der  

 ved en revision af landbrugslovgivningen blev indført bestemmelser om  

 tilladelse til råstofindvinding på landbrugsejendomme.
Den gældende udformning af bestemmelserne i  

 landbrugsloven om råstofindvinding fremgår nu af lovens § 7 a,  

 hvorefter jorderne til en landbrugsejendom skal udnyttes på forsvarlig  

 jordbrugsmæssig måde i det omfang, de er egnede hertil.
Ved  

 jordbrugsmæssig udnyttelse forstås, at jorderne anvendes til  

 landbrug, skovbrug, gartneri, herunder blomstergartneri, frugtplantage,  

 planteskole eller lignende jordbrugsvirksomhed.
Ingen del af jorderne  

 må tages i brug til anden anvendelse, herunder til udnyttelse af  

 forekomster i jorden, såsom sten, grus, sand, ler, kridt og  

 tørv.
Ejeren kan dog udnytte forekomster i jorden i begrænset  

 omfang til eget brug eller give andre en tilsvarende begrænset  

 udnyttelsesret.
Råstofindvinding i videre omfang kræver fortsat  

 en tilladelse efter landbrugsloven.
Bestemmelsen i landbrugsloven sikrer ejeren en mulighed  

 for fortsat til eget brug at udnytte råstofforekomster på  

 ejendommen uden at skulle have tilladelse hertil fra landbrugsministeriet, nu  

 Fødevareministeriet.
Ejeren kan endvidere give andre en tilsvarende  

 begrænset udnyttelsesret.
Den udnyttelse, der er tale om, er altså til privat  

 brug - ikke til offentlig brug eller til erhvervsmæssige  

 formål Ved vedtagelsen af den første råstoflov i  

 1972 blev der i denne lov også medtaget en bestemmelse om  

 begrænset udnyttelse.
Bestemmelsen fremgår af § 5, stk. 1, nr. 4)  

 i lov nr. 285 af 7. juni 1972 om udnyttelse af sten, grus og andre  

 naturforekomster i jorden og på søterritoriet, hvorefter en  

 indvindingstilladelse ikke kræves, når ejeren af en ejendom i  

 begrænset omfang udnytter eller agter at udnytte sådanne  

 forekomster til eget brug eller at give andre en tilsvarende begrænset  

 udnyttelsesret.
 Efter lovens § 5, stk. 2 skulle ejeren dog anmelde til  

 amtsrådet, at den pågældende råstofindvinding fandt  

 sted eller ville finde sted.
De daværende bestemmelser om begrænset  

 udnyttelse af forekomster i jorden på landbrugsejendomme blev med  

 indførelsen i råstoflovgivningen samtidigt udvidet til  

 også at omfatte ejendomme uden landbrugspligt.
Der skete imidlertid  

 ikke nogen ændring i, hvad der kunne forstås ved begrænset  

 udnyttelse.
Det fremgår således direkte af  

 bemærkningerne til lovforslaget i 1972, at i det omfang, der tidligere  

 er givet kommuner tilladelse (med ejerens samtykke) i henhold til  

 kystfredningsloven til at hente sand på strandbredder til anlæg  

 og vedligeholdelse af offentlige veje, kan dette nu kun ske med tilladelse  

 efter lovens § 4. Om indvinding på strandbredder henvises til det  

 efterfølgende pkt.
E samt kap.
IX, pkt.
C.1.
 Fredningsstyrelsen har ved brev af 9. oktober 1979  

 vejledende udtalt, at en kommune ikke kan foretage ikke-erhvervsmæssig  

 indvinding på ejendomme tilhørende andre, fordi der ikke kan  

 være tale om, at indvindingen foregår til anvendelse til private  

 formål.
Ved gennemførelsen af den nye råstoflov i  

 1977 skete der bl.a. en revision af bestemmelserne om den begrænsede  

 udnyttelse til eget brug, idet den blev formuleret som en modsætning  

 til den erhvervsmæssige indvinding og dermed benævnt  

 ikke-erhvervsmæssig indvinding.
Det fremgår af  

 bemærkningerne til lovforslaget, at ændringen af teksten alene er  

 af redaktionel karakter.
Samtidig blev det for at lette administrationen  

 fastsat, at kun ikke-erhvervsmæssige indvindinger af et vist omfang var  

 omfattet af pligten til at anmelde.
C.  

 Nuværende  

 regler Ved de senere revisioner af råstofloven er det alene  

 spørgsmålet om anmeldepligt og amtsrådets mulighed for at  

 stille vilkår om efterbehandling eller andet, der er blevet  

 ændret.
Det er således stadig alene den private anvendelse - som  

 modsætning til offentlig eller erhvervsmæssig anvendelse - der er  

 omfattet af undtagelsen fra tilladelseskravet i råstoflovens § 7, stk.  

 1.
 Heraf følger dog ikke, at ikke-erhvervsmæssig  

 indvinding kan finde sted på alle ejendomme og af enhver til et  

 vilkårligt formål, idet sådanne indvindinger er  

 karakteriseret ved:
 De mængder, der indvindes, er beskedne.
 Materialerne videresælges ikke til brug i bygge- og  

 anlægssektoren eller til industrielle formål.
 Materialerne anvendes fortrinsvist umiddelbart omkring  

 indvindingsstedet til private formål, typisk til vedligeholdelse af  

 mark- og skovveje.
 Ikke-erhvervsmæssig indvinding foretages normalt af  

 ejendommens ejer (evt. forpagter), men ejeren kan også lade andre  

 (f.eks. en nabo) foretage en tilsvarende begrænset indvinding til  

 private formål.
Reglerne om privat brug indebærer, at offentlige  

 myndigheder ikke kan foretage eller lade foretage sådanne  

 ikke-erhvervsmæssige indvindinger, medmindre den pågældende  

 myndighed handler i sin egenskab som privat ejer af den  

 pågældende ejendom.
Dette indebærer eksempelvis:
 På en offentlig ejet landbrugsejendom eller  

 skovbrugsejendom, der drives som sådan, kan der foretages  

 ikke-erhvervsmæssig indvinding til brug for denne ejendoms markveje og  

 lignende.
 På et offentligt ejet idrætsanlæg,  

 campingplads eller lignende kan der ikke foretages ikke-erhvervsmæssig  

 indvinding til brug for denne eller andre ejendomme, da ejendommen er udlagt  

 til offentlige eller rekreative formål, dvs. ikke til private  

 formål.
 Indvinding til brug for vedligeholdelse eller anlæg  

 af offentlige veje vil altid være erhvervsmæssig, da der ikke er  

 tale om private formål.
Efter råstoflovens regler kan der uden videre  

 foretages ikke-erhvervsmæssig råstofindvinding, såfremt der  

 er tale om mindre omfang, dvs. mindre end 200 m³ årligt.
Såfremt  

 indvindingen vil overstige denne mængde, skal der ske forudgående  

 anmeldelse heraf til amtsrådet, endvidere skal der ske efterbehandling  

 af indvindingsarealet, jf. pkt.
D.
Ved opgørelsen af  

 indvindingsmængde skal der tages hensyn til den samlede mængde  

 pr. år, og ikke størrelsen af den enkelte indvindingsopgave hen  

 over året.
 Det bemærkes dog, at en ikke-erhvervsmæssig  

 råstofindvinding - uanset omfang - kun kan foretages på arealer,  

 der er generelt beskyttede efter anden lovgivning, såfremt der meddeles  

 dispensation eller tilladelse hertil efter denne anden lovgivning, jf. pkt.  

 F.
D.  

 Anmeldelse ved indvinding over 200  

 m³ Såfremt den ikke-erhvervsmæssige indvinding  

 på en ejendom vil overstige 200 m³ årligt, skal der inden  

 indvindingens påbegyndelse ske anmeldelse til det  

 pågældende amtsråd.
Anmeldelsen skal indgives på et  

 særligt skema og indeholde de oplysninger, der fremgår af  

 skemaet, herunder at skemaet skal være underskrevet af ejendommens  

 ejer.
 Skov- og Naturstyrelsen har senest i 1997 udarbejdet et  

 skema til brug for anmeldelsen.
1.  

 Amtsrådets  

 vurdering Indvindingen kan påbegyndes i umiddelbar  

 forlængelse af, at anmeldelsen er indgivet til amtsrådet.
Det er  

 derfor vigtigt, at amtsrådet i givet fald reagerer hurtigt,  

 såfremt der er særlige forhold, der skal tages i betragtning.  

 Under alle omstændigheder er der - bortset fra strandbredder m.v. jf.  

 pkt.
E - en frist på 4 uger for amtsrådet til at stille  

 vilkår.
 Amtsrådet må ud fra oplysningerne i skemaet  

 vurdere, om anmeldelsen kan omfatte en længere indvindingsperiode,  

 eller om det, bl.a. af hensyn til muligheden for at fastsætte  

 vilkår, vil være mest hensigtsmæssigt alene at lade  

 anmeldelsen omfatte det pågældende år.
 Amtsrådet bør i sidstnævnte  

 tilfælde underrette anmelder om, at anmeldelsen kun vil omfatte det  

 pågældende år, og at der skal indsendes en anmeldelse  

 på ny, såfremt den ikke-erhvervsmæssige indvinding vil  

 overstige 200 m³ i et senere år.
Udgangspunktet i såvel råstofloven som  

 landbrugsloven er, at muligheden for den ikke-erhvervsmæssige  

 indvinding er en rettighed knyttet til ejendommen.
Såfremt  

 amtsrådet skønner, at en ikke-erhvervsmæssig indvinding  

 vil medføre uønskede landskabelige forandringer eller af andre  

 årsager ikke bør gennemføres, kan der derfor ikke gives  

 afslag efter råstofloven, men der må i stedet rejses en  

 fredningssag efter naturbeskyttelsesloven.
 Såfremt amtsrådet ud fra anmeldelsen kan se,  

 at iværksættelse af den ikke-erhvervsmæssige indvinding  

 forudsætter tilladelse efter anden lovgivning, bør  

 amtsrådet snarest gøre anmelderen opmærksom herpå,  

 samt oplyse til hvilken myndighed, særskilt ansøgning skal  

 indgives.
2.  

 Særlige  

 vilkår Amtsrådet kan inden 4 uger efter anmeldelsens  

 modtagelse stille særlige vilkår for indvindingen.
Hvilke  

 vilkår, der i givet fald skal stilles, beror på amtsrådets  

 skøn i den konkrete sag.
 Selv om amtsrådet ikke har til hensigt at  

 fastsætte særlige vilkår på baggrund af en  

 anmeldelse, vil det være i overensstemmelse med god forvaltningsskik,  

 hvis amtsrådet orienterer den pågældende om, at anmeldelsen  

 er modtaget, og at indvindingen kan gennemføres.
3.  

 Efterbehandling I henhold til § 7, stk. 3 i råstofloven er der nu  

 indført en pligt for indvinderen til at gennemføre  

 efterbehandling af det areal, der er omfattet af den  

 ikke-erhvervsmæssige indvinding.
Denne efterbehandlingspligt  

 gælder dog kun, såfremt indvindingen er af en sådan  

 størrelse, at den er anmeldepligtig.
4.  

 Underretning og  

 klage Amtsrådets afgørelser om vilkår efter  

 råstofloven for ikke-erhvervsmæssige indvindinger samt  

 vilkår for og forbud mod ikke-erhvervsmæssige indvindinger  

 på strandbredder m.v. jf. pkt.
E kan ikke påklages til anden  

 administrativ myndighed, jf. lovens § 13, stk. 1.
Amtsrådet skal underrette ansøgeren herom ved  

 sagens afgørelse.
Der henvises nærmere til kap.
XI, pkt.  

 G.1.
 Amtsrådet har ikke pligt til at underrette andre -  

 evt. bortset fra Kystinspektoratet - om afgørelsen.
 E.  

 Særligt om indvinding på strandbredder  

 m.v.
1.  

 Almindelig indvinding på  

 strandbredder Såfremt en ikke-erhvervsmæssig indvinding skal  

 foregå på strandbredder og andre kyststrækninger, har  

 amtsrådet mulighed for - også efter 4 ugers fristen - ikke blot  

 at fastsætte vilkår, men også at nedlægge forbud mod  

 den ikke-erhvervsmæssige indvinding.
 I henhold til administrationscirkulæret skal  

 amtsrådet forelægge anmeldelsen for Kystinspektoratet, og ved  

 sagens afgørelse skal amtsrådet følge Kystinspektoratets  

 indstilling om vilkår eller forbud.
2.  

 Indvinding på naboarealer til  

 havneanlæg Rundt langs kysten er der en række eksempler  

 på, at der sker aflejringer af sand og ral i større omfang  

 på den ene side af havnen på grund af havnemolernes indvirkning  

 på strømforholdene langs kysten.
Når aflejringerne har  

 nået en vis størrelse, kan der derefter ske en tilsanding af  

 selve havnearealerne, hvorfor der nogle steder af forebyggelsesmæssige  

 årsager sker gravning og bortkørsel af sand og ral.
Hvor det drejer sig om flytninger eller indvinding af  

 strandsand på naboarealer til havnearealer, er der i tidens løb  

 dannet en administrationspraksis, hvorved der er blevet lagt en skillelinie  

 mellem erhvervsmæssig og ikke-erhvervsmæssig indvinding.
Der  

 henvises tillige til kap.
III, pkt.
C.
 Denne skillelinie kan illustreres således:
 Fjernelse af strandsand fra strandarealer for derved at  

 forebygge tilsanding af en havn og/eller et havneindløb betragtes som  

 råstofindvinding, fordi der ikke er tale om et egentligt  

 anlægsarbejde.
 Indvinding af strandsand, der udlægges på  

 strandarealerne på den anden side af havnen, for der at indgå i  

 de fortsatte kystprocesser (strandfodring), betragtes som  

 ikke-erhvervsmæssig indvinding.
 Indvinding af strandsand, der flyttes til andre  

 strandarealer som strandforbedring, eller som anvendes til  

 anlægsarbejder m.v., betragtes som erhvervsmæssig indvinding.
 3.  

 Erhvervsmæssig / ikke-erhvervsmæssig, ankeafgørelser  

 m.m.
 Råstofindvinding på strandarealer er  

 efterhånden ikke særligt almindeligt, men der findes nogle  

 få principielle afgørelser, der kan tjene til belysning af  

 administrationspraksis.
Overfredningsnævnet har ved afgørelse af 1.  

 juni 1988 stadfæstet en dispensation fra naturfredningslovens  

 strandbeskyttelseslinie til råstofindvinding på et strandareal,  

 der tilgrænser en privat havn på samme ejendom.  

 Råstofindvindingen havde til formål at forebygge tilsanding af  

 havneindløbet, og det indvundne sand blev anvendt til  

 vedligeholdelsesarbejder på ejerens ejendom.
Det fremgår af  

 sagen, at ejeren har indsendt en anmeldelse om ikke-erhvervsmæssig  

 anvendelse til amtet, der ikke har bemærkninger til sagen.  

 Overfredningsnævnet præciserer i sin afgørelse, at  

 materialerne ikke må anvendes uden for ejendommen.
Ved byretsdom af 10. oktober 1989 er en vognmand  

 idømt en bøde på 1.000 kr. for ulovlig  

 erhvervsmæssig råstofindvinding på et strandareal.  

 Vognmanden havde kontrakt på transport af sand fra strandarealet til  

 brug for en støberivirksomhed, der havde tilladelse til at indvinde  

 sand til brug for metalstøbeforme.
Vognmanden leverede på eget  

 initiativ - og med ejerens mundtlige godkendelse - sand til et lokalt  

 byggeri.
Miljøankenævnet har ved afgørelse af  

 8. februar 1990 stadfæstet et afslag til fortsat erhvervsmæssig  

 råstofindvinding på et strandareal.
Arealet ejes af en vognmand,  

 der ønskede at kunne fortsætte indvinding af grus med et  

 årligt omfang på op til 800 m³ til brug for lokale  

 anlægsarbejder.
 Et amtsråd har ved afgørelse af 28. december  

 1993 meddelt tilladelse til, at en kommune på et kommunalt ejet  

 strandareal kan foretage erhvervsmæssig indvinding af sand med henblik  

 på kystfodring på et andet kommunalt ejet strandareal beliggende  

 i en afstand af mere end 2 km.
Naturklagenævnet har ved afgørelse af 13.  

 oktober 1998 fastslået, at udgravninger af sand med det primære  

 formål at friholde en havn for tilsanding kan betegnes som  

 råstofindvinding, idet sandet sælges til den entreprenør,  

 der forestår gravearbejdet, og derefter anvendes erhvervsmæssigt  

 uden for det område, hvor det opgraves.
Nævnet har derefter  

 stadfæstet en tilladelse efter råstoflovens § 7, stk. 1.
F.  

 Forholdet til anden  

 lovgivning En ikke-erhvervsmæssige indvinding kan  

 forudsætte tilladelse efter anden lovgivning, uanset indvindingens  

 størrelse.
Amtsrådet bør derfor gøre anmelderen  

 opmærksom herpå, samt oplyse til hvilken myndighed,  

 særskilt ansøgning skal indgives.
Skovloven rummer ikke en bestemmelse om  

 ikke-erhvervsmæssig indvinding, og der forudsættes derfor en  

 tilladelse i henhold til lovens § 10 om terrænændringer fsv.  

 angår skovarealer.
Loven administreres af statsskovdistrikterne.
En ikke-erhvervsmæssig indvinding vil endvidere  

 kunne være planlagt på arealer omfattet af  

 naturbeskyttelseslovens bestemmelser om beskyttede naturtyper, beskyttede  

 sten- og jorddiger, beskyttelseslinier i forhold til strande, ferske vande  

 eller fortidsminder i henhold til §§ 3, 4, 15, 16 og 18, jf. gennemgangen i  

 kap.
IX, pkt.
C.4. I så fald er det en forudsætning, at der gives  

 dispensation eller tilladelse i henhold til disse bestemmelser.
 En ikke-erhvervsmæssig indvinding vil endelig kunne  

 være planlagt på arealer, hvor der findes skjulte fortidsminder,  

 der er omfattet af museumslovens § 26.
En tilladelse er ikke nødvendig på  

 landbrugsejendomme, fordi landbrugsloven, som tidligere nævnt under  

 pkt.
B, rummer en bestemmelse om mulighed for at gennemføre  

 ikke-erhvervsmæssig indvinding uden tilladelse.
VI  

 Prøvegravninger Kap.
VI handler om prøvegravning, der kan  

 gennemføres uden tilladelse efter råstofloven, men som kan  

 forudsætte en anmeldelse til amtsrådet.
Der gives en gennemgang  

 af, hvordan amtsrådet behandler anmeldelser.
Endelig gives der en  

 gennemgang af forholdet til anden lovgivning.
A.  

 Generelt Med virkning fra 1. januar 1997 er der i råstofloven  

 indføjet særlige regler om større prøvegravninger.  

 Hidtil har der uden videre kunnet foretages prøvegravninger uanset  

 omfang, men nu er der - som for ikke-erhvervsmæssig  

 råstofindvinding - indført en grænse på 200 m³.
Såfremt prøvegravningen vil overstige denne  

 mængde, skal der ske forudgående anmeldelse heraf til  

 amtsrådet, endvidere skal der ske efterbehandling af gravearealet.
Ved  

 opgørelsen af prøvegravningsmængde skal der tages hensyn  

 til den samlede opgravningsmængde, inkl. overjord på det  

 pågældende areal, og ikke størrelsen af mængden for  

 hvert enkelt prøvegravningshul.
 Reglerne om anmeldelse af prøvegravning  

 gælder også for arealer, hvor der er meddelt tilladelse til  

 råstofindvinding, men hvor indvinding ikke er igangsat.
B.
Anmeldelse ved  

 prøvegravning over 200  

 m³ Såfremt udførelse af prøvegravning  

 på en ejendom vil overstige 200 m³ i alt, skal der inden gravningens  

 påbegyndelse ske anmeldelse til det pågældende  

 amtsråd.
Anmeldelsen skal indgives på et særligt skema og  

 indeholde de oplysninger, der fremgår af skemaet, herunder at skemaet  

 skal være underskrevet af ejendommens ejer.
 Skov- og Naturstyrelsen har udarbejdet et skema til brug  

 for anmeldelsen.
1. Amtsrådets  

 vurdering Gravningen kan påbegyndes i umiddelbar  

 forlængelse af, at anmeldelsen er indgivet til amtsrådet.
Det er  

 derfor vigtigt, at amtsrådet i givet fald reagerer hurtigt,  

 såfremt der er særlige forhold, der skal tages i betragtning.  

 Under alle omstændigheder er der en frist på 4 uger for  

 amtsrådet til at stille vilkår.
2. Særlige  

 vilkår Amtsrådet kan inden 4 uger efter anmeldelsens  

 modtagelse stille særlige vilkår for prøvegravningen.  

 Hvilke vilkår, der i givet fald skal stilles, beror på  

 amtsrådets skøn i den konkrete sag.
 Selv om amtsrådet ikke har til hensigt at  

 fastsætte særlige vilkår på baggrund af en  

 anmeldelse, vil det være i overensstemmelse med god forvaltningsskik,  

 hvis amtsrådet orienterer den pågældende om, at anmeldelsen  

 er modtaget, og at prøvegravningen kan gennemføres.
 Amtsrådet bør i denne forbindelse understrege  

 forpligtelsen til at indberette til GEUS om resultaterne af  

 prøvegravningen, jf. råstoflovens § 28, stk. 1.
3.  

 Efterbehandling I henhold til § 7, stk. 3 i råstofloven er der en  

 pligt for entreprenøren til at gennemføre efterbehandling af  

 det areal, der er berørt af prøvegravningen.
Amtsrådet skal som tilsynsmyndighed påse, at  

 der foretages efterbehandling, og i modsat fald skal der gives  

 lovliggørelsespåbud med hjemmel i lovens § 33. Der henvises  

 nærmere til kap.
XIII, pkt.
C.
4. Underretning og  

 klage Amtsrådets afgørelser om vilkår efter  

 råstofloven for prøvegravninger kan ikke påklages til  

 anden administrativ myndighed, jf. lovens § 13, stk. 1.
Amtsrådet skal underrette anmelderen herom ved  

 sagens afgørelse.
Der henvises nærmere til kap.
XI, pkt.  

 G.1.
 Amtsrådet har ikke pligt til at underrette andre end  

 entreprenør og ejer om afgørelsen.
C.
Forholdet til anden  

 lovgivning Såfremt amtsrådet ud fra anmeldelsen kan se,  

 at iværksættelse af prøvegravningen forudsætter  

 tilladelse efter anden lovgivning, bør amtsrådet snarest  

 gøre anmelderen opmærksom herpå, samt oplyse til hvilken  

 myndighed, særskilt ansøgning skal indgives.
 Der forudsættes således en tilladelse fra  

 statsskovdistriktet i henhold til skovlovens § 10 om  

 terrænændringer fsv. angår større  

 prøvegravninger på skovarealer.
En prøvegravning vil endvidere kunne være  

 planlagt på arealer omfattet af naturbeskyttelseslovens bestemmelser om  

 beskyttede naturtyper, beskyttede sten- og jorddiger, beskyttelseslinier i  

 forhold til strande, ferske vande eller fortidsminder i henhold til §§ 3, 4,  

 15, 16 og 18, jf. gennemgangen i kap.
IX, pkt.
C.4. I så fald er det en  

 forudsætning, at der gives dispensation eller tilladelse i henhold til  

 disse bestemmelser.
 En prøvegravning vil endelig kunne være  

 planlagt på arealer, hvor der findes skjulte fortidsminder, der er  

 omfattet af museumslovens § 26.
VII Erhvervsmæssig  

 indvinding Kap.
VII gennemgår begrebet erhvervsmæssig  

 råstofindvinding, herunder hvilke forarbejdnings- og  

 industrianlæg, der er medomfattet af en tilladelse til  

 erhvervsmæssig råstofindvinding.
Endvidere gennemgås  

 afgrænsningen mellem fremskaffelse af råstoffer ved indvinding og  

 anvendelsen af overskudsmaterialer, der fremkommer ved udgravninger i  

 forbindelse med anlægsarbejder.
A.  

 Indvinding generelt Amtsrådet er myndighed for tilladelser til  

 råstofindvinding på land, jf. lovens § 7, stk. 1.
 Kravet om tilladelse efter lovens § 7, stk. 1, er ikke kun  

 knyttet til selve gravningen og indvindingen af råstoffer, men  

 også til opstillingen af anlæg og forarbejdningen af  

 råstoffer i råstofgraven eller i tæt forbindelse med  

 råstofgraven, f.eks. på et tilgrænsende areal.
 Endvidere er en eventuel videregående industriel  

 råstofforbrugende produktion omfattet af kravet om tilladelse efter  

 råstofloven, såfremt den foregår på arealer i  

 råstofgraven, medmindre det pågældende  

 produktionsanlæg skal godkendes som listevirksomhed efter  

 miljøbeskyttelsesloven.
 I forbindelse med en tilladelse omfatter de stillede  

 vilkår om miljøforhold m.m. ikke blot selve indvindingen, men  

 også virksomhedens drift i råstofgraven, jf. lovens § 10, stk. 1,  

 nr. 1).
Med hensyn til afgrænsning mellem  

 ikke-erhvervsmæssig og erhvervsmæssig indvinding henvises til  

 kap.
V, hvor der gennemgås en række eksempler og principielle  

 afgørelser.
B.  

 Forarbejdnings- og industrianlæg i en  

 råstofgrav Etablering af råstofforarbejdende anlæg,  

 såsom grusværker, stenknuserier og mørtelværker, er  

 også omfattet af amtsrådets kompetence efter råstoflovens §  

 7, stk. 1, såfremt de placeres på indvindingsstedet.
Det samme  

 gælder cementstøberier, betonstøberier og betonblanderier  

 med en årlig produktion på under 20.000 tons.
Endvidere  

 gælder det for teglværker, molerværker m.fl., hvis de er  

 under en vis produktionskapacitet, jf. listen nedenfor.
 Det betyder, at der kan stilles vilkår af  

 miljømæssig art i tilladelser efter råstofloven med  

 henblik på at minimere generne fra disse råstofforarbejdende og  

 råstofforbrugende anlæg.
De råstofforbrugende anlæg, der ikke er  

 omfattet af amtsrådets kompetence efter råstofloven, selv om de  

 placeres i en råstofgrav, er følgende virksomheder, der er  

 omfattet af bekendtgørelse nr. 807 af 25. oktober 1999 om godkendelse  

 af listevirksomhed, jf. bekendtgørelsens bilag 1, pkt.
B:
 Cementfabrikker, kalkværker og  

 kridtværker.
 Cementstøberier, betonstøberier og  

 betonblanderier med en produktion på mere end 20.000 tons pr.  

 år.
 Glasværker og virksomheder der fremstiller  

 glasfibre, inklusive fremstilling af glasuldsfibre, hvor smeltekapaciteten er  

 på mere end 20 tons pr. dag.Mineraluldsfabrikker og virksomheder der  

 smelter mineralske stoffer, inklusive fremstilling af mineralfibre, hvor  

 smeltekapaciteten er på mere end 20 tons pr. dag.
 Virksomheder, der fremstiller keramiske produkter ved  

 brænding, f.eks. tagsten, mursten, ildfaste sten, fliser,  

 stentøj, porcelæn, klinker, glaserede rør, samt  

 molerværker, hvis virksomheden har en produktionskapacitet på  

 mere end 75 tons pr. dag, eller hvis virksomheden har en ovnkapacitet  

 (ovnstørrelse) på mere end 4 m³ og en sættekapacitet  

 på mere end 300 kg pr. m³.
 5a)	Kalcinering af flint.
 5b)	Virksomheder, der fremstiller bygningselementer af  

 overvejende mineralske råmaterialer.
Anlæg for behandling eller oparbejdning af affald  

 samt nedknusning af affald, og anlæg for oplagring eller deponering af  

 affald, herunder containerpladser, fyldpladser, lossepladser og  

 specialdepoter er heller ikke omfattet af amtsrådets kompetence efter  

 råstofloven, selv om de etableres i en råstofgrav.
Der henvises  

 til godkendelsesbekendtgørelsen.
 Godkendelsesbekendtgørelsens liste over de  

 godkendelsespligtige virksomheder indebærer i øvrigt, at  

 mørtelværker, grusværker og stenknuserier, der etableres  

 uden for indvindingsstedet, ikke skal særskilt godkendes hverken efter  

 miljøbeskyttelsesloven eller råstofloven.
Virksomheder, der ikke er godkendelsespligtige efter  

 miljøbeskyttelsesloven, er omfattet af bestemmelsen i § 42 i  

 miljøbeskyttelsesloven.
Efter denne bestemmelse kan en  

 kommunalbestyrelse meddele påbud om, at forureningen skal nedbringes,  

 såfremt virksomheden medfører uhygiejniske forhold eller  

 væsentlig forurening.
 Forbud kan meddeles, hvis ulemperne ikke  

 afhjælpes.
Bestemmelsen vil kun i ganske særlige tilfælde  

 få betydning for råstofindvindinger, der finder sted på  

 grundlag af en tilladelse efter råstofloven.
Normalt vil  

 amtsrådet efter høring af kommunalbestyrelsen have taget de  

 miljømæssige forhold i betragtning og fastsat de  

 nødvendige vilkår.
Derimod kan bestemmelsen få  

 selvstændig betydning for råstofindvindinger, der ikke finder  

 sted på grundlag af en meddelt tilladelse efter råstofloven, men  

 i henhold til en anmeldt og godkendt rettighed.
 Vedkommende kommunalbestyrelse vil i givet fald kunne give  

 påbud eller nedlægge forbud efter den ovennævnte  

 bestemmelse i § 42 i miljøbeskyttelsesloven med henblik på at  

 nedbringe eventuelle gener fra disse anlæg.
C.  

 Råstofindvinding eller gravearbejde Begrebet erhvervsmæssig indvinding er ikke defineret  

 i råstofloven, og den nærmere afgrænsning heraf må i  

 tvivlstilfælde afgøres konkret af amtsrådet.
 Ved vurderingen af spørgsmålet må der  

 bl.a. lægges vægt på, om formålet med indvindingen er  

 at udnytte råstofferne erhvervsmæssigt, det vil sige til  

 industriel anvendelse eller med henblik på videresalg til brug inden  

 for bygge- eller anlægssektoren o.l., eller om råstofferne  

 opgraves som led i et bygge- eller anlægsarbejde.
 Gennemførelse af større bygge- og  

 anlægsarbejder, såsom større byggerier, vejanlæg,  

 havneanlæg o.lign. vil ofte medføre, at der fremkommer store  

 mængder "overskudsjord". Denne overskudsjord vil foruden  

 overfladejorden (muld) kunne være blandede morænematerialer  

 (råjord) eller geologisk mere rene forekomster som sand grus og sten.
 Såfremt overskudsmaterialerne anvendes andetsteds  

 inden for det pågældende bygge- og anlægsarbejde, vil der  

 normalt ikke være tale om råstofindvinding, der kræver  

 tilladelse efter lovens § 7, stk. 1. Råjord, der fremkommer ved  

 udgravninger i forbindelse med et bygge- og anlægsarbejde, er  

 således ikke omfattet af råstofloven, såfremt det er  

 nødvendigt, at råjorden fjernes som led i projektets  

 gennemførelse.
Det kræver normalt heller ikke tilladelse, hvis  

 råjorden anvendes i projektet eller blot udlægges som opfyldning  

 i forbindelse med projektet.
Regulære jordflytninger, der eksempelvis  

 sker i et vejarbejdes længdeprofil, samt terrænreguleringer i  

 almindelighed vil således normalt ikke kræve tilladelse efter  

 lovens § 7, stk. 1.
 De samme betragtninger gælder også for de  

 egentlige råstoffer, hvis de fremkommer i forbindelse med et bygge- og  

 anlægsarbejde, f.eks. som led i gennemførelsen af et  

 vejprojekt.
 For så vidt angår råstofindvinding i  

 forbindelse med vejanlæg henvises til Skov- og Naturstyrelsens  

 cirkulæreskrivelse nr. 45 af 22. marts 1991.
Selv om råjord eller egentlige råstoffer  

 bortkøres med henblik på anvendelse uden for de  

 pågældende anlægsprojekter, vil der som udgangspunkt ikke  

 være tale om en erhvervsmæssig udnyttelse af råstoffer, der  

 kræver tilladelse.
Det hænger sammen med, at materialerne ikke er  

 fremkommet ved en indvinding med henblik på økonomisk udnyttelse  

 til bestemte formål, men er "blevet tilovers" ved et bygge- eller  

 anlægsprojekt.
Derimod vil der være tale om en  

 råstofindvinding, såfremt der i forbindelse med et givet bygge-  

 og anlægsarbejde o.lign. udgraves råstoffer ud over, hvad der er  

 nødvendigt som forudsætning for projektets gennemførelse.  

 Dette gælder således, hvis der graves dybere end  

 nødvendigt på en byggeplads, ved etablering af en mindre  

 sø eller i forbindelse med et vejanlæg, eller såfremt der  

 foretages opgravning uden for selve vejtraceet, f.eks. som sidetag.
Det  

 gælder såvel, hvis råstofferne anvendes i projektet, som  

 hvis de bortkøres til andre formål.
Der vil ligeledes være tale om  

 råstofindvinding, såfremt udgravningstakten i et  

 anlægsarbejde ikke umiddelbart styres af ønsket om at få  

 færdiggjort anlægsarbejdet, men snarere styres af  

 afsætningsmulighederne.
Dette gælder såvel, hvis  

 udgravningsmaterialerne leveres som råstoffer til anvendelse til  

 bestemte formål, som, hvis materialerne udbydes til salg i konkurrence  

 med råstoffer indvundet i godkendte råstofgrave.
Som eksempel på en sag, hvor der var tale om  

 råstofindvinding, kan nævnes udgravning af en sø til  

 udlægning som naturområde.
Udgravningen ønskes strakt over  

 3 år, fordi de udgravede materialer vil bestå af sand, der af  

 entreprenøren ønskes solgt som råstof til de kunder, der  

 måtte komme i løbet af graveperioden.
Der kan naturligvis forekomme en række  

 grænsetilfælde, der nødvendiggør en nærmere  

 fortolkning af, om anvendelse af "overskudsmaterialer" kræver en  

 tilladelse efter råstofloven.
I sådanne tvivlstilfælde kan  

 amtsrådet eventuelt forelægge spørgsmålet for Skov-  

 og Naturstyrelsen.
VIII Amtsrådets  

 administrationsgrundlag Kap.
VIII gennemgår det overordnede grundlag for  

 amtsrådets sagsbehandling af en ansøgning om tilladelse til  

 erhvervsmæssig råstofindvinding, dvs. forholdet til  

 regionplanlægningen, herunder de internationale  

 naturbeskyttelsesområder, samt de samfundsmæssige hensyn.
A.  

 Regionplanen Regionplanen udgør det overordnede grundlag for, om  

 der i den konkrete sag skal meddeles tilladelse til råstofindvinding  

 eller ej.
 Det fremgår af planlovens § 9, at amtsrådet  

 skal virke for gennemførelse af regionplanens retningslinier for  

 forhold omfattet af lovens § 6, stk. 3 og 4, som bl.a. omfatter  

 arealanvendelse til råstofudnyttelse.
 I regionplanmæssig henseende kan der være tale  

 om arealer, der er udlagt direkte som råstofområder, eller  

 arealtyper med fastsatte retningslinier, der under visse givne  

 forudsætninger giver mulighed for at meddele tilladelse til  

 råstofindvinding.
 Bestemmelsen i § 9 giver amtsrådet hjemmel til -  

 under forudsætning af, at det er planlægningsmæssigt  

 relevant - at lægge regionplanretningslinierne til grund for konkrete,  

 skønsmæssige afgørelser efter anden lovgivning, herunder  

 råstofloven.
 Råstofindvinding er i særlige tilfælde  

 omfattet af et krav om en VVM-procedure i forbindelse med behandlingen af en  

 ansøgning, og i de fleste tilfælde skal amtsrådet foretage  

 en gennemgang og vurdering af, om der er behov for en VVM-procedure.
Den eventuelle VVM-procedure for en råstofindvinding  

 vil i de konkrete tilfælde skulle gennemføres i forbindelse med  

 behandlingen af en ansøgning.
Det er også tilfældet for  

 arealer, der er beliggende inden for de i regionplanen udlagte  

 graveområder.
Der henvises til gennemgangen af sagsbehandling og  

 VVM-procedure m.m. i kap.
IX, pkt.
B.
B.
Internationale  

 naturbeskyttelsesområder I bekendtgørelse nr. 782 af 1. November 1998 om  

 afgrænsning og administration af internationale  

 naturbeskyttelsesområder (EF-fuglebeskyttelsesområder,  

 EF-habitatområder og Ramsarområder) er der i henhold til  

 råstofloven m.fl. fastsat bestemmelser, hvorefter der ikke må  

 gives en række tilladelser, dispensationer eller godkendelser m.v.,  

 såfremt dette vil medføre forringelse af områdets  

 naturtyper og levestederne for arterne eller kan medføre  

 forstyrrelser, der har betydelige konsekvenser for de arter, området er  

 udpeget for.
 Ved behandling af en ansøgning om tilladelse efter  

 råstoflovens § 7, stk. 1, til råstofindvinding i eller ved et  

 EF-fuglebeskyttelsesområde, EF-habitatområde eller  

 Ramsarområde, skal amtsrådet således vurdere, hvorvidt en  

 tilladelse vil have sådanne virkninger, jf. bekendtgørelsens §  

 4, stk. 1, stk. 2 og stk. 3, nr. 8).
 Det skal fremgå af amtsrådets  

 afgørelse, at der er foretaget en vurdering af konsekvenserne for  

 området, jf. bekendtgørelsens § 6, stk. 3. Endvidere skal der  

 tages hensyn til udpegningsgrundlaget i udarbejdelsen af  

 efterbehandlingsplanen.
 Såfremt der foreligger bydende nødvendige  

 hensyn til væsentlige samfundsinteresser, herunder af social eller  

 økonomisk art, fordi der ikke findes nogen alternativ løsning,  

 kan amtsrådet - efter at have indhentet en udtalelse hos Skov- og  

 Naturstyrelsen - dog, jf. bekendtgørelsens § 7, give en tilladelse,  

 der indebærer en fravigelse af beskyttelsen.
Naturklagenævnet har ved afgørelse af 1. juli  

 1999 stadfæstet en tilladelse i henhold til råstofloven og en  

 dispensation i henhold til naturbeskyttelsesloven til sandgravning i en  

 tidligere sandgrav med en størrelse på 1 ha, der udgør en  

 del af en større strandeng.
Tilladelsen er givet i overensstemmelse  

 med en udtalelse fra Skov- og Naturstyrelsen.
Området er udlagt som  

 internationalt naturbeskyttelsesområde (Ramsarområde og  

 EF-fuglebeskyttelsesområde). Arealet er beliggende på en mindre  

 ø med råstofforsyningsproblemer.
Naturklagenævnet  

 lægger i sin afgørelse til grund, at indvindingen af sand med de  

 fastsatte vilkår vil medføre en forbedring af naturtilstanden  

 på arealet, idet en ny lavvandet sø med svagt skrånende  

 bredder vil være et naturligt element i strandengens mosaik af  

 levesteder.
 Der henvises til den særlige vejledning i  

 administration og forvaltning af internationale  

 naturbeskyttelsesområder.
Amtsrådets gennemgang og vurdering vil samtidig  

 kunne bruges til afgørelse af, om der skal gennemføres en  

 VVM-procedure forud for meddelelse af en eventuel tilladelse, jf. kap.
IX,  

 pkt.
B.
C.
Samfundsmæssige  

 hensyn De hensyn, som skal vurderes og afvejes imod hinanden ved  

 afgørelsen af om, en indvindingstilladelse skal meddeles, og i den  

 forbindelse på hvilke vilkår en indvinding må foregå,  

 fremgår af råstoflovens § 3. De samme hensyn indgår  

 også ved udformningen af regionplanretningslinierne for udnyttelsen af  

 råstofforekomsterne.
 Afvejningen i § 3 vil derfor normalt først og  

 fremmest have betydning ved fastsættelse af vilkår i de meddelte  

 tilladelser, hvis der søges om indvindingstilladelse på et  

 område, der er udlagt som graveområde i regionplanen.
 Uden for de udlagte graveområder vil afvejningen  

 efter lovens § 3 derimod have afgørende betydning for vurderingen af,  

 om der er særlige forhold, der taler for at give en tilladelse.
Naturklagenævnet har ved afgørelse af 4. juni  

 1998 ændret en tilladelse til et afslag.
Det i sagen omhandlede areal  

 er ikke udlagt som råstofindvindingsområde i regionplanen, men  

 derimod som jordbrugsområde, hvor amtsrådet kan give  

 indvindingstilladelse, når transportafstanden er væsentlig mindre  

 end fra de udpegede graveområder, når der er tale om specielle  

 forekomster, og når der kan tages hensyn til de landskabelige og  

 kulturhistoriske værdier.
Arealet er endvidere udpeget som område  

 med særlige drikkevandsinteresser.
Arealet er beliggende i  

 nærheden af et regionalt graveområde.
Arealet indgår i et  

 af Fredningsstyrelsen udpeget Nationalt Geologisk Interesseområde.  

 Arealet, hvor der ønskes gravet, rummer ikke særlige  

 landskabelige eller kulturhistoriske værdier.
Derimod, fandt  

 nævnet det godtgjort, at der er tale om et geologisk  

 interesseområde af national betydning, hvor gravning vil medføre  

 en væsentlig forringelse af landskabets geologisk historiske  

 dokumentationsværdi.
Derfor og da der efter det oplyste fandtes  

 tilsvarende råstofforekomster inden for en rimelig afstand, meddelte  

 Naturklagenævnet afslag på indvindingstilladelse.
Naturklagenævnet har ved afgørelse af 31. maj  

 1999 stadfæstet amtets tilladelse til fortsat gravning i en  

 10-årig periode.
Arealet er beliggende i et i regionplanen udlagt  

 graveområde, men med trafikale problemer, både for et  

 nærliggende boligområde og et nærliggende industrikvarter,  

 knyttet til transporten til og fra en række grusgrave i  

 graveområdet.
Naturklagenævnet udtaler, at regionalt udpegede  

 graveområder bør af planlægningsmæssige hensyn  

 udtømmes før nye egnede områder udlægges og tages i  

 brug til råstofindvinding.
Naturklagenævnet har også lagt  

 til grund, at den væsentligste del af den tunge trafik hidrører  

 fra andre grusgrave i området.
Naturklagenævnet har ved afgørelse af 14.  

 juli 1999 stadfæstet amtets tilladelse til fortsat gravning under  

 grundvand.
Arealet er beliggende i et i regionplanen udlagt  

 graveområde, hvor der i visse tilfælde kan ske  

 råstofindvinding under grundvandsspejlet på baggrund af konkrete  

 vurderinger af forholdene.
Arealet ligger tillige inden for et område  

 med særlige drikkevandsinteresser, hvor der ligeledes i visse  

 tilfælde kan gives tilladelse til råstofindvinding under  

 grundvandsspejlet på baggrund af konkrete vurderinger af forholdene.  

 Naturklagenævnet henviser i sin afgørelse til regionplanens  

 retningslinier, samt til at gravningen sker i et sekundært  

 grundvandsmagasin og at der ud fra det oplyste ikke foreligger en konkret  

 fare for kvaliteten af det primære grundvandsmagasin.
Naturklagenævnet har ved afgørelse af 30.  

 august 1999 ændret en tilladelse til et afslag til gravning af kalk  

 uden for de i regionplanen udlagte graveområder, men i et regionalt  

 naturområde.
Amtet havde tidligere i 1988 givet en 20-årig  

 gravetilladelse frem til 2008, men denne bortfaldt, da gravningen ikke blev  

 indledt inden udløbet af råstoflovens 3-årsfrist.
Arealet  

 var på daværende tidspunkt primært beliggende i et  

 regionalt graveområde.
Ved efterfølgende regionplanrevisioner er  

 områdeudlægget ændret til regionalt naturområde.
Det  

 fremgår af retningslinierne herfor, at der ikke må etableres nye  

 råstofgrave, hvis det medfører indgreb i de interesser, der  

 ligger til grund for udpegningen.
Naturklagenævnet henviser til, at den  

 oprindelige tilladelse er bortfaldet, at der er planmæssige  

 uoverensstemmelser samt betydelige landskabelige og kulturelle interesser i  

 området.
Naturklagenævnet ændrer derfor amtets tilladelse  

 til et afslag.
Naturklagenævnet har ved afgørelse af 30.  

 august 1999 bl.a. stadfæstet amtets afslag på en ansøgning  

 om gravetilladelse på et naboareal til en råstofgrav.
Naboarealet  

 er beliggende i et i regionplanen udlagt graveområde, men der er  

 på arealet etableret et meget betydeligt jorddepot, der bl.a.  

 indeholder forurenet jord.
Amtet har udtalt, at der vil kunne gives  

 tilladelse til gravning på nødvendige vilkår, når  

 jorddepotet er lovligt afviklet.
Naturklagenævnet har ved afgørelse af 16.  

 september 1999 i en klagesag fastholdt en tilladelse til fortsat sandgravning  

 på en ejendom, der er beliggende uden for de i regionplanen udlagte  

 graveområder, men i et område, der er udlagt som særligt  

 drikkevandsområde og skovrejsningsområde.
Naturklagenævnet  

 lagde vægt på, at der er tale om fortsat indvinding med henblik  

 på færdiggravning af et areal, hvor der har været indvundet  

 i over 40 år, og at der ikke er grundvandsmæssige hensyn, der  

 taler mod en tilladelse.
Nævnet fastsætter dog i  

 afgørelsen, at der ikke må graves dybere end til 6 m over  

 grundvandsspejl.
Nævnet finder endvidere, at fortsat gravning ikke er  

 til hinder for, at der efterfølgende kan plantes skov på  

 arealet, der kun udgør 5,9 ha af et samlet skovrejsningsområde  

 på 280 ha.
IX Amtsrådets  

 sagsbehandling Kap.
IX gennemgår detaljeret amtsrådets  

 sagsbehandling, herunder en vurdering af ansøgningens indhold og  

 reglerne om vurdering af behovet for og gennemførelse af en evt.  

 VVM-procedure, samt indholdet af amtsrådets samordningspligt i forhold  

 til en række lovbestemmelser.
Det beskrives, hvordan og i hvilke  

 tilfælde amtsrådet inddrager andre myndigheder og  

 forsyningsselskaber i sagsbehandlingen.
Spørgsmålet om  

 partshøring berøres, og endelig gennemgås en række  

 lovregler, der kan være af betydning for, men ikke direkte angår,  

 selve råstofindvindingen.
Amtsrådet er indtil den 1. juli 2000  

 regionplanmyndighed i hele landet (bortset fra Københavns og  

 Frederiksberg kommuner). Den 1. juli 2000 sker der en ændring i  

 hovedstadsområdet, hvor Hovedstadens Udviklingsråd bliver  

 regionplanmyndighed.
Udviklingsrådet skal dog ikke administrere  

 råstofloven.
A.
Ansøgning indgives  

 på særligt skema 1.  

 Skema I henhold til bekendtgørelse nr. 1164 af 16.  

 december 1996 om ansøgning og indberetning om råstofindvinding  

 på landjorden og om amtsrådets kompetence til at fastsætte  

 vilkår for anmeldte rettigheder, skal en ansøgning indgives  

 på det særlige ansøgningsskema.
Endvidere skal  

 ansøgningen indeholde de oplysninger, der fremgår af skemaets  

 enkelte punkter, og som er relevante i den pågældende sag.
Skov- og Naturstyrelsen har senest i 1997 udarbejdet et  

 skema til brug for behandling af ansøgninger.
Skemaet skal sikre, at  

 amtsrådet kan få et indgående kendskab til  

 råstofforekomsten, den påtænkte anvendelse, indvindingens  

 omfang og karakter.
Skemaet indeholder også en rubrik til  

 ansøgning om dispensation til modtagelse af jord udefra.
2. Skemaets udfyldelse og  

 underskrift Skemaets punkter med listede oplysninger skal udfyldes i  

 det omfang, det er relevant for den pågældende sag.
Det  

 indebærer, at et eller flere oplysningspunkter kan være  

 irrelevante i forbindelse med den konkrete ansøgning, f.eks. fordi  

 amtsrådet selv er i besiddelse af de pågældende  

 oplysninger, eller fordi oplysningerne vil være uden betydning for  

 ansøgningen.
Amtsrådet skal påse, at skemaet indeholder de  

 nødvendige oplysninger til vurdering af ansøgningen, og at  

 bilagsmaterialet er vedlagt.
Skemaet skal endvidere indeholde oplysninger om  

 indvinderen, herunder CVR-nummer og evt.
P-nummer til brug for amtets  

 indvinderregister, amtets kommunikation med Told & Skat og de  

 årlige indberetninger om råstofindvinding.
Skemaet skal endelig være underskrevet af ejeren,  

 også hvor en indvinder er ansøger.
Dette gælder også  

 i de situationer, hvor der er tale om forlængelse af en eksisterende  

 tilladelse eller en godkendt anmeldelse, jf. kap XVII, pkt.
B.2.
Såfremt ansøgningen ikke indeholder de  

 nødvendige oplysninger, må amtsrådet skriftligt  

 gøre ansøgeren opmærksom herpå med angivelse af,  

 hvilke oplysninger, der mangler.
Amtsrådet er ikke forpligtet til at  

 træffe afgørelse i sagen, før de nødvendige  

 oplysninger foreligger.
Naturklagenævnet har ved afgørelse af 7.  

 september 1998 afvist en klage over en meddelt råstoftilladelse  

 vedrørende lergravning på en landbrugsejendom.
Der forelå  

 skriftlig erklæring fra ejendommens ejer til ansøgeren om ret  

 til råstofindvinding, hvor ansøgeren havde en aftale med et  

 teglværk om lergravning, og forhandlede om køb af ejendommen.  

 Efter ejerens død blev det af en tidligere forpagter med  

 forkøbsret til arealet bestridt, at ansøgeren var rette ejer,  

 hvorfor afgørelsen blev påklaget.
Nævnets afvisning  

 begrundes med, at der ikke i amtets afgørelse er taget stilling til  

 ejerspørgsmålet, hvorfor der ikke findes en afgørelse,  

 der kan påklages til Naturklagenævnet.
3.  

 Bilag Ansøgningen skal bl.a. vedlægges en  

 tingbogsattest, der dokumenterer ejerforholdet og de rettigheder andre har  

 over ejendommen, f.eks. i form af ledningsanlæg m.m.  

 Opmærksomheden henledes i den forbindelse på, at det ikke er  

 sikkert, at tillæg til tinglyste deklarationer altid fremgår af  

 den elektroniske tingbog.
Problemet kan i givet fald være knyttet til  

 sådanne tillæg, der er lyst før konverteringen fra den  

 manuelle tingbog til den elektroniske tingbog.
 Amtsrådet kan til brug for vurdering af  

 ansøgningen kræve, at ansøgeren fremskaffer yderligere  

 oplysninger bl.a. om forekomstens omfang og kvalitet baseret på  

 prøveboringer, prøvegravninger og andre undersøgelser.  

 Det vil navnlig kunne komme på tale i forbindelse med  

 ansøgninger på arealer, der ligger uden for de regionale  

 råstofgraveområder.
Indsendte oplysninger om gennemførte  

 råstofundersøgelser vil i en vis udstrækning være  

 undtaget for offentlighed i henhold til offentlighedsloven.
Det hænger  

 sammen med, at oplysninger ofte vil være af væsentlig  

 økonomisk betydning for virksomheden, hvorfor der kan  

 påføres denne skade ved indrømmelse af aktindsigt.
B.
Gennemgang og vurdering af  

 behov for en eventuel VVM-procedure Ved § 2, stk. 2, nr. 6) i bekendtgørelse nr. 849 af  

 30. september 1994 om tilladelse m.v. til de anlæg, der er omfattet af  

 miljøvurderinger i henhold til lov om planlægning (VVM) er det  

 fastsat, at tilladelser efter råstoflovens § 7 til erhvervsmæssig  

 råstofindvinding, der skal VVM-vurderes, kun kan meddeles på  

 grundlag af endeligt vedtagne regionplanretningslinier, der skal være  

 udarbejdet på grundlag af reglerne i samlebekendtgørelsen (nu  

 bekendtgørelse nr. 428 af 2. juni 1999 om supplerende regler i  

 medfør af lov om planlægning).
Som første led i sagsbehandlingen skal  

 amtsrådet derfor gennemgå ansøgningen for at vurdere, om  

 der er krav om en VVM-procedure i forbindelse med sagsbehandlingen, jf. pkt.  

 1 og 2 nedenfor.
Denne gennemgang kan dog undlades, såfremt det er  

 åbenbart, at ansøgningen ikke vil være omfattet af  

 VVM-pligten.
Med bortfaldet af de anmeldte rettigheder for andre  

 råstoffer end sand, grus og sten i 2003, kan det imødeses, at  

 der i nogle sager vil være behov for at gennemføre en  

 VVM-procedure.
I den forbindelse må det lægges til grund, at  

 fortsat drift i uændret omfang af bestående anlæg og  

 råstofindvinding normalt ikke vil være omfattet af krav om en  

 forudgående VVM-procedure.
Hvis regionplanmyndigheden finder, at ansøgningen  

 er omfattet af reglerne om en VVM-procedure, skal dette meddeles  

 ansøgeren som en afgørelse efter planloven med klagevejledning  

 til Naturklagenævnet, således at udarbejdelsen af  

 VVM-redegørelse m.m. kan igangsættes.
Hvis regionplanmyndigheden  

 finder, at der ikke er behov for en VVM-procedure, skal dette også  

 meddeles ansøgeren, men denne meddelelse kan afvente  

 færdigbehandlingen af ansøgningen, og skal da indgå som en  

 del af den samlede afgørelse, jf. kap.
X, pkt.
C.
Det fremgår af samlebekendtgørelsens § 6, at  

 denne afgørelse skal offentliggøres.
Da en tilladelse til  

 råstofindvinding i forvejen skal offentliggøres, kan  

 offentliggørelsen af afgørelsen om VVM-procedure eller ej dog  

 afvente offentliggørelsen af den pågældende  

 råstoftilladelse.
 Regionplanmyndighedens afgørelse i henhold til  

 planloven om gennemførelse af en VVM-procedure eller ej kan indbringes  

 for Naturklagenævnet.
1. Obligatorisk  

 VVM-procedure Det fremgår af samlebekendtgørelsen, at der  

 ved nyanlæg og ved væsentlige ændringer af bestående  

 anlæg, der kan sidestilles med nyanlæg, skal gennemføres  

 en VVM-procedure for følgende anlæg i form af  

 råstofindvinding, der er opført på bekendtgørelsens  

 bilag 1:
 Råstofindvinding fra åbne brud, hvor  

 minestedets areal er over 25 hektar, eller tørvegravning på et  

 areal over 150 hektar.
Råstofindvinding fra åbne brud med en samlet  

 indvindingsperiode på mere end 10 år med undtagelse af indvinding  

 af almindeligt forekommende sand-, grus- og stenforekomster indenfor de i en  

 endeligt vedtaget regionplan udpegede graveområder Ved vurderingen af, om der foreligger pligt til en  

 VVM-procedure, må det lægges til grund, at hvis en  

 ansøgning omfatter arealer på flere ejendomme, der skal  

 indgå i et sammenhængende graveareal, der drives som én  

 råstofgrav, skal arealet for råstofindvinding opgøres som  

 dette sammenhængende graveareal.
Endvidere må det lægges  

 til grund, at fortsat drift i uændret omfang af bestående  

 anlæg og råstofindvinding normalt ikke vil være omfattet af  

 krav om en forudgående VVM-procedure.
2. Gennemgang og vurdering for  

 en eventuel VVM-procedure Det fremgår af samlebekendtgørelsens bilag 2,  

 nr. 2, pkt. a), at også råstofindvinding fra åbne brud samt  

 tørvegravning på mindre arealer eller i kortere tidsrum end  

 anført i bekendtgørelsens bilag 1 på grundlag af en  

 konkret vurdering kan forudsætte en VVM-procedure.
 Ændringer af eksisterende anlæg og  

 råstofindvinding, der er opført på  

 samlebekendtgørelsens bilag 1 eller bilag 2, kan forudsætte en  

 VVM-procedure, jf. bekendtgørelsens bilag 2, nr. 13.
Det betyder, at amtet i alle tilfælde skal foretage  

 en gennemgang (screening) for at afklare, om råstofindvindingen  

 må antages at kunne få væsentlig virkning på  

 miljøet.
Afklaringen skal ske med baggrund i indvindingens  

 karakteristika, mulige miljøpåvirkninger samt omgivelsernes  

 sårbarhed, og danne grundlag for en vurdering af behovet for en  

 VVM-procedure.
I samlebekendtgørelsens bilag 3 er det beskrevet hvilke  

 kriterier, der skal anvendes ved vurderingen af, om dette vil være  

 tilfældet.
3. VVM-proceduren En VVM-procedure indebærer, at regionplanmyndigheden  

 skal fremlægge et regionplantillæg i en offentlighedsperiode  

 på (mindst) 8 uger.
Regionplantillægget skal være ledsaget  

 af en redegørelse, der belyser de miljømæssige forhold  

 omkring det pågældende anlæg, blandt andet forholdet til  

 grundvand, landskab, støj, støv m.v.
I samlebekendtgørelsens § 5, jf. bilag 4, er det  

 beskrevet hvilke oplysninger, der som minimum skal anføres i  

 redegørelsen til regionplanretningslinierne.
Ansøgeren skal  

 efter anmodning give de oplysninger og foretage de undersøgelser, der  

 er nødvendige for amtsrådets udarbejdelse af  

 redegørelsen.
 Det fremgår af samlebekendtgørelsens § 7, at  

 regionplanmyndighedens afgørelse, om at vedtage eller ikke vedtage  

 regionplantillægget, skal offentliggøres senest samtidig med, at  

 sagens afgørelse meddeles ansøgeren.
 Regionplanmyndighedens afgørelse i henhold til  

 planloven kan indbringes for Naturklagenævnet.
Der henvises tillige til kap.
IV, pkt.
A.3 og vejledning  

 om planloven.
C.
Amtsrådets  

 "samordningspligt" Råstofindvinding på landjorden reguleres ikke  

 kun af råstofloven, men også af en række andre love, der  

 giver amtsrådet og forskellige myndigheder mulighed for ud fra  

 særlige hensyn helt at kunne hindre den påtænkte indvinding  

 eller gennem vilkår for tilladelsen at kunne begrænse eventuelle  

 skadevirkninger som følge af indvindingen.
Der er derfor behov for at  

 samordne de involverede myndigheders behandling af spørgsmål om  

 indvinding af råstoffer.
 Samordningen er udmøntet i lovens § 8. Herefter  

 gælder en ansøgning efter råstofloven som ansøgning  

 efter andre love, når der i henhold til disse love kræves  

 tilladelse til selve den påtænkte indvinding.
Ansøgninger efter råstofloven skal indsendes  

 til amtsrådet.
Herefter påhviler det amtsrådet at  

 forelægge sagen for de andre myndigheder, som har kompetence m.h.t.  

 selve den påtænkte indvinding.
Der henvises nærmere til  

 administrationscirkulæret.
 Det kan ofte være vanskeligt i praksis at definere  

 hvilke foranstaltninger, der vedrører "selve den påtænkte  

 råstofindvinding", og som derfor er omfattet af amtsrådets  

 samordningspligt, men en ansøgning gælder også som  

 ansøgning efter / om:
 Landbrugslovens § 7 a, stk. 4.
 Skovlovens § 10.
 Naturbeskyttelseslovens §§ 3, 4, 8, 12, 15, 16 og 18.
 Dispensation fra en fredning.
 Dispensation fra en lokalplan eller byplan.
 Jordforureningslovens § 52 efter 1. januar 2000.
 Miljøbeskyttelseslovens § 20 a indtil 1. januar  

 2000.
 Vandforsyningslovens § 26, stk. 1.
 Lov om offentlige veje §§ 34, 35 og 101, stk. 2.
 Privatvejslovens §§ 35 og 49, stk. 4.
 Lov om Banestyrelsen m.v. § 6 c.
 Ved ansøgning om indvinding i de kystnære  

 zoner skal der tillige ske forelæggelse af ansøgningen for  

 Kystinspektoratet, jf. lovens § 7, stk. 1, 2. pkt. og  

 administrationscirkulæret.
 I praksis sørger amtsrådene tillige for at  

 forelægge ansøgninger, der vedrører  

 udkørselsforhold mv. efter vejlovgivningen og ansøgninger efter  

 miljøbeskyttelsesloven om tilladelse til nedsivning eller  

 spildevandsudledning, for vedkommende myndigheder.
 Hvis ansøgningen skal behandles med VVM-procedure,  

 vil høringsprocessen naturligvis skulle følge de regler, der  

 gælder for denne procedure.
1. Indvinding på  

 strandbredder / kyststrækninger For at yde særlig beskyttelse af stranden og de  

 kystnære zoner skal ansøgninger om  

 råstofindvindingstilladelse på strandbredder og andre  

 kyststrækninger, hvor der ikke findes sammenhængende  

 grønsvær eller anden sammenhængende landvegetation, altid  

 forelægges for Kystinspektoratet.
De ansøgninger, det drejer sig  

 om, er efter aftale med Kystinspektoratet og Trafikministeriet  

 følgende:
 Indvinding på strandbredder og andre  

 kyststrækninger, der er blottet for sammenhængende  

 landvegetation.
 Indvinding inden for den i naturbeskyttelseslovens § 15  

 omhandlede strandbeskyttelseslinie.
 Indvinding på arealer ved den jyske vestkyst, der  

 ligger nærmere kystlinien end 500 m, regnet fra daglige højeste  

 vandstand.
Amtsrådet skal følge Kystinspektoratets  

 indstilling om afslag eller vilkår.
Der henvises til  

 administrationscirkulæret.
2.  

 Landbrugsloven Efter lovens § 7 a, stk. 4, kan fødevareministeren  

 tillade, at landbrugspligtige jorder midlertidigt anvendes til  

 råstofindvinding.
 Ved cirkulære nr. 37 af 8. Marts 1990 om behandling  

 af sager om råstofindvinding på landbrugsejendomme har  

 fødevareministeren bemyndiget amtsrådene til at træffe  

 afgørelse efter bestemmelsen og føre tilsyn med, at  

 vilkårene for indvindingen overholdes, og at reglerne i lovens § 7 a,  

 stk. 1 og 2 om råstofindvinding til eget brug overholdes.
Cirkulæret indeholder nærmere retningslinier  

 for amtsrådenes administration, herunder om inddragelse af  

 jordbrugskommissionerne i sagsbehandlingen.
Amtsrådet skal som  

 hovedregel indhente en udtalelse fra jordbrugskommissionen om de  

 jordbrugsmæssige interesser, inden det træffer afgørelse  

 efter landbrugsloven, j. cirkulærets § 2, stk. 1. I visse nærmere  

 opregnede tilfælde er det dog ikke nødvendigt at indhente en  

 sådan udtalelse, såfremt jordbrugskommissionen orienteres herom,  

 jf. cirkulærets § 2, stk. 2 og 3.
Amtsrådets afgørelser efter landbrugsloven  

 kan indbringes for Strukturdirektoratet via amtsrådet.
Der henvises  

 nærmere til kap.
XI, pkt.
H.
3.  

 Skovloven Indvinding af råstoffer på fredskovspligtige  

 arealer forudsætter en særlig tilladelse efter lovens § 10.
 Afgørelsen træffes af statsskovdistriktet,  

 der i forbindelse med en tilladelse kan fastsætte særlige  

 vilkår efter lovens § 13, samt kræve, at der udlægges  

 erstatningsskov efter lovens § 14.
 Statsskovdistriktets afgørelser kan påklages  

 til Naturklagenævnet, jf. lovens § 39.
4.  

 Naturbeskyttelsesloven Loven indeholder en række bestemmelser om bl.a.  

 beskyttede naturtyper, fortidsminder og sten- og jorddiger samt om  

 beskyttelseslinier.
En tilladelse til råstofindvinding kan derfor  

 forudsætte særlig tilladelse efter disse bestemmelser.
Generelt  

 må det understreges, at tilladelse kun kan forventes meddelt i ganske  

 særlige tilfælde.
I forbindelse med vejledninger og cirkulærer efter  

 naturbeskyttelsesloven, kan der være eller blive udarbejdet  

 nærmere retningslinier, der har betydning for amtsrådets  

 administration efter råstofloven.
Der henvises tillige hertil.
Beskyttede naturtyper Efter lovens § 3, stk. 1, må der ikke foretages  

 ændring i tilstanden af naturlige søer, hvis areal er på  

 over 100 m², eller af vandløb eller dele af vandløb, der er  

 udpeget som beskyttede.
 Efter lovens § 3, stk. 2, må der ikke foretages  

 ændring i tilstanden af heder, moser og lignende, strandenge og  

 strandsumpe samt ferske enge og overdrev, når sådanne naturtyper  

 enkeltvis, tilsammen eller i forbindelse med de søer, der er  

 nævnt i stk. 1, er større end 2.500 m² i sammenhængende  

 areal.
 Efter lovens § 3, stk. 3, må der heller ikke  

 foretages ændring i tilstanden af moser og lignende, der er mindre end  

 2.500 m², når de ligger i forbindelse med en sø eller et  

 vandløb, der er omfattet af beskyttelsen i stk. 1.
 Amtsrådet kan i særlige tilfælde  

 gøre undtagelse fra bestemmelserne.
 For søer m.v., der opstår som følge af  

 råstofindvindingen, f.eks. som en del af efterbehandlingen,  

 gælder det, at naturbeskyttelseslovens bestemmelser om beskyttede  

 naturtyper først er gældende, når råstofgravningen,  

 herunder efterbehandlingen, på det pågældende areal er  

 fuldført.
Sten- og jorddiger Efter lovens § 4 må der ikke ske ændringer i  

 tilstanden af sten- og jorddiger og lignende.
For sten- og jorddiger og  

 lignende, der er beskyttet som fortidsminder, gælder alene reglerne om  

 fortidsminder, jf. nedenfor.
 Amtsrådet kan i særlige tilfælde  

 gøre undtagelse fra bestemmelsen.
Klitfredede arealer Efter lovens § 8, stk. 1 og 2, er nærmere angivne  

 arealer klitfredede.
Det vil sige, at der ikke må foretages  

 ændring af tilstanden af strandbredder samt arealer, der ligger inden  

 for 100 m fra den inderste grænse af de nævnte strandbredder.  

 Vedrørende den udvidede 300 m klitfredningslinie henvises til  

 afsnittet ovenfor om den udvidede strandbeskyttelseslinie.
Der henvises i  

 øvrigt til naturbeskyttelseslovens § 9, hvorefter andre arealer kan  

 være omfattet af klitfredningsbestemmelserne.
 Skov- og Naturstyrelsen v. statsskovdistriktet kan i  

 særlige tilfælde gøre undtagelse fra bestemmelsen.
Fortidsminder Efter lovens § 12, stk. 1, må der ikke foretages  

 ændring af tilstanden af fortidsminder.
 Skov- og Naturstyrelsen kan i særlige tilfælde  

 gøre undtagelse fra bestemmelsen.
Beskyttelseslinier Efter lovens § 15 må der ikke foretages  

 ændring i tilstanden af strandbredder og af andre  

 kyststrækninger, der ligger inden for en afstand af 100 m fra  

 begyndelsen af den sammenhængende landvegetation.
Ved ændring af  

 naturbeskyttelsesloven i 1994 blev strandbeskyttelseslinien udvidet til 300 m  

 (i sommerhusområder 100 m). Loven trådte i kraft i august 1994,  

 men beskyttelseslinien er endnu ikke trådt i kraft på de enkelte  

 ejendomme.
Indtil linierne træder i kraft, forudsættes  

 myndighederne at udvise tilbageholdenhed med planlægning og tilladelser  

 efter planloven inden for den udvidede beskyttelseszone.
 Efter lovens § 16, stk. 1, må der ikke foretages  

 ændringer i terrænet inden for en afstand af 150 m fra  

 søer med en vandflade på mindst 3 ha og de vandløb, der  

 er registreret med en beskyttelseslinie i henhold til den tidligere  

 lovgivning.
 Efter lovens § 18, stk. 1 må der ikke foretages  

 ændring i tilstanden af arealet inden for en afstand af 100 m fra  

 fortidsminder.
Amtsrådet kan i særlige tilfælde  

 gøre undtagelse fra bestemmelserne.
For så vidt angår  

 beskyttelsen af søer og vandløb, jf. lovens § 16, stk. 1, er  

 vedkommende kommunalbestyrelse dog myndighed, såfremt søen eller  

 vandløbet er beliggende i byzone eller sommerhusområde.
Fredede arealer Hvis der søges om tilladelse til  

 råstofindvinding på fredede arealer, vil det være  

 afhængigt af det konkrete indhold i fredningsbestemmelserne, om  

 indvindingen vil være forenelig med fredningen, om indvindingen  

 forudsætter en dispensation fra fredningen eller om der i givet fald  

 må rejses en ny fredningssag for at ændre fredningen.
 Dispensation fra en fredningsbestemmelse skal i givet fald  

 meddeles af fredningsnævnet.
5. Planloven Hvis der søges om tilladelse til  

 råstofindvinding på arealer, der er omfattet af en lokalplan  

 eller byplanvedtægt, vil det være afhængigt af det konkrete  

 indhold i planbestemmelserne, om indvindingen vil være forenelig med  

 planen, om indvindingen forudsætter en dispensation fra planen eller om  

 der i givet fald må gennemføres en ny planprocedure for at  

 ændre planen.
 Denne sagsbehandling skal i givet fald gennemføres  

 af kommunalbestyrelsen, der er lokalplanmyndighed.
6.  

 Vandforsyningsloven Indvinding under frit grundvandsspejl I henhold til lovens § 26, stk. 1, må der ved bygge-  

 og anlægsarbejder, gravning af ler, grus, brunkul, kridt m.v. ikke ske  

 bortledning af grundvand eller anden sænkning af grundvandsstanden uden  

 tilladelse.
Råstofindvinding under grundvandsspejlet  

 forudsætter også en særlig tilladelse efter denne  

 bestemmelse.
Det følger af Miljøankenævnets  

 afgørelse af 1. september 1988. Ankenævnets afgørelse er  

 baseret på den opfattelse, at enhver indvinding under grundvandsspejlet  

 vil bevirke en sænkning af grundvandet.
Bortpumpning af grundvand Også egentlig bortpumpning af grundvand for at  

 gøre det muligt at indvinde råstoffer i tør tilstand  

 kræver tilladelse efter bestemmelsen i lovens § 26, stk. 1.
 Tilladelse meddeles som hovedregel af amtsrådet.  

 Såfremt bortledningen m.v. antages højst at udgøre 6.000  

 m³ årligt, meddeles tilladelsen dog af kommunalbestyrelsen.
7.  

 Vejlovgivningen Lov om offentlige veje omfatter veje, gader, broer og  

 pladser, der er åbne for almindelig færdsel og som administreres  

 af stat, amtskommune eller kommune i henhold til loven.
De offentlige veje  

 inddeles i hovedlandeveje, landeveje og kommuneveje.
 Privatvejsloven omfatter veje, gader, broer og pladser,  

 der uden at være offentlige tjener som færdselsareal for anden  

 ejendom end den ejendom, hvorpå vejen er beliggende, når  

 ejendommene er i særlig eje.
Udgravninger m.m. i forhold til offentlige veje Efter lovens § 101, stk. 2, må udgravning eller  

 opfyldning ikke ske nærmere en offentlig vejs areal end 3 m, og der  

 må ikke etableres en skråning mod vejen stejlere end svarende til  

 2 gange højdeforskellen (1:2). Såvel råstofindvinding som  

 anlæg af jordvolde inden for denne afstand eller inden for  

 skråningsbestemmelsen forudsætter en særlig tilladelse fra  

 vejbestyrelsen.
Efter lovens § 34 kan vejbestyrelsen træffes  

 bestemmelse om pålæg af byggelinier for, at der af  

 færdselshensyn kan sikres en offentlig vej mulighed for udvidelse,  

 eller når færdslens tarv i øvrigt gør det  

 fornødent.
På arealer, der ligger mellem vej og byggelinie, er  

 det ikke tilladt at etablere grusgrave m.v.
 Efter lovens § 35 kan vejbestyrelsen på tilsvarende  

 vis træffe bestemmelse om, at der ikke må etableres grusgrave  

 m.m. inden for de byggelinier, der måtte blive fastlagt til sikring af  

 gennemførelse af nye veje og forlægninger af bestående  

 veje.
Udgravninger m.m. i forhold til private veje For private fællesveje i byzone og bymæssige  

 områder, der er omfattet af bestemmelserne i lovens afsnit III, jf.  

 lovens § 13, stk. 1 og 2, gælder, jf. lovens § 49, stk. 4, den ovenfor  

 nævnte regel i § 101, stk. 2, i lov om offentlige veje om indvinding  

 omkring offentlige veje.
De beføjelser, der i lov om offentlige veje  

 er tillagt vejbestyrelsen, udøves af vejmyndigheden.
Efter lovens § 35  

 må der ikke etableres grusgrave på arealer, der er optaget  

 på vejfortegnelsen som udlagte vejarealer, herunder  

 hjørnearealer.
8.  

 Statsbanearealer Efter § 6 c i lov om Banestyrelsen m.v. må der ikke  

 uden Banestyrelsens tilladelse foretages udgravninger eller opfyldninger  

 eller anbringes materiel eller materialer i en sådan nærhed af  

 Banestyrelsens grund, at der derved kan opstå fare for driften.
 Administrationen af lovens § 6 c varetages af  

 Banestyrelsen, og ansøgninger om råstofindvinding på  

 naboarealer til statsbanestrækninger skal derfor forelægges for  

 denne.
9. Jordforureningsloven /  

 Miljøbeskyttelsesloven Uforurenet jord Efter jordforureningslovens § 52 (indtil 1. januar 2000  

 dog miljøbeskyttelseslovens § 20 a) er det forbudt at tilføre  

 jord til råstofgrave og tidligere råstofgrave.
Amtsrådet  

 kan dog meddele dispensation fra dette forbud, såfremt der ikke er  

 risiko for forurening af vandindvindingsanlæg eller af grundvand, der  

 forventes at indgå i den fremtidige drikkevandsforsyning, og andre  

 tilsvarende miljømæssige hensyn ikke taler imod, jf. lovens §  

 52, stk. 2, nr. 3). En dispensation kan indeholde vilkår, herunder om  

 håndtering af jorden eller om dokumentation for, at der er tale om  

 uforurenet jord.
 Da spørgsmålet om modtagelse af jord udefra  

 er af betydning for tilrettelæggelse af råstofgravens drift,  

 egenkontrol og efterbehandling, skal amtsrådet tage stilling hertil i  

 forbindelse med selve tilladelsen til råstofindvinding.
 Der henvises i øvrigt til Miljøstyrelsens  

 orienteringsbrev af 8. juli 1997 om lov nr. 426 af 10. juni 1997 om  

 regulering af fyldjord i råstofgrave.
Forurenet jord I henhold til jordforureningslovens § 52 kan der efter 1.  

 januar 2000 også gives dispensation til modtagelse af forurenet jord,  

 men sagen er i så fald tillige omfattet af bestemmelserne i  

 miljøbeskyttelseslovens § 19, jf. nedenfor, eller af  

 miljøbeskyttelseslovens regler om kap. 5 godkendelse.
Efter miljøbeskyttelseslovenslovens § 19, stk. 1,  

 må stoffer, produkter og materialer, der kan forurene grundvand, jord  

 og undergrund, ikke uden tilladelse nedgraves i jorden, udlægges eller  

 oplægges på jorden eller afledes til undergrunden.
Beholdere med  

 de stoffer, produkter og materialer, der er nævnt i stk. 1 må  

 heller ikke uden tilladelse være nedgravet i jorden.
Tilladelse gives  

 som hovedregel af amtsrådet.
Kommunalbestyrelsen har dog kompetencen i  

 særlige sager.
D.
Tilrettelæggelse af  

 sagsbehandlingen i forbindelse med  

 samordningspligten Amtsrådet har som nævnt pligt til efter  

 råstoflovens § 8 og administrationscirkulæret at fremsende en  

 ansøgning om råstoftilladelse til den eller de andre  

 myndigheder, som ifølge anden lovgivning har kompetence  

 vedrørende selve den påtænkte råstofindvinding.  

 Amtsrådet skal samtidig orientere ansøgeren om, at  

 amtsrådets afgørelse efter råstofloven foreløbig  

 afventer stillingtagen til sagen i henhold til anden lovgivning.
Såfremt den pågældende myndighed  

 nægter at give tilladelse til det ansøgte, skal amtsrådet  

 meddele dette til ansøgeren.
Amtsrådet skal samtidig  

 sørge for, at ansøgeren får klagevejledning efter  

 reglerne i den lov, den pågældende afgørelse er truffet  

 efter, jf. forvaltningsloven og kap.
XI, G.2.
Såfremt de pågældende myndigheder  

 meddeler de nødvendige tilladelser på nærmere angivne  

 vilkår, skal amtsrådet medtage vilkårene ved  

 amtsrådets tilladelse efter råstofloven.
Tilsvarende gælder  

 vilkår, der ifølge en udtalelse fra Kystinspektoratet er  

 nødvendige af kystbeskyttelsesmæssige hensyn.
Der henvises  

 nærmere til kap.
X, pkt.
D.13.
Såfremt en tilladelse til råstofindvinding  

 også er meddelt i henhold til anden lovgivning, skal amtsrådet  

 give klagevejledning såvel efter råstofloven som efter den eller  

 de andre love, der er tale om, jf. forvaltningsloven og kap.
XI, pkt.
G.
E.
Høring af andre  

 myndigheder Selv om en ansøgning om råstoftilladelse ikke  

 umiddelbart berører anden lovgivning og andre myndigheder, skal  

 nedenstående myndigheder m.fl. inddrages, før amtsrådet  

 træffer afgørelse efter råstofloven.
Andre myndigheder kan  

 tillige inddrages i sagsbehandlingen, hvis amtsrådet skønner,  

 der er behov for det, jf. råstoflovens § 3.
1.  

 Rigsantikvaren Efter museumslovens § 26 skal et indvindingsarbejde  

 standses og rigsantikvaren underrettes, såfremt indvinderen under  

 arbejdet støder på jordfaste fortidsminder.
 På den baggrund har Skov- og Naturstyrelsen fundet  

 det rimeligt, at ansøgeren, inden indvindingen  

 iværksættes, bliver orienteret om sandsynligheden for  

 tilstedeværelsen af fortidsminder på de tilladte arealer.
 Amtsrådet skal derfor inddrage Rigsantikvarens  

 Arkæologiske Sekretariat eller nærmeste arkæologiske museum  

 i sagsbehandlingen, jf. administrationscirkulæret.
2.  

 Kommunalbestyrelsen Amtsrådet skal forelægge ansøgninger om  

 tilladelse til råstofindvinding for vedkommende kommunalbestyrelse,  

 så denne får mulighed for at udtale sig om indvindingens forhold  

 til de kommunale interesser.
 Det drejer sig om de planmæssige forhold i form af  

 kommune- og lokalplanlægningen, samt de tekniske forhold i form af vej-  

 og adgangsforhold, samt ledninger til vandforsyning, spildevand og  

 fjernvarme.
Kommunalbestyrelsen kan endvidere redegøre for sine  

 ønsker om arealets anvendelse efter råstofindvindingens  

 ophør m.v.
Der henvises til administrationscirkulæret.
3. Statens  

 Luftfartsvæsen Statens Luftfartsvæsen skal i særlige  

 tilfælde inddrages i behandlingen af ansøgninger om  

 råstofindvindingstilladelse, jf. bestemmelserne i Statens  

 Luftfartsvæsens BL 3-16 om særlige forholdsregler omkring  

 flyvepladser.
 Det gælder, når ansøgningen  

 vedrører råstofindvinding under grundvandsspejlet, der vil  

 efterlade gravesøer på steder, der ligger mindre end 10 km fra  

 offentlige flyvepladser og militære flyvestationer, eller i  

 øvrigt ligger således, at fuglene overflyver flyvepladsen  

 på vej mellem indvindingsområdet og eventuelle ynglepladser.
 Der henvises til administrationscirkulæret og  

 Statens Luftfartsvæsens flyvepladsoversigt med de flyvepladser, der er  

 omfattet af cirkulærets høringspligt.
4.  

 Privatbanearealer Der er ikke i lovgivningen fastsat bestemmelser for  

 privatbaner, svarende til bestemmelserne i lov om Banestyrelsen m.v., men det  

 anbefales, at amtsrådet hører det pågældende  

 privatbaneselskab, såfremt der ansøges om råstofindvinding  

 på arealer, der grænser til privatbanestrækninger.
F.
Høring af  

 forsyningsselskaber Det kan ofte forekomme, at der findes ledningsanlæg  

 i jorden eller i luften på et areal, hvor der er ansøgt om  

 råstofindvindingstilladelse.
Disse ledningsanlæg vil som regel  

 betyde beslaglæggelse af dele af den ellers udnyttelige  

 råstofforekomst.
Skov- og Naturstyrelsen har derfor i 1990 i samarbejde  

 med Amtsrådsforeningen, Hovedstadsrådet og Danske Elværkers  

 Forening udarbejdet en vejledning om råstofindvinding og forholdet til  

 el-, naturgas- og teleledninger.
Retningslinierne i vejledningen er indarbejdet i dette  

 afsnit, der ikke omfatter ledninger til vandforsyning, spildevand og  

 fjernvarme, da det er forudsat, at kommunalbestyrelserne har en oversigt over  

 de vigtigste af disse ledningsanlæg.
Da kommunalbestyrelsen altid  

 inddrages i såvel arealplanlægningen som i konkrete  

 råstofsager, er der hermed sikret mulighed for at varetage hensynene  

 til disse anlæg, jf. ovenfor pkt.
E.2.
1.  

 Elledninger I henhold til  

 Stærkstrømsbekendtgørelsen, afsnit 5 A skal enhver, som  

 igangsætter grave-, bore- og nedramningsarbejde i jorden, inden  

 arbejdet påbegyndes, rette henvendelse til elselskabet for at få  

 oplyst, om denne har jordkabler i området, eller er bekendt med, at  

 andre har.
 Elselskaberne er til gengæld forpligtet til at  

 udlevere planer, der viser kablernes placering, eller såfremt planerne  

 ikke er nøjagtige nok, at foretage en påvisning på  

 arbejdsstedet.
I henhold til  

 Stærkstrømsbekendtgørelsen, afsnit 5 A må der ikke  

 arbejdes i nærheden af luftledninger med anvendelse af materiel med  

 større højde over jord end 3 m uden nærmere aftale med  

 elselskabet.
Almindelige bestemmelser i afsnit 5 A kan beskrives i  

 følgende tre punkter:
 Ved planlægning instruktion og udførelse skal  

 der udvises omtanke og omhu for at undgå fare for personer og gods.
 Ethvert elforsyningsanlæg skal betragtes som  

 spændingsførende, med mindre man fra elselskabet skriftligt har  

 erklæret det spændingsløst.
 Har man fået anvisninger fra elselskabet, skal disse  

 nøje følges.
Oplysninger vedrørende afsnit 5 A samt  

 respektafstande ved arbejde kan i uddrag findes i pjecen "Pas på  

 ledningerne og livet". Respektafstandene defineres som den afstand, der er  

 fastsat for at give betryggende sikkerhed ved arbejde i nærheden af  

 elforsyningsanlæg.
Arbejde indenfor en respektafstand på 1,0 m  

 fra forsyningskabler skal aftales med elselskabet.
 Normalt er højspændingsledninger sikret ved  

 en tinglyst deklaration, således at såvel ledningens uforstyrrede  

 tilstedeværelse som elselskabets ret til at udføre reparations-  

 og vedligeholdelsesarbejde er sikret.
Eksempler på typiske problemer Ved gravning under luftledninger vil der hurtigt  

 opstå problemer med eftersyn og vedligeholdelse af  

 ledningsanlæggene, hvilket lovmæssigt påhviler  

 elselskaberne.
For at masterne overhovedet må stå på  

 "halvøer" eller "øer", skal disse have en  

 størrelse, så udskridning af masterne på ingen måde  

 kan finde sted. "Øernes" størrelse er afhængig af  

 ledningsanlæggenes størrelse.
Ved en 10 kV træmast skal  

 radius være min. 5 m, for at eftersyn og vedligeholdelse kan foretages  

 betryggende.
Hvor der er tale om "øer", må stigningen for  

 adgangsvejen ikke overstige 20°.
Anden stigning afhænger af lokale  

 forhold og det tidsrum, "øen" skal blive stående.
Stigningen  

 må under ingen omstændigheder være stejlere end 1:1.
 Master stående på "øer" eller  

 "halvøer" er en meget dårlig løsning, fordi:
 Adgangsforholdene er meget vanskelige, og som følge  

 deraf skal der anvendes større ressourcer ved eftersyn og  

 vedligeholdelse.
 Anlægget virker uskønt, idet  

 linieføringen ikke følger terrænet.
 Der vil ofte være store uudnyttede  

 råstofmængder gemt under masterne.
2. Teleledninger  

 (kabler) Efter § 12 i lov om telefoner og telegrafer, skal enhver,  

 der foretager bygnings-, jordarbejder eller iværksætter andre  

 foranstaltninger, forespørge telefonselskaberne med mindst 8 dages  

 varsel, om der findes ledninger eller anlæg, der  

 nødvendiggør særlig hensyn, således at fare for  

 personer og anlæg undgås.
Tilsvarende har telefonselskabet en  

 oplysningspligt, som består i at fremsende kabelplaner.
Hvor  

 kabelplanerne ikke er nøjagtige nok, må påvisning  

 udføres på stedet.
 Normalt vil ledninger gennem terræn være  

 sikret ved en tinglyst deklaration, således at såvel ledningens  

 uforstyrrede tilstedeværelse som telefonselskabets adgangsret for  

 udførelse af reparation og vedligeholdelsesarbejder er sikret.
 Ledninger, der forsyner de enkelte ejendomme, er normalt  

 ikke sikret ved en tinglyst deklaration.
Eksempler på typiske problemer Råstofindvinding vil normalt betyde, at  

 ledningsanlægget skal ombygges.
Der kan dog undtagelsesvis blive tale  

 om midlertidig fremføring, eventuelt på stænger.
3.  

 Naturgasledninger For arbejder i nærheden af naturgasledninger  

 gælder Arbejdsministeriets bekendtgørelse nr. 414 af 8. Juli  

 1988 om sikkerhedsbestemmelser for naturgasanlæg efter lov om  

 arbejdsmiljø (med senere ændringer). De krav, der heri er  

 stillet til anlæggenes indretning, herunder deres afstand til andre  

 anlæg, skal til enhver tid være opfyldt og skal iagttages, ikke  

 blot af den, der er ansvarlig for naturgasanlæggets drift, men af  

 enhver, der har ansvaret for sikkerheden ved udøvelse af anden  

 virksomhed eller aktivitet, der kan berøre naturgasanlæggets  

 sikkerhed.
Disse krav er nærmere beskrevet i naturgasselskabernes pjece  

 "Tekniske forskrifter for arbejder i nærheden af  

 naturgasledninger".
 Naturgasledninger gennem terræn er sikret ved en  

 tinglyst deklaration, således at såvel ledningernes uforstyrrede  

 tilstedeværelse, som gasselskabets adgangsret for udførelse af  

 reparation og vedligeholdelse er sikret.
 Stikledninger, der forsyner de enkelte ejendomme, er ikke  

 sikret ved en tinglyst deklaration.
Eksempler på typiske problemer Råstofindvinding kan ikke forekomme inden for  

 servitutbæltet, idet deklarationen forbyder gravearbejde her.
 Ved råstofindvinding på tilstødende  

 arealer kan udgravning med anlæg stejlere end 1:2 ikke tolereres af  

 hensyn til gasledningens sikkerhed mod udskridning.
 Kørsel med tungt materiel over naturgasledningen er  

 ikke tilladt, medmindre der træffes særlige foranstaltninger til  

 forstærkning af overkørslen.
 Omlægning af gasledninger vil som regel være  

 meget bekostelig og udgifterne hertil påhviler indvinderen.
4. Anbefalinger  

 vedrørende el-, naturgas- og teleledninger Regionplanlægning I amtsrådets regionplanlægning udpeges  

 graveområder, der reserveres til råstofindvinding.  

 Graveområderne udpeges på baggrund af en afvejning med andre  

 regionale arealinteresser i det åbne land - herunder linieføring  

 af de større ledningsanlæg.
 Ved afgrænsning af regionale graveområder  

 bør der tages hensyn til eksisterende og planlagte  

 højspændingsledninger og transmissions- og fordelingsledninger  

 for naturgas, så det enten sikres, at der sker råstofindvinding  

 inden anlæg af ledninger, eller sikres, at der ikke sker  

 råstofindvinding, der kan genere ledningernes sikkerhedsforhold.
Detailplanlægning Såfremt amtsrådene udarbejder  

 indvindingsplaner for de enkelte graveområder, bør der heri  

 tages stilling til, om mindre ledningsanlæg skal flyttes som  

 vilkår for råstofindvinding, således at ressourcerne kan  

 udnyttes optimalt.
Det anbefales derfor, at amtsrådene fremsender  

 kortbilag med de regionale graveområder til høring hos de lokale  

 forsyningsselskaber for el, naturgas og telefon samt Telestyrelsen.
Denne  

 høring kan foregå samtidigt med, at de kommunale myndigheder  

 høres om placering af ledningsanlæg for vandforsyning,  

 spildevand og fjernvarmeforsyning.
Hvor der findes vedtagne råstofindvindingsplaner,  

 vil ejerne i de udlagte graveområder kunne kræve erstatning for  

 den båndlagte råstofmængde, såfremt der etableres  

 ledningsanlæg, efter at graveområdet er udlagt.
Planerne  

 bør derfor fremsendes til de lokale forsyningsselskaber.
Det  

 anbefales, at der indføres en fast gensidig høringsprocedure  

 ved fremtidige ændringer af ledningsanlæg og  

 indvindingsplaner.
Råstofindvindingstilladelser Hvis ovennævnte procedure følges, vil de  

 fleste tilfælde af sammenfald mellem ledningsanlæg og  

 råstofindvinding i graveområder kunne forudses.
Ved eventuelle  

 råstoftilladelser uden for graveområder anbefales høring  

 af forsyningsselskaberne.
Alle ansøgninger om råstofindvinding skal  

 vedlægges tingbogsattest.
Højspændingsledninger,  

 telefonkabler og naturgasledninger gennem terræn er normalt sikret ved  

 tinglyst deklaration, der fremgår af tingbogsattesten.
Placeringen af  

 stikledninger for el, telefon og naturgas på de enkelte ejendomme er  

 ikke tinglyst, men de følger normalt eksisterende veje og stier.  

 Ansøgeren eller de lokale forsyningsselskaber vil normalt kunne oplyse  

 om disse forhold.
 Det anbefales at høre de lokale  

 forsyningsselskaber, hvis der er tvivl om placeringen af  

 ledningsanlæg.
I tilfælde, hvor ledningsanlæg skal flyttes  

 eller ombygges, vil det efter anmodning fra amtsrådet være  

 forsyningsselskabets pligt at undersøge, hvorledes dette kan  

 gøres billigst muligt.
Det anbefales, at det i vilkår for  

 indvindingstilladelsen anføres, hvordan anlægget skal ombygges,  

 og hvilke aftaler, der ligger til grund for dette.
Det anbefales, at amtsrådets råstofforvaltning  

 i forbindelse med gravetilladelserne lader udarbejde et rids, der viser  

 tilstedeværelsen af eventuelle ledningsanlæg.
I vilkårene  

 for gravetilladelsen anføres minimumsafstande for gravning ved  

 ledningsanlæg, max. skråningsanlæg og eventuelle krav til  

 kørsel over ledningsanlæg og under luftledninger.
Endvidere anbefales, at det i tilladelsen anføres,  

 hvilke krav, der gælder for gravearbejde nær og under  

 elanlæg, teleanlæg og gasledninger.
Der henvises til  

 Stærkstrømsbekendtgørelsen og pjecerne "Pas på  

 ledningerne og livet", "Pas på telefonkablerne" og "Tekniske  

 forskrifter for arbejder i nærheden af naturgasledninger".
 I gravetilladelsens vilkår for efterbehandling  

 beskrives, hvordan eventuelle ledningsanlæg indgår i det  

 efterbehandlede terræn.
 Det anbefales, at gravetilladelsen sendes til orientering  

 hos ledningsejere, hvis anlæg berøres af det tilladte  

 graveareal, samtidigt med offentliggørelse af tilladelsen.
G.
Tilrettelæggelse af  

 høring af andre myndigheder m.fl.
Høringen af andre myndigheder m.fl. skal  

 iværksættes umiddelbart efter, at ansøgningen er modtaget  

 i korrekt form af amtsrådet.
Amtsrådet skal angive, at udtalelsen  

 skal foreligge senest 4 uger efter, at sagen er modtaget af den eller de  

 pågældende myndigheder.
Samtidig skal amtsrådet orientere  

 ansøgeren om, at amtsrådets behandling af sagen foreløbig  

 afventer de omhandlede udtalelser.
Se administrationscirkulærets regler  

 herom.
Amtsrådet må selv vurdere, om der skal  

 indhentes en udtalelse fra de under pkt.
E. 1-3 nævnte myndigheder,  

 når ansøgningen vedrører mindre ændringer i  

 allerede fastsatte vilkår for indvindingen, indvindingsperiodens  

 længde eller lignende, og det skønnes, at disse forhold er uden  

 betydning for de pågældende myndigheder, jf.  

 administrationscirkulæret.
 De pågældende myndigheder m.fl. skal dog altid  

 underrettes om amtsrådets afgørelser.
 Hvis ansøgningen skal behandles med VVM-procedure,  

 vil høringsprocessen naturligvis skulle følge de regler, der  

 gælder for denne procedure.
H.
Partshøring Forvaltningslovens § 19 fastslår, at der ikke  

 må træffes afgørelse i en sag, uden at der er foretaget  

 partshøring, såfremt en part i en sag ikke kan antages at  

 være bekendt med, at myndigheden er i besiddelse af bestemte  

 oplysninger vedrørende sagens faktiske omstændigheder.
Kravet  

 gælder dog kun, hvis oplysningerne er til ugunst for den  

 pågældende og er af væsentlig betydning for sagens  

 afgørelse.
Det indebærer, at amtsrådet skal vurdere  

 nøje, hvorvidt naboer skal inddrages høringsmæssigt i  

 sagsbehandlingen, inden der træffes beslutning om at udstede en  

 tilladelse.
Amtsrådet må lægge til grund, at en  

 råstofindvinding på en ejendom i almindelighed må betegnes  

 som en aktivitet, der er til ulempe (ugunst) for naboerne.
Partshøring  

 vil dog kunne undlades, såfremt der meddeles afslag på  

 ansøgningen.
Naturklagenævnet har ved afgørelse af 24.  

 november 1998 hjemvist en sag til amtet til fornyet behandling på grund  

 af manglende partshøring af en nabo, jf. omtalen i kap.
XI, pkt.  

 I.
Naturklagenævnet har ved afgørelse af 30.  

 august 1999 bl.a. fastslået, at amtet ikke har haft pligt til at holde  

 et egentligt orienteringsmøde med omboende personer forud for, at  

 amtet gav tilladelse til fortsat gravning på et areal beliggende i et i  

 regionplanen udlagt graveområde.
Naturklagenævnet udtaler  

 tillige, at det er uden for nævntes kompetence at tage stilling til, om  

 det havde været rimeligt eller hensigtsmæssigt at holde et  

 sådant møde.
I.
Ansøgningen  

 vedrører aktiviteter, der ikke direkte angår selve  

 råstofindvindingen Ansøgning efter råstofloven gælder ikke  

 som ansøgning om andre tilladelser, som ikke direkte angår selve  

 indvindingen, selv om sådanne tilladelser faktisk kan være en  

 forudsætning for indvindingsvirksomhedens etablering, f.eks.  

 opførelse af bygninger, erhvervelse af arealer, omlægning af  

 vandløb eller hvor der er statslån i ejendommen.
Det samme  

 gælder anlæg, der skal have godkendelse efter  

 miljøbeskyttelseslovens kap. 5.
 Såfremt det fremgår af ansøgningen  

 eller af sagen i øvrigt, at der tillige forudsættes sådan  

 tilladelse efter anden lovgivning, skal ansøgning efter disse love  

 indsendes særskilt af ansøgeren til vedkommende myndighed.  

 Amtsrådet bør i givet fald oplyse ansøgeren om, hvilken  

 myndighed en sådan ansøgning skal indsendes til.
1. Vejlovgivningen Adgangsforhold til offentlige veje Lov om offentlige veje omfatter veje, gader, broer og  

 pladser, der er åbne for almindelig færdsel og som administreres  

 af stat, amtskommune eller kommune i henhold til loven.
De offentlige veje  

 inddeles i hovedlandeveje, landeveje og kommuneveje.
 Efter lovens § 70, stk. 1, kræver etablering af  

 overkørsler, overgange og tilslutninger for veje og stier til  

 offentlig vej tilladelse fra vejbestyrelsen.
 Efter lovens § 71, stk. 1, skal tilladelse indhentes fra  

 vejbestyrelsen, såfremt en overkørsel ønskes benyttet som  

 adgang for andre ejendomme end dem, for hvilken den er anlagt.
 Efter lovens § 71, stk. 2, skal tilladelse indhentes fra  

 vejbestyrelsen, såfremt en overkørsel, som er anlagt alene med  

 henblik på den færdsel, der er fornøden for jordens  

 landbrugsmæssige drift (markoverkørsel), ønskes benyttet  

 til færdsel i forbindelse med råstofindvinding.
 For alle 3 former for tilladelser gælder det, at  

 hvis vejen er adgangsbegrænset, kræves det tillige efter lovens §  

 80, at vejbestyrelsen meddeler dispensation fra adgangsbestemmelserne.
 For alle 3 former for tilladelser gælder det  

 endvidere, at såfremt adgangen skal etableres i mindre afstand end 100  

 m - i bymæssige bebyggelser dog i mindre afstand en 50 m - fra  

 hovedlandevej eller landevej, skal der efter lovens § 70, stk. 2 eller § 71,  

 stk. 5, tillige indhentes tilladelse fra vejbestyrelsen for hovedlandevejen  

 eller landevejen.
For alle 3 former for tilladelser gælder det endelig  

 efter lovens § 70, stk. 3, jf. § 71, stk. 6, at vejbestyrelsen, såfremt  

 det skønnes påkrævet af vejtekniske eller  

 færdselsmæssige grunde, kan stille krav med hensyn til den  

 nærmere placering, udformning og anvendelse af de nye eller  

 ændrede adgange.
Kravene kan dreje sig om adgangens bredde, om fri  

 oversigt over hjørnearealer, om arten og omfanget af færdslen ad  

 den pågældende adgang og om flere ejendommes benyttelse af samme  

 adgang.
Vejbestyrelsen kan ligeledes gøre tilladelsen betinget af, at  

 den offentlige vej under hensyn til de ændrede trafikale forhold  

 ombygges med midterrabat, kanalisering, lyssignal og lignende.
Vejbestyrelsen kan kræve, at udgifterne ved de  

 fornævnte foranstaltninger helt eller delvis afholdes af vejbestyrelsen  

 for den vej eller sti, der tilsluttes den offentlige vej, eller for så  

 vidt angår overkørsel eller overgang, i særlige  

 tilfælde af vedkommende ejer eller bruger.
Vejbestyrelsen kan  

 kræve selv at forestå de i dette stykke omhandlede  

 foranstaltninger mod godtgørelse af udgifterne herved.
Adgangsforhold til private veje Privatvejsloven omfatter veje, gader, broer og pladser,  

 der uden at være offentlige tjener som færdselsareal for anden  

 ejendom end den ejendom, hvorpå vejen er beliggende, når  

 ejendommene er i særlig eje.
For private fællesveje i byzone og bymæssige  

 områder, der er omfattet af bestemmelserne i lovens afsnit III, jf.  

 lovens § 13, stk. 1 og 2, gælder, jf. lovens § 48, de ovenfor  

 nævnte regler i §§ 70 og 71, i lov om offentlige veje om anlæg af  

 ny adgang og ændring af bestående adgang til offentlig vej.
De  

 beføjelser, der i lov om offentlige veje er tillagt vejbestyrelsen,  

 udøves af vejmyndigheden.
 For private fællesveje i landområder, der ikke  

 er omfattet af lovens afsnit III, gælder, at nye veje til brug for  

 råstofindvinding ikke må anlægges eller tages i brug  

 før vejmyndigheden har godkendt vejudlægget, jf. lovens § 14.  

 Dette gælder også, selv om den nye vej skal erstatte en  

 eksisterende vej, der samtidig nedlægges.
2.  

 Miljøbeskyttelsesloven Hvis der i driften af råstofgraven indgår  

 skylle- eller vaskevand m.v. fra behandlingen af råstofferne på  

 gravearealet, skal der tages stilling til afledningen af dette samtidig med  

 tilladelsen til råstofindvinding og drift af behandlingsanlæg  

 m.m.
I følge lovens § 27 må stoffer, der kan  

 forurene vandet, ikke tilføres vandløb, søer eller  

 havet, ligesom sådanne stoffer ikke må oplægges  

 således, at der er fare for, at vandet forurenes.
Der kan dog efter  

 lovens § 28 gives tilladelse til, at spildevand tilføres søer,  

 vandløb eller havet.
Tilladelse gives som hovedregel af  

 amtsrådet.
Kommunalbestyrelsen giver dog tilladelsen, såfremt det  

 pågældende anlæg har en kapacitet på 30  

 personækvivalenter eller derunder.
 Kommunalbestyrelsen giver tilladelse til tilslutning af  

 spildevand til offentlige spildevandsanlæg samt dertil hørende  

 udløbsledninger under overholdelse af den af amtsrådet meddelte  

 tilladelse.
3.  

 Planloven Efter lovens § 35 må der i landzoner ikke uden  

 tilladelse fra landzonemyndigheden foretages udstykning, opføres ny  

 bebyggelse eller ske ændring i anvendelsen af bestående  

 bebyggelse og ubebyggede arealer.
Det bemærkes, at selve  

 råstofindvindingen ikke er omfattet af tilladelseskravet efter  

 planloven.
Amtsrådet er landzonemyndighed.
Kommunalbestyrelsen  

 er dog landzonemyndighed i Københavns og Frederiksberg kommuner, i  

 landsbyer, der er entydigt afgrænset i en kommuneplan og i  

 landzoneområder, der er omfattet af en offentligt bekendtgjort  

 lokalplan.
4. Byggelov og  

 bygningsreglement Byggeloven indeholder krav til nybyggeri og krav til  

 ombygning, ændret benyttelse og nedrivning af eksisterende bebyggelse  

 og finder sammen med Bygningsreglement 1995 anvendelse ved byggeri i  

 tilknytning til indvindingsvirksomheden.
5. Skovloven Byggeri på fredskovspligtige arealer kræver  

 tilladelse fra det pågældende statsskovdistrikt.
6.  

 Naturbeskyttelsesloven Byggeri og anlæg m.v. inden for de ovenfor i pkt.  

 C.4 angivne beskyttelseslinier m.v. samt på fredede arealer  

 kræver tilladelse fra vedkommende myndigheder.
Placering af bebyggelse, campingvogne og lignende inden  

 for den i lovens § 17, stk. 1 fastsatte beskyttelseslinie på 300 m fra  

 skove, kræver ligeledes særlig tilladelse.
For privatejede skove  

 gælder det kun, hvis arealet udgør mindst 20 ha  

 sammenhængende skov.
 Tilsvarende kræver opførelse af bebyggelse  

 med en højde på 8,5 m inden for en afstand af 300 m fra en kirke  

 særlig tilladelse, medmindre kirken er omgivet af bymæssig  

 bebyggelse i hele beskyttelseszonen.
7.  

 Landbrugsloven Adkomst på en landbrugsejendom, der ligger i  

 landzone, kan ifølge landbrugsloven kun erhverves, når  

 erhververen opfylder en række betingelser, herunder krav om  

 bopælspligt, jf. lovens kap.
V.
 Jordbrugskommissionen kan dog dispensere fra  

 bestemmelserne, og kan ligeledes tillade, at landbrugspligten på en  

 landbrugsejendom eller på en del af en landbrugsejendom ophæves  

 ved udstykning, jf. nærmere lovens § 4.
8.  

 Udstykningsloven Udstykning af det areal, hvorpå indvindingen skal  

 foregå, kræver tilladelse fra matrikelmyndigheden, jf. lovens  

 kap. 3. Om matrikelvæsenet henvises til lovens kap. 2.
9. Jordkøbsloven,  

 lovgivning vedrørende ejendomme med statslån og / eller  

 jordrente I jordkøbsloven er der opretholdt særlige  

 rådighedsbegrænsninger for ejendomme med jordrente, eller hvori  

 der indestår statslån ydet i henhold til statshusmandsloven fra  

 1948 eller endnu ældre jordlove.
Det vil fremgå af  

 tingbogsattesten, hvis ejendommen er undergivet sådanne  

 begrænsninger.
I forbindelse med råstofindvinding på  

 ejendomme med jordrente og ejendomme med notering som husmandsbrug m.v. i  

 henhold til lovgivning fra før 1948 skal der indhentes tilladelse fra  

 Finansstyrelsen.
For ejendomme med notering i henhold til statshusmandsloven  

 efter 1948 skal tilladelse indhentes fra Finansstyrelsen, hvis indvindingen  

 vil bevirke, at "ejendommens karakter forandres eller værdien  

 forringes".
 Amtsrådene bør underrette Finansstyrelsen i  

 forbindelse med råstofindvindingstilladelser på ejendomme med  

 statslån.
10.  

 Vandløbsloven Hvis råstofindvinding forudsætter, at  

 vandløb, herunder drænledninger og grøfter, skal  

 omlægges, nyanlægges el.lign., kræver det i de fleste  

 tilfælde en tilladelse fra vandløbsloven.  

 Vandløbsmyndigheden kan være amt og/eller kommune,  

 afhængig af hvilken type vandløb, der er tale om.
Tilsvarende gælder, at afledning af vand til  

 eksisterende vandløb i forbindelse med råstofgravning kan  

 forudsætte en tilladelse fra vandløbsmyndigheden for det  

 pågældende vandløb.
Dette gælder også, hvis  

 der i forbindelse med efterbehandlingen skal ske dræning fra det  

 udgravede areal.
X Tilladelsens  

 indhold Kap.
X beskriver indholdet af en tilladelse til  

 erhvervsmæssig råstofindvinding, herunder at den også skal  

 angive de andre lovbestemmelser, der ligger til grund for tilladelsen.  

 Endvidere gennemgås de vilkår, der bør medtages i en  

 tilladelse, samt forholdet omkring gyldigheden af fastsatte vilkår, og  

 reglerne for tinglysning.
Endelig beskrives det, hvilke øvrige  

 oplysninger, der bør gives i forbindelse med en tilladelse.
A.
Tilladelsens indehaver Tilladelsen skal angive, hvem der er indehaver af  

 tilladelsen.
 Tilladelsen skal endvidere angive indehaverens  

 CVR-nummer.
B.
Omfanget af  

 indvindingsretten 1. Tilladelsens  

 periode Tilladelsen skal fastlægge indvindingsperiodens  

 længde.
 Tilladelsen gives normalt for indtil 10 år, jf.  

 lovens § 9, stk. 1. I særlige tilfælde kan en tilladelse gives  

 for en længere periode.
 Sådanne særlige tilfælde kan f.eks.  

 være, at indvindingsvirksomheden på basis af de indvundne  

 forekomster udfører en forædlingsproces, der kræver meget  

 store investeringer, og de pågældende råstoffer ikke, eller  

 ikke uden urimelige omkostninger, vil kunne fremskaffes andetsteds fra.  

 Også andre omstændigheder, f.eks. såfremt der kræves  

 meget store arealreservationer for at sikre en virksomheds fortsatte  

 indvinding, eller såfremt der kræves meget betydelige  

 investeringer i indvindingsvirksomheden, som derfor har behov for at  

 være sikret forsyninger i en længere periode, vil kunne begrunde  

 en tilladelse i mere end 10 år.
 Dette indebærer, at det normalt kun vil være  

 indvinding af andre råstoffer end sand, grus og sten, der vil få  

 kunne få tilladelse for en længere periode.
2. Tidspunktet for indvindingens  

 påbegyndelse Indvindingen må først indledes, når der  

 foreligger en godkendt grave- og efterbehandlingsplan, der er indleveret  

 sikkerhedsstillelse til amtsrådet og evt. andre stillede vilkår  

 er opfyldt.
Såfremt indvindingen ikke er indledt 3 år efter, at  

 tilladelsen er udstedt, bortfalder den automatisk som ikke udnyttet, jf.  

 lovens § 10, stk. 6.
3. Indvindingsrettens  

 omfang Tilladelsen skal udformes, så den udtrykkeligt  

 angiver omfanget af indvindingsretten.
Dette har også betydning for  

 administrationen af lovens § 9, stk. 2, jf. nedenfor pkt. 4. Tilladelsen skal  

 således tydeligt angive, hvilke råstoffer og hvilket geografisk  

 afgrænset område, tilladelsen angår.
 Tilladelsen skal endvidere fastlægge  

 gravedybden.
I tilladelsen skal det også fastsættes, hvilke  

 mængder der årligt må indvindes inden for området.  

 Ved denne fastsættelse tages der udgangspunkt i ansøgningens  

 oplysninger.
Såfremt miljøhensyn til omgivelserne betinger det,  

 kan der imidlertid fastsættes en mindre årlig  

 indvindingsmængde.
4. Udvidelse af  

 indvindingsretten Såfremt der under et indvindingsforløb  

 opstår ønske om at indvinde andre råstoffer eller  

 større mængder end angivet i tilladelsen inden for det  

 område, som tilladelsen omfatter, skal der, efter lovens § 9, stk. 2,  

 indgives anmeldelse herom til amtsrådet.
Anmeldelsen skal indgives  

 inden 4 uger efter, at den pågældende indvinding er  

 påbegyndt.
Amtsrådet kan inden 4 uger efter, at anmeldelsen er  

 modtaget, forbyde indvindingen.
Der er også mulighed for at stille særlige  

 vilkår for den pågældende indvinding.
Vilkårene skal  

 være begrundet i ændret råstofmængde eller  

 råstofart, og skal stilles af amtsrådet inden 4 uger efter, at  

 anmeldelsen er modtaget.
Bestemmelsen finder alene anvendelse for de "andre  

 råstoffer", der ikke i forvejen er omhandlet i  

 råstofindvindingstilladelsen.
Fremgår det f.eks. af  

 vilkårene for en tilladelse, at muld og overjord ikke må fjernes  

 fra indvindingsområdet, kan der ikke lovligt ske indvinding af muld og  

 overjord, uanset der indgives anmeldelse herom.
Det skal understreges, at amtsrådets  

 afgørelser efter § 9, stk. 2 om forbud eller særlige  

 vilkår er endelige, jf. lovens § 13, stk. 2. Amtsrådet skal i  

 afgørelsen gøre indvinderen opmærksom herpå.
Der  

 henvises nærmere til kap.
XI, pkt.
A.2 og G.1.
C.
Tilladelse efter anden  

 lovgivning  

  og  

 afgørelse om VVM-procedure Når amtsrådets tilladelse også  

 gælder som tilladelse efter anden lovgivning, som foruden  

 råstofloven vedrører selve den påtænkte indvinding,  

 skal dette altid fremgå af afgørelsen.
Såfremt der er foretaget en gennemgang og vurdering  

 af, om der er behov for en VVM-procedure, skal dette også fremgå  

 af afgørelsen, jf. kap.
IX, pkt.
B.
Der skal ligeledes gives klagevejledning til vedkommende  

 myndigheder.
Der henvises til kap.
XI, pkt.
G.2.
D.
Vilkår for  

 tilladelsen 1.  

 Generelt Det er fastsat i råstoflovens § 10, at tilladelser  

 efter § 7, stk. 1 kan gives på særlige vilkår.
 Det følger af almindelige forvaltningsretlige  

 principper, at vilkårene skal være begrundet i de hensyn, der kan  

 varetages efter råstofloven, og at vilkårene skal stå i et  

 rimeligt forhold til afgørelsen.
 I lovens § 10, stk. 1, nr. 1), er det understreget, at de  

 miljømæssige vilkår omfatter hele virksomhedens drift og  

 også efterbehandlingen.
 Det er normal praksis, at der i råstoftilladelser  

 altid stilles vilkår om, at ansøgeren udarbejder en grave- og  

 efterbehandlingsplan, der indeholder hovedelementerne for indvindingen og  

 efterbehandlingen, og at der skal stilles sikkerhed for opfyldelse af  

 vilkår om efterbehandling, jf. lovens § 10, stk. 1, nr. 2) og 3).
 Der kan endvidere fastsættes vilkår om  

 oparbejdning eller bestemte formål med indvindingen.
 Hvilke vilkår, der herudover skal fastsættes,  

 afgøres på grundlag af en konkret bedømmelse i hvert  

 enkelt sag af forholdene i og omkring indvindingsstedet, jf. lovens § 10,  

 stk. 2.
Vilkårene efter råstofloven kan alene regulere  

 forholdene ved selve indvindingen.
Det vil sige inden for det område,  

 der er omfattet af indvindingstilladelsen, herunder de interne transportveje,  

 jf. nedenfor pkt. 9, frem til udkørsel til det offentlige  

 vejsystem.
 Hvis amtsrådets tilladelse vedrører fortsat  

 råstofindvinding, hvor en udløbet tilladelse fornyes, en  

 inddraget tilladelse genudstedes eller der udstedes tilladelse til  

 afløsning for anmeldte rettigheder, skal amtsrådet  

 gennemgå de hidtil gældende vilkår, således at der  

 sker den nødvendige ajourføring eller ændring af den  

 samlede vilkårsfastsættelse.
 På denne måde sikrer amtsrådet, at  

 tilladelsen og dens indhold er i overensstemmelse med råstoflovens  

 nuværende krav til miljøforhold m.v. og at der gælder  

 ensartede vilkår for de forskellige råstofgrave.
2.  

 Vandforsyningsinteresser Råstofindvinding kan indebære risiko for  

 forurening af grundvandet.
I erkendelse heraf udarbejdede den daværende  

 Fredningsstyrelse allerede i 1980 en rapport i samarbejde med  

 Miljøstyrelsen om råstofindvinding og vandindvinding.
I  

 rapporten anbefales krav til en mindste afstand mellem råstofgrav og  

 vandindvindingsanlæg.
Kravene skal sikre mod bakteriologisk forurening  

 og dermed give en passende tid til at reagere over for en uheldssituation i  

 råstofgraven.
Kravene skal således først og fremmest  

 hindre, at der opstår forurening under selve  

 råstofindvindingen.
Afhængig af indvindingsområdets placering i  

 forhold til vandforsyningsanlæg kan der tillige være behov for at  

 vurdere, om der skal stilles særlige krav til maskinel, herunder  

 placering af de faste anlæg, såsom sorteranlæg og  

 stenknuserier m.v.
Der bør altid stilles krav til særlig  

 håndtering og placering af tanke og beholdere med olieprodukter.
 Skov- og Naturstyrelsen har siden gennemført et  

 projekt, der nærmere skulle belyse de generelle problemer ved  

 råstofindvinding i forhold til grundvandsinteresserne, herunder ved  

 efterbehandlingen og den efterfølgende arealanvendelse, f.eks.  

 intensivt jordbrug, jf. det følgende pkt. 4.
 Som et resultat af dette arbejde er der foreløbigt  

 gennemført en ændring af miljøbeskyttelsesloven og senere  

 jordforureningsloven med et generelt forbud mod jordmodtagelse samt en  

 dispensationsordning, som omtalt nedenfor i pkt. 3.
3. Modtagelse af  

 jord Såfremt der meddeles dispensation fra forbudet i  

 jordforureningslovens § 52 (indtil 1. januar 2000 dog  

 miljøbeskyttelseslovens § 20 a) til modtagelse af jord udefra,  

 bør der fastsættes de fornødne vilkår i denne  

 forbindelse med henblik på kontrol og håndtering af den modtagne  

 jord.
 Et eventuelt afslag på en ansøgning om  

 dispensation fra forbudet bør også fremgå af  

 vilkårene for tilladelse efter råstofloven.
 Vilkårene indgår herefter som en del af den  

 samlede tilladelse til råstofindvinding, jf. nedenfor pkt. 13. De  

 vilkår, der vedrører efterbehandlingen, skal derfor medtages i  

 den deklaration, der skal tinglyses efter råstofloven.
Naturklagenævnet har ved afgørelse af 8. juni  

 1999 stadfæstet amtets ændring af de fastsatte vilkår,  

 således at der ikke fremover skal ske en løbende efterfyldning  

 af arealer under grundvandsspejlet og således at der må  

 være en sø med en større vandflade end 5.000 m².  

 Afgørelsen har sammenhæng med, at amtet har nægtet  

 dispensation i henhold til miljøbeskyttelseslovens § 20 til fortsat  

 modtagelse af jord.
Klageren var en nabo, der fandt, at gravningen under  

 grundvand i stedet burde begrænses.
Naturklagenævnet har ved afgørelse af 30.  

 august 1999 bl.a. stadfæstet et vilkår om  

 skrænthældninger på maksimalt 1:3 ved gravning under  

 grundvand.
Der er tale om en ældre grusgrav, hvor der tidligere af  

 Miljøklagenævnet var fastsat maksimal hældning af  

 graveskråning under grundvand til 1:2, idet der efterfølgende  

 skulle ske opfyldning med jord efter endt gravning.
Arealet er beliggende i  

 et i regionplanen udlagt graveområde, men samtidig i et særligt  

 drikkevandsområde.
Amtet har derfor i forbindelse med en tilladelse til  

 fortsat gravning vurderet, at der ikke kunne ske genopfyldning, og har  

 justeret skråningskravene i overensstemmelse hermed.
4. Gødning og  

 pesticider Når der ved råstofindvinding er sket fjernelse  

 af de øvre jordlag og genskabt en ny jordoverflade tæt ved  

 grundvandsspejlet, kan det skabe en risiko for forurening af grundvandet,  

 hvis der på denne jordoverflade spredes  

 gødning/kunstgødning eller anvendes pesticider for at kunne  

 ibrugtage arealet til intensiv jordbrugsmæssig drift.
 Der kan derfor fastsættes et vilkår om forbud  

 mod anvendelse af gødning og pesticider, såfremt der er  

 væsentlige hensyn til beskyttelse af drikkevandsinteresser, der skal  

 varetages.
Østre Landsret har i en dom af 28. august 1995, jf.  

 UfR 1995.952, således fastslået, at der er hjemmel i  

 råstofloven til at stille vilkår om, at et areal efter endt  

 råstofindvinding ikke må indgå i almindelig  

 jordbrugsmæssig drift, og at der ikke må anvendes gødning  

 eller bekæmpelsesmidler på arealet.
Vilkåret i den  

 pågældende sag var fastsat for at beskytte grundvandet i et  

 område, der havde væsentlig betydning for den nuværende og  

 fremtidige vandforsyning i en kommune.
 Naturklagenævnet har i en afgørelse af 15.  

 juli 1998 stadfæstet et amtsråds vilkår i en tilladelse om,  

 at arealet skal efterbehandles, så det kan anvendes til  

 jordbrugsformål, og samtidig, at der efter endt efterbehandling ikke  

 må anvendes gødning eller bekæmpelsesmidler på  

 arealet, fordi indvindingen skal foregå i et i regionplanen udlagt  

 særligt drikkevandsområde.
5.  

 Støv Støvgener kan opstå i forbindelse med selve  

 indvindingen, ved oparbejdningen samt som følge af henlæggelse  

 af råstofferne i depot.
Der kan også opstå støvgener  

 som følge af transport på de interne transportveje.
 Der bør normalt fastsættes vilkår om  

 udførelse af støvdæmpende foranstaltninger såsom  

 vanding af gravefronter, lagerbunker og interne veje m.v., samt renholdelse  

 af interne veje.
 Om en ansøgning skal afslås helt på  

 grund af risikoen for støvgener, eller om der er behov for  

 særlige vilkår for at imødegå støvgener,  

 beror primært på forekomstens og indvindingens karakter samt  

 afstanden til naboerne.
6.  

 Støj I forbindelse med indvindingsvirksomheden anvendes der  

 normalt en række maskiner og anlæg, som fremkalder en ikke  

 ubetydelig støj, der vil kunne påføre de omboende gener.
 Der vil derfor stort set altid være behov for at  

 fastsætte grænser for støjbelastningen fra  

 indvindingsvirksomheden, herunder fra kørsel på virksomhedens  

 eget område frem til udkørsel på offentlig vej.
 De mest forekommende støjkilder er:
 Gravemaskiner for afrømning af overjord.
 Stenknuserier.
 Sorteranlæg.
 Intern transport med dumper/lastvogn.
 Læsning (med stenmaterialer) af lastvogne.
 Kundekørsel ud og ind af råstofgraven.
 Ved fastsættelse af støjgrænser i de  

 konkrete sager bør der tages udgangspunkt i de vejledende  

 støjgrænser i Miljøstyrelsens vejledning nr. 5/1984,  

 Ekstern støj fra virksomheder med de supplerende vejledninger nr.  

 5/1993 og 3/1996.
Amtsrådene bør dog være opmærksom  

 på, at placering af indvindingsvirksomheden, i modsætning til  

 mange andre virksomheder, naturligt er knyttet til på forhånd  

 givne geologiske forhold.
Støjgrænserne må derfor i hvert  

 enkelt tilfælde fastsættes ud fra en vurdering af de tekniske og  

 økonomiske muligheder for at reducere støjen.
Der bør også skelnes mellem støj, som  

 stammer fra selve indvindingsaktiviteten, og støj i forbindelse med  

 bearbejdning af de indvundne materialer.
Det vil ofte være såvel  

 teknisk som økonomisk muligt at foretage en væsentlig reduktion  

 af støjen fra materialebearbejdningen.
Selv om bearbejdningen sker ved  

 indvindingsstedet, bør der således ikke accepteres en kraftigere  

 støjpåvirkning af omgivelserne, end hvis bearbejdningen havde  

 fundet sted på en anden lokalitet.
 Visse aktiviteter i startfasen som afrømning af  

 muld og overjord og opbygning af støjvolde vil ofte vanskeligt kunne  

 gennemføres uden at overskride de fastsatte støjgrænser.  

 Det vil derfor være hensigtsmæssigt, såfremt der tages  

 højde for dette i vilkårsfastsættelsen.
 Naturklagenævnet har ved afgørelse af 24.  

 juli 1997 i en klagesag fastsat, at i den periode, hvor der etableres en  

 støjvold omkring en beboelsesejendom, hæves  

 støjgrænsen i et bestemt referencepunkt fra 60 dB(A) til 65  

 dB(A), men kun når der foregår anlægsarbejde.
I ansøgningsskemaet skal ansøgeren  

 redegøre for de forventede støjforhold.
Ved mere komplicerede  

 ansøgninger bør amtsrådet kræve en  

 støjteknisk redegørelse udarbejdet af et kvalificeret  

 firma.
 I vilkårene bør der fastsættes krav om,  

 at der gennemføres en egentlig støjundersøgelse  

 umiddelbart efter driftsstart til dokumentation for, at vilkårene om  

 støjbelastningen af omgivelserne kan overholdes og bliver overholdt.  

 Der henvises til Miljøstyrelsens vejledning nr. 6/1984, Måling  

 af ekstern støj fra virksomheder med den supplerende vejledning nr.  

 5/1993 om beregning af ekstern støj fra virksomheder.
7.  

 Vibrationer Graveaktiviteterne, herunder kørsel, knusning og  

 sortering af råstoffer samt evt. sprængninger, kan give anledning  

 til vibrationer, der kan forplante sig til naboejendomme til gene for  

 beboerne.
I grelle tilfælde kan vibrationer medføre skade  

 på bygninger.
Der henvises til Miljøstyrelsens orientering nr.  

 9, 1997.
 Naturklagenævnet har ved afgørelse af 24.  

 juli 1997 i en klagesag taget stilling til vilkårsfastsættelse om  

 vibrationer i forhold til nabobygninger som følge af  

 sprængningsaktiviteter ved stenbrydning.
8.  

 Driftstider Støjgrænserne i Miljøstyrelsens  

 ovennævnte vejledning er fastsat ud fra den forudsætning, at de  

 skal overholdes inden for nærmere anførte tidsrum af  

 døgnet og på såvel hverdage, som lørdage og  

 søn- og helligdage.
Dette indebærer, at en virksomhed kan  

 være i drift døgnet rundt, såfremt støjen er lavere  

 i aften- og nattetimer samt på søn- og helligdage.
Amtsrådet må dog ud fra  

 indvindingsvirksomhedens karakter og ansøgningen vurdere, om det ikke  

 vil være mest hensigtsmæssigt at fastsætte vilkår om  

 bestemte driftstider.
Ofte vil det fremgå af ansøgningen, at  

 virksomheden er indstillet på at indvinde og producere på  

 nærmere angivne tidspunkter og dage, således at amtsrådet  

 umiddelbart vil kunne lægge sådanne oplysninger til grund for  

 vilkårsfastsættelsen.
Et konkret vilkår om driftstid vil, navnlig ved  

 indvinding i nærheden af bolig- og sommerhusområder, kunne  

 forebygge visse naboklager og vil desuden lette tilsynsvirksomheden.
Et  

 sådant vilkår vil tillige have indflydelse på  

 trafikintensiteten i aften og nattetimer på de mindre veje frem til en  

 råstofgrav, og vil også af denne årsag kunne forebygge  

 nogle naboklager.
Skov- og Naturstyrelsen har f.eks. ved afgørelse af  

 30. september 1991 i en klagesag fastsat, at der i forbindelse med  

 grusgravning alene må ske udlevering af allerede oparbejdede materialer  

 i sommerhalvåret.
Gravning og sortering må således kun ske  

 i vinterhalvåret.
Disse vilkår er fastsat af hensyn til de  

 omkringboende.
Naturklagenævnet har ved afgørelse af 24.  

 juli 1997 i en klagesag fastsat, at der i perioden 1. juni til 15. september  

 skal ske indskrænkning af virksomhedens produktionstidsrum inklusive  

 lastning og transport til hverdage mandag - fredag fra kl. 6 - 18, dog er det  

 tilladt mellem kl. 18 og kl. 22 at reparere og vedligeholde maskinparken og  

 materiellet.
Afgørelsen er truffet for at tage hensyn til  

 nærliggende helårsbeboelser i en landsby samt et  

 nærliggende sommerhusområde.
9. Kørsel til og fra  

 graveområdet Der kan ikke med hjemmel i råstofloven stilles  

 vilkår med henblik på at regulere gener hidrørende fra  

 trafikken på offentlig vej til og fra indvindingsområdet.
Der kan  

 således alene fastsættes vilkår, der regulerer forholdene  

 ved selve indvindingen, det vil sige inden for det område, der er  

 omfattet af tilladelsen, herunder de interne transportveje frem til  

 udkørsel.
 I denne forbindelse kan det fastlægges, hvorledes  

 udkørsel til offentlig vej eller privat fællesvej skal ske,  

 herunder at der f.eks. kun må ske udkørsel ved  

 højresving.
Som det fremgår af kap.
IX, pkt.
I.1, er det  

 vejbestyrelsen og vejmyndigheden, der har kompetencen til at meddele  

 tilladelse til overkørsel til henholdsvis offentlig vej og privat  

 fællesvej.
Tilladelsen meddeles ud fra en vurdering af vejtekniske og  

 færdselsmæssige hensyn.
Efter færdselslovens § 92 kan politiet med samtykke  

 fra vejbestyrelsen eller for så vidt angår private  

 fællesveje, vedkommende kommunalbestyrelse, træffe  

 færdselsmæssige bestemmelser, som indvirker på vejes  

 udnyttelse eller indretning.
Ud over de færdselsmæssige hensyn  

 vil der også kunne tages stilling til andre hensyn, såsom de  

 miljømæssige.
 Politimesteren kan efter bestemmelsen f.eks. forbyde tung  

 trafik på en bestemt vejstrækning eventuelt ledsaget af visse  

 undtagelser, så forbudet ikke rammer den sædvanlige trafik, der  

 har ærinde til ejendomme på den pågældende  

 vejstrækning.
 Miljøankenævnet har i en afgørelse fra  

 1979 fastslået, at såfremt kørsel til og fra et  

 indvindingsområde vil medføre betydelige  

 miljømæssige gener i form af støv, støj og  

 rystelser for beboerne ved området, har amtsrådet hjemmel til  

 helt at afslå en ansøgning om tilladelse til  

 råstofindvinding.
Miljøankenævnet har i en afgørelse fra  

 1985 fastslået, at der med hjemmel i råstofloven også i et  

 vist omfang kan stilles vilkår om den videre transport af  

 råstoffer fra indvindingsområdet.
Ankenævnet bestemte  

 således, at transporten skulle ske mod vest ad en kommunevej  

 således, at grusvognstrafikken gennem to mindre bysamfund mod  

 øst kunne undgås.
 Miljøankenævnet har i en afgørelse fra  

 1993 stadfæstet en afgørelse truffet af Skov- og Naturstyrelsen  

 i 1992. Amtsrådet havde meddelt tilladelse til råstofindvinding  

 på en ejendom beliggende i et i regionplanen udlagt graveområde.  

 Skov- og Naturstyrelsen fandt imidlertid, at der på grund af de  

 trafikale forhold, herunder støv- og støjgener, på den  

 kommunevej, der skulle anvendes af trafikken til og fra råstofgraven,  

 ikke burde gives tilladelse til råstofindvinding.
Naturklagenævnet har ved afgørelse af 31. maj  

 1999 stadfæstet amtets tilladelse til fortsat gravning i en  

 10-årig periode.
Arealet er beliggende i et i regionplanen udlagt  

 graveområde, men med trafikale problemer, både for et  

 nærliggende boligområde og et nærliggende industrikvarter,  

 knyttet til transporten til og fra en række grusgrave i  

 graveområdet.
Naturklagenævnet udtaler bl.a., at regulering af  

 trafikken uden for graveområdet af hensyn til færdselssikkerheden  

 eller på grund af miljømæssige gener som udgangspunkt ikke  

 kan varetages med hjemmel i råstofloven.
Nævnet anser det dog for  

 muligt, at hensynet til miljøbeskyttelsen i ganske særlige  

 tilfælde kan tale for at der meddeles afslag på ansøgning  

 om tilladelse til indvinding, når indvindingen medfører store  

 miljømæssige gener for de omkringboende.
10.  

 Efterbehandling En tilladelse til råstofindvinding meddeles for en  

 afgrænset periode, der normalt er på 10 år og i langt de  

 fleste tilfælde på jordbrugsarealer.
Den del af tilladelsen, der  

 vedrører landbrugsloven, indebærer derfor også en  

 tidsbegrænset dispensation fra landbrugspligten.
Som følge heraf  

 vil efterbehandlingen af disse arealer normalt skulle ske til  

 jordbrugsmæssige formål som intensiv/ekstensiv landbrug, skov  

 eller lignende.
 Efterfølgende anvendelse til andet end  

 jordbrugsmæssige formål vil blive fastsat af de amtslige  

 myndigheder på baggrund af den amtskommunale planlægning, efter  

 en forudgående konkret afvejning af f.eks. graveområdets  

 beliggenhed i forhold til de omkringliggende arealer eller i forhold til den  

 planlagte anvendelse heraf.
 Der kan f.eks. være tale om, at et udgravet  

 råstofområde planlægges efterbehandlet til  

 naturområde (sø, hede m.m.), eller at det i forbindelse med  

 især en bynær indvinding planlægges til rekreativ  

 udnyttelse.
 Amtsrådet skal endvidere vurdere, om der er behov og  

 mulighed for at bevare et eller flere geologiske profiler i  

 råstofgraven.
 Gennem godkendelse af den grave- og efterbehandlingsplan,  

 som ansøgeren, jf. lovens § 10, stk. 1, nr. 1, altid skal udarbejde  

 inden indvindingens påbegyndelse, får amtsrådet mulighed  

 for at sikre, at det givne område efter indvindingens ophør  

 indpasses i det omgivende landskab, og i øvrigt tilpasses  

 amtsrådets planlægning for området jf. ovenstående.  

 Der vil dog ofte være behov for at fastsætte en række  

 supplerende vilkår i tilknytning til efterbehandlingen bl.a. omkring  

 deponering af muld og overjord til brug for efterbehandlingen.
Det kan i øvrigt være hensigtsmæssigt,  

 at amtsrådet stiller vilkår, der sikrer, at efterbehandlingen kan  

 kræves iværksat i situationer, hvor indvindingen afbrydes  

 før tiden.
F.eks. vilkår om, at efterbehandlingsforpligtelsen  

 indtræder, hvis indvindingen har været afbrudt i en længere  

 periode (eksempelvis i 1 år), og at efterbehandlingsforpligtelsen  

 indtræder omgående, hvis tilladelsen tilbagekaldes.
Der henvises til kap.
XIII, pkt.
D og E om  

 tvangsmæssig gennemførelse af efterbehandling for henholdsvis  

 tilladelser og anmeldte rettigheder.
11.  

 Sikkerhedsstillelse Efter råstoflovens § 10, stk. 1, nr. 2, kan der  

 stilles vilkår om fornøden økonomisk sikkerhed for  

 gennemførelse af den efterbehandling, der skal finde sted på  

 indvindingsområdet.
Det skal i den forbindelse bemærkes, at en  

 offentlig myndigheds tilsagn om efterbehandling i sig selv betragtes som  

 fornøden økonomisk sikkerhed.
Amtsrådet bør normalt kræve  

 sikkerhedsstillelse, og det forudsættes, at sikkerheden til enhver tid  

 er tilstrækkelig til, at amtsrådet i givet fald skal kunne lade  

 efterbehandlingen udføre.
Dette er understreget i lovens § 10, stk.  

 3.
Beregningen af sikkerhedens størrelse skal finde  

 sted under hensyn til den foreliggende grave- og efterbehandlingsplan.
Det  

 bør normalt indbygges i vilkåret, at sikkerhedens  

 størrelse kan reguleres i takt med prisudviklingen.
Dette  

 indebærer at sikkerheden i givet fald også kan nedsættes,  

 hvis efterbehandlingsforpligtelsen indskrænkes efterhånden som  

 efterbehandlingen udføres.
Sikkerheden stilles sædvanligvis af den, der har  

 ansøgt om og fået indvindingstilladelsen.
Men sikkerheden kan  

 for så vidt stilles af hvem som helst.
I forhold til det offentlige  

 hæfter derimod den, der har fået tilladelsen, eller den, der  

 siden har fået rådighed over arealet, for de eventuelle  

 efterbehandlingsudgifter, der måtte overstige den stillede  

 sikkerhed.
Enhver betryggende sikkerhed bør kunne accepteres  

 efter amtsrådets nærmere skøn.
Det vil dog i reglen  

 være en fordel at indskyde et pengeinstitut eller et forsikringsselskab  

 mellem råstofindvinderen og amtsrådet.
Sikkerhedsstillelsen er normalt økonomisk  

 belastende for den pågældende, dels likviditetsmæssigt dels  

 udgiftsmæssigt.
Det bør derfor også være i  

 indvinderens interesse, at der, hvor det er muligt, arbejdes med  

 løbende efterbehandling af de afgravede arealer, således at der  

 kan etableres en rullende sikkerhed, hvor afgravede og efterbehandlede  

 arealer efterhånden "slippes" af sikkerheden, som herefter alene  

 gælder for de arealer, der er under gravning, eller som vil blive  

 afgravet inden for den kommende periode.
 Når vilkår om efterbehandling er opfyldt, skal  

 amtsrådet give meddelelse om, at sikkerheden kan frigives.  

 Amtsrådet kan efter en konkret vurdering give meddelelse om frigivelse  

 af en del af sikkerheden, når efterbehandlingen er delvist  

 udført.
 Såfremt en indvindingstilladelse ønskes  

 overdraget, kan den af overdrageren stillede sikkerhed tidligst frigives  

 samtidig med, at den nye bruger af indvindingstilladelsen stiller ny  

 sikkerhed.
12. Øvrige  

 vilkår Der kan naturligvis afhængig af den konkrete  

 ansøgning og indvindingsområdets beliggenhed være behov  

 for at fastsætte en række yderligere vilkår.
Bl.a.  

 vilkår, der skal varetage hensynet til de omkringliggende ejendomme.  

 Det kan være vilkår om afstand til naboskel,  

 skrænthældninger under indvindingen og lignende, der skal sikre,  

 at der ikke opstår fare ved færdsel på naboejendommene.
Som allerede nævnt i kap.
IV pkt.
D må en  

 tilladelse efter råstofloven stemme overens med indholdet i en evt.  

 lokalplan vedrørende råstofindvindingen.
Dette gælder hvad  

 enten lokalplanen er udarbejdet som følge af kommunalbestyrelsens  

 lokalplanpligt eller lokalplanret.
13. Vilkår efter anden  

 lovgivning Såfremt tilladelser efter anden lovgivning er  

 påkrævet i forbindelse med meddelelse af tilladelse efter  

 råstofloven, jf. kap.
IX, pkt.
C, skal vilkår stillet af de  

 respektive myndigheder medtages i amtsrådets samlede afgørelse  

 efter råstofloven.
Det skal af tilladelsen fremgå med hvilken  

 lovhjemmel, vilkåret er fastsat.
Tilsvarende gælder vilkår, der som  

 følge af en udtalelse fra Kystinspektoratet er nødvendige af  

 kystbeskyttelsesmæssige hensyn.
Der henvises til  

 administrationscirkulæret.
E.
Gyldigheden af fastsatte  

 vilkår Vilkår, der knyttes til en tilladelse efter lovens §  

 7, er bindende for ejere og indehavere af andre rettigheder over ejendommen  

 uden hensyn til, hvornår retten er stiftet, jf. § 10, stk. 4.
 Når amtsrådet har meddelt en tilladelse til  

 råstofindvinding på en række vilkår, opstår der  

 af og til det spørgsmål, om amtsrådet på et senere  

 tidspunkt, inden tilladelsen udløber, kan ændre  

 afgørelsen f.eks. ved at foretage ændringer i de stillede  

 vilkår eller fastsætte yderligere vilkår.
Fra 1. januar 1998 blev der gennemført en  

 ændring af miljøbeskyttelsesloven, hvorved der er indført  

 et direkte forbud mod modtagelse af fyldjord i råstofgrave.
Med  

 virkning fra 1. januar 2000 er forbudet i stedet gældende i henhold til  

 § 52 i jordforureningsloven.
 Det er i forbindelse med lovens behandling direkte  

 forudsat, at amtsrådet efter ikrafttrædelsen gennemfører  

 en rettelse af de vilkår, der måtte være fastsat tidligere  

 efter råstofloven, hvis der opstår modstrid, fordi der ikke gives  

 dispensation fra jordforureningslovens § 52 (indtil 1. januar 2000 dog  

 miljøbeskyttelseslovens § 20 a).
 Det blev samtidig fastsat ved en følgeændring  

 af råstofloven, at amtsrådet afholder tinglysningsudgifterne til  

 en sådan vilkårsændring.
 Derudover indeholder loven ikke hjemmel for  

 råstofmyndigheden til at omgøre en truffet afgørelse, men  

 det fremgår af den forvaltningsretlige litteratur, at omgørelse  

 i et vist omfang kan ske uden udtrykkelig lovhjemmel.
 Det forhold, at der er udstedt en tilladelse på en  

 række vilkår, betyder ikke, at denne afgørelse skal  

 stå ved magt til evig tid uden hensyn til, hvordan forholdene udvikler  

 sig og uden hensyn til ny viden, der relaterer sig til den første  

 afgørelse.
På den anden side må den, der har fået  

 en tilladelse med et bestemt indhold, med rette kunne indrette sig i tillid  

 hertil.
Den omstændighed, at tilladelsen kun gælder for et  

 bestemt tidsrum taler yderligere for, at tilladelsesindehaveren kan gå  

 ud fra, at omgørelse ikke kan ske i tilladelsens  

 gyldighedsperiode.
 Det er disse to modsat rettede synspunkter, der skal  

 afvejes over for hinanden ved afgørelsen af  

 spørgsmålet.
Såfremt et amtsråd omgør en tidligere  

 afgørelse, kan dette indbringes for Naturklagenævnet efter  

 lovens §§ 13 og 14, jf. kap.
XI.
 Et generelt forbehold, der er fastsat i en meddelt  

 tilladelse over for senere ændringer i allerede stillede vilkår  

 eller overfor fastsættelse af supplerende vilkår, er næppe  

 tilstrækkelig hjemmel for en senere omgørelse.
 Derimod kan amtsrådet i særlige tilfælde  

 bestemme, at vilkårene for en råstofindvindingstilladelse kan  

 tages op til fornyet vurdering efter et vist åremål, dvs. inden  

 tilladelsens udløb.
Det følger endvidere af den forvaltningretlige  

 litteratur, at et amtsråd i et vist omfang er bundet af de tidligere  

 afgørelser, der måtte være truffet af en klageinstans i  

 den konkrete sag.
Det gælder f.eks., hvis der efter en naboklage er  

 fastsat vilkår om begrænset driftstid eller lignende for en  

 råstofgrav.
I en sådan sag kan amtsrådet ikke  

 efterfølgende uden klagemyndighedens godkendelse udvide driftstiden  

 for råstofgraven, medmindre der i mellemtiden er fremkommet nye  

 væsentlige oplysninger, der indebærer at forholdene er  

 ændret.
F.
Tinglysning af  

 vilkår Amtsrådet skal efter lovens § 10, stk. 4 drage  

 omsorg for, at vilkår om efterbehandling tinglyses på ejendommen.  

 Begrundelsen for kravet om tinglysning er, at kreditorer og kommende ejere  

 ved at se i tingbogen kan blive bekendt med, at der påhviler ejendommen  

 særlige forpligtelser i relation til efterbehandling m.v.
Ejeren skal bekoste tinglysningen.
Såfremt der er  

 tale om ændring af vilkår "i utide", når der  

 træffes afgørelse om et forbud mod modtagelse af jord udefra,  

 jf. nedenfor pkt.
G.6, skal amtsrådet dog afholde  

 tinglysningsudgifterne, jf. lovens § 10, stk. 5, 2. pkt.
Hvis amtsrådets tilladelse vedrører fortsat  

 råstofindvinding på en ejendom, hvor der i forvejen findes  

 tinglyste vilkår i henhold til den tidligere tilladelse, bør  

 amtsrådet, for at medvirke til en så enkel tingbogsregistrering  

 som mulig, lade tinglyse en ny deklaration, der rummer alle de for den  

 fortsatte indvinding gældende bestemmelser.
Den hidtidige deklaration  

 kan derefter aflyses, medmindre den rummer bestemmelser, der fortsat skal  

 være tinglyst på ejendommen, jf. kap.
XIV, pkt.
C.
G. Øvrige oplysninger i  

 tilladelsen Skov- og Naturstyrelsen kan anbefale, at amtsrådet i  

 en tilladelse orienterer ansøgeren om de generelle bestemmelser, der i  

 øvrigt gælder for indvindingen efter råstofloven m.m.
1.  

 Forældelse  

 og  

 passivitet I henhold til lovens § 10, stk. 6 bortfalder en tilladelse  

 efter § 7, stk. 1, hvis den ikke er udnyttet inden 3 år efter, at den  

 er meddelt. 3-års fristen regnes i tilfælde af en eventuel  

 klagesagsbehandling fra datoen for den endelige afgørelse.
 Efter samme bestemmelse bortfalder en tilladelse til  

 råstofindvinding tillige, når tilladelsen, efter at indvindingen  

 er indledt, ikke har været udnyttet i 3 på hinanden  

 følgende år.
Det skal understreges, at det er tilladelsens dato, der  

 anvendes ved beregningen af tidsfristen, og altså ikke det som oftest  

 senere tidspunkt, der kan være fastsat i selve tilladelsen som  

 indvindingens begyndelsestidspunkt.
Det bør derfor oplyses, at en  

 tilladelse bortfalder, såfremt indvindingen ikke er påbegyndt  

 inden 3 år efter, at den er meddelt, eller når tilladelsen ikke  

 har været udnyttet i 3 på hinanden følgende år.
2. Opsættende virkning af  

 klage Rettidig klage har, i henhold til lovens § 16, stk. 4, som  

 udgangspunkt opsættende virkning.
Klagemyndigheden  

 (Naturklagenævnet) kan dog bestemme, at en klage over amtsrådets  

 afgørelse ikke skal have opsættende virkning.
 Det bør derfor oplyses, at tilladelsen ikke  

 må udnyttes inden klagefristen er udløbet, jf. § 16, stk. 3, og  

 at rettidig klage har opsættende virkning for tilladelsen, medmindre  

 klagemyndigheden bestemmer andet, jf. § 16, stk. 4.
3. Tilbagekaldelse af  

 tilladelser En tilladelse til råstofindvinding kan efter lovens  

 § 11, stk. 1 tilbagekaldes af amtsrådet ved grov eller gentagen  

 overtrædelse af vilkår eller af lovgivningen i øvrigt.
 En tilladelse til råstofindvinding på  

 strandbredder og andre kyststrækninger, hvor der ikke findes  

 sammenhængende landvegetation, kan til enhver tid begrænses eller  

 tilbagekaldes af amtsrådet, jf. § 11, stk. 2.
Bestemmelsen i stk. 2 skal sikre, at en  

 råstofindvinding på kyststrækninger altid kan  

 begrænses eller standses, hvis der opstår en uforudset risiko for  

 skade på kysten.
Bestemmelsen vil normalt blive bragt i anvendelse  

 efter indstilling fra Kystinspektoratet.
 Amtsrådet skal følge Kystinspektoratets  

 indstilling om begrænsning eller tilbagekaldelse, jf.  

 administrationscirkulæret.
 Det bør fremgå af tilladelsen, at denne kan  

 tilbagekaldes i tilfælde af grov eller gentagen overtrædelse af  

 vilkår og af lovgivningen i øvrigt og, såfremt  

 indvindingen foregår på kyststrækninger, tillige, når  

 det af hensyn til beskyttelse af kysten skønnes nødvendigt.
4. Amtsrådet som  

 tilsynsmyndighed Amtsrådet er tilsynsmyndighed såvel efter  

 råstofloven som efter landbrugsloven.
 Amtsrådet bør derfor i tilladelsen oplyse om  

 at:
 Amtsrådet fører tilsyn med indvindingen og  

 har uden retskendelse adgang til indvindingsområdet for at påse,  

 om tilladelsen og vilkårene herfor overholdes.
 Amtsrådet kan som tilsynsmyndighed meddele  

 påbud om, at et ulovligt forhold skal berigtiges inden for en  

 nærmere fastsat frist.
 Amtsrådet kan, såfremt påbuddet ikke  

 efterkommes rettidigt, umiddelbart foretage det nødvendige på  

 ejerens eller brugerens bekostning.
5.  

 Oplysningspligt Amtsrådet bør oplyse ansøgeren om, at  

 resultatet af råstofboringer eller prøveboringer i jorden skal  

 indberettes til Danmarks og Grønlands Geologiske Undersøgelse  

 inden 3 måneder efter udførelsen.
Indberetningen skal ske  

 på særlige skemaer, som fås hos amtsrådet, jf. lovens  

 § 28, stk. 1.
Det bør også oplyses, at der årligt  

 skal ske indberetning om indvindingsvirksomheden, bl.a. om beliggenhed, art  

 og mængde af de forekomster, der indvindes og om anvendelsen heraf.  

 Indberetningen skal ske på særlige skemaer, som amtsrådet  

 udsender.
Der henvises til bekendtgørelse nr. 1164 af 16. december  

 1996 om ansøgning og indberetning om råstofindvinding på  

 landjorden og om amtsrådets kompetence til at fastsætte  

 vilkår for anmeldte rettigheder.
6. Modtagelse af  

 opfyldningsmaterialer Såfremt der ikke i forbindelse med tilladelsen til  

 råstofindvinding er meddelt dispensation fra jordforureningslovens § 52  

 (indtil 1. januar 2000 miljøbeskyttelseslovens § 20 a) til modtagelse  

 af jord udefra, bør der gøres opmærksom på at  

 sådan modtagelse forudsætter en særlig dispensation.
Er der i forbindelse med tilladelsen til  

 råstofindvinding taget stilling til spørgsmålet om  

 modtagelse af jord udefra ved, at der er givet afslag på  

 ansøgning om dispensation, bør amtsrådet overveje at lade  

 forbudet fremgå af vilkårsfastsættelsen omkring  

 efterbehandling, jf. ovenfor pkt.
D.3.
 Endvidere bør indvinderen gøres  

 opmærksom på, at etablering af lossepladser, fyldpladser og  

 lignende kræver særlig tilladelse efter  

 miljøbeskyttelseslovens kap. 5.
7. Andre  

 oplysninger Det bør fremgå af tilladelsen, at  

 indvindingen ikke må berøre de jordfaste fortidsminder, der er  

 omfattet af naturbeskyttelseslovens § 18, og at indvindingen ved forekomsten  

 af fortidsminder, der er omfattet af museumslovens § 26 skal standses, og  

 anmeldelse foretages til Rigsantikvarens Arkæologiske Sekretariat,  

 Nationalmuseet, Frederiksholms Kanal 12, 1220 København K, tlf. 33 31  

 44 11 eller nærmeste arkæologiske museum.
Det bør også fremgå, at der skal  

 betales råstofafgift ved indvinding af naturbundne råstoffer, jf.  

 lovbekendtgørelse nr. 335 af 10. maj 1997 af lov om afgift af affald  

 og råstoffer.
Afgiften er p.t. 5,- kr. pr. m³.
Såfremt det følger af anden lovgivning, som  

 foruden råstofloven vedrører selve den påtænkte  

 indvinding, jf. kap.
IX, pkt.
C, at tilladelsen i henhold til denne  

 lovgivning skal ledsages af særlige oplysninger, skal disse også  

 medtages her.
Med henblik på opkrævning af afgiften  

 bør amtsrådet underrette den lokale told- og skatteregion,  

 når indvindingen kan påbegyndes.
Underretningen skal ske med  

 henvisning til den pågældende virksomheds CVR-nummer og  

 eventuelle P-nummer.
XI  

 Klageregler Kap.
XI gennemgår klagereglerne og indeholder  

 forslag til klagevejledninger.
A.  

 Hvilke afgørelser er undergivet  

 klage 1.  

 Klage Udgangspunktet er, at alle amtsrådet  

 afgørelser efter loven eller efter de regler, der fastsættes i  

 medfør af loven, kan påklages, jf. lovens § 13, stk. 1, 1.  

 pkt.
 Det vil sige amtsrådets afgørelser om afslag,  

 tilladelser og vilkår for tilladelser m.v. samt amtsrådets  

 ekspropriationsbeslutninger efter lovens § 27.
 Amtsrådets afgørelser om vilkår i  

 forbindelse med iværksættelse af råstofindvinding i henhold  

 til en anmeldt rettighed kan nu i henhold til lovens § 13, stk. 2 også  

 påklages til Naturklagenævnet.
2. Ingen  

 klageadgang Efter lovens § 13, stk. 1, 2. pkt. er der dog en  

 række af amtsrådets afgørelser, der ikke kan  

 påklages.
I følgende tilfælde er amtsrådets  

 afgørelser således endelige:
 Afgørelser om vilkår i forbindelse med  

 ikke-erhvervsmæssige indvindinger, § 7, stk. 2.
 Afgørelser om vilkår eller forbud i  

 forbindelse med ikke-erhvervsmæssige indvindinger på  

 strandbredder m.v., § 7, stk. 2.
 Afgørelser om vilkår eller forbud ved  

 anmeldelser i henhold til § 9, stk. 2.
 Afgørelser om tilbagekaldelse af en tilladelse ved  

 grov eller gentagen overtrædelse af vilkår eller af lovgivningen  

 i øvrigt, § 11, stk. 1.
 Afgørelser om at begrænse eller tilbagekalde  

 en tilladelse på strandbredder m.v., § 11, stk. 2.
Efter lovens § 33, stk. 4 kan amtsrådets  

 afgørelser som led i udøvelsen af tilsynsbeføjelsen  

 heller ikke påklages.
Det gælder bl.a. følgende  

 afgørelser:
 Påbud om at den ansvarlige skal genoprette den  

 hidtidige tilstand, § 33, stk. 3, nr. 1).
 Beslutning om at lade påbudte arbejder udføre  

 for den ansvarliges regning, § 33, stk. 3, nr. 2).
 Forbud mod fortsat drift, § 33, stk. 3, nr. 3).
 Krav om fjernelse af virksomheden, § 33, stk. 3, nr.  

 3).
Det er en forudsætning for den manglende  

 klagemulighed, at afgørelsen ikke indeholder andre elementer end en  

 statuering af, at en ulovlig aktivitet skal ophøre, eller at en  

 ulovlig tilstand skal retableres til det lovlige (eventuelt med frist  

 hertil). Er der tale om en afgørelse, hvor påbudet eller  

 forbudet formelt set eller i realiteten har karakter af et afslag på en  

 ansøgning, skal der gives klagevejledning.
En afgørelse om, at  

 de fastsatte vilkår eller lignende skal efterkommes, kan selvsagt ikke  

 påklages.
Naturklagenævnet har ved afgørelse af 27.  

 juli 1999 afvist at realitetsbehandle en klage fra en ny ejer, der havde  

 overtaget en landbrugsejendom, hvor den udførte efterbehandling var  

 godkendt af amtet, men hvor den nye ejer var utilfreds med kvaliteten af  

 efterbehandlingen.
Naturklagenævnet henviste til, at efterbehandlingen  

 er godkendt som led i amtets udøvelse af tilsyn, og at  

 afgørelsen derfor ikke kan påklages til anden administrativ  

 myndighed.
Naturklagenævnet henviser i sin afgørelse til  

 muligheden for at indbringe spørgsmålet om amtets opfyldelse af  

 sin tilsynsforpligtelse for Indenrigsministeriet samt til muligheden for et  

 civilt erstatningssøgsmål.
B.  

 Kredsen af  

 klageberettigede Klageberettiget i henhold til lovens § 15 er:
 Adressaten for afgørelsen.
 En offentlig myndighed.
 Enhver, der i øvrigt har en væsentlig,  

 individuel interesse i afgørelsen.
 Danmarks Naturfredningsforening.
 Lokale foreninger og organisationer, der har en  

 væsentlig interesse i afgørelsen.
Efter loven er alle offentlige myndigheder  

 klageberettigede.
Det gælder således ikke alene de myndigheder,  

 der har været inddraget i sagens behandling, men også andre  

 offentlige myndigheder.
Miljø- og energiministeren er også  

 klageberettiget.
C.  

 Klagemyndighed Efter lovens § 13 er Naturklagenævnet klagemyndighed  

 for amtsrådets afgørelser.
Nævnets afgørelser kan i  

 visse mindre sager træffes af nævnets formand efter § 14, stk.  

 1.
 Naturklagenævnets afgørelser er endelige, jf.  

 § 14, stk. 2.
D.  

 Klagefrist Klagefristen er på 4 uger, jf. lovens § 16, stk. 1.  

 Fristen beregnes fra det tidspunkt, hvor afgørelsen er meddelt eller  

 offentliggjort.
Er afgørelsen offentligt bekendtgjort, regnes  

 klagefristen dog altid fra bekendtgørelsen.
 En afgørelse anses normalt for at være  

 meddelt den pågældende dagen efter, at myndigheden har afgivet  

 afgørelsen til postbesørgelse.
Klagen anses for rettidig, når den er modtaget af  

 den myndighed, der har truffet afgørelsen, dvs. amtsrådet,  

 senest 4 uger efter, at afgørelsen er meddelt den  

 pågældende/offentliggjort.
Er underretningen om afgørelsen  

 f.eks. kommet frem en onsdag, udløber klagefristen en onsdag 4 uger  

 senere ved kontortids ophør.
 Naturklagenævnet har ved afgørelse af 8.  

 september 1998 afvist at behandle en klage, der indkom som E-mail kl. 23.47  

 den dag klagefristen udløb.
 Hvis klagefristen udløber på en lørdag  

 eller en helligdag, forlænges fristen til den følgende  

 hverdag.
E.  

 Indgivelse af  

 klage Klage over amtsrådets afgørelser efter lovens  

 § 13, stk. 1 indgives til amtsrådet.
Amtsrådet videresender  

 klagen til Naturklagenævnet ledsaget af det materiale, der er  

 indgået i sagens bedømmelse, jf. § 16, stk. 2.
 Ved modtagelse af en klage skal amtet omgående  

 underrette ejer og ansøger herom, idet indvindingen herefter skal  

 afvente Naturklagenævnets behandling af sagen.
 Ved sagens oversendelse til Naturklagenævnet  

 bør amtsrådet fremsætte bemærkninger til klagen og  

 tage stilling til eventuelle nye argumenter eller oplysninger fra  

 klageren.
F.
Krav  

 om  

 skriftlighed Klager skal indgives skriftligt, jf. lovens § 16, stk. 2.  

 Klager modtaget som telegram eller pr. telefax anses som skriftligt indgivet.  

 Klager indgivet som elektronisk post bør også anses som  

 skriftligt indgivet.
G.  

 Klagevejledning 1.  

 Råstofloven Råstofloven indeholder ikke særlige  

 bestemmelser om klagevejledning.
Dvs. at de almindelige regler i  

 forvaltningslovens § 25 gælder.
 Klagevejledningen skal indeholde oplysning om, at klagen  

 skal indgives skriftligt, angivelse af klageinstans og oplysning om, hvem  

 klagen skal sendes til og om klagefristens længde.
 Hvis fyldestgørende klagevejledning ikke meddeles,  

 har det den virkning, at klagefristen ikke begynder at løbe,  

 før korrekt klagevejledning er meddelt.
Afgørelser med almindelig klagevejledning Følgende formulering kan anvendes både ved  

 afslag og tilladelser:
 "Afgørelsen kan påklages til  

 Naturklagenævnet af adressaten for afgørelsen, en offentlig  

 myndighed, enhver, der i øvrigt har en væsentlig, individuel  

 interesse i afgørelsen, Danmarks Naturfredningsforening og lokale  

 foreninger og organisationer, der har en væsentlig interesse i  

 afgørelsen, jf. råstoflovens § 13, stk. 1, 1. pkt. og § 15.
 Klagefristen er 4 uger fra meddelelsen af  

 afgørelsen. / fra den offentlige bekendtgørelse af  

 afgørelsen. / Hvis fristen udløber på en lørdag  

 eller helligdag forlænges fristen til den følgende hverdag, jf.  

 råstoflovens § 16, stk. 1.
 Klagen skal indgives skriftligt til .. amtsråd og  

 være amtsrådet i hænde senest den .... Amtsrådet  

 videresender klagen og sagens materiale til Naturklagenævnet, jf.  

 råstoflovens § 16, stk. 2.
 Hvis De vil indbringe sagen for domstolene, skal sagen  

 anlægges inden 6 måneder / fra meddelelsen af afgørelsen /  

 fra den offentlige bekendtgørelse af afgørelsen/ jf.  

 råstoflovens § 43, stk. 1.
 Ved tilladelser medtages også følgende  

 tekst:
"Tilladelsen må ikke udnyttes, før  

 klagefristen er udløbet.
Hvis der kommer en klage må tilladelsen  

 ikke udnyttes, før Naturklagenævnet har truffet afgørelse  

 i klagesagen eller har truffet afgørelse om, at tilladelsen kan  

 udnyttes på trods af klagen, jf. råstoflovens § 16, stk. 3 og  

 4." Afgørelser der ikke kan påklages Der skal tillige gøres opmærksom på, at  

 visse af amtsrådets afgørelser er endelige, jf.  

 råstoflovens § 13, stk. 1, 2. pkt. og § 33, stk. 4.
 Følgende formulering kan anvendes:
"Afgørelsen kan ikke påklages til anden  

 administrativ myndighed, jf. råstoflovens § 13, stk. 1, 2 pkt.  

 (alternativt § 33, stk. 4)." Søgsmålsfrist angives som under  

 afgørelser med almindelig klagevejledning.
Afgørelser i sager om anmeldte rettigheder Bortset fra at der i første afsnit in fine skal  

 henvises til råstoflovens § 13, stk. 2, i stedet for § 13, stk. 1, 1.  

 pkt., anvendes samme formulering som angivet ved afgørelser med  

 almindelig klagevejledning.
2. Anden  

 lovgivning Såfremt der samtidig med afgørelsen efter  

 råstofloven også træffes afgørelse om VVM efter  

 planloven eller afgørelse efter anden lovgivning, der direkte  

 vedrører selve råstofindvindingen, jf. kap.
IX, pkt.
B og C,  

 skal amtsrådet tillige give klagevejledning efter de respektive  

 love.
H.  

 Specielt om behandling af klager efter såvel råstoflov som  

 landbrugslov Det kan ofte være vanskeligt at fastslå, om en  

 klage over en tilladelse til råstofindvinding på  

 landbrugspligtige arealer og vilkårene herfor skal stiles til  

 Strukturdirektoratet efter landbrugsloven eller Naturklagenævnet efter  

 råstofloven eller til begge myndigheder.
Det hænger sammen med,  

 at råstoftilladelsen meddeles på baggrund af en samlet  

 interesseafvejning, hvori indgår en række hensyn ud over de  

 jordbrugsmæssige.
 Med udgangspunkt i landbrugsministeriets cirkulære  

 nr. 37 af 8. marts 1990 om behandling af sager om råstofindvinding  

 på landbrugsejendomme, er det aftalt med Fødevareministeriet, at  

 klagesagsbehandlingen skal tilrettelægges på den følgende  

 måde.
 En klage over et amtsråds afgørelse efter  

 landbrugsloven og råstofloven, herunder klage over vilkår for  

 tilladelser, fremsendes som hovedregel til Naturklagenævnet efter  

 reglerne i råstofloven.
 Naturklagenævnet vurderer derefter ud fra klagen og  

 den nærmere begrundelse for afgørelsen, hvorvidt  

 Strukturdirektoratet skal inddrages i klagesagsbehandlingen ud fra de  

 særlige jordbrugsmæssige hensyn, der skal varetages efter  

 landbrugsloven.
 I følgende situationer skal amtsrådet dog  

 fremsende klagesagen direkte til Strukturdirektoratet:
 Klager over afgørelser hvor det klart  

 fremgår, at der er tale om en klage efter reglerne i landbrugsloven,  

 f.eks. en klage fra jordbrugskommissionen, eller en klage, hvor det er  

 anført, at klagen ønskes videresendt til  

 Strukturdirektoratet.
 Klager over afslag på ansøgning om  

 råstofindvinding, hvor afslaget alene er begrundet i  

 jordbrugsmæssige hensyn efter landbrugsloven.
I.  

 Underretning af de  

 klageberettigede Amtsrådet skal efter råstoflovens § 12  

 underrette de klageberettigede om afgørelser, der kan påklages  

 efter § 13, stk. 1, 1. pkt.
 Underretningen kan dog ske ved offentlig annoncering,  

 f.eks. i den lokale presse for så vidt angår underretning til  

 privatpersoner og de lokale foreninger og organisationer, der må  

 antages at have en væsentlig interesse i sagen.
Naturklagenævnet har ved afgørelse af 24.  

 november 1998 hjemvist en sag til amtet til fornyet behandling.
Klageren er  

 nabo til det tilladte graveareal, med en afstand på ca. 3 m fra skel og  

 ca. 14 m fra en terrasse.
Klageren blev først efter klagefristens  

 udløb klar over den meddelte tilladelse, idet han ikke havde set  

 annonceringen.
Den indsendte klage er derefter begrundet i bl.a. manglende  

 forudgående partshøring jf. forvaltningslovens § 19 og manglende  

 orientering om afgørelsen jf. råstoflovens § 12, 1. pkt.
Set i sammenhæng med almindelige forvaltningretlige  

 regler om bekendtgørelse af afgørelser antager nævnet, at  

 amtet har pligt til at foretage individuel underretning, når der er  

 tale om en part, der har været partshørt, eller som burde have  

 været partshørt, jf. forvaltningslovens § 19. Denne pligt  

 må antages at bestå uanset, at der er foretaget offentlig  

 annoncering af afgørelsen.
På dette grundlag finder  

 Naturklagenævnet, at klagefristen fsv. angår naboen først  

 begynder at løbe fra det tidspunkt, hvor afgørelsen er  

 behørigt meddelt den pågældende.
Klagen anses derfor  

 rettidig, hvorfor nævnet kan optage sagen til realitetsbehandling.
 Naturklagenævnet finder derefter, at den manglende  

 partshøring af naboen indebærer, at afgørelsen er  

 behæftet med en retlig mangel, hvorfor tilladelsen ophæves som  

 ugyldig, og sagen hjemvises til fornyet behandling.
 Ud over adressaten for afgørelsen skal  

 amtsrådet underrette Danmarks Naturfredningsforening og de offentlige  

 myndigheder, der har været inddraget i sagens behandling.
 Amtsrådet skal endvidere underrette eventuelle andre  

 offentlige myndigheder, som efter amtsrådets skøn har en  

 interesse i sagen.
Amtsrådet skal samtidig underrette Skov- og  

 Naturstyrelsen om de afgørelser, der kan påklages, fordi  

 styrelsen varetager ministerens klagebeføjelse, jf. pkt.
B.
XII  

 Ekspropriation Kap.
XII gennemgår kort reglerne omkring  

 ekspropriation efter råstofloven, der - så vidt det er Skov- og  

 Naturstyrelsen bekendt - endnu ikke har været bragt i anvendelse.
 På grundlag af bestemmelsen i lovens § 27 kan  

 amtsrådet ekspropriere fast ejendom og rettigheder over sådan  

 ejendom, når ekspropriationen vil være af væsentlig  

 betydning for at realisere en planlægning til fremme af de  

 formål, der er nævnt i formålsbestemmelsen i lovens §  

 1.
Det er tillige muligt at gennemføre en  

 ekspropriation på baggrund af en lokalplan, der udlægger et  

 område som råstofindvindingsområde og samtidig  

 fastlægger områdets fremtidige anvendelse.
Amtsrådet er  

 imidlertid i denne situation afhængig af, at kommunalbestyrelsen tager  

 initiativet til at tilvejebringe en lokalplan.
 Med bestemmelsen i råstofloven har amtsrådene  

 fået en selvstændig ekspropriationsadgang med henblik på at  

 sikre, at intentionerne i den amtskommunale planlægning bliver  

 realiseret.
 Bestemmelsen forudsætter, at amtsrådet har  

 udarbejdet en samlet planlægning til fremme af de formål, der er  

 nævnt i lovens § 1.
Ekspropriationsgrundlaget kan f.eks. være en  

 regionplan, en råstofindvindingsplan for et større  

 sammenhængende indvindingsområde eller anden amtskommunal  

 planlægning, der nærmere fastlægger rammerne for  

 indvindingens forløb, efterbehandlingen og områdets fremtidige  

 anvendelse.
Det er således næppe tilstrækkeligt, at der  

 blot er udlagt et område til råstofindvinding.
 En grundlæggende betingelse for ekspropriation er,  

 at den skal være "af væsentlig betydning" for at realisere  

 planlægningen.
Det er således en betingelse for at kunne foretage  

 ekspropriation, at det er nødvendigt for amtsrådet at få  

 rådighed over de pågældende areal for at realisere den  

 planlagte udvikling i området.
Det er også en betingelse, at den  

 konkrete anvendelse af det pågældende areal er nært  

 forstående.
 Væsentlighedskravet betyder også, at  

 ekspropriation ikke kan finde sted, hvis formålet med ekspropriationen  

 kan realiseres på en mindre indgribende måde, eller hvis ejeren  

 selv kan og vil realisere ekspropriationsformålet.
Dertil kommer, at den foranstaltning, hvortil der  

 eksproprieres, skal være lovlig.
Heri ligger, at evt. nødvendige  

 tilladelser efter anden lovgivning skal være meddelt eller kan  

 forventes at blive meddelt inden for en kortere frist.
 Bestemmelsen i § 27 giver også hjemmel til  

 ekspropriation af private rettigheder over fast ejendom, f.eks. leje- eller  

 brugsrettigheder.
Det er ikke nogen betingelse, at det er amtsrådet,  

 der realiserer ekspropriationsformålet.
Amtsrådet kan overdrage  

 arealet eller en eventuel brugsret (indvindingsret) til en privat indvinder,  

 der vil disponere over arealet i overensstemmelse med den stedfundne  

 planlægning.
 Grundlovens § 73 er således ikke til hinder for, at  

 der - under iagttagelse af grundlovens øvrige  

 ekspropriationsbetingelser - foretages ekspropriation også til fordel  

 for private.
 Det skal understreges, at en ekspropriationsbeslutning  

 forudsætter, at der er bevillingsmæssig dækning for  

 erstatningskravet.
 Ved ekspropriationens gennemførelse og  

 erstatningsberegningen finder reglerne i lov om offentlige veje tilsvarende  

 anvendelse, jf. § 27, stk. 3-5. Det betyder, at der efter reglerne i vejloven  

 skal holdes åstedsforretning, og at amtsrådet først efter  

 udløbet af den i vejlovens § 48 fastsatte frist kan træffe  

 ekspropriationsbeslutning.
 Ekspropriationsbeslutningen kan påklages efter  

 reglerne i råstoflovens § 13-16. Der henvises nærmere til kap.  

 XI.
 XIII Tilsyn,  

 lovliggørelse og tvangsmæssig efterbehandling  

 m.m.
Kap.
XIII gennemgår amtsrådets tilsynsarbejde,  

 herunder lovens adgangsbestemmelser.
Endvidere gennemgås  

 spørgsmål om lovliggørelse og tvangsmæssig  

 udførelse af efterbehandling ved anvendelse af den stillede sikkerhed.  

 Endelig gennemgås hvordan amtsrådet kan forholde sig ved  

 råstoffirmaers konkurs og ved tvangsauktion over ejendomme med  

 råstofindvinding.
Til slut nævnes arbejdsmiljøreglerne for  

 råstofindvinding.
A.
Tilsynspligtens indhold og  

 omfang 1. Tilsynsmyndighed Amtsrådet fører tilsyn med såvel den  

 erhvervsmæssige som den ikke-erhvervsmæssige  

 råstofindvinding på land.
2. Tilsyn efter  

 landbrugsloven Amtsrådet fører tillige tilsyn efter  

 landbrugsloven, jf. § 1, stk. 1, nr. 2 og 3 i Landbrugsministeriets  

 cirkulære nr. 37 af 8. marts 1990, idet amtsrådet skal  

 påse, at vilkår om indvindings- og efterbehandlingsarbejder efter  

 landbrugslovens § 7 a, stk. 4 overholdes, herunder med hensyn til godkendelse  

 af efterbehandlingsarbejder.
Amtsrådet fører ligeledes tilsyn med  

 overholdelse af bestemmelserne i landbrugslovens § 7 a, stk. 1 og 2 om  

 råstofindvinding til eget brug.
Tilsynet udøves i samarbejde med  

 Jordbrugskommissionen, jf. cirkulærets § 3, stk. 1.
3. Tilsynspligt Lovens § 31, stk. 1 fastlægger nærmere  

 indholdet af tilsynspligten, idet amtsrådet skal påse, at loven  

 og de regler, der er fastsat med hjemmel i loven, overholdes, at påbud  

 eller forbud efterkommes, og at vilkår fastsat i tilladelser  

 overholdes.
 Loven fastlægger derimod ikke omfanget af  

 tilsynspligten nærmere.
Det fremgår af betænkning nr. 981 fra 1983,  

 udgivet af det af Boligministeriet og Miljøministeriet den 30. juli  

 1981 nedsatte udvalg om håndhævelse af bygge- og  

 miljølovgivningen, at amtsrådet ikke har pligt til at  

 tilrettelægge et systematisk og regelmæssigt tilsyn.
På den  

 anden side antages det, at amtsrådet har pligt til at foretage en  

 nærmere undersøgelse, hvis der modtages klager eller andre  

 henvendelser, som ikke er åbenbart grundløse, eller hvis  

 amtsrådet på anden måde får en konkret begrundet  

 mistanke om ulovlig adfærd.
Det må derfor efter de almindelige  

 forvaltningretlige regler i vidt omfang være overladt til  

 amtsrådet selv at bestemme tilsynets nærmere  

 tilrettelæggelse.
Ifølge den nævnte betænkning  

 følger det af almindelige krav om forsvarlig administration, at en  

 myndighed er forpligtet til at foretage konkrete eftersyn for at kontrollere  

 om et påbud eller forbud er efterkommet, samt når fastsatte  

 vilkår for en tilladelse har et indhold, der indikerer behov for tilsyn  

 "i marken".
 Lovens § 31, stk. 3 fastslår, at amtsrådet har  

 pligt til at foranledige ulovlige forhold lovliggjort, medmindre forholdet  

 kun har underordnet betydning.
Undtagelsen om lovovertrædelser af underordnet  

 betydning tilsigter at fastsætte en bagatelgrænse og dermed  

 markere en grænse for myndighedernes nidkærhed.
I  

 håndhævelsesbetænkningen er det anført, at denne  

 grænse skal drages snævert.
 Der henvises i øvrigt til Planstyrelsens og Bygge-  

 og Boligstyrelsens vejledning fra december 1991 om fremgangsmåden i  

 sager om håndhævelse af plan- og byggelovgivningen.
Forældelse og passivitet En del af amtsrådets tilsyn er også at holde  

 øje med, om tilladelser bortfalder på grund af forældelse  

 eller passivitet, fordi de ikke er sat i gang inden for tre år, eller  

 ligger stille i mere end 3 år, jf. lovens § 10, stk. 6. I dette arbejde  

 kan amtsrådet naturligvis støtte sig til de årlige  

 indberetninger fra indvinderne.
Opmærksomheden henledes på, at reglen om  

 bortfald på grund af passivitet, fordi en allerede igangsat indvinding  

 ligger stille i mere end 3 år, kun gælder for tilladelser udstedt  

 i henhold til 1992-loven.
Råstofindvinding på grundlag af  

 tilladelser udstedt efter 1977-loven er således ikke omfattet af denne  

 regel.
 Det understreges endvidere, at reglerne om  

 forældelse og passivitet i lovens § 10, stk. 6, ikke gælder for  

 indvinding på grundlag af anmeldte rettigheder efter 1972-loven.
B.  

 Adgangsbestemmelser Efter lovens § 32 har amtsrådet en lovhjemlet adgang  

 til offentlige og private ejendomme for at udøve de beføjelser,  

 der er tillagt den efter loven.
Amtsrådet kan således besigtige  

 en ejendom både som led i behandlingen af en ansøgning om  

 indvindingstilladelse og som led i tilsynsbeføjelsen.
Hvis adgang ikke  

 kan opnås på anden måde, kan politiet yde bistand.
 Selv om det ikke fremgår direkte af lovbestemmelsen,  

 at der skal foretages forudgående meddelelse til ejeren om  

 besigtigelsen, forudsættes det dog i lovforslagets bemærkninger,  

 at der så vidt muligt gives en sådan meddelelse om besigtigelsen.  

 Den forudgående meddelelse kan dog undlades, såfremt den ikke kan  

 gives af praktiske grunde eller såfremt øjemedet med tilsynet  

 ville forspildes, hvis den blev givet.
 I lovens § 32, stk. 3 fastslås det, at indehaveren  

 og beskæftigede i en indvindingsvirksomhed har pligt til at give  

 amtsrådet fornøden vejledning og hjælp ved eftersyn af  

 erhvervsvirksomheder.
C.
Lovliggørelse Det fremgår af lovens § 33, stk. 1, at det  

 påhviler den til enhver tid værende ejer eller bruger af en  

 ejendom at berigtige et ulovligt forhold.
Bestemmelsen slutter sig til lovens § 31 og omhandler  

 lovliggørelse af et ulovligt forhold.
Det fastslås i  

 bestemmelsen, at lovliggørelsespligten påhviler ejeren eller  

 brugeren af en ejendom, hvorfor et lovliggørelsespåbud må  

 rettes mod den konkrete ejer eller bruger.
 Amtsrådet kan for ejerens regning tinglyse  

 lovliggørelsespåbud på ejendommen i henhold til lovens §  

 33, stk. 2.
Såfremt påbudet ikke efterkommes rettidigt,  

 kan amtsrådet umiddelbart foretage det nødvendige for ejerens  

 eller brugerens bekostning, jf. lovens § 33, stk. 3. Med hensyn til  

 tvangsmæssig udførelse af efterbehandling henvises til pkt.
D.  

 og E. nedenfor.
Amtsrådet har i almindelighed ingen pligt til at  

 gennemføre selvhjælpshandlinger.
Amtsrådet kan som hidtil  

 anvende mindre indgribende tvangsmidler, f.eks. politianmeldelse med henblik  

 på straf og tvangsbøder.
Ofte vil det af praktiske grunde  

 være umuligt for amtsrådet at lade de nødvendige  

 foranstaltninger gennemføre.
 Såfremt amtsrådet vil foretage en  

 selvhjælpshandling, bør amtsrådet give ejer eller bruger  

 meddelelse om, at selvhjælpshandling vil blive foretaget, såfremt  

 forpligtelsen ikke opfyldes inden en vis frist.
De nødvendige foranstaltninger gennemføres  

 for den ansvarliges regning.
Der er udpantningsret for amtsrådets  

 udgifter til selvhjælpshandlinger, jf. lovens § 45.
D.
Tvangsmæssig  

 efterbehandling i  

 tilladelsessager Vilkår i forbindelse med en tilladelse til  

 råstofindvinding, herunder vilkår om efterbehandling, er bindende  

 for ejere og indehavere af andre rettigheder over ejendommen uden hensyn til,  

 hvornår retten er stiftet, jf. lovens § 10, stk. 4. Dette  

 indebærer bl.a., at vilkårene ikke kan bortfalde ved  

 tvangsauktion.
Efter lovens § l0, stk. 3 skal amtsrådet påse,  

 at der stilles fornøden sikkerhed for opfyldelsen af vilkår om  

 efterbehandling, og at sikkerheden er tilstrækkelig til, at  

 råstofmyndigheden i givet fald kan lade efterbehandlingsarbejderne  

 udføre.
Beregningen sker under hensyn til den foreliggende grave- og  

 efterbehandlingsplan, der evt. kan være udformet som en etapevis  

 efterbehandling.
 Efterbehandlingsforpligtelsen indtræder efter  

 vilkårene som regel, når forekomsten er udtømt, eller hvis  

 indvindingen afbrydes og ikke genoptages inden en i vilkårene evt.  

 fastsat tidsfrist, f.eks. et år.
 Efterbehandlingsforpligtelsen indtræder tillige,  

 hvis tilladelsen trækkes tilbage som følge af gentagne  

 overtrædelser af vilkårene, jf. lovens § 11, eller hvis  

 indvindingen indstilles, så tilladelsen ikke udnyttes i en  

 sammenhængende periode af 3 år, jf. lovens § 10, stk. 6.
Hvis en indvindingsvirksomhed ikke umiddelbart opfylder  

 forpligtelsen til at efterbehandle, skal amtsrådet i normale  

 tilfælde meddele påbud til indvinderen eller ejeren om inden en  

 fastsat frist at foretage efterbehandlingen.
Denne afgørelse kan ikke  

 påklages.
Såfremt fristen er udløbet, og  

 efterbehandlingen ikke er udført af brugeren eller ejeren,  

 afgør amtsrådet hvornår og hvordan efterbehandling skal  

 ske.
Det forudsættes herved, at amtsrådet giver ejeren og  

 brugeren meddelelse om, at amtsrådet nu vil udføre de  

 nødvendige foranstaltninger.
Dette bør ligeledes meddeles  

 garanten (det pengeinstitut, forsikringsselskab eller andet, der har stillet  

 sikkerheden).
 Amtsrådet sørger for at arbejdet  

 udføres på ejers og/eller brugers regning, enten ved egen  

 arbejdskraft eller typisk ved anvendelse af en entreprenør.
 Tvivlsspørgsmål om omkostningernes  

 størrelse vil kunne undgås, hvis arbejdet afvikles på  

 grundlag af en licitation eller ved indhentning af tilbud fra to relevante  

 entreprenører, eller evt. på grundlag af amtsrådets egen  

 anlægsafdeling og et kontroltilbud udefra.
Dækning af udgifterne søges først og  

 fremmest i sikkerhedsstillelsen.
Ved meddelelse til garanten kan  

 amtsrådet få beløbet udbetalt, og et eventuelt  

 overskydende sikkerhedsbeløb frigivet.
Er sikkerheden ikke tilstrækkelig, hæfter i  

 første række tilladelsens indehaver og dernæst ejendommens  

 ejer.
Inddrivelse kan i givet fald foretages ved umiddelbar fogedforretning i  

 henhold til lovens § 45.
Er der på forhånd vished for, at krav om  

 dækning af de overskydende omkostninger ikke vil blive honoreret, selv  

 om amtsrådet begærer ejendommen sat på tvangsauktion, kan  

 amtsrådet muligvis lade en delvis eller mindre vidtgående  

 efterbehandling udføre, således at omkostningerne ikke  

 overstiger sikkerheden.
Dette afhænger dog bl.a. af det underliggende  

 retsforhold, dvs. hvilke hensyn efterbehandlingsvilkåret har skullet  

 tilgodese.
I nogle tilfælde vil en fuldstændig efterbehandling af  

 graveområdet have en sådan almen interesse, at amtsrådet,  

 til trods for at omkostningerne ikke vil kunne dækkes af bruger eller  

 ejer, må overveje at lade arbejdet udføre for egen regning.
E.
Tvangsmæssig  

 efterbehandling for anmeldte  

 rettigheder Ifølge Ministeriet for Offentlige Arbejders (nu  

 Trafikministeriet) cirkulære af 13. september 1972 skulle vilkår  

 i såvel anmeldelses- som tilladelsessager ved  

 ansøgerens/anmelderens foranstaltning og for hans regning tinglyses  

 på ejendommen.
Er der i tilknytning til anmeldelsen stillet  

 vilkår om efterbehandling og om sikkerhed for opfyldelsen af dette  

 vilkår, vil den tinglyste deklaration, indeholdende  

 efterbehandlingsvilkåret, således forpligte den til enhver tid  

 værende ejer af ejendommen.
 I nogle tilfælde er der stillet krav om, og  

 også gennemført, tinglysning af deklarationen forud for  

 pantegæld.
 Efterbehandlingsforpligtelsen indtræder efter  

 vilkårene som regel, når forekomsten er udtømt, eller hvis  

 indvindingen afbrydes og ikke genoptages inden en i vilkårene evt.  

 fastsat tidsfrist, f.eks. et år.
 Hvis en indvindingsvirksomhed ikke opfylder  

 efterbehandlingsforpligtelsen, kan amtsrådet meddele virksomheden  

 påbud om, inden en fastsat frist, at foretage efterbehandlingen.
 Efterkommes dette påbud ikke, kan amtsrådet,  

 hvis det er indeholdt i vilkårene, lade efterbehandlingen udføre  

 på ejerens eller brugerens regning, dog ikke uden at have givet  

 meddelelse derom til brugeren, ejeren og garanten.
 Amtsrådet sørger for at arbejdet  

 udføres på ejers og/eller brugers regning, enten ved egen  

 arbejdskraft eller typisk ved anvendelse af en entreprenør.
 Tvivlsspørgsmål om omkostningernes  

 størrelse vil kunne undgås, hvis arbejdet afvikles på  

 grundlag af en licitation eller ved indhentning af tilbud fra to relevante  

 entreprenører, eller evt. på grundlag af amtsrådets egen  

 anlægsafdeling og et kontroltilbud udefra.
Dækning af udgifterne søges først og  

 fremmest i sikkerhedsstillelsen.
Ved meddelelse til garanten kan  

 amtsrådet få beløbet udbetalt, og et eventuelt  

 overskydende sikkerhedsbeløb frigivet.
Er sikkerheden ikke tilstrækkelig, hæfter i  

 første række indvinderen og dernæst ejendommens ejer.  

 Inddrivelse kan ikke foretages ved umiddelbar fogedforretning, og  

 amtsrådet må derfor tilstille tilladelsens indehaver en regning,  

 som i givet fald kan inddrives på normal måde evt. ved retslig  

 inkasso.
Hvis dette ikke fører til dækning af omkostningerne,  

 kan kravet gøres gældende over for ejendommens ejer - hvis denne  

 er forskellig fra brugeren/rettighedsindehaveren.
 Er der på forhånd vished for, at krav om  

 dækning af de overskydende omkostninger ikke vil blive honoreret, selv  

 om amtsrådet begærer ejendommen sat på tvangsauktion,  

 henvises til det tilsvarende afsnit, der er anført ovenfor under pkt.  

 D.
F.
Konkurs og tvangsauktion 1.  

 Konkurs I tilfælde af en råstofindvinders konkurs har  

 amtsrådet separatiststilling for beløb, der falder inden for  

 sikkerhedsstillelsen.
Dækker sikkerhedsstillelsen ikke  

 efterbehandlingsudgifterne, må det overskydende krav anmeldes i boet og  

 i øvrigt søges inddrevet som beskrevet ovenfor under pkt.
D og  

 E.
Efterbehandlingsforpligtelserne fremgår normalt af  

 den grave og efterbehandlingsplan, der er godkendt af amtsrådet i  

 forbindelse med råstoftilladelsen.
En fuldstændig efterbehandling  

 forudsætter almindeligvis, at råstofindvindingen er tilendebragt,  

 og at forekomsten er udtømt i overensstemmelse med grave- og  

 efterbehandlingsplanen.
I tilfælde af indvinderens insolvens eller  

 konkurs vil der imidlertid ofte være situationer, hvor forekomsten ikke  

 er udtømt og tilladelsen stadig er i kraft.
 Her opstår to spørgsmål:
 Skal der efterbehandles, selv om forekomsten ikke er  

 færdigudnyttet.
 Kan der træffes aftaler, som sikrer, at forekomsten  

 færdigudnyttes.
Amtsrådet må for det første konkret  

 tage stilling til, om det er rimeligt at efterbehandle nu, så  

 sikkerhedsstillelsen kan frigives.
Dette må afhænge af, dels hvor  

 meget materiale, der endnu ikke er indvundet, og dels omkostningerne ved  

 efterbehandling af et areal, som måske på et senere tidspunkt  

 på ny skal undergives råstofindvinding.
Konkursboet vil formentlig i nogle tilfælde  

 være interesseret i at afslutte indvindingen som led i realisationen af  

 indvindingsvirksomhedens aktiver.
I andre tilfælde vil den resterende  

 forekomst være så omfattende, at det vil være naturligt at  

 realisere den ved salg.
I forbindelse med et salg må amtsrådet  

 vurdere det nærmere omfang af den resterende graveret dels med henblik  

 på en frigørelse af den stillede sikkerhed og dels til brug for  

 den nye brugers sikkerhedsstillelse.
 Det vil i alle tilfælde være  

 hensigtsmæssigt, at amtsrådet, når betalingsstandsningen,  

 konkursen, akkordforslaget m.v. er blevet amtsrådet bekendt evt. via  

 Statstidende, tager kontakt med virksomheden og/eller dennes advokat.
 Forholdene ved konkurs må antages at være ens,  

 uanset om der er tale om råstofindvinding på grundlag af en  

 tilladelse efter råstofloven eller på grundlag af en anmeldt ret  

 efter 1972-loven.
2. Tvangsauktion I tilfælde af at der under en tvangsauktion over  

 ejendommen foretages alternativt opråb, bliver de på ejendommen  

 hvilende forpligtelser, herunder også kontrakter mellem ejer og  

 indvinder samt efterbehandlingsforpligtelsen, kapitaliseret og indført  

 i hæftelsesrækken efter stiftelsesdato.
Buddets størrelse  

 og stiftelsesdatoen vil derfor i dette tilfælde være  

 afgørende for, om efterbehandlingsforpligtelsen, nu i kapitaliseret  

 form, følger ejendommen eller slettes.
 Hvad der sker herefter, er forskelligt for tilladelses- og  

 anmeldelsessager.
Tilladelsessager Er efterbehandlingsforpligtelsen knyttet til en tilladelse  

 efter råstofloven, har deklarationen prioritet forud for alle andre  

 rettigheder, også de tinglyste pantehæftelser, og den kan derfor  

 ikke slettes efter alternativt opråb, men må overtages af  

 auktionskøberen uden for budsummen.
Denne fortolkning har Vestre  

 Landsret tilsluttet sig i en kendelse af 21. december 1981.
Såfremt en kontrakt mellem ejer og indvinder slettes  

 efter alternativt opråb, står det den nye ejer frit for at  

 vælge råstofindvinder.
I den situation skal amtsrådet  

 sørge for, at der sker udskiftning af sikkerhedsstillelse m.v.,  

 så den tidligere indvinder kan frigøres, jf. kap.
X, pkt.  

 D.11.
Anmeldelsessager Deklarationen har ikke automatisk prioritet forud for alle  

 andre rettigheder, men det kan i deklarationen være bestemt, at denne  

 skal have prioritet forud for allerede tinglyste pantehæftelser.
I  

 så tilfælde kan den dog ikke slettes efter alternativt  

 opråb, men må overtages af auktionskøberen uden for  

 budsummen.
Kapitaliseringen af efterbehandlingsforpligtelsen  

 foretages efter fogedrettens skøn, efter at alle interesserede har  

 haft lejlighed til at udtale sig.
Der vil normalt blive indhentet en  

 udtalelse fra en sagkyndig.
Amtsrådet må i hvert enkelt  

 tilfælde afgøre, om der er behov for at foretage en  

 undersøgelse af, hvad efterbehandlingen må antages at koste.
Når beløbets størrelse er fastsat,  

 fratrækkes sikkerhedsstillelsen, og det derved fremkomne beløb  

 indføres i hæftelsesrækken.
Ligger den nu kapitaliserede  

 efterbehandlingsforpligtelse inden for budsummen, har auktionskøber  

 overtaget den forpligtelse, der ikke dækkes af sikkerhedsstillelsen, og  

 skal udrede beløbet til amtsrådet.
Det kan dog være  

 hensigtsmæssigt, at amtsrådet i stedet indgår en aftale med  

 den nye ejer om at denne selv udfører efterbehandlingen og at  

 amtsrådet efter aftale med det pågældende pengeinstitut  

 eller forsikringsselskab frigiver sikkerhedsstillelsen til  

 gennemførelse af efterbehandlingen.
I visse tilfælde indeholder en deklaration, ud over  

 forpligtelser efter råstofloven, tillige forpligtelser efter anden  

 lovgivning.
I disse tilfælde vil spørgsmålet om, hvorvidt  

 forpligtelsen kan kapitaliseres og evt. bortfalde i tilfælde af  

 alternativt opråb, bero på den pågældende  

 lovbestemmelses indhold.
Hvis der f.eks. i tilknytning til en anmeldt  

 indvindingsret efter råstofloven er givet tilladelse til indvinding  

 nærmere end l00 m fra et jordfast fortidsminde efter  

 naturfredningsloven eller naturbeskyttelsesloven, vil de for denne tilladelse  

 givne betingelser ikke kunne kapitaliseres i tilfælde af alternativt  

 opråb.
G.
Orientering om  

 domstolsafgørelser Skov- og Naturstyrelsen skal anmode om, at  

 amtsrådene orienterer styrelsen om strafferetlige afgørelser  

 (bødeforlæg, indenretlige bødevedtagelser og domme).
 Når der foreligger domme, som kan have principiel  

 interesse eller almen betydning for administration af råstofloven, vil  

 Skov- og Naturstyrelsen orientere samtlige amtsråd herom.
H.
Arbejdsmiljøregler I forbindelse med tilsyn, sagsbehandling m.v. skal  

 amtsrådet være opmærksom på, at der efter  

 arbejdsmiljølovgivningen er fastsat regler, der gælder for  

 råstofindvinding.
 Der henvises til følgende 2 publikationer:
 Arbejdstilsynets bekendtgørelse nr. 923 af 11.  

 november 1994.
Arbejdsmiljø i Grus- og Sandgrave.
Vejledning fra  

 BSR 5. 40-97.
XIV Afslutning af  

 indvinding Kap.
XIV  

 omhandler, hvordan der ved afslutning af råstofindvinding ikke blot  

 skal efterbehandles og ryddes op på indvindingsarealet, men også  

 ske en papirmæssig afslutning af sagen.
Amtsrådet har endvidere i  

 et vist omfang en fortsat tilsynsforpligtelse.
A.
Godkendelse af  

 efterbehandling Den udførte efterbehandling skal formelt godkendes  

 af amtsrådet.
Godkendelsen skal gives ikke blot i henhold til  

 råstofloven, men også i henhold til de eventuelle andre love,  

 efter hvilke der er givet tilladelse til råstofindvindingen, f.eks.  

 landbrugsloven, og med inddragelse i fornødent omfang af de  

 pågældende myndigheder.
 Amtsrådet skal her lægge vægt på,  

 at de efterbehandlingsformål og -arbejder, der er fastsat i  

 vilkårene samt i efterbehandlingsplanen er fulgt og udført.
Såfremt amtsrådet vil godkende, at en  

 efterbehandling udføres på en sådan måde, at der er  

 modstrid med de i sin tid fastsatte vilkår, bør der formelt  

 træffes en beslutning herom efter lovens § 7, stk. 1, så de  

 parter, der har været inddraget i den oprindelige tilladelse, igen har  

 mulighed for at påklage afgørelsen.
Der henvises også til  

 kap.
X, pkt.
E.
 Amtsrådet skal endvidere lægge vægt  

 på, at efterbehandlingsarbejderne er udført på en  

 sådan måde, at også ejeren er indforstået dermed.
 Ved Vestre Landsrets dom af 11. februar 1998 er et  

 amtsråd og Skov- og Naturstyrelsen dømt til in solidum at betale  

 erstatning samt sagsomkostninger til en grundejer på grund af den  

 måde, myndighederne gennemførte sagsbehandlingen, herunder at de  

 godkendte udført efterbehandling til trods for, at ejeren havde gjort  

 indsigelse mod efterbehandlingens kvalitet.
B.  

 Sikkerhedsstillelse Ved godkendelsen af efterbehandlingen skal den stillede  

 sikkerhed samtidig frigives ved at garantidokumentet returneres til  

 pengeinstitut eller forsikringsselskab.
C.
Aflysning af deklaration Ved godkendelsen af efterbehandlingen skal den tinglyste  

 deklaration med de fastsatte efterbehandlingsvilkår aflyses.
 Normalt skal deklarationen aflyses i sin helhed, men hvis  

 der er fastsat vilkår, der rækker ud over den fysiske afslutning  

 af efterbehandlingen, skal disse naturligvis bibeholdes.
 Det drejer sig f.eks. om vilkår som:
 Forbud mod spredning af gødning samt anvendelse af  

 pesticider.
 Pligt til senere gennemgravning af skel, såfremt der  

 meddeles tilladelse til råstofindvinding på naboejendomme.
 Bestemmelser om vedligeholdelse af et geologisk  

 profil.
 Derimod er det ikke nødvendigt at fastholde  

 deklarationsbestemmelser med forbud mod modtagelse af fyldjord udefra, fordi  

 dette forbud er fastsat ved lov.
D.
Fortsat  

 tilsynsforpligtelse Amtsrådet har ikke efter råstofloven en  

 særlig tilsynsforpligtelse med udgravede og efterbehandlede  

 råstofarealer bortset fra, hvad der måtte fremgå af  

 fastholdte deklarationsbestemmelser, jf. pkt.
C. ovenfor.
 Derimod fører amtsrådet i henhold til  

 jordforureningslovens § 66, stk. 1, og miljøbeskyttelseslovens § 66,  

 stk. 2, 2. pkt. tilsyn med deponeringer i råstofgrave og tidligere  

 råstofgrave, jf. forbudet mod deponeringer af jord i  

 jordforureningslovens § 52 (indtil 1. januar 2000 dog  

 miljøbeskyttelseslovens § 20 a).
 Jordforureningslovens § 66, stk. 3, nr. 1) vil fra 1.  

 januar 2000 gælde for amtsrådets tilsyn med jorddeponeringer, der  

 foregår på grundlag af dispensationer fra forbudet i  

 miljøbeskyttelseslovens § 20 a, samt dispensationer fra forbudet i  

 jordforureningslovens § 52.
 Miljøbeskyttelseslovens § 66, stk. 2 vil fortsat  

 gælde også efter 1. januar 2000 for amtsrådets tilsyn med  

 deponeringer, der foregår på grundlag af tilladelser i henhold  

 til miljøbeskyttelseslovens § 19 eller godkendelser i henhold til  

 miljøbeskyttelseslovens kap. 5.
 Ved tidligere råstofgrave forstås i denne  

 forbindelse arealer, hvor der har været foretaget  

 råstofindvinding og som har været omfattet af  

 råstoflovgivningen, dvs. sagsbehandling efter 1972-loven eller senere  

 lovbestemmelser.
XV  

 Indberetninger om indvinding Kap.
XV gennemgår amtsrådets arbejdsopgaver i  

 forbindelse med råstofstatistik og råstofindvindernes  

 indberetninger om råstofindvinding.
A.  

 Generelt Ved bekendtgørelse nr. 1164 af 16. december 1996 om  

 ansøgning og indberetning om råstofindvinding på  

 landjorden og om amtsrådets kompetence til at fastsætte  

 vilkår for anmeldte rettigheder, er der fastsat regler i henhold til  

 råstoflovens § 29 om, at råstofindvindere skal afgive oplysninger  

 om indvindingen, herunder om beliggenhed, art og mængde samt anvendelse  

 af de indvundne råstoffer.
 Disse oplysninger tjener flere formål.
For det første udgiver Danmarks Statistik i henhold  

 til aftale med Miljø- og Energiministeriet en årlig  

 råstofstatistik baseret på indberetningerne fra de enkelte  

 råstofindvindere og suppleret med oplysninger om indvindingen fra  

 havområdet.
Råstofstatistikken udarbejdes som 2 publikationer.
Om  

 foråret udsendes en foreløbig statistik i "Nyt fra Danmarks  

 Statistik", og senere på året udsendes en mere omfattende  

 råstofstatistik i "Statistiske Efterretninger.  

 Miljøserien" For det andet tjener oplysningerne som støtte for  

 amtsrådenes administrations- og tilsynsvirksomhed efter  

 råstofloven, jf. kap.
XIII, pkt.
A.3.
B.  

 Amtsrådets arbejdsopgaver med indberetningsskemaer For at skabe en smidig arbejdsgang og give  

 amtsrådene rådighed over oplysningerne fra de enkelte  

 råstofindvindere, har amtsrådene den arbejdsopgave at udsende og  

 indsamle de enkelte skemaer til råstofindvinderne i amtet.  

 Amtsrådene kan derefter tage en kopi til eget brug, inden skemaerne  

 videresendes til Danmarks Statistik.
Skov- og Naturstyrelsen udarbejder det årlige  

 indberetningsskema med tilhørende vejledning, og stiller det til  

 rådighed for amtsrådene.
I den forbindelse fastlægges  

 tidsfrister m.m. for firmaernes indsendelse af skemaer, samt  

 amtsrådenes fremsendelse til Danmarks Statistik.
 Amtsrådet skal påføre de enkelte  

 skemaer følgende oplysninger:
 Firmaets navn og adresse.
Firmaets CVR-nummer og evt.
P-nummer.
 Kommune.
 Grav lb.nr.
 Amts j.nr.
 Matr.nr.
Amtsrådet udsender skemaerne til de enkelte  

 indvindingsfirmaer i 2 eksemplarer, så firmaet også har et  

 eksemplar til eget brug.
Endvidere medsendes vejledning.
På skemaet er  

 der fastsat en frist for firmaets udfyldelse og returnering af skemaet.
Amtsrådet indsender de modtagne skemaer til Danmarks  

 Statistik.
Inden denne indsendelse skal amtet dog gennemgå skemaerne og  

 rette åbenlyse fejl og mangler i samarbejde med det enkelte firma.
 Over for de firmaer, der ikke returnerer skemaerne  

 rettidigt, gennemfører amtsrådene en rykkerprocedure, herunder  

 evt. en politisag m.v., for at få de sidste indberetningsskemaer  

 indsendt.
C.  

 Offentlighedens adgang til oplysninger på indberetningsskemaer De indberettede oplysninger på  

 indberetningsskemaerne er omfattet af reglerne i lov om offentlighed i  

 forvaltningen.
 Efter § 12, stk. 1, nr. 2), i offentlighedsloven omfatter  

 retten til aktindsigt ikke oplysninger om tekniske indretninger eller  

 fremgangsmåder eller om drifts- eller forretningsforhold eller  

 lignende, for så vidt det er af væsentlig økonomisk  

 betydning for den person eller virksomhed, oplysningen angår, at  

 begæringen ikke imødekommes.
Det udfyldte indberetningsskema skal bedømmes i  

 forhold til denne regel.
Skemaet er på 2 sider.
På side 1 er der  

 generelle oplysninger om firma og ejendom samt oplysninger om den samlede  

 indvinding af de forskellige hovedtyper af råstof : sand, grus og sten  

 - ler - kalk - tørv - mv.
På side 2 detaljeres disse oplysninger  

 i de forskellige råstofkvaliteter og råvaretyper.
Ved vurderingen af hvilke oplysninger, der kan oplyses til  

 andre, skal der sammenlignes med indholdet i den meddelte tilladelse, der jo  

 kan udleveres i sin helhed.
På dette grundlag kan det konstateres, at  

 de generelle oplysninger på side 1 ikke er fortrolige, idet de oplyser,  

 hvem der indvinder, og på hvilken ejendom det finder sted.
De for firmaet mere væsentlige oplysninger starter  

 med, om der overhovedet er gravet i det pågældende  

 kalenderår eller ej (skemaets pkt. 2), om der graves under grundvand  

 (skemaets pkt. 3), samt hvorvidt der er modtaget råjord eller ej  

 (skemaets pkt. 5). Derefter kommer hvilke mængder, der er gravet af de  

 forskellige hovedtyper eller modtaget af råjord.
Bedømmes disse  

 oplysninger i forhold til, hvad enhver udenforstående kan konstatere  

 ved selvsyn i marken, vurderes det, at følgende oplysninger fra  

 indberetningsskemaets side 1 må kunne oplyses til  

 udenforstående:
 Alle oplysninger om firma, ejendom og j.nre.
 Om der er indvundet i et år eller ej.
 Om der graves under grundvand eller ej.
 Om der er modtaget råjord eller ej.
De øvrige oplysninger om hvilke råstoffer,  

 der aktuelt er indvundet, indvindingsmængder (over nul) eller  

 råjordsmodtagelse (over nul) samt de detaljerede oplysninger på  

 skemaets side 2 kan derimod være af så væsentlig  

 økonomisk betydning for firmaet, at de ikke kan oplyses til  

 udenforstående, jf. offentlighedslovens § 12, stk. 1. Om dette vil  

 være tilfældet må bero på amtsrådets konkrete  

 vurdering i hvert enkelt tilfælde.
Det bemærkes, at oplysninger  

 om, hvilke råstoffer der må graves, er offentligt  

 tilgængelige, fordi de fremgår af tilladelsen til  

 erhvervsmæssig råstofindvinding.
Amtsrådets afgørelser om aktindsigt kan  

 påklages til Naturklagenævnet, jf. offentlighedslovens § 15, stk.  

 2. Der henvises til kap.
XI, pkt.
G.1.
 Naturklagenævnet har ved afgørelse af 8. juni  

 1999 stadfæstet et afslag på en anmodning om aktindsigt i  

 oplysninger om indvundne råstofarter og produktionsmængder.  

 Anmodningen var fra ejendommens ejer, der ønskede at kunne kontrollere  

 sine afregninger fra råstofindvinderen.
XVI Anmeldte  

 rettigheder Kap.
XVI gennemgår grundlaget for de anmeldte  

 rettigheder efter 1972-loven, idet de sidste af disse fra den 1. juli 2003  

 skal afløses af tilladelser i henhold til råstofloven, hvis  

 indvindingen skal fortsættes på de pågældende  

 arealer.
Gennemgangen omtaler også fastsættelse af vilkår  

 og muligheden for nedlæggelse af forbud inden den 1. juli 2003.
A.  

 Generelt I henhold til den nugældende råstoflovs § 48,  

 stk. 2, gælder bestemmelserne i § 5, stk. 3 og 4 i lov nr. 285 af 7.  

 juni 1972 om udnyttelse af sten, grus og andre naturforekomster i jorden og  

 på søterritoriet, stadig frem til 30. juni 2003 for så  

 vidt angår andre råstoffer end sten, grus og sand.
Disse bestemmelser vedrører administrationen af de  

 råstofindvindinger eller rettigheder til råstofindvinding, der  

 var lovlige på datoen for den første råstoflovs  

 fremsættelse i Folketinget den 9. februar 1972, og som inden 1. april  

 1973 blev anmeldt til det pågældende amtsråd.
Disse  

 erhvervsmæssige råstofindvindinger kunne med amtsrådets  

 godkendelse af anmeldelsen fortsættes uden tidsbegrænsning og  

 uden tilladelse efter 1972-lovens § 4.
I forbindelse med en godkendelse kan amtsrådet i  

 henhold til 1972-lovens § 5, stk. 3, bl.a. stille vilkår om grave- og  

 efterbehandlingsplan samt sikkerhedsstillelse for efterbehandling.
Endvidere  

 kan ministeren helt eller delvis forbyde en råstofindvinding,  

 såfremt det er nødvendigt af hensyn til lovens formål.
I  

 så fald skal der i henhold til 1972-lovens § 5, stk. 4, optages  

 forhandling om erstatning, der skal udredes af statskassen.
Ved ikrafttrædelsen den 1. juli 1978 af lov nr. 237  

 af 8. juni 1977 om råstoffer blev der fastsat en tidsbegrænsning  

 for disse anmeldte rettigheder på 10 år - til 30. juni 1988 - for  

 sten, grus og sand (herunder kvartssand), og 25 år - til 30. juni 2003  

 - for de andre råstoffer.
Disse andre råstoffer er granit,  

 sandsten, skifer, ler, ekspanderende ler, ildfast ler, moler, mergel, kalk,  

 kridt, kaolin, tørv, sphagnum og brunkul m.v.
B.
Grundlaget for en godkendt  

 anmeldelse Anmeldelsen kan i henhold til 1972-lovens § 5, stk. 1,  

 være godkendt på følgende grundlag, når det drejer  

 sig om erhvervsmæssig indvinding:
 Råstofindvindingen er lovligt påbegyndt  

 før datoen for lovforslagets fremsættelse.
 Ansøgning om tilladelse efter anden lovgivning til  

 indvindingen er indgivet til en offentlig myndighed før datoen for  

 lovforslagets fremsættelse.
 Den pågældende ejendom er erhvervet før  

 datoen for lovforslagets fremsættelse med henblik på senere  

 råstofindvinding, eller en indvindingsret er sikret ved tinglysning  

 før dette tidspunkt.
 Disse 3 situationer gennemgås i det følgende,  

 idet der også henvises til gennemgangen i den kommenterede  

 råstoflov, 1. udgave, side 179-180 og side 181-188.
1. Lovlig påbegyndt  

 råstofindvinding Råstofindvindingen kan fortsættes ved en  

 udvidelse af det eksisterende graveareal, men kun på den  

 pågældende ejendom med den afgrænsning, ejendommen havde  

 pr. 9. februar 1972.
Såfremt ejendommen er opdelt i flere dele f.eks. af  

 veje, kan den anmeldte ret heller ikke udstrækkes til andre dele af  

 ejendommen, idet der så vil være tale om påbegyndelse af ny  

 indvinding.
Dette gælder også i forhold til landbrugslovens  

 bestemmelser.
2. Der er indsendt ansøgning om  

 råstofindvinding Der vil typisk være tale om ansøgninger, der  

 var indsendt med henblik på tilladelse efter landbrugsloven eller  

 skovloven.
 Såfremt de relevante myndigheders  

 færdigbehandling af en sådan ansøgning har resulteret i et  

 afslag, bortfaldt anmeldelsen samtidig hermed.
Såfremt der er meddelt tilladelse, er denne normalt  

 givet med en række vilkår og en tidsbegrænsning f.eks. en  

 10-årig graveperiode.
Når denne tidsbegrænsning er  

 udløbet, vil den godkendte anmeldelse samtidig udløbe,  

 således at fortsat råstofindvinding herefter skal ske på  

 grundlag af en tilladelse også efter råstoflovens § 7.
3. Erhvervelse til råstofindvinding eller tinglyst  

 ret om  

 råstofindvinding En ejendom erhvervet med henblik på  

 råstofindvinding er i sin helhed omfattet af den godkendte anmeldelse,  

 således at der kan foretages indvinding på alle dele af  

 ejendommen med den udstrækning og afgrænsning, den havde pr. 9.  

 februar 1972.
Påbegyndelse af ny indvinding på ejendommen  

 kan dog forudsætte tilladelse efter landbrugsloven eller  

 naturbeskyttelsesloven m.v.
Såfremt der skal graves under  

 grundvandsspejlet, forudsættes der tillige tilladelse efter  

 vandforsyningsloven.
Der henvises til kap.
IX, pkt.
C.
En tinglyst ret til råstofindvinding giver den  

 godkendte anmeldelse gyldighed i overensstemmelse med indholdet af den  

 tinglyste ret.
Det indebærer, at begrænsninger i såvel  

 areal som dybde og tid begrænser den anmeldte ret tilsvarende.
 Såfremt en tinglyst ret senere ændres  

 arealmæssigt eller tidsmæssigt, forudsætter den  

 efterfølgende udvidelse af gravearealet eller forlængelse af  

 indvindingen en tilladelse efter råstofloven.
C.
Retsvirkningen af en godkendt  

 anmeldelse En anmeldelse godkendt efter 1972-loven skaber ikke en  

 selvstændig udnyttelsesret.
Tilladelse til råstofindvinding  

 må derfor indhentes efter den i øvrigt gældende  

 lovgivning, inden indvindingen påbegyndes.
Det betyder bl.a., at  

 iværksættelse af indvinding på en landbrugsejendom  

 kræver tilladelse efter landbrugslovens § 7 a, selv om anmeldelsen er  

 godkendt efter 72-lovens § 5, stk. 1, nr. 3. Tilsvarende kan andre love,  

 såsom naturbeskyttelsesloven, skovloven m.v., forudsætte  

 tilladelse, inden den anmeldte rettighed kan udnyttes.
Der henvises til kap.  

 IX, pkt.
C.
 Ved dom af 12. maj 1972 (U1972.603.H) har  

 Højesteret således fastslået, at en eksisterende  

 råstofindvinding tæt på stranden forudsatte dispensation  

 fra strandbeskyttelseslinien, uanset at gravningen var igangsat før  

 naturfredningslovens strandbeskyttelseslinie trådte i kraft.
 Den anmeldte ret giver endvidere kun mulighed for at  

 gennemføre selve indvindingen uden tilladelse efter råstofloven.  

 Etableringen af eventuelle industrielle anlæg til forarbejdning,  

 herunder væsentlige udvidelser af gamle anlæg, vil  

 forudsætte en selvstændig tilladelse efter råstofloven  

 omkring de miljømæssige forhold, såfremt der er tale om  

 anlæg, der ikke skal godkendes efter miljøbeskyttelseslovens  

 kap. 5, jf. kapitel VII.
 Endvidere kan grundlaget for den anmeldte ret i sig selv  

 rumme begrænsninger både i tid og rum, således at en  

 anmeldt ret kan bortfalde inden den i 1977-loven fastsatte tidsfrist.  

 Råstofindvindingen kan dog indstilles midlertidigt i kortere eller  

 længere perioder, uden at den anmeldte ret bortfalder, idet de anmeldte  

 rettigheder ikke er omfattet af råstoflovens § 10, stk. 6, om bortfald  

 af tilladelser, der ikke udnyttes.
 Med hensyn til afgrænsning af det anmeldte areal  

 bemærkes, at eventuelle tvivlsspørgsmål skal  

 afgøres på grundlag af det oprindelige anmeldelsesmateriale,  

 herunder den pågældende ejendoms udstrækning og  

 afgrænsning pr. 9. februar 1972.
D.
Vilkår for anmeldte og godkendte  

 rettigheder I henhold til den nugældende råstoflovs § 51,  

 stk. 1, behandles sager om de anmeldte rettigheder efter de hidtil  

 gældende regler, dvs. ovennævnte § 5, stk. 3 og § 4 i  

 1972-loven.
Der vil således fortsat kunne stilles vilkår  

 for indvindingsvirksomhed, der finder sted på grundlag af anmeldte og  

 godkendte rettigheder.
Der vil også kunne nedlægges helt eller  

 delvist forbud mod sådan indvinding.
 I bekendtgørelse nr. 1164 af 16. december 1996 om  

 ansøgning og indberetning om råstofindvinding på  

 landjorden og om amtsrådets kompetence til at fastsætte  

 vilkår for anmeldte rettigheder er amtsrådet tillagt myndighed  

 til at administrere disse bestemmelser.
 I sit tilsyn med de anmeldte indvindingsvirksomheder  

 må amtet derfor særligt være opmærksom på, om  

 der skulle opstå behov for særlige vilkår, som omhandlet i  

 1972-lovens § 5, stk. 3, for virksomheden, eller om der eventuelt er behov  

 for at nedlægge helt eller delvist forbud mod indvindingen.
 Såfremt en sag genoptages med henblik på at  

 undersøge, om der er behov for at fastsætte nye vilkår  

 eller nedlægge forbud, skal amtsrådet underrette indvinderen om,  

 at sagen er genoptaget.
 De vilkår, der kan stilles, er i hovedsagen krav om  

 udarbejdelse af en grave- og efterbehandlingsplan, der bl.a. rummer  

 retningslinier for gravningens og efterbehandlingens gennemførelse.  

 Endvidere kan der stilles krav om sikkerhedsstillelse for udførelse af  

 efterbehandling.
Det gælder i denne forbindelse, at der ikke kan  

 stilles krav om efterbehandling for de arealer, der allerede var åbne  

 gravearealer pr. 9. februar 1972. Dette er fastlagt allerede i  

 cirkulæreskrivelse af 28. februar 1974 fra Miljøministeriet.
Der  

 kan dog i forvejen være krav om efterbehandling, f.eks. i en tidligere  

 givet tilladelse efter landbrugsloven eller i en aftale med ejendommens ejer,  

 ligesom der gerne må indgås aftaler om, at der udføres  

 efterbehandling.
Ved vilkårsfastsættelsen skal der tages hensyn  

 til, at vilkårene ikke er af en sådan karakter, at de  

 udgør en reel hindring for virksomhedens fortsættelse.
Der kan  

 derfor ikke efterfølgende i anmeldelsessager erstatningsfrit stilles  

 krav efter råstoflovgivningen, som vil indebære en  

 begrænsning af gravearealets udstrækning inden for det anmeldte  

 areal eller af gravedybden.
 Amtet kan således kræve, at graveplanen skal  

 indeholde bestemmelser om en rækkefølge for indvindingen,  

 således at nogle arealer skal være færdiggravede,  

 før andre arealer må ibrugtages, men det kan ikke kræves,  

 at nogle arealer friholdes for indvinding.
Amtsrådets afgørelser om vilkår kan i  

 henhold til lovens § 13, stk. 2. indbringes for Naturklagenævnet, jf.  

 kap.
XI.
E.
Udstedelse af  

 forbud Såfremt amtsrådet finder, at fortsat  

 råstofindvinding inden for rammerne af en anmeldt og godkendt  

 indvindingsret er i så stor modstrid med råstoflovens  

 formål, at der bør nedlægges forbud, foretages der  

 indstilling herom til Skov- og Naturstyrelsen.
Amtsrådet skal samtidig  

 underrette indvinderen om, at sagen er genoptaget.
 Skov- og Naturstyrelsen, der i  

 delegationsbekendtgørelsen er bemyndiget til at nedlægge forbud  

 på ministerens vegne, vil herefter tage stilling til sagen i et vist  

 samarbejde med amtet.
Styrelsen vil inddrage naturbeskyttelseslovens  

 bestemmelser om fredninger i sine overvejelser, idet  

 beskyttelsesformålet med forbudet og det pågældende areals  

 mulige efterfølgende anden anvendelse vil kunne gøre det mere  

 attraktivt at bruge en egentlig fredning til at forhindre  

 råstofindvinding og samtidig fastlægge bestemmelser for arealets  

 anvendelse.
Eventuelt vil der kunne tænkes anvendt en kombination af  

 forbud efter råstofloven og efterfølgende fredning i henhold til  

 naturbeskyttelsesloven.
 I Skov- og Naturstyrelsens sagsbehandling vil der typisk  

 indgå forhandlinger med den pågældende rettighedsindehaver  

 med henblik på at afklare størrelsen af et evt. forventet  

 erstatningsbeløb.
 Skov- og Naturstyrelsen afgørelse om et forbud er  

 endelig, og kan ikke påklages til ministeren eller  

 Naturklagenævnet.
Det efterfølgende erstatningsopgør vil, hvis  

 et forhandlingsresultat ikke opnås, kunne videreføres efter  

 reglerne i vejlovgivningen, dvs. først taksationskommission og  

 derefter evt. domstolene.
Den eventuelle erstatning vil skulle udredes af  

 statskassen.
F.
Bortfald af anmeldte  

 rettigheder Retten til at indvinde andre råstoffer end sten,  

 grus og sand i henhold til anmeldte rettigheder bortfalder den 1. juli 2003,  

 jf. lovens § 52. Herefter kræver fortsat erhvervsmæssig  

 indvinding på arealer, der alene er omfattet af anmeldte og godkendte  

 rettigheder, tilladelse efter lovens § 7, stk. 1. En sådan tilladelse  

 forudsætter, at indvinderen forudgående har fremsendt  

 behørigt udfyldt ansøgning, herunder med underskrift fra  

 ejendommens ejer, såfremt denne ikke selv er indvinder.
 Såfremt der ikke er ansøgt, eller  

 såfremt en ansøgning ikke er færdigbehandlet, så der  

 er udstedt en endelig tilladelse, skal indvindingen således indstilles  

 senest med virkning fra og med 1. juli 2003.
 Der henvises til det efterfølgende kapitel XVII om  

 amtets sagsbehandling m.m. omkring udstedelse af tilladelser efter  

 råstofloven til afløsning af de anmeldte rettigheder.
XVII Nye tilladelser til  

 afløsning af anmeldte  

 rettigheder Kap.
XVII gennemgår amtsrådets sagsbehandling,  

 når der ansøges om tilladelse til afløsning for en  

 anmeldt rettighed.
Gennemgangen skal naturligvis ses i sammenhæng med  

 den almindelige sagsbehandling for ansøgninger, jf. kap.
VIII  

 XI.
A.  

 Generelt I henhold til den nugældende råstoflovs § 48,  

 stk. 2, gælder bestemmelserne i § 5, stk. 3 og 4 i lov nr. 285 af 7.  

 juni 1972 om udnyttelse af sten, grus og andre naturforekomster i jorden og  

 på søterritoriet stadig frem til 30. juni 2003 for så vidt  

 angår andre råstoffer end sten, grus og sand.
Disse andre  

 råstoffer er ler, kalk, kridt, tørv, sphagnum, ekspanderende  

 ler, moler, ildfast ler, mergel, kaolin, granit, sandsten, skifer og brunkul  

 m.v.
 I henhold til råstoflovens § 52, bortfalder retten  

 til at indvinde disse andre råstoffer på grundlag af anmeldte  

 rettigheder den 1. juli 2003. Herefter kræver fortsat  

 erhvervsmæssig indvinding på de omfattede arealer en tilladelse  

 efter råstoflovens § 7, stk. 1. Indvindingen skal således  

 indstilles senest fra og med 1. juli 2003, hvis en ansøgning ikke er  

 færdigbehandlet, så der foreligger en endelig tilladelse, der kan  

 udnyttes, eller hvis der ikke er fremsendt en ansøgning.
 Indvindingen skal endvidere indstilles, hvis der er  

 meddelt afslag på en ansøgning om fortsat indvinding.
B.  

 Hvornår kan / skal en ansøgning  

 behandles 1.  

 Ansøgningsskema Behandlingen af en ansøgning forudsætter, at  

 indvinderen forudgående har fremsendt de nødvendige oplysninger  

 på et udfyldt ansøgningsskema med de fornødne bilag.
Der henvises til kap.
IX, pkt.
A.
2.  

 Ejers underskrift Ansøgningen skal være forsynet med  

 underskrift fra ejendommens ejer, såfremt denne ikke selv er indvinder.  

 I denne forbindelse må der lægges vægt på, at  

 råstofferne er en del af ejendommen og derfor tilhører  

 ejendommens ejer.
Såfremt der er opstået  

 tvivlsspørgsmål mellem ejer og indvinder om omfang og gyldighed  

 af eventuelle indbyrdes aftaler, er dette således et privatretsligt  

 spørgsmål, som amtet ikke bør tage stilling til.
Amtet bør derfor ikke behandle en ansøgning,  

 hvis der er tvivl om, hvorvidt indvinderen har en gyldig aftale med ejeren om  

 at indvinde på en ejendom, og ejeren af denne årsag ikke vil  

 underskrive ansøgningsskemaet, jf. kap.
IX, pkt.
A.2.
3.  

 Tidspunkt for færdigbehandling af  

 ansøgning Såfremt en ansøgning ikke er fremsendt eller  

 færdigbehandlet, så der foreligger en endelig tilladelse, der kan  

 udnyttes den 1. juli 2003, skal indvindingen indstilles senest fra og med  

 denne dato.
Indvinderne bør derfor fremsende ansøgninger i  

 så god tid, at der er mulighed for at få taget endelig stilling -  

 herunder færdigbehandling af en eventuel klagesag - inden  

 udløbet af den anmeldte ret.
I givet fald vil det være  

 klageinstansen, der skal tage stilling til ophævelsen af en klages  

 opsættende virkning på en tilladelses udnyttelse.
Der har tidligere i råstofloven været  

 bestemmelser om tidsfrister for amtsrådets behandling af  

 ansøgninger om forlængelse af anmeldte rettigheder.
Disse  

 bestemmelser var gældende i 1988, da de anmeldte rettigheder til sten,  

 grus og sand udløb, men er siden blevet ophævet ved revisionen  

 af råstofloven i 1991. Der gælder derfor de almindelige  

 retningslinier for god offentlig sagsbehandling om at færdigbehandle en  

 sag inden for en rimelig tid.
Omvendt har en indvinder ingen interesse i at få  

 taget stilling til en ansøgning mere end 3 år før den  

 godkendte anmeldelse udløber, idet en sådan tilladelse ikke vil  

 kunne udnyttes.
Dette følger automatisk af bestemmelsen i  

 råstoflovens § 10, stk. 6, hvorefter en tilladelse bortfalder, hvis den  

 ikke udnyttes inden 3 år efter, at den er meddelt.
Det vil derfor være formålsløst,  

 såfremt amtet før den 1. juli 2000 udsteder tilladelser, hvis  

 formål alene er at sikre fortsat råstofindvinding på  

 arealer omfattet af anmeldte rettigheder.
Hvis der imidlertid er tale om  

 samletilladelser til sammenhængende arealer, der både omfatter  

 anmeldte rettigheder og nye gravearealer, vil en sådan tilladelse godt  

 kunne gives tidligere, såfremt de nye arealer ibrugtages til  

 råstofindvinding inden 3 år er forløbet fra tilladelsens  

 meddelelse og dermed før 1. juli 2003.
C.  

 Grundlag for sagsbehandling Ansøgningen skal behandles efter de almindelige  

 retningslinier for sagsbehandlingen, jf. vejledningens kapitler IV og VII -  

 X.
Der vil dog også være nogle særlige betragtninger, der  

 gør sig gældende for sagsbehandlingen - dels i relation til  

 planloven dels i relation til spørgsmålet om velerhvervede  

 rettigheder til råstofindvinding og disses forhold til grundlovens §  

 73.
1.  

 Regionplanlægning og  

 VVM Ansøgningerne skal bedømmes i forhold til  

 det almindelige administrationsgrundlag, herunder de regionplanmæssige  

 retningslinier, jf. kap.
VIII.
Som første led i sagsbehandlingen skal  

 amtsrådet derfor gennemgå ansøgningen for at vurdere, om  

 der er krav om en VVM-procedure i forbindelse med sagsbehandlingen.
Denne  

 gennemgang kan dog undlades, såfremt det er åbenbart, at det  

 pågældende ikke er VVM-pligtigt.
Med bortfaldet af de anmeldte rettigheder for ler, kalk,  

 kridt, tørv, sphagnum, ekspanderende ler, moler, ildfast ler, mergel,  

 kaolin, granit, sandsten, skifer og brunkul m.v. pr. 1. juli 2003, kan det  

 imødeses, at der i nogle sager vil være behov for at  

 gennemføre en VVM-procedure, som grundlag for en tilladelse til  

 fortsat indvinding.
I den forbindelse må det lægges til grund, at  

 fortsat drift i uændret omfang af bestående anlæg og  

 råstofindvinding normalt ikke vil være omfattet af krav om en  

 forudgående VVM-procedure.
Med hensyn til sagsbehandling og konkret  

 gennemførelse m.m. af VVM-procedure henvises der til kap.
IX, pkt.
B.
2.  

 Velerhvervede rettigheder (grundlovens §  

 73) I vurderingen af en ansøgning skal der tillige  

 lægges vægt på selve det forhold, at der er tale om  

 forlængelse af en anmeldt rettighed, samt forholdet til bestemmelserne  

 om ekspropriation i grundlovens § 73.
 Af bemærkningerne til råstofloven af 1977  

 fremgår det, at man i almindelighed kan forvente, at der efter  

 udløbet vil blive udstedt en tilladelse til at fortsætte  

 indvindingen, medmindre ganske særlige hensyn f.eks.  

 vandforsyningshensyn nødvendiggør, at gravningen  

 ophører.
 For så vidt angår rettigheder, som er anmeldt  

 og anerkendt, men hvor indvindingen faktisk ikke er påbegyndt inden  

 udløbet af anmeldelsen, fremgår det af lovbemærkningerne,  

 at det er miljøministeriets opfattelse, at det i langt de fleste  

 tilfælde vil være i overensstemmelse med planlægningen af  

 råstofindvindingen, at der gives indvindingstilladelse efter  

 udløbet af den anmeldte ret.
 Det tilkendegives endvidere, at i de tilfælde, hvor  

 tilladelse ikke gives, vil indehaveren af den anmeldte ret kunne lide et tab  

 og være erstatningsberettiget efter grundlovens § 73. Et eventuelt  

 erstatningskrav må gøres gældende ved domstolene inden for  

 den i råstoflovens § 43 angivne tidsfrist på 6 måneder.
Amtet må derfor vurdere nøje, hvorvidt den  

 enkelte anmeldte ret er baseret på et sådant grundlag, at det  

 må antages, at en eventuel retssag om et erstatningskrav vil kunne  

 udløse en erstatning.
Der henvises i denne forbindelse til  

 vejledningens kap.
XVI, pkt.
B, om grundlaget for gyldigheden af anmeldte  

 rettigheder.
 Ved vurderingen skal det tillige indgå, om  

 især de miljømæssige forhold knyttet til den fortsatte  

 råstofindvinding er så problemfyldte, at de vil kunne bære  

 et afslag eller en reduktion af de fortsatte  

 råstofindvindingsmuligheder.
Der foreligger nu 2 højesteretsdomme om erstatning  

 for bortfald af indvindingsmuligheder knyttet til anmeldte rettigheder.
I den  

 første dom (UfR 1997.157) slås det fast, at når det ikke  

 kan sandsynliggøres, at der er entydige sammenhænge mellem  

 væsentlige miljømæssige problemer og den fortsatte  

 råstofindvinding, har ejeren/indvinderen krav på erstatning i  

 medfør af grundlovens § 73, såfremt der gives afslag på  

 ansøgning om fortsat indvinding efter udløbet af den anmeldte  

 ret.
I den seneste dom (Sag 249/1997) er der givet en  

 ejendomsejer erstatning for mistede indvindingsmuligheder på en del af  

 ejendommen, idet der er lagt vægt på, at de anmeldte rettigheder  

 og en oprindelig ansøgning om fortsat råstofindvinding  

 vedrørte hele ejendommen.
Det forhold, at en senere ansøgning  

 fra råstofentreprenøren kun vedrører en del af  

 ejendommen, indebærer således ikke at ejeren har givet afkald  

 på indvindingsrettigheder, da amtet som råstofmyndighed ikke har  

 sikret sig erklæring eller kortbilag herom fra ejeren i  

 overensstemmelse med amtets oprindelige godkendelse af den anmeldte ret.  

 Omvendt lægges det til grund, at der ikke kan gives erstatning for  

 påberåbte tilbageværende råstoffer i arealer, hvor  

 der tidligere er meldt færdiggravet og godkendt efterbehandling.
3.  

 Fastsættelse af  

 vilkår De vilkår, der kan stilles ved udstedelse af en  

 tilladelse, der indebærer forlængelse af en anmeldt rettighed,  

 må antages at være såvel de generelle som de særlige  

 vilkår, der sædvanligvis stilles i forbindelse med en tilladelse  

 til råstofindvinding.
Dette var normalt også lagt til grund i de  

 afgørelser, der i sin tid blev truffet af amterne om forlængelse  

 af gravemuligheder for sand, grus og sten.
Der foreligger ikke klageafgørelser fra styrelsen,  

 klagenævn eller ankenævn, der fastslår, at der bør  

 stilles mere lempelige vilkår for sådanne tilladelser.
Der  

 foreligger på nuværende tidspunkt ej heller domme herom.
Der  

 henvises derfor til vejledningens kap.
X, pkt.
B, D, E og F.
4. Krav  

 om efterbehandling Det gælder endvidere, at der også kan stilles  

 krav om efterbehandling for de arealer, der allerede var åbne  

 gravearealer pr. 9. februar 1972, i det omfang, de fortsat skal bruges til  

 råstofindvinding, herunder skræntarealer, lagerarealer,  

 standpladser for behandlingsanlæg m.v. og vil være omfattet af  

 tilladelseskravet efter råstofloven.
Efterbehandlingen vil derfor kunne  

 kræves i videre omfang, end det allerede er gjort i forbindelse med  

 godkendelsen i sin tid af den anmeldte rettighed.
 XVIII  

 Råstofloven  og regler m.v.
Kap.
XVIII rummer en liste over råstofloven og de  

 nuværende regler m.m. udstedt efter loven.
Endvidere er der en  

 fortegnelse over litteratur om råstofloven.
A.  

 Lovgrundlaget Råstofloven, lov nr. 357 af 6. juni 1991 om  

 råstoffer trådte i kraft den 1. januar 1992, jf. lovens § 48.  

 Samtidig blev den tidligere råstoflov, lov nr. 237 af 8. juni 1977 om  

 råstoffer ophævet.
 Råstofloven er siden blevet ændret ved flere  

 lejligheder:
 Lov nr. 9 af 3. januar 1992, hvorved  

 Naturklagenævnet blev klagemyndighed sammen med Skov- og Naturstyrelsen  

 fra 1. juli 1992.
 Lov nr. 212 af 29. marts 1995, hvorved der blev  

 indført bestemmelser om VVM-procedure ved råstofindvinding  

 på havbunden fra 1. juli 1995.
Lov nr. 484 af 12. juni 1996, hvorved der blev  

 gennemført en række mindre ændringer af bestemmelserne for  

 råstofindvinding på land, herunder klarere bestemmelser om  

 erhvervsmæssig indvinding og indhold af tilladelser, klager og  

 lovliggørelse.
Endvidere blev der indført anmeldepligt for  

 prøvegravninger og efterbehandlingspligt for disse og  

 ikke-erhvervsmæssige råstofindvindinger.
Endelig blev der  

 gennemført en omfattende revision af bestemmelserne for  

 råstofindvinding på havbunden.
Lovændringerne trådte  

 i kraft den 1. januar 1997.
 Lov nr. 19 af 13. januar 1997, hvorved  

 Naturklagenævnet blev eneste klagemyndighed fra 1. juli 1997.
 Lov nr. 426 af 10. juni 1997, hvorved der kom en  

 tilføjelse til bestemmelserne om tinglysning i sammenhæng med  

 forbud mod modtagelse af fyldjord efter miljøbeskyttelseslovens § 20 a  

 fra 1. juli 1997.
 Lov nr. 370 af 2. juni 1999 om forurenet jord, hvorved  

 ovennævnte tilføjelse til bestemmelserne om tinglysning  

 ændres, så der i stedet henvises til jordforureningslovens § 52  

 fra 1. januar 2000.
 Råstofloven foreligger nu som  

 lovbekendtgørelse nr. 569 af 30. juni 1997, som ændret ved lov  

 nr. 370 af 2. juni 1999.
I henhold til lovens § 48 er dele af den første  

 råstoflovgivning stadig gældende.
Det drejer sig om § 5, stk. 3  

 og 4, i lov nr. 285 af 7. juni 1972 om udnyttelse af sten, grus og andre  

 naturforekomster i jorden og på søterritoriet.
B.
Bekendtgørelser og cirkulære  

  

r Cirkulæreskrivelse nr. 45 af 22. marts 1991 til  

 Motorvejskontorer, amtskommuner og kommuner om råstofindvinding i  

 forbindelse med vejanlæg.
 Bekendtgørelse nr. 849 af 30. september 1994 om  

 tilladelse m.v. til de anlæg, der er omfattet af  

 miljøvurderinger i henhold til lov om planlægning (VVM).
Bekendtgørelse nr. 1164 af 16. december 1996 om  

 ansøgning og indberetning om råstofindvinding på  

 landjorden og om amtsrådets kompetence til at fastsætte  

 vilkår for anmeldte rettigheder.
Bekendtgørelsen bemyndiger  

 amtsrådene til som hidtil at fastsatte vilkår for anmeldelser  

 godkendt efter § 5, stk. 1, nr. 1)   3) i lov nr. 285 af 7. juni 1972 om  

 udnyttelse af sten, grus og andre naturforekomster i jorden og på  

 søterritoriet.
Bekendtgørelse nr. 782 af 1. november 1998 om  

 afgrænsning og administration af internationale  

 naturbeskyttelsesområder (EF-fuglebeskyttelsesområder,  

 EF-habitatområder og Ramsarområder). Bekendtgørelsen  

 rummer bestemmelser i henhold til råstofloven m.fl.
Bestemmelserne  

 gælder bl.a. for planlægning og administration af  

 råstofindvinding i de internationale beskyttelsesområder.
 Miljø- og Energiministeriets seneste  

 bekendtgørelse om henlæggelse af opgaver og beføjelser  

 til Skov- og Naturstyrelsen er nu bekendtgørelse nr. 86 af 31. januar  

 1999. Bekendtgørelsen henlægger en række af ministerens  

 beføjelser efter loven til Skov- og Naturstyrelsen.  

 Bekendtgørelsen benævnes i det følgende  

 "delegationsbekendtgørelsen".
 Cirkulære nr. 159 af 15. oktober 1999 om  

 amtsrådenes behandling af ansøgninger om tilladelse til  

 erhvervsmæssig råstofindvinding og af anmeldelser og  

 ikke-erhvervsmæssig råstofindvinding  

 (administrationscirkulæret).
C.
Vejledninger og anden  

 litteratur Råstofloven med kommentarer. 1. udgave.
Bo Brix  

 m.fl., Juristforbundets Forlag, 1979.
 Råstofindvinding og vandindvinding.  

 Miljøministeriet, Miljøstyrelsen og Fredningsstyrelsen.  

 1980.
 Råstofindvinding og andre arealinteresser.  

 Miljøministeriet, Fredningsstyrelsen. 1980.
Grave- og efterbehandlingsplaner.
Miljøministeriet,  

 Fredningsstyrelsen. 1982.
 Råstofindvinding og byudvikling.  

 Miljøministeriet, Fredningsstyrelsen. 1984.
Råstofindvinding og kolonihaver   et forslag til  

 anvendelse af de bynære råstofgrave.
Fredningsstyrelsen,  

 Miljøministeriet. 1985.
 Efterbehandling til naturformål.  

 Miljøministeriet, Fredningsstyrelsen. 1986.
Efterbehandling af råstofgrave til  

 jordbrugsformål.
Miljøministeriet, Skov- og Naturstyrelsen,  

 Landbrugsministeriet. 1989.
 Fortidsminder i råstofgraveområder.  

 Miljøministeriet, Skov- og Naturstyrelsen. 1990.
Råstofloven med kommentarer. 2. udgave.
Erik B.  

 Aksig m.fl., Jurist- og Økonomforbundets Forlag. 1992.
Efterbehandling af råstofgrave uden brug af  

 returjord.
Konsekvenser og muligheder.
Miljø- og Energiministeriet -  

 Skov- og Naturstyrelsen. 1995.
Ændring af råstofloven.
Lov nr. 484 af 12.  

 juni 1996, forberedelser, folketingsbehandling samt andet materiale  

 vedrørende loven.
Miljø- og Energiministeriet, Skov- og  

 Naturstyrelsen. 1996.
Ændring af naturbeskyttelsesloven og  

 råstofloven. (Ændring af klageregler). Lov nr. 19 af 13. januar  

 1997, forberedelser, folketingsbehandling samt andet materiale  

 vedrørende loven.
Miljø- og Energiministeriet, Skov- og  

 Naturstyrelsen. 1997.
D.  

 Skemaer Ansøgningsskema til brug for erhvervsmæssig  

 indvinding af råstoffer.
 Anmeldelsesskema til brug for ikke-erhvervsmæssig  

 råstofindvinding.
 Anmeldelsesskema til brug for prøvegravning.
 XIX  

 Anden lovgivning  og regler m.v.
Kap.
XIX rummer en liste over anden relevant lovgivning,  

 regler m.m. fordelt på de forskellige ministerier.
A.  

 Love 1. Miljø- og  

 Energiministeriet Skovloven, jf. lovbekendtgørelse nr. 959 af 2.  

 november 1996.
 Lov om naturbeskyttelse, jf. lovbekendtgørelse nr.  

 835 af 1. november 1997 med senere ændringer.
 Lov om vandforsyning, jf. lovbekendtgørelse nr. 130  

 af 26. februar 1999 med senere ændringer.
 Lov om vandløb, jf. lovbekendtgørelse nr.  

 404 af 19. maj 1992 med senere ændringer.
 Lov om miljøbeskyttelse, jf.  

 lovbekendtgørelse nr. 698 af 22. september 1998 med senere  

 ændringer.
Undergrundsloven, jf.
Lovbekendtgørelse nr. 552 af  

 29. juni 1995.
Lov om planlægning, jf.
Lovbekendtgørelse nr.  

 551 af 28. juni 1999 med senere ændringer.
 Lov om jordforurening, lov nr. 370 af 2. juni 1999.
2.  

 Fødevareministeriet Landbrugsloven, jf. lovbekendtgørelse nr. 598 af  

 15. juli 1999.
 Lov om offentlig fremskaffelse af jord til  

 jordbrugsmæssige formål m.m., jf. lovbekendtgørelse nr.  

 493 af 13. juni 1997.
3. Trafikministeriet Lov om offentlige veje, jf. lovbekendtgørelse nr.  

 671 af 19. august 1999.
 Lov om private fællesveje, jf.  

 lovbekendtgørelse nr. 670 af 19. august 1999.
 Lov om Banestyrelsen m.v., lov nr. 1230 af 27. december  

 1996 med senere ændringer.
4. By- og Boligministeriet Byggeloven, jf. lovbekendtgørelse nr. 452 af 24.  

 juni 1998.
 Lov nr. 137 af 7. marts 1990 om udstykning og anden  

 registrering i matriklen.
5. Kulturministeriet Museumsloven, jf. lovbekendtgørelse nr. 584 af 31.  

 august 1989 af lov om museer m.v.
6. Forskningsministeriet Lov om telefoner og telegrafer, lov nr. 84 af 11. maj 1897  

 med senere ændringer.
7. Skatteministeriet Lov om afgift af affald og råstoffer,  

 lovbekendtgørelse nr. 570 af 3. august 1998.
B.  

 Bekendtgørelser og  

 cirkulærer 1. Miljø- og  

 Energiministeriet Bekendtgørelse nr. 310 af 25. april 1994 om  

 spildevandstilladelser m.v. efter miljøbeskyttelseslovens kapitel 3 og  

 4.
 Bekendtgørelse nr. 428 af 2. juni 1999 om  

 supplerende regler i medfør af lov om planlægning  

 (samlebekendtgørelse).
 Bekendtgørelse nr. 807 af 25. oktober 1999 om  

 godkendelse af listevirksomhed.
2.  

 Fødevareministeriet Landbrugsministeriets cirkulære nr. 37 af 8. marts  

 1990 om behandling af sager om råstofindvinding på  

 landbrugsejendomme.
3. Andre Arbejdsministeriets bekendtgørelse nr. 414 af 8.  

 Juli 1988 om sikkerhedsbestemmelser for naturgasanlæg.
 Statens Luftfartsvæsen, BL 3-16. Bestemmelser om  

 forholdsregler til nedsættelse af kollisionsrisikoen mellem  

 luftfartøjer og fugle/pattedyr på flyvepladser. 3. udgave, 25.  

 september 1996.
 Arbejdstilsynets bekendtgørelse nr. 923 af 11.  

 november 1994 om arbejde med udvinding af mineralske materialer.
 Elektricitetsrådets  

 stærkstrømsreglement.
C.
Vejledninger  

 og anden  

 litteratur 1. Miljø- og  

 Energiministeriet Ekstern støj fra virksomheder.
Vejledning fra  

 Miljøstyrelsen nr. 5/1984.
 Måling af ekstern støj fra virksomheder.  

 Vejledning fra Miljøstyrelsen nr. 6/1984.
Vejledning om fremgangsmåden i sager om  

 håndhævelse af plan- og byggelovgivningen.  

 Miljøministeriet, Planstyrelsen og Boligministeriet, Bygge- og  

 Boligstyrelsen. 1991. Vejledningen anvendes også ved sager om  

 overtrædelse af råstofloven, jf. kap.
XIII.
Vejledning om naturbeskyttelsesloven.
Skov- og  

 Naturstyrelsen 1993.
Beregning af ekstern støj fra virksomheder -  

 Fælles nordisk beregningsmetode.
Vejledning fra Miljøstyrelsen  

 nr. 5/1993.
Supplement til vejledning om ekstern støj fra  

 virksomheder.
Vejledning fra Miljøstyrelsen nr. 3/1996.
Vejledning om planloven.
Miljø- og  

 Energiministeriet, Landsplanafdelingen 1996.
 Lavfrekvent støj, infralyd og vibrationer i  

 eksternt miljø. Orientering fra Miljøstyrelsen nr. 9, 1997.
 Miljøstyrelsens orientering af 8. juli 1997 om lov  

 nr. 426 af 10. juni 1997 om regulering af fyldjord i råstofgrave.
 Vejledning i administration og forvaltning af  

 internationale naturbeskyttelsesområder.
2. Andre Friluftsliv i råstofgrave.
Om muligheder for at  

 udnytte råstofgrave til friluftsformål.
Friluftsrådet,  

 1991.
Arbejdsmiljø i Grus- og Sandgrave.
Vejledning fra  

 BSR 5. 40-97.
