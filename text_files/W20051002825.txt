Genoptagelse  

 af svigssag på baggrund af frifindelse for bedrageritiltale Ankenævnet tiltrådte den 16. september 2004  

 Arbejdsdirektoratets afgørelse af 21. juni 2004, hvorefter De blev slettet  

 som  

 medlem af a-kassen på grund af svig.
 Retten i Aalborg har den 27. januar 2005 frifundet Dem  

 fra tiltale for overtrædelse af straffelovens bedrageribestemmelse.
 Anklagemyndigheden nedlagde - efter Deres forklaring -  

 påstand om frifindelse, og retten frifandt Dem efter Deres og  

 anklagemyndighedens samstemmende påstande.
Ankenævnet har på ny behandlet Deres sag på møde den 2.  

 juni 2005, hvor der på grundlag af det nu fremkomne materiale blev truffet  

 følgende A F G Ø R E L S E De har efter arbejdsløshedsforsikringslovens  

 bestemmelser handlet svigagtigt i forbindelse med udfyldelse af  

 dagpengekortet  

 for uge 47 i 2003.
 De skal slettes som medlem af a-kassen.
 Ankenævnet fastholder således nævnets afgørelse af den  

 16. september 2004.
B E G R U N D  

 E L S E Ankenævnet har lagt til grund, at   

 	  

 De arbejdede i uge  

 47 (17.-23. november) 2003,   

 	  

 De har anført 0  

 timer på dagpengekortet vedrørende uge 47 i 2003,   

 	  

 det fremgår af  

 dagpengekortene, at De er forpligtet til at oplyse om alt arbejde,   

 	  

 De har skrevet under  

 på, at oplysningerne på dagpengekortet er korrekte,   

 	  

 det ikke har kunnet  

 bekræftes af a-kassen, at De rettede henvendelse til a-kassen, da De  

 opdagede,  

 at De havde fået udbetalt dagpenge for uge 47 i 2003,   

 	  

 De først efter  

 rykkere fra a-kassen skriftligt har afgivet de relevante oplysninger,   

 	  

 De tidligere ved  

 direktoratets afgørelse af 27. februar 2002 er idømt sanktion for svig.
Ankenævnet har desuden lagt til grund, at De  

 efterfølgende over for Retten i xx har nægtet Dem skyldig i overtrædelse af  

 straffelovens bedrageribestemmelse, samt at de over for retten har  

 tilkendegivet,  

 at   

 	  

 De selv ringede til  

 fagforeningen og gjorde opmærksom på, at De havde fået 3.115 kr. for meget  

 udbetalt,   

 	  

 De ikke kan huske  

 hvem De talte med, men at der kun er 1 kvindelig ansat på kontoret,   

 	  

 De har betalt  

 beløbet tilbage,   

 	  

 De blev ledig i  

 2003, og var ledig i nogle måneder,   

 	  

 De var klar over, at  

 man skriver 0, når man ikke har lavet noget og timer på, når man har lavet  

 noget,   

 	  

 De var klar over  

 oplysningspligten,   

 	  

 De selv har udfyldt  

 (dagpenge-) kortet og underskrevet det,   

 	  

 De havde første  

 arbejdsdag den 17. november 2003 og altså arbejde i uge 47,   

 	  

 De opfattede  

 dagpengekortet som et 4-ugers kort,   

 	  

 De sagde til  

 fagforeningen, at De forventede at få et girokort, da De gjorde fagforeningen  

 opmærksom  

 på udbetalingen, men dette skete ikke,   

 	  

 De har ringet til  

 arbejdsformidlingen og meldt afbud til visitationssamtale, og   

 	  

 der efterfølgende  

 var en del telefonkontakt og skriverier med fagforeningen.
 Ankenævnet bemærker, at De over for retten har  

 tilkendegivet at have været i kontakt med fagforeningen om fejludbetalingen  

 umiddelbart efter den skete udbetaling.
Der foreligger ikke tidligere oplysninger i sagen om,  

 at De har henvendt Dem til den faglige forening som en følge af  

 fejludbetalingen.
De har imidlertid tidligere oplyst, at De umiddelbart efter  

 fejludbetalingen henvendte Dem til a-kassen, som i øvrigt også er den  

 instans,  

 der havde udbetalt dagpengene til Dem.
 Nævnet lægger på den baggrund til grund, at det må  

 antages at være a-kassen De har henvendt Dem til, men at De blot under Deres  

 vidneforklaring ikke har sondret skarpt mellem a-kassen og den dermed  

 forbundne  

 faglige organisation.
 A-kassen har ikke noteret nogen telefonisk henvendelse  

 umiddelbart efter fejludbetalingen, ligesom a-kassen har oplyst ikke at have  

 modtaget brev fra Dem vedrørende dette problem.
 A-kassen skrev til Dem den 27. november 2003, 15.  

 december 2003 og igen den 21. januar 2004 med anmodning om Deres bemærkninger  

 til den fejlagtige udfyldelse af dagpengekortet og den deraf følgende  

 fejludbetaling af dagpenge.
Ankenævnet har ved sin afgørelse af 16. september 2004  

 lagt vægt på, at   

 	  

 De ved udfyldelsen  

 af dagpengekortet for uge 47 i 2003 ikke oplyste, at De var i arbejde,   

 	  

 De på dagpengekortet  

 er vejledt om, at alt arbejde skal oplyses,   

 	  

 De ved Deres  

 underskrift på dagpengekortet har bekræftet rigtigheden af oplysningerne, og   

 	  

 De er idømt sanktion  

 for svig ved direktoratets afgørelse af 27. februar 2002.
 Ankenævnet finder herefter fortsat, at De må have været  

 klar over, at De havde pligt til at oplyse om Deres arbejde i uge 47 i 2003.
Ankenævnet finder ikke, at det forhold, at De  

 forvekslede et 4 ugers kort med et 5 ugers kort kan medføre en anden  

 vurdering  

 af Deres handlemåde, idet det af dagpengekortets tekst fremgår, hvilke  

 perioder  

 kortet dækker.
De anses derfor for bevidst at have fortiet oplysninger for  

 a-kassen med det formål at opnå dagpenge, som De ikke er berettiget til.
 De har således handlet svigagtigt og skal slettes som  

 medlem af a-kassen, idet De tidligere har fået en sanktion for svig, og der  

 ikke er gået over 5 år siden direktoratets afgørelse for svig den 27. februar  

 2002.
I brev af 27. januar 2004 forklarede De, at De var  

 påbegyndt nyt arbejde den 17. november 2003. Med brev af samme dato bad  

 a-kassen om en redegørelse for årsagen til, at De ikke havde oplyst om  

 arbejdstimer fra den 17. november 2003 på dagpengekortet.
A-kassen rykkede  

 Dem for  

 svar den 17. marts 2004. Den 22. marts 2004 modtog a-kassen, med brev af  

 samme  

 dato, Deres ovenfor anførte begrundelse på den skete fejludfyldelse af  

 dagpengekortet.
Retten i xx har frifundet Dem for overtrædelse af  

 straffelovens bedrageribestemmelse.
Ankenævnet finder ikke, at dommen,  

 herunder  

 dommens præmisser, giver grundlag for en ændring af Ankenævnets afgørelse af  

 den 16. september 2004.
 Ankenævnet har i denne forbindelse lagt vægt på, at  

 begrundelsen primært bygger på Deres forklaring, herunder at De har nægtet  

 Dem  

 skyldig i bedrageri.
 Der er med Deres forklaring i retten ikke fremkommet  

 nye oplysninger i forhold til grundlaget for ankenævnets afgørelse.
 Ankenævnet har videre lagt vægt på, at det ikke kan  

 anses for godtgjort, at De henvendte Dem til a-kassen for at gøre opmærksom  

 på,  

 at De havde fået for meget udbetalt i arbejdsløshedsdagpenge.
R E G L E R Ankenævnet henviser til §   

  

 87, stk. 1  

 og stk. 8 i lov om arbejdsløshedsforsikring mv., jf. lovbekendtgørelse  

 nr.  

 708 af 13. august 2003, §   

  

 6 i bekendtgørelse  

 nr. 470 af 4. juni 2003 om sanktioner til medlemmer af en  

 arbejdsløshedskasse.
O P L Y  

 S N I N G E R N E  

 I  

 S A G E N Sagen er afgjort på grundlag af:
Ankenævnets afgørelse af 16. september 2004, Arbejdsdirektoratets bemærkninger ved oversendelsen af  

 dommen til ankenævnet.
Retten i xxs dom den 27. januar 2005, jf. udskrift af  

 dombog På ankenævnets vegne Xxx  

  

 fuldmægtig De kan læse om afgørelsens retlige grundlag på de  

 følgende sider.
Kopi til:  

  

 Arbejdsdirektoratet  

  

 xxxx Regler Lov om arbejdsløshedsforsikring, jf. lovbekendtgørelse nr. 708 af 13.  

 august 2003 § 87.  

  

 Har et medlem gjort sig skyldig i svig eller forsøg på svig over for kassen,  

 kan direktøren for Arbejdsdirektoratet bestemme, at medlemmet skal gennemgå  

 en  

 effektiv karantæne på højst 962 timer.
Hvis beløbet, der er udbetalt eller  

 søgt  

 udbetalt med urette, højst svarer til 5 gange dagpengenes højeste beløb for  

 en  

 uge, jf. § 47, træffer arbejdsløshedskassen dog afgørelse.
Er medlemmet  

 tidligere pålagt en sanktion for svig, kan direktøren bestemme, at pågældende  

 slettes som medlem af kassen, hvis den seneste forseelse er begået mindre end  

 5  

 år efter den første administrative afgørelse i den tidligere sag.
Et medlem,  

 som slettes af kassen, kan genoptages som nyt medlem.
 ..
 Stk. 8.  

  

 Direktøren  

 for Arbejdsdirektoratet fastsætter efter forhandling med Beskæftigelsesrådet  

 nærmere regler om anvendelse af stk. 1-7.
Bekendtgørelse om sanktion til medlemmer af en arbejdsløshedskasse  

  

 Nr. 470 af 4. juni 2003 § 6.  

  

 Et  

 medlem skal slettes for svig, hvis medlemmet tidligere er blevet pålagt en  

 sanktion for svig og på ny gør sig skyldig i svig.
Det gælder dog kun, hvis  

 der  

 ikke er gået mere end 5 år fra den første afgørelse om svig til  

 forseelsestidspunktet for det senere forhold.
