Nr LSF 240 Forslag til Lov om ændring af lov om varmeforsyning(Etablering af direkte  

 kundeforhold mellem forbruger og forsyningsselskab) Fremsat af miljø- og energiministeren (Svend Auken) den 23. april 1997 Vedtaget ved tredjebehandling den 30. maj 1997 Lov nr. 436 af 10/06/1997 § 1 I lov nr. 382 af 13. juni 1990 om varmeforsyning, som senest ændret ved  

 lov nr. 213 af 29. marts 1995, foretages følgende ændringer:
 1. I § 20 indsættes som stk. 6:
»Stk. 6. Hvor det er teknisk gennemførligt, skal betaling for varme  

 og naturgas efter målt forbrug ske i et direkte kundeforhold mellem forbruger  

 og forsyningsselskab, uanset om forbrugeren er lejer, andelshaver eller  

 ejer.« 2. § 34, stk. 3, affattes således:
»Stk. 3. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.« § 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov nr. 382 af 13. juni 1990 om varmeforsyning, som senest ændret ved  

 lov nr. 213 af 29. marts 1995, foretages følgende ændring:
 1. I § 20 indsættes som stk. 6:
»Stk. 6. Hvor det er teknisk gennemførligt, skal betaling for  

 varme og naturgas efter målt forbrug ske i et direkte kundeforhold mellem  

 forbruger og forsyningsselskab, uanset om forbrugeren er lejer, andelshaver  

 eller ejer.« 2. § 34, stk. 3, affattes således:
 »Stk. 3. Der kan pålægges selskaber m.v. (juridiske personer)  

 strafansvar efter reglerne i straffelovens 5. kapitel.
§ 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger 1. Baggrunden for lovforslaget I december 1992 nedsatte boligministeren et udvalg om obligatorisk  

 individuel måling af forbrugsposter.
Udvalgets kommissorium var at komme med  

 forslag til, hvordan det økonomiske incitament og dermed motivationen til at  

 spare på forbrugsposter kan øges for den enkelte.
Udvalget afgav betænkning (nr. 1286) i februar 1995, bl.a. med anbefaling  

 af at der indføres krav om individuel varmemåling i alt nybyggeri med  

 virkning fra 1. juli 1995 at der indføres krav om individuel varmemåling i eksisterende  

 byggeri inden udgangen af 1998, hvor dette er økonomisk/teknisk muligt.
I forlængelse af anbefalingerne udtalte Boligselskabernes Landsforening,  

 at hvis de i forhold til deres beboere skal argumentere for, at beboernes  

 forbrug skal måles individuelt med betydelige omkostninger til følge, skal  

 der, hvor individuel afregningsmåling er teknisk mulig, skabes en klar  

 lovhjemmel for, at værk og forbruger indgår aftaler herom i lighed med det  

 individuelle afregningssystem, som allerede er gældende på elområdet.
Det vil  

 sige, at man følger princippet om, at den der forbruger energien, også alene  

 hæfter for dette forbrug.
 På vandforsyningsområdet er der, med baggrund i ovennævnte betænkning,  

 blevet fremsat et lovforslag der bygges på princippet om, at forbrugeren  

 alene hæfter.
På elforsyningsområdet har princippet gennem lang tid været almindeligt  

 accepteret og anvendt.
På varmeforsyningsområdet derimod er det en udbredt  

 praksis, at varmeforsyningsselskaber indgår leveringskontrakter direkte med  

 udlejer/ejere, og dermed sikrer sig, at ikke kun forbrugeren hæfter, men også  

 at udlejer/ejer hæfter subsidiært for den forbrugte varme.
 Gas- og varmeprisudvalget har hidtil haft den praksis, at forbrugeren  

 hæfter for betaling af gas og varme, men er blevet underkendt af både  

 konkurrenceankenævnet og Højesteret (UfR 1993.542 H).
 Konkurrenceankenævnets kendelser samt højesterets dom underkender dog ikke  

 princippet generelt, men lægger vægt på, at når leveringskontrakten er  

 indgået mellem udlejer/ejer og forsyningsselskabet, er det ikke urimeligt, at  

 den, der har indgået kontrakten, også skal hæfte.
 Boligselskabernes Landsforening har på baggrund af ovenstående rettet  

 henvendelse til miljø- og energiministeren samt boligministeren med ønske om,  

 at der skabes en klar lovhjemmel for, at den enkelte lejer kan opnå et  

 egentligt selvstændigt kundeforhold over for varmeværker.
 Miljø- og energiministeren og boligministeren er enig i, at der bør ske en  

 ligestilling af ejere og lejere/andelshavere o.l., og at der derfor på  

 naturgas-/varmeforsyningsområdet bør tilvejebringes en klar hjemmel for en  

 kundemæssig ligstilling mellem boliglejere/andelshavere o.l. og boligejere.  

 Varme- og naturgasforsyningsselskaber bør, i tilfælde hvor der er installeret  

 et selvstændigt stik med selvstændig måler til den enkelte boligenhed, der  

 kan måle boligenhedens varmeforbrug, og hvor de byggetekniske forudsætninger  

 i øvrigt er tilstede, kunne tilpligtes at indgå aftale om leverance af  

 naturgas og varme med lejere/andelshavere o.l. af den pågældende boligenhed,  

 uden at udlejer/ejeren subsidiært hæfter for betalingen.
2. Sigtet med lovforslaget Lovforslaget fastsætter regler for en ligestilling mellem  

 lejere/andelshavere o.l. og parcelhusejere med hensyn til hæftelse for  

 betaling af gas og varme, i de situationer hvor dette er teknisk muligt,  

 dvs., hvor der er installeret et selvstændigt stik med selvstændig måler til  

 boligenheden.
 Typiske boligenheder, der vil være omfattet af lovændringen, vil derfor  

 være nye tætte, lave bebyggelser.
3. Forholdet til EU-retten Det vurderes, at forslaget ikke indeholder EU-retlige aspekter.
4. Miljømæssige konsekvenser Lovforslaget ventes at forøge de berørte forbrugerens incitament til at  

 spare på naturgas-/varmeforbruget.
5. Økonomiske og administrative konsekvenser For fremtidige leverancer af varme/naturgas, leveret under de nævnte  

 fysiske forhold, er der ingen dobbelthæftelse for betaling.
 Lovforslaget skønnes ikke at få administrative konsekvenser.
6. Erhvervsøkonomiske konsekvenser Lovforslaget skønnes ikke at få erhvervsøkonomiske konsekvenser.
Bemærkninger til lovforslagets enkelte bestemmelser Til § 1 Til nr. 1 Som det fremgår af de generelle bemærkninger, har det hidtil været en  

 udbredt praksis, at forsyningsselskaber har betinget sig, at leveringsaftaler  

 bliver indgået direkte med udlejer/ejer/boligselskab og som en følge deraf,  

 at pågældende udlejer/ejer/boligselskab dermed hæfter subsidiært for  

 lejer/andelshaveres o.l. forbrug. § 1 indeholder en præcisering af det  

 hæftelsesforhold, der efter lovændringen bliver gældende når de nedenfor  

 beskrevne leveringsforhold er valgt.
Bestemmelsen indebærer, at der, hvor det  

 er teknisk gennemførligt, etableres et direkte kundeforhold mellem  

 lejer/andelshaver o.l. af den enkelte boligenhed og varme- eller  

 naturgasforsyningsselskabet og dermed, at ejendommens ejer i de tilfælde hvor  

 dette fysiske leveringsforhold er etableret - ikke subsidiært hæfter for  

 lejers eller andelshavers betaling for varme- eller naturgasforbruget.
 Ved »teknisk gennemførligt« forstås, at der til den enkelte  

 boligenhed forefindes et selvstændigt stik samt en selvstændig  

 varme-/naturgasmåler, der ejes af varmeforsynings-/naturgasselskabet.
Endvidere er det en forudsætning, at varmeforsyningen til den enkelte  

 boligenhed er konstrueret således, at det er muligt umiddelbart at afbryde  

 den enkelte boligenheds varme-/naturgasforsyning uden at afbrydelsen berører  

 andre varme-/naturgasforbrugere.
Det forudsættes, at samtlige boligenheder i  

 de pågældende bebyggelser omfattes af et direkte kundeforhold.
Til nr. 2 Ændringen af § 34, stk. 3, foretages som konsekvens af ændring af  

 straffeloven ved lov nr. 474 af 12. juni 1996, jf. justitsministeriets  

 skrivelse af 28. juni 1996.
Skriftlig fremsættelse Miljø- og energiministeren (Svend Auken):
 Jeg skal hermed tillade mig at fremsætte:
 Forslag til lov om ændring af lov om varmeforsyning. (Etablering af  

 direkte kundeforhold mellem forbruger og varme-/naturgasforsyningen).
(Lovforslag nr.
L 240).
 Forslagets sigte er at skabe ligestilling mellem ejere og  

 lejer/andelshaver o.l.
En parcelhusejer hæfter alene for betaling af eget energiforbrug.
I  

 modsætning hertil er det en udbredt praksis på varmeforsyningsområdet, at  

 forsyningsselskaberne indgår leveringskontrakter direkte med  

 udlejer/ejer/boligselskab, hvorved de sikrer sig, at ikke kun den enkelte  

 forbruger, men også udlejer, ejer eller boligselskab hæfter for forbruget.
Dermed tilsidesættes princippet om, at den der forbruger energien også  

 alene hæfter for dette forbrug.
Dette princip er, udover at være særdeles  

 rimeligt, et bærende element i bevidstliggørelsen af den enkelte om dennes  

 energiforbrug og dermed et vigtigt element i at øge det økonomiske incitament  

 - og motivationen for den enkelte forbruger - til at spare på  

 forbrugsposterne.
Der bør være en ligestilling af boligejere og lejere/andelshavere o.l.
For  

 ikke at skabe unødvendig lovgivning har det været undersøgt om en  

 ligestilling eventuelt kunne foretages administrativt, men det viste sig, at  

 det for det første ville skabe unødigt store problemer og for det andet, at  

 tidshorisonten ville blive for lang.
Lovforslaget skal ses i sammenhæng med det tilsvarende lovforslag (L 188)  

 på vandforsyningsområdet.
Lovforslagene tilstræber at skabe en ensartet  

 retsstilling på miljø- og energiområdet således, at for det første får  

 lejere/andelshavere samme retsstilling som parcelhusejere i sammenlignelige  

 situationer, og for det andet øges bevidstheden om den enkeltes  

 energiforbrug.
 Idet der i øvrigt henvises til lovforslaget med bemærkninger, anbefales  

 Folketingets velvillige behandling af forslaget.
