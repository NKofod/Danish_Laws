Nr LSF 148 Forslag til Lov om ændring af lov om udbygning af Københavns Lufthavn,  

 Kastrup Fremsat af trafikministeren (Kaj Ikast) den 6. december 1991 Vedtaget ved tredjebehandling den 24. marts 1992 Lov nr. 241 af 08/04/1992 § 1 I lov nr. 271 af 16. juni 1980 om udbygning af Københavns Lufthavn,  

 Kastrup, foretages følgende ændringer:
 1. I § 2 indsættes som nyt stykke:
»Stk. 2. Udbygningen vil tillige kunne foretages på arealer,  

 der ved etablering af tilslutningsanlæggene for fast forbindelse over Øresund  

 tilvejebringes ved arealinddragelser nord for lufthavnen og ved opfyldning af  

 søterritoriet nordøst og øst for lufthavnens nuværende grænser.« 2. I § 3 udgår 1. pkt.
 3. § 3, litra b-e, affattes således:
»b) Lufthavnens nordafsnit anvendes til udbygning af terminalanlæg  

 med tilhørende tekniske funktioner, herunder luftgodsanlæg, og  

 standpladsområder.
Endvidere kan etableres tilkørsels- og parkeringsanlæg,  

 kontorbygninger, hotel, konferencefaciliteter og lignende, som har sammenhæng  

 med lufthavnens drift.
Hangar- og værkstedsområdet i nordafsnittets østlige  

 del kan udbygges, og der kan etableres et brændstofforsyningsanlæg.
c) Lufthavnens østafsnit anvendes til opførelse af tekniske anlæg og andre  

 anlæg med service- og forsyningsmæssige formål.
Endvidere kan etableres  

 luftgodsanlæg, flystandpladser med tilhørende ekspeditionsfaciliteter og  

 hangarer.
 d) Lufthavnens sydafsnit anvendes til udbygning af hangar- og  

 værkstedsanlæg samt til etablering af kontorbygninger og lignende, som har  

 sammenhæng med lufthavnens drift.
e) Lufthavnens vestafsnit anvendes til udbygning af anlæg for  

 sikringstjenester og værkstedsanlæg samt til etablering af kontorbygninger og  

 lignende, som har sammenhæng med lufthavnens drift.« 4. § 4 affattes således:
»§ 4. Trafikministeren fastlægger i samarbejde med  

 miljøministeren de nærmere retningslinjer for varetagelsen af miljøhensynene  

 i forbindelse med den fortsatte udbygning og drift af lufthavnen.« § 2 Loven træder i kraft dagen efter bekendtgørelsen i Lovtidende.
Oprindeligt fremsat forslag § 1 I lov nr. 271 af 16. juni 1980 om udbygning af Københavns lufthavn,  

 Kastrup, foretages følgende ændringer:
 1. I § 2 indsættes som et nyt stykke:
»Stk. 2. Udbygningen vil tillige kunne foretages på arealer,  

 der ved etablering af tilslutningsanlæggene for fast forbindelse over Øresund  

 tilvejebringes ved arealinddragelser nord for lufthavnen og ved opfyldning af  

 søterritoriet nordøst og øst for lufthavnens nuværende grænser.« 2. I § 3 udgår 1. pkt.
 3. § 3 litra b - e affattes således:
»b) Lufthavnens nordafsnit anvendes til udbygning af terminalanlæg  

 med tilhørende tekniske funktioner og standpladsområder.
Endvidere kan  

 etableres tilkørsels- og parkeringsanlæg, kontorbygninger, hotel,  

 konferencefaciliteter og lignende, som har sammenhæng med lufthavnens drift.  

 Hangar- og værkstedsområdet i nordafsnittets østlige del kan udbygges, og der  

 kan etableres et brændstofforsyningsanlæg.
c) Lufthavnens østafsnit anvendes til opførelse af tekniske anlæg og andre  

 anlæg med service- og forsyningsmæssige formål.
Endvidere kan etableres  

 luftgodsanlæg, flystandpladser med tilhørende ekspeditionsfaciliteter og  

 hangarer.
 d) Lufthavnens sydafsnit anvendes til udbygning af hangar- og  

 værkstedsanlæg samt til etablering af kontorbygninger og lignende, som har  

 sammenhæng med lufthavnens drift.
e) Lufthavnens vestafsnit anvendes til udbygning af anlæg for  

 sikringstjenester og værkstedsanlæg samt til etablering af kontorbygninger og  

 lignende, som har sammenhæng med lufthavnens drift.« 4. § 4 ændres til:
»Trafikministeren fastlægger i samarbejde med miljøministeren de  

 nærmere retningslinjer for varetagelsen af miljøhensynene i forbindelse med  

 den fortsatte udbygning og drift af lufthavnen.« § 2 Loven træder i kraft dagen efter bekendtgørelsen i Lovtidende.
Bemærkninger til lovforslaget Almindelige bemærkninger.
 Ifølge bemærkningerne til lov nr. 428 af 13. juni 1990 om Københavns  

 Lufthavne A/S, hvorefter driften og udbygningen af lufthavnene i Kastrup og  

 Roskilde pr. 1. oktober 1990 overgik til et statsligt aktieselskab, skal  

 udbygningen af lufthavnen i Kastrup ske i overensstemmelse med de  

 retningslinjer og principper, der er indeholdt i lov nr. 271 af 16. juni 1980  

 om udbygning af Københavns lufthavn, Kastrup (udbygningsloven).
 Disse retningslinjer omfatter bl.a. en afgrænsning af lufthavnsområdet og  

 indeholder desuden anvisninger på disponeringen af det samlede  

 lufthavnsområde, herunder arealreservationer med hensyn til placeringen af  

 vitale lufthavnsanlæg.
 Loven om Københavns Lufthavne A/S har således ikke tilsigtet nogen ændring  

 med hensyn til den fysiske afgrænsning og disponeringen af lufthavnsområdet.  

 Det samme gælder med hensyn til de overordnede retningslinjer for den  

 miljømæssige tilpasning af lufthavnen til omgivelserne, som lå til grund for  

 udbygningsloven.
 Med vedtagelsen af lov nr. 590 af 19. august 1991 om anlæg af fast  

 forbindelse over Øresund er der imidlertid opstået en delvis ny situation,  

 som gør det nødvendigt at foretage en ændring af udbygningsloven for så vidt  

 angår dennes bestemmelser om lufthavnsområdets afgrænsning og de arealmæssige  

 bindinger, der er indeholdt i det til udbygningsloven knyttede kortbilag.
Ifølge loven om Øresundsforbindelsen skal der etableres en station i  

 terræn langs udenrigsterminalen i Københavns Lufthavn.
Den nærmere udformning  

 forudsættes drøftet med Københavns Lufthavne A/S med henblik på at opnå en  

 koordinering af stationen med udenrigsterminalen, herunder det kommende nye  

 afgangsområde.
Placeringen af lufthavnsstationen og hovedtrækkene i udformningen af  

 station og dermed forbundet terminalområde er fastlagt i enighed mellem DSB,  

 Københavns Lufthavne A/S og SAS.
Det er herved aftalt, at  

 Øresundsforbindelsen A/S etablerer jernbanen og de dertil knyttede tekniske  

 anlæg, mens udbygningen af lufthavnens terminalområde, herunder  

 sammenbygningen mellem stationen og terminalkomplekset, etableres af  

 Københavns Lufthavne A/S i et samarbejde med SAS.
 Det forudsættes i aftalen, at lufthavnsterminalen udbygges ud over  

 lufthavnens vejforplads og jernbanestationen, således at der etableres en  

 åben og direkte forbindelse mellem stationen og det udbyggede terminalområde.  

 En sådan udformning af anlæggene med en tæt integration mellem station og  

 terminalområde må anses for at være den løsning, der bedst tilgodeser  

 hensynet til passagererne.
 Som det vil fremgå, vil en sådan placering af det sammenbyggede stations-  

 og terminalanlæg i nogen udstrækning medføre en anden anvendelse af  

 lufthavnens tilkørsels- og parkeringsområde end forudsat i udbygningsloven.
Hertil kommer som en yderligere konsekvens af jernbaneanlægget ved  

 lufthavnen og etableringen af tilslutningsanlæggene der, at der skal  

 gennemføres ekspropriation af ejendomme beliggende i boligområdet nord for  

 lufthavnen.
Et antal af disse ejendomme - ca. 35 - forudsættes at overgå til  

 anden, mindre støjfølsom anvendelse, og arealerne vil sammen med en del af  

 den kunstige halvø øst for lufthavnen, som etableres ved opfyldning til brug  

 for Øresundsforbindelsen, med fordel kunne anvendes til lufthavnsformål.
Også  

 dette vil repræsentere en afvigelse fra udbygningslovens bestemmelser  

 vedrørende de til udbygningen disponible lufthavnsarealer.
 Det er med baggrund i disse forhold, at regeringen nu foreslår en ændring  

 af loven om udbygning af Københavns Lufthavn, således at retningslinjerne for  

 lufthavnens videre udbygning justeres og tilpasses den nye udvikling.
 Når forholdet således er det, at der må foretages en tilpasning af de  

 arealmæssige bindinger i udbygningsloven, finder regeringen det  

 hensigtsmæssigt, at der samtidig mere generelt skabes grundlag for en større  

 fleksibilitet i lufthavnsselskabets udbygningsplanlægning - vel at mærke med  

 fortsat respekt af de miljømæssigt betingede, overordnede retningslinjer.
I udbygningslovens kortbilag blev det påvist, at det vil være muligt at  

 gennemføre den nødvendige udbygning af Københavns Lufthavn til det i loven  

 forudsatte trafikvolumen.
Udviklingen siden udbygningslovens vedtagelse,  

 senest med vedtagelsen af loven om anlæg af fast forbindelse over Øresund,  

 har imidlertid vist, at de begrænsninger i den arealmæssige udnyttelse af  

 lufthavnens forskellige delafsnit, som byggezonerne i kortbilaget fører til,  

 kan stille sig hindrende i vejen for en optimal udformning af nyanlæggene.
Det er der intet mærkeligt i.
Tværtimod må det anses for naturligt, at  

 udbygningsplanlægningen godt 10 år efter loven tilsiger korrektioner i det  

 oprindelige grundlag.
Hensynet til det nyetablerede lufthavnsselskab, der  

 forudsættes at tilrettelægge sine aktiviteter på et kommercielt grundlag og  

 som skal kunne tilpasse sig den konkurrence, som det i øget grad vil blive  

 mødt med fra de øvrige større europæiske lufthavne i de kommende år, taler  

 også for en større fleksibilitet i retningslinjerne for udbygningen.
Det  

 samme gør de krav om tilpasning af lufthavnen til de kommende ændringer i  

 trafikstrukturen, som Det Indre Marked stiller.
 Betydningen af en større frihed i tilrettelæggelsen af  

 lufthavnsudbygningen og ved udformningen af de fremtidige anlæg kommer især  

 frem ved planlægningen af udvidelsen af lufthavnens udenrigs  

 terminalkompleks, hvor såvel ankomstområdet som afgangsområdet skal udbygges  

 meget betydeligt.
Med i billedet hører tillige, at der ved loven om lufthavnsselskabet er  

 skabt grundlag for, at dette vil kunne udvide sit virkefelt med henblik på at  

 etablere, erhverve og drive sådan virksomhed, som har en forretningsmæssig  

 sammenhæng med lufthavnens drift.
I den forbindelse må der forudses behov for  

 etablering af bygninger og anlæg på lufthavnsområdet, som ikke umiddelbart er  

 omfattet af de gældende bestemmelser om arealdisponeringen.
I bemærkningerne til udbygningsloven er de overordnede retningslinjer for  

 den samfundsmæssige afvejning af lufthavnens udbygning med de miljømæssige  

 hensyn nærmere beskrevet.
Der skal således ifølge bemærkningerne tages  

 miljømæssige hensyn herunder initiativer til at mindske støjbelastningen,  

 uden at det får konsekvenser for lufthavnens position som international  

 lufthavn.
 De ændringer, som lovforslaget giver mulighed for i forhold til  

 udbygningsloven, skønnes ikke at ville få væsentlige miljømæssige  

 konsekvenser, og den samfundsmæssige afvejning, der ligger til grund for  

 denne lov og de heri indeholdte overordnede retningslinjer for  

 miljøtilpasningen af lufthavnen, tillægges fremdeles afgørende betydning.
Med den således foreslåede større frihed i den videre  

 udbygningsplanlægning vil detailplanlægningen af de enkelte nyanlæg løbende  

 kunne tilpasses udviklingen i lufttrafikken, og den omstændighed, at de  

 konkrete anlæg i henhold til miljølovgivningen vil blive underkastet den  

 nødvendige miljømæssige vurdering, må efter regeringens opfattelse anses for  

 en fuldt betryggende garanti for, at lufthavnsudbygningen fortsat foregår med  

 respekt af de overordnede miljømæssige intentioner i udbygningsloven.
Det vil  

 i den forbindelse blive tilstræbt, at anlæggene ved deres udformning bidrager  

 til opbygningen af et støjmæssigt værn for boligområderne omkring lufthavnen.
Med forslaget fastsættes der fortsat overordnede rammer for fordelingen af  

 aktiviteterne på lufthavnens forskellige delafsnit.
Sådanne rammer er angivet  

 i ændringsforslaget til udbygningslovens § 3. De enkelte lufthavnsafsnit med  

 de i lovforslagets pkt. 2 foretagne arealmæssige justeringer samt  

 linjeføringen for den faste forbindelse over Øresund er samtidig angivet på  

 vedhæftede kortskitse.
Udbygningen skal således finde sted inden for de på  

 kortskitsen viste arealer.
Den helt nøjagtige afgrænsning af  

 lufthavnsarealerne mod søterritoriet i nord- og østafsnittene vil bero på den  

 endelige detailudformning af opfyldningen på søterritoriet.
 I forbindelse med lufthavnens videre udbygning forudsættes det, at det  

 fornødne plangrundlag i henhold til lov om planlægning af 6. juni 1991  

 tilvejebringes.
De overordnede planlægningsmæssige rammer, der er fastlagt i  

 landsplandirektivet fra 12. juni 1981, som omfatter det hidtidige  

 lufthavnsområde, og som indeholder bygge- og anvendelsesregulerende  

 bestemmelser for områder, der er berørt af miljømæssige gener fra lufthavnen,  

 skal som følge af lovændringen justeres i og med at lufthavnens grænser  

 ændres.
Der foretages ingen arealmæssige ændringer af den zone, hvor de  

 bygge- og anvendelsesregulerende restriktioner er gældende.
I den videre planlægning i henhold til planloven fastlægges den generelle  

 anvendelse af lufthavnens arealer, herunder højdegrænseplaner og  

 retningslinjer for støjafskærmninger i forbindelse med nyanlæg.
Endvidere  

 fastsættes principperne for anvendelse af og for byggemulighederne på  

 arealerne i lufthavnens fire delafsnit, hoveddisponeringen af vej- og  

 parkeringsanlæg m.v.
 En planlægning med dette indhold skal have til formål at bidrage til et  

 mere smidigt administrationsgrundlag, således at den fleksibilitet i  

 udbygningsplanlægningen, som er et af formålene med lovændringen, bevares.
 På den anden side må planlægningen samtidig være så konkret, at det ikke  

 vil blive nødvendigt med supplerende planlægning, hver eneste gang noget nyt  

 skal bygges.
 På grund af lufthavnsanlæggets særlige karakter vil det ved udarbejdelse  

 af større lokalplaner inden for lufthavnens område fortsat være  

 miljøministeren, der forestår lokalplanarbejdet.
Bemærkninger til lovforslagets enkelte bestemmelser Til § 1 Til nr. 1:
 Som det fremgår af de almindelige bemærkninger til lovforslaget, vil  

 etableringen af Øresundsforbindelsen og dettes tilslutningsanlæg ved  

 Københavns Lufthavn indebære, at visse arealer, der støder op til lufthavnens  

 nuværende grænser, bliver disponible.
 Dette sker dels som følge af ekspropriation til tilslutningsanlæg til  

 Øresundsforbindelsen af et antal ejendomme i boligområderne nord for  

 lufthavnen, som afskæres ved etableringen af Øresundsforbindelsens  

 tilslutningsanlæg, dels ved en opfyldning af søterritoriet øst for  

 lufthavnen.
 Sidstnævnte område vil i øvrigt overlappe den opfyldning af søterritoriet  

 ved lufthavnens nordøstlige hjørne, som kan foretages i henhold til den  

 gældende udbygningslovs § 2.
De nye arealer vil i det omfang, de ikke skal anvendes til landanlæggene  

 til Øresundsforbindelsen og dennes tilslutningsanlæg, med fordel kunne  

 inddrages i den videre udbygning af lufthavnen.
Med hensyn til  

 anvendelsesmulighederne for disse arealer henvises til bemærkningerne under  

 nr. 3 til § 3 litra b og c nedenfor.
 Til nr. 2:
 For at opnå den større fleksibilitet ophæves byggezonerne i  

 udbygningslovens kortbilag, og retningslinjerne i lovens § 3 for anvendelsen  

 af lufthavnens arealer ændres samtidig.
 På den tidligere omtalte kortskitse er lufthavnsområdet opdelt i de 4  

 geografiske hovedafsnit, som det eksisterende banesystem inddeler lufthavnen  

 i.
 Til nr. 3:
 Til § 3 litra b: Den umiddelbare anledning til forslaget om en  

 justering af udbygningslovens bestemmelser om disponeringen af  

 lufthavnsarealerne er som nævnt placeringen og udformningen af det  

 sammenbyggede stations- og terminalanlæg, der skal opføres i Københavns  

 Lufthavn i tilknytning til Øresundsforbindelsen.
Den forudsatte tætte integration mellem stationen og lufthavnens  

 terminalkompleks vil kræve opførelse af et bygningsanlæg til  

 passagerekspedition på det område foran lufthavnen, som i udbygningsloven er  

 disponeret til tilkørsels- og parkeringsanlæg.
Jernbaneanlægget og  

 stationsbygningen i Københavns Lufthavn vil således beslaglægge visse af  

 lufthavnens nuværende arealer og medføre en begrænsning i den oprindeligt  

 planlagte udnyttelse af vejforpladsområdet til parkeringsanlæg.
Sådanne bør  

 derfor tillige kunne etableres på de nye arealer nord for lufthavnen, og det  

 åbnes der mulighed for ved den foreslåede ændring af udbygningsloven.
 Herefter vil lufthavnsselskabet i nordafsnittet tillige kunne opføre andre  

 bygninger og anlæg i forbindelse med den kommercielle virksomhed, som  

 lufthavnsselskabet i henhold til lov nr. 428 af 13. juni 1990 om Københavns  

 Lufthavne A/S vil kunne drive i tilknytning til den egentlige  

 lufthavnsvirksomhed, såsom kontor- og konferencefaciliteter, hotel,  

 butikscenter og andre fremtidige aktiviteter, som har en forretningsmæssig  

 sammenhæng med lufthavnsdriften.
 Planlægningen for nordafsnittet, hvor bygningsanlæggene til ekspedition af  

 lufthavnens passagerer er samlet, vil i øvrigt fremover koncentrere sig om en  

 udbygning af lufthavnens udenrigsterminalkompleks.
 Som allerede forudsat i udbygningsloven skal denne udbygning, der både  

 omfatter en udvidelse af det bestående ankomstområde og etablering af et helt  

 nyt afgangsområde, ske ved en østvendt udbygning i tilslutning til det  

 nuværende terminalkompleks.
 Dette vil indebære en central placering af jernbanestationen imellem to  

 afgangsområder i det fremtidige terminalkompleks.
 Medens den overordnede placering af de fremtidige anlæg, som skal indgå i  

 det samlede terminalkompleks, således lægges fast, bør der med hensyn til den  

 nærmere placering samt med hensyn til udformningen og indretningen af disse  

 anlæg levnes en betydelig frihed i planlægningen.
Den teknologiske udvikling i luftfarten og den konkurrencemæssige  

 situation, internationale lufthavne befinder sig i, har på mange måder  

 påvirket og skærpet kravene til effektivitet i ekspeditionssystemerne og  

 fleksibilitet i indretningen af disse.
Derfor bør udformningen af  

 terminalkomplekset ikke fremover på forhånd fastlægges med en nøjagtighed,  

 som det hidtil har været tilfældet i udbygningslovens kortbilag.
 Samme grundlæggende betragtninger kan anføres med hensyn til udbygningen  

 af terminalområdet i den vestlige del af nordafsnittet, som ifølge  

 udbygningsloven er udlagt til ekspeditionsfaciliteter for indenrigstrafikken.
 Det afgørende er, at gennemførelsen af udbygningen fremdeles sker under  

 iagttagelse af udbygningslovens overordnede miljømæssige intentioner, og i  

 forbindelse med udbygningen i lufthavnens nordafsnit er det for omgivelserne  

 mest afgørende, at bebyggelsen i det samlede terminalområde kommer til at  

 udgøre et støjmæssigt værn for boligområderne nord for lufthavnen.
 I forslaget til ændret affattelse af lovens § 3 litra b opretholdes  

 samtidig adgangen til udbygning af det eksisterende hangar- og  

 værkstedsområde i den østlige del af nordafsnittet, hvor den hangar, som  

 ligger nærmest ved udenrigsterminalkomplekset, nu må nedrives for at give  

 plads til terminaludbygningen og til Øresundsforbindelsens landanlæg henover  

 lufthavnsområdet.
 Når der i det pågældende område tillige opretholdes mulighed for at opføre  

 et brændstofforsyningsanlæg til erstatning for det nuværende anlæg i  

 lufthavnens vestafsnit, må det fortsat ses i sammenhæng med den omlægning af  

 lufthavnens tværbane, som vil kunne gennemføres i henhold til  

 udbygningsloven, hvis udbygningen af terminalområdet kræver det.
Til § 3 litra c: Lufthavnens østafsnit, som udvides betydeligt i  

 forbindelse med etableringen af Øresundsforbindelsens landanlæg, er i  

 udbygningsloven udlagt til retablering af nærmere angivne anlæg og funktioner  

 - først og fremmest SAS' luftgodsstation og flykøkken - som må flyttes fra  

 lufthavnens nordafsnit for at give plads til udbygningen af terminal- og  

 standpladsområdet der.
Opregningen i udbygningsloven omfatter en  

 luftgodsstation, et flykøkken, en brandstation samt værksteder.
Endvidere kan  

 der etableres flystandpladser på opfyldningsområdet.
 SAS Servicepartners flykøkken er i færd med at etablere sig på  

 opfyldningsarealet, hvorimod der endnu ikke er taget skridt til opførelse af  

 andre af de nævnte anlæg på opfyldningsarealet, idet trafikudviklingen endnu  

 ikke har nødvendiggjort udbygningen af udenrigs terminalkomplekset og dermed  

 fjernelsen af disse andre bygningsanlæg.
Denne anvendelse af opfyldningsarealet i lufthavnens udbygning fremover er  

 fortsat realistisk, og udviklingen siden 1980 har ydermere vist, at det er  

 aktuelt at indpasse lignende anlæg for andre virksomheder end SAS på  

 opfyldningsarealet, et forhold som foreløbig gør sig gældende med hensyn til  

 luftfragtfaciliteter.
Med den kommende udvidelse af østafsnittet bør der  

 gives lufthavnsselskabet videregående muligheder for at tilpasse indretningen  

 af området i lyset af denne udvikling.
 Hertil kommer i øvrigt, at det pågældende område fremover bør kunne  

 anvendes mere generelt til opførelse af anlæg, der tjener forsyningsmæssige  

 formål og serviceringen af luftfartøjerne, eksempelvis lagerfaciliteter,  

 speditørbygninger, kontorbygninger m.v.
Østafsnittet er i realiteten lufthavnens eneste væsentlige arealreserve,  

 og østafsnittet er samtidig det af lufthavnens arealer, som ligger fjernest  

 fra de omliggende boligområder.
På den baggrund bør det også kunne anvendes  

 til etablering af motorafprøvningsplads og tillige til opførelse af hangarer,  

 såfremt behov herfor til supplement af hangar- og værkstedsområdet i  

 nordafsnittet måtte melde sig.
Endelig opretholdes den bestående adgang til etablering af flystandpladser  

 på opfyldningsområdet samtidig med, at der med ændringsforslaget åbnes  

 mulighed for opførelse af ekspeditionsanlæg i tilknytning til sådanne  

 standpladser.
Hermed er bl.a. tænkt på, at det i den meget langsigtede  

 udbygning vil kunne blive aktuelt at opføre et passagerkompleks i  

 østafsnittet i form af en såkaldt satellitbygning, hvortil en række  

 ekspeditionsmæssige funktioner kan henlægges til aflastning af  

 udenrigsterminalkomplekset i nordafsnittet.
 Til § 3 litra d: Lufthavnens sydafsnit rummer i dag hangar-,  

 værksteds- og administrationsbygninger for forskellige luftfartsselskaber, og  

 det pågældende område forudsættes også i den fremtidige udbygning i alt  

 væsentligt disponeret til sådanne formål.
 Bortset fra at byggezonerne foreslås ophævet for fremover at undgå unødige  

 bindinger på udformningen og indretningen af de enkelte bygningsanlæg,  

 adskiller forslaget sig udelukkende fra nugældende retningslinjer derved, at  

 sydafsnittet mere generelt vil kunne anvendes til kontorformål,  

 lagerbygninger m.v.
 Til § 3 litra e: Samme formål søges tilgodeset ved forslaget til  

 regulering af arealanvendelsen i lufthavnens vestafsnit, hvor  

 sikringstjenesteanlæg og lufthavnens værkstedsanlæg er beliggende.
 Til nr. 4:
 Som et led i opfølgningen af regeringens transporthandlingsplan arbejder  

 Danmark sammen med andre europæiske lande for en vedtagelse af væsentligt  

 skærpede miljøkrav til nye flytyper fra midten af 1990'erne.
 Som også bebudet i handlingsplanen er der endvidere nedsat en  

 arbejdsgruppe, som skal analysere Københavns Lufthavns fremtidige trafikbehov  

 og de miljømæssige konsekvenser heraf.
Gruppen skal under iagttagelse af de overordnede retningslinjer i  

 udbygningsloven for den samfundsmæssige afvejning af lufthavnens udbygning  

 med de miljømæssige hensyn vurdere mulighederne for at mindske støjen.
I  

 konsekvens af planer om ændrede ud- og indflyvningsprocedurer skal gruppen  

 udarbejde forslag til supplerende reguleringer og indgreb i forhold til dem,  

 der er peget på i bemærkningerne til udbygningsloven.
Gruppen afgiver sin  

 rapport i 1993, og på grundlag heraf vil trafikministeren i samarbejde med  

 miljøministeren vurdere behovet og mulighederne for at fastlægge foreslåede  

 supplerende retningslinjer for varetagelsen af de miljømæssige hensyn i  

 forbindelse med den fortsatte udbygning og drift af lufthavnen.
 Således ajourførte retningslinjer vil kunne danne grundlag for den løbende  

 administration af miljølovgivningen i relation til lufthavnen og samtidig  

 danne udgangspunkt for lufthavnens indsats for at nedbringe miljøgenerne.
 Endvidere ophæves tilskudsordningen i udbygningslovens § 4. Ordningen er  

 blevet udnyttet inden for de i loven fastlagte økonomiske rammer, og efter  

 overdragelsen af lufthavnen til Københavns Lufthavne A/S kan det ikke længere  

 komme på tale, at staten yder tilskud til støjisolering af boligejendomme.
Bilag I dette bilag er (med mindre skrift) indsat den gældende formulering af de bestemmelser der berøres af lovforslaget § 1 I lov nr. 271 af 16. juni 1980 om udbygning af Københavns lufthavn,  

 Kastrup, foretages følgende ændringer:
 1. I § 2 indsættes som et nyt stykke:
»Stk. 2. Udbygningen vil tillige kunne foretages på arealer,  

 der ved etablering af tilslutningsanlæggene for fast forbindelse over Øresund  

 tilvejebringes ved arealinddragelser nord for lufthavnen og ved opfyldning af  

 søterritoriet nordøst og øst for lufthavnens nuværende grænser.« § 2. Med henblik på at sikre den fortsatte afvikling af  

 lufttrafikken til og fra Københavns lufthavn, Kastrup, gennemføres en  

 udbygning af lufthavnen.
Udbygningen skal foretages inden for lufthavnens  

 nuværende grænser, bortset fra en mindre arealinddragelse til vejanlæg  

 umiddelbart nord for lufthavnen samt en mindre opfyldning af søterritoriet  

 ved lufthavnens nordøstlige hjørne.
 2. I § 3 udgår 1. pkt.
 3. § 3 litra b - e affattes således:
»b) Lufthavnens nordafsnit anvendes til udbygning af terminalanlæg  

 med tilhørende tekniske funktioner og standpladsområder.
Endvidere kan  

 etableres tilkørsels- og parkeringsanlæg, kontorbygninger, hotel,  

 konferencefaciliteter og lignende, som har sammenhæng med lufthavnens drift.  

 Hangar- og værkstedsområdet i nordafsnittets østlige del kan udbygges, og der  

 kan etableres et brændstofforsyningsanlæg.
c) Lufthavnens østafsnit anvendes til opførelse af tekniske anlæg og andre  

 anlæg med service- og forsyningsmæssige formål.
Endvidere kan etableres  

 luftgodsanlæg, flystandpladser med tilhørende ekspeditionsfaciliteter og  

 hangarer.
 d) Lufthavnens sydafsnit anvendes til udbygning af hangar- og  

 værkstedsanlæg samt til etablering af kontorbygninger og lignende, som har  

 sammenhæng med lufthavnens drift.
e) Lufthavnens vestafsnit anvendes til udbygning af anlæg for  

 sikringstjenester og værkstedsanlæg samt til etablering af kontorbygninger og  

 lignende, som har sammenhæng med lufthavnens drift.« § 3. Udbygningsforanstaltningerne skal gennemføres med placeringer  

 på lufthavnsarealet i overensstemmelse med de på kortbilaget til denne lov  

 angivne arealreservationer.
Udbygningen skal ske efter følgende  

 retningslinjer:
 a) Placeringen af lufthavnens tværbane (12-30) ændres ved en forskydning  

 af denne ca. 500 m mod kystlinjen samtidig med, at der foretages en drejning  

 af banen 6-7Imod vest.
b) I det som nordafsnit betegnede område foretages udbygning af  

 terminalbygningerne med tilhørende fingersystemer og standpladsområder for  

 ekspedition af passagerer i udenrigstrafik.
Til afløsning af den nuværende  

 indenrigsterminal opføres i nordafsnittets vestlige del endvidere en ny  

 terminalbygning med tilhørende standpladsområde til ekspedition af passagerer  

 i indenrigstrafik.
I nordafsnittets østlige del udbygges hangar- og  

 værkstedsområdet, og der etableres et brændstofforsyningsanlæg.
c) I det som østafsnit betegnede område opføres en luftgodsstation,  

 et flyvekøkken og en brandstation samt værksteder til supplement af  

 værksteder i nordafsnittet.
På området etableres endvidere flystandpladser.
 d) I det som sydafsnit betegnede område opføres hangarer og  

 værksteder samt administrationsbygninger for luftfartsselskaber.
e) I det som vestafsnit betegnede område udbygges anlæg og  

 bygninger for sikringstjenester og for lufthavnens værksteds- og  

 vedligeholdelsesfunktioner samt om fornødent bygninger for  

 luftfartsmyndighedernes administration.
I området opføres endvidere et  

 flyvekøkken.
 4. § 4 ændres til:
 »Trafikministeren fastlægger i samarbejde med miljøministeren de  

 nærmere retningslinjer for varetagelsen af miljøhensynene i forbindelse med  

 den fortsatte udbygning og drift af lufthavnen«.
 § 4. Inden for særligt støjbelastede områder kan der ydes  

 statstilskud til støjisolering af ejendomme, der lovligt anvendes til  

 helårsbeboelse.
Stk. 2. Miljøministeren fastlægger grænserne for de områder, inden  

 for hvilke der kan ydes tilskud.
Miljøministeren kan endvidere fastsætte  

 nærmere regler om tilskudsordningen, herunder regler for beregning af  

 tilskuddets størrelse samt tidspunkterne for ordningens ikrafttræden.
Stk. 3. Tilskud efter stk. 1 er ikke indkomstskattepligtigt for  

 tilskudsmodtageren.
Udgifter, som er betalt ved tilskud efter stk. 1, kan  

 ikke fradrages ved indkomstopgørelsen.
Udgifter til foranstaltninger, der er  

 betalt ved tilskud, medregnes ikke ved opgørelsen af grundlaget for  

 skattemæssige afskrivninger og medregnes ikke til anskaffelsessummen ved  

 opgørelse af den skattepligtige fortjeneste ved afståelse af ejendommen.
Den  

 del af udgifterne til isolering, der er betalt ved tilskud, medregnes ikke  

 ved beregning af lejeforhøjelse i udlejningsejendomme.
Efter 2. behandling den 12. marts 1992 § 1 I lov nr. 271 af 16. juni 1980 om udbygning af Københavns Lufthavn,  

 Kastrup, foretages følgende ændringer:
 1. I § 2 indsættes som nyt stykke:
»Stk. 2. Udbygningen vil tillige kunne foretages på arealer,  

 der ved etablering af tilslutningsanlæggene for fast forbindelse over Øresund  

 tilvejebringes ved arealinddragelser nord for lufthavnen og ved opfyldning af  

 søterritoriet nordøst og øst for lufthavnens nuværende grænser.« 2. I § 3 udgår 1. pkt.
 3. § 3, litra b-e, affattes således:
»b) Lufthavnens nordafsnit anvendes til udbygning af terminalanlæg  

 med tilhørende tekniske funktioner, herunder luftgodsanlæg, og  

 standpladsområder.
Endvidere kan etableres tilkørsels- og parkeringsanlæg,  

 kontorbygninger, hotel, konferencefaciliteter og lignende, som har sammenhæng  

 med lufthavnens drift.
Hangar- og værkstedsområdet i nordafsnittets østlige  

 del kan udbygges, og der kan etableres et brændstofforsyningsanlæg.
c) Lufthavnens østafsnit anvendes til opførelse af tekniske anlæg og andre  

 anlæg med service- og forsyningsmæssige formål.
Endvidere kan etableres  

 luftgodsanlæg, flystandpladser med tilhørende ekspeditionsfaciliteter og  

 hangarer.
 d) Lufthavnens sydafsnit anvendes til udbygning af hangar- og  

 værkstedsanlæg samt til etablering af kontorbygninger og lignende, som har  

 sammenhæng med lufthavnens drift.
e) Lufthavnens vestafsnit anvendes til udbygning af anlæg for  

 sikringstjenester og værkstedsanlæg samt til etablering af kontorbygninger og  

 lignende, som har sammenhæng med lufthavnens drift.« 4. § 4 affattes således:
»§ 4. Trafikministeren fastlægger i samarbejde med  

 miljøministeren de nærmere retningslinjer for varetagelsen af miljøhensynene  

 i forbindelse med den fortsatte udbygning og drift af lufthavnen.« § 2 Loven træder i kraft dagen efter bekendtgørelsen i Lovtidende.
