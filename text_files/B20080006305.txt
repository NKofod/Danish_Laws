Bilag 1  international økonomi A Bilag 2  international økonomi B Bekendtgørelse om ændring af bekendtgørelse om uddannelsen til højere handelseksamen (hhx-bekendtgørelsen) (Forenkling af visse prøveformer) § 1 I bekendtgørelse nr. 800 af 28. juni 2007 om uddannelsen til højere handelseksamen (hhx-bekendtgørelsen) foretages følgende ændringer:
 1. Bilag 16, International Økonomi A, pkt. 4.2, affattes som bilag 1 til denne bekendtgørelse.
 2. Bilag 17, International Økonomi B, pkt. 4.2, affattes som bilag 2 til denne bekendtgørelse.
§ 2 Bekendtgørelsen træder i kraft den 1. april 2008.
Undervisningsministeriet, den 4. februar 2008 Jarl DamgaardAfdelingschef / Marianne Winther Jarl Bilag 1  international økonomi A 4.2 Prøveformer Der afholdes en skriftlig og en mundtlig prøve.
Den skriftlige prøve Skolen vælger for hvert hold en af følgende to prøveformer:
 Prøveform a): Skriftlig prøve på grundlag af en centralt stillet case, hvortil der er knyttet et antal spørgsmål.
 Prøvens varighed er 5 timer.
 Prøveform b): Skriftlig prøve på grundlag af en centralt stillet case, hvortil der er knyttet et antal spørgsmål.
 Prøvens varighed er 5½ time.
 Prøven er todelt.
Varigheden af første del af prøven er 1½ time.
Eksaminanderne læser og diskuterer indbyrdes i grupper på op til fire den udleverede case.
Varigheden af anden del af prøven er 4 timer.
 Spørgsmål i tilknytning til casen udleveres, og eksaminanden udformer sin individuelle besvarelse af de stillede spørgsmål.
Den mundtlige prøve Skolen vælger for hvert hold en af følgende to prøveformer:
Prøveform a): Mundtlig prøve på grundlag af et ukendt tekstmateriale og et antal spørgsmål.
Prøvematerialet fremsendes til censor og godkendes af denne før prøvens afholdelse.
Eksaminationstiden er ca. 30 minutter pr. eksaminand.
Der gives 60 minutters forberedelsestid.
 Eksaminationen former sig som en samtale mellem eksaminator og eksaminand.
Et prøvemateriale må højst anvendes ved tre eksaminationer den samme dag og ikke ved følgende eksamensdage på samme hold.
Prøveform b): Mundtlig prøve på grundlag af et kendt samfundsøkonomisk tema, der består af et ukendt samfundsøkonomisk bilagsmateriale.
Prøvematerialet sendes til censor og godkendes af denne forud for prøvens afholdelse.
Eksaminanden udarbejder med udgangspunkt i materialet en synopsis på maksimalt 2 sider.
Eksaminationstiden er ca. 30 minutter pr. eksaminand.
Der gives mindst 24 timers forberedelsestid.
Eksaminationen tager udgangspunkt i eksaminandens præsentation af sin synopsis suppleret med uddybende spørgsmål fra eksaminator.
Eksaminanden bedømmes alene ud fra den mundtlige præstation.
Et prøvemateriale må højst anvendes ved tre eksaminationer den samme dag og ikke ved følgende eksamensdage på samme hold.
Bilag 2  international økonomi B 4.2 Prøveformer Der afholdes en mundtlig prøve.
Skolen vælger for hvert hold en af følgende to prøveformer:
Prøveform a): Mundtlig prøve på grundlag af et ukendt tekstmateriale og et antal spørgsmål.
Prøvematerialet sendes til censor og godkendes af denne forud for prøvens afholdelse.
Eksaminationstiden er ca. 20 minutter pr. eksaminand.
Der gives 40 minutters forberedelsestid.
 Eksaminationen former sig som en samtale mellem eksaminand og eksaminator.
Et prøvemateriale må højst anvendes ved tre eksaminationer den samme dag og ikke ved følgende eksamensdage på samme hold.
Prøveform b): Mundtlig prøve på grundlag af et kendt samfundsøkonomisk tema, der består af et ukendt bilagsmateriale.
Prøvematerialet sendes til censor til godkendelse af denne forud for prøvens afholdelse.
Eksaminanden udarbejder med udgangspunkt i materialet en synopsis på maksimalt 2 sider.
Eksaminationstiden er ca. 20 minutter pr. eksaminand.
Der gives mindst 24 timers forberedelsestid.
Eksaminationen tager udgangspunkt i eksaminandens præsentation af sin synopsis suppleret med uddybende spørgsmål fra eksaminator.
 Eksaminanden bedømmes alene ud fra den mundtlige præstation.
Et prøvemateriale må højst anvendes ved tre eksaminationer den samme dag og ikke ved følgende eksamensdage på samme hold.
