 I henhold til § 2, stk. 7, og § 18, stk. 2, i lov nr. 508 af 30. juni 1993  

 om åben uddannelse (erhvervsrettet voksenuddannelse) m.v. fastsættes:
Ejendomsmægleruddannelsen Formål § 1.  Formålet med ejendomsmægleruddannelsen er at  

 give deltageren teoretisk undervisning, der i forbindelse med praktisk  

 kendskab til ejendomsformidling, opfylder de uddannelsesmæssige krav for at  

 blive optaget i registret over ejendomsmæglere i henhold til lov om omsætning  

 af fast ejendom.
Struktur og varighed § 2.  Uddannelsen er en erhvervsrettet  

 deltidsuddannelse, der kan tilrettelægges på heltid.
Stk. 2.  Deltageren kan vælge at gennemføre en samlet  

 uddannelse eller at gennemføre et enkelt fag.
Tilmelding og optagelse finder  

 sted for hvert fag.
 § 3.  Hvert fag har normalt et omfang svarende til en  

 normeret arbejdstid for deltageren på 25 pct. af et arbejdsår.
 Stk. 2.  Uddannelsen omfatter undervisningsfagene  

 ejendomsjura og ejendomshandel.
Stk. 3.  Undervisningen i ejendomshandel forudsætter, at  

 deltageren har bestået prøven i ejendomsjura, eller har tilsvarende  

 forkundskaber.
For deltagere, der gennemfører en samlet uddannelse, skal  

 prøven i ejendomsjura være bestået højst 5 år før prøven i ejendomshandel.
 Stk. 4.  Der er knyttet studiekredsarbejde til faget  

 ejendomshandel, jf. §§ 5-7.
 § 4.  Undervisningen tilrettelægges på grundlag af en  

 forudsætning om, at deltageren har eller under uddannelsen erhverver de  

 nødvendige praktiske forudsætninger for optagelse i Ejendomsmæglerregistret,  

 jf. § 1.
Tilrettelæggelse af studiekredsarbejdet § 5.  I studiekredsarbejdet i ejendomshandel udføres  

 et selvstændigt arbejde af den enkelte deltager.
Deltageren udfærdiger en  

 rapport på baggrund af studiekredsarbejdet.
Stk. 2.  Formålet med studiekredsarbejdet er at sikre  

 dybere indlæring af væsentlige dele af fagets stofområde samt at træne  

 deltagerne i § 6.  Studiekredsarbejdet udføres som gruppearbejde  

 eller individuelt efter skolens bestemmelse.
Studiekredsemner tildeles af  

 læreren i samråd med deltagerne.
Det skal fremgå, hvilken del af en  

 grupperapport den enkelte er ansvarlig for.
 Stk. 2.  Skolen afgør, hvornår i undervisningsåret  

 studiekredsarbejdet skal finde sted, og hvornår rapporten skal afleveres.
 Stk. 3.  Inden læreren træffer den endelige afgørelse  

 af, om rapporten kan godkendes, skal den forelægges for de øvrige deltagere i  

 undervisningen.
Stk. 4.  Efter forelæggelsen afgiver læreren sin  

 begrundede bedømmelse af rapporten i formen »godkendes« eller  

 » indstilles ikke godkendt«.
Afgørelsen »ikke godkendt«  

 træffes af skolens ledelse.
 § 7.  Skolen kan fritage for studiekredsarbejde, når  

 deltageren har udført et arbejde, som efter skolens vurdering kan sidestilles  

 med studiekredsarbejde i det pågældende fag.
Eksamen § 8.  Undervisningen afsluttes med følgende prøver:
 Stk. 2.  Det er en betingelse for at deltage i prøverne  

 i ejendomshandel, at studiekredsarbejdet er godkendt, jf. dog § § 7 og 9.
 Stk. 3.  Studiekredsarbejdet kan efter eksaminandens  

 valg inddrages i den mundtlige eksamination.
 § 9.  I ejendomshandel har selvstuderende adgang til  

 eksamen, når de afleverer et arbejde, som efter skolens vurdering kan  

 sidestilles med studiekredsarbejde i faget.
 Stk. 2.  Af hensyn til eksamensadministrationen, kan  

 skolen bestemme, at arbejdet efter stk. 1 skal afleveres inden for en bestemt  

 frist.
Kursus i ejendomsvurdering § 10.  Formålet med kursus i ejendomsvurdering er, at  

 deltagerne gennem teoretisk undervisning får detaljeret viden om enhver form  

 for vurdering og syns- og skønsforretninger inden for ejendomsområdet.
 Stk. 2.  Kursus har normalt et omfang svarende til en  

 normeret arbejdstid for deltageren på 25 pct. af et arbejdsår.
 § 11.  Undervisningen i ejendomsvurdering afsluttes  

 med en skriftlig prøve, der varer 6,5 timer.
Fælles regler for ejendomsmægleruddannelsen  

 og kursus i Undervisningen § 12.  Skolen skal gennemføre undervisningen efter de  

 fagplaner, der er optaget som bilag 1-3 til bekendtgørelsen.
 Stk. 2.  Ved undervisningens tilrettelæggelse tages  

 særligt hensyn til, at den uddannede skal have indsigt i og forståelse af  

 miljømæssige forhold i tilknytning til erhvervet.
 § 13.  Skolen påser, at lærerne har de fornødne  

 faglige og pædagogiske kvalifikationer for at varetage undervisningen,  

 herunder relevant og aktuel erhvervserfaring.
Eksamen og bedømmelse § 14.  Eksamen afholdes normalt to gange årligt.
For  

 så vidt angår prøvernes afvikling gælder reglerne i bilag 4.
 § 15.  Undervisningsministeriet stiller opgaverne til  

 de skriftlige prøver.
 § 16.  Bedømmelsen foretages af en lærer og en censor.
 Stk. 2.  For at bestå en prøve kræves mindst karakteren  

 6.
 § 17.  Skolen kan fritage for prøve, hvis deltageren  

 kan dokumentere tilsvarende viden og færdighed inden for faget.
Andre regler § 18.  Undervisningsministeren godkender, hvilke  

 skoler der kan udbyde uddannelsen og kurset.
En godkendelse kan  

 tilbagekaldes.
 § 19.  Skolen yder interesserede oplysning og  

 vejledning om uddannelsens og kursets mål og om de krav, uddannelsen og  

 kurset stiller til deltagerne samt om adgangskrav m.v.
 § 20.  Undervisningsministeriet kan tillade fravigelse  

 af bekendtgørelsen, når det findes begrundet i usædvanlige forhold eller som  

 led i tidsbegrænsede forsøg.
 § 21.  For uddannelsen og kurset gælder i øvrigt  

 reglerne i bekendtgørelse om åben uddannelse.
Klageadgang § 22.  Klager over skolens afgørelser efter denne  

 bekendtgørelse kan indbringes for Undervisningsministeriet for så vidt angår  

 retlige spørgsmål af den som afgørelsen vedrører.
Stk. 2.  Klagen indgives til skolen senest 4 uger fra  

 den dag, afgørelsen er meddelt klageren.
Hvis klagen ikke tages til følge af  

 skolen, og klageren fastholder klagen, videresender skolen klagen til  

 ministeriet ledsaget af skolens udtalelse.
Skolen skal give ministeriet de  

 nødvendige oplysninger til behandling af sagen.
Ikrafttrædelses- og overgangsregler § 23.  Bekendtgørelsen træder i kraft den 1. august  

 1997.
 Stk. 2.  Bekendtgørelse nr. 287 af 3. maj 1995 ophæves.
 § 24.  Personer, der har påbegyndt uddannelsen efter  

 de hidtidige regler, fortsætter uddannelsen efter nærværende bekendtgørelse.
 Stk. 2.  Personer, der har bestået merkonomfaget  

 virksomhedsorganisation senest i 1991, har adgang til uddannelsen på lige fod  

 med personer, der har bestået nationaløkonomi, jf. gældende adgangskrav.
Undervisningsministeriet, den 30. juni  

 1997 P.M.V Sten Grambye / Gunvor Kiil Bilag 1 Bekendtgørelse om uddannelsen til ejendomsmægler og kursus i  

 ejendomsvurdering30. juni 1997 Fagplan for faget EJENDOMSJURA ved ejendomsmægleruddannelsen.
Omfang Svarende til en normeret arbejdstid for den studerende på 25 % af et  

 arbejdsår.
Formål Det er fagets formål at give deltagerne et grundlæggende kendskab til  

 centrale juridiske problemstillinger vedrørende de retsregler, der har  

 betydning for fast ejendom.
Indlæringsdybder A.
Deltageren skal være orienteret om emnet.
B.
Deltageren skal have opnået forståelse af og kendskab til emnet.
C.
Deltageren skal have opnået indsigt i og dybere kendskab til  

 emnet og kunne anvende sin viden i afvigende kombinationer.
Indhold Undervisningen indledes med en gennemgang af erhvervelse af fast ejendom  

 og løsøre samt tinglysning.
Herefter fortsætter undervisningen i områderne  

 boliglovgivning, beskatningslovgivning, reguleringslovgivning,  

 landbrugslovgivning, tvangsauktioner og gældsbreve.
Lovstoffet belyses ved  

 brug af praktiske eksempler og ved gennemgang af enkelte domme og afgørelser.
Hjemmeopgaver Der stilles 16 hjemmeopgaver, hver af et omfang som et halvt  

 eksamensopgavesæt.
Bilag 2 Bekendtgørelse om uddannelsen til ejendomsmægler og kursus i  

 ejendomsvurdering30. juni 1997 Fagplan for faget EJENDOMSHANDEL ved ejendomsmægleruddannelsen.
Omfang Svarende til en normeret arbejdstid for den studerende på 25% af et  

 arbejdsår.
Formål Faget tilsigter at bibringe deltagerne et detaljeret kendskab til handel  

 med og udlejning af fast ejendom, virksomheder og lignende, samt til  

 prioriteringsformer og de skattemæssige konsekvenser ved overdragelse af fast  

 ejendom.
Hjemmeopgaver Der stilles 24 hjemmeopgaver, hver af et omfang som et halvt  

 eksamensopgavesæt.
Bilag 3 Bekendtgørelse om uddannelsen til ejendomsmægler og kursus i  

 ejendomsvurdering30. juni 1997 Fagplan for kursus i EJENDOMSVURDERING Omfang Svarende til en normeret arbejdstid for den studerende på 25 % af et  

 arbejdsår.
 Formål:
 Formålet med undervisningen er at bibringe deltagerne et detaljeret  

 kendskab til - og baggrund for - enhver art og form af vurderinger samt syns-  

 og skønsforretninger inden for området fast ejendom.
Indlærinsdybde A.
Deltagerne er blevet orienteret bredt om og har fået kendskab til  

 teoretiske emner.
B.
Deltagerne har fået indlært teoretisk viden gennem lektioner og  

 selvstændigt arbejde med stoffet, og har opnået forståelse af og kendskab til  

 de pågældende emner.
C.
Deltagerne har gennem lektioner og selvstændigt arbejde med stoffet  

 opnået en god forståelse af og dybere kendskab til de pågældende emner og kan  

 anvende stoffet i afvigende kombinationer.
Hjemmeopgaver Der stilles i alt 24 hjemmeopgaver, hver af et omfang som et halvt  

 eksamensopgavesæt.
Bilag 4 Bekendtgørelse om uddannelsen til ejendomsmægler og kursus i  

 ejendomsvurdering30. juni 1997 Regler om tilladte hjælpemidler ved prøverne Til samtlige skriftlige prøver må anvendes:
 Retskrivningsordbog (ordbog uden forklaringer).
 Lommeregnere, regnestok, skabeloner og symboloversigt.
 Hvis regnestok benyttes, skal det bemærkes i besvarelsen.
 Herudover må der til skriftlige prøver eller forberedelse til den  

 mundtlige prøve medbringes hjælpemidler i overensstemmelse med følgende  

 oversigt:
Afvikling af den mundtlige prøve i ejendomshandel Der stilles et spørgsmål, som skal vise eksaminandens evne til at  

 fremstille en sag mundtligt og evne til at kommunikere med en kunde.  

 Spørgsmålet kan være indeholdt i en case.
Eksaminanden kan vælge at inddrage  

 studiekredsarbejdet.
Prøven varer 20 minutter inklusive vurdering.
Der gives  

 forberedelsestid af samme varighed.
 Ingen m.v.
