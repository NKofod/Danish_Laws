 I henhold til § 1, stk. 3, § 2, stk. 1, 3 og 4, § 3, stk. 2 og § 4, stk. 2  

 i lov nr. 307 af 9. juni 1982 om biblioteksafgift fastsættes efter  

 forhandling med undervisningsministeren følgende:
Den almindelige biblioteksafgift § 1.  Staten yder en årlig biblioteksafgift til  

 forfattere, komponister, billedkunstnere, fotografer og andre ophavsmænd,  

 hvis værker i bogform eller som lydbøger benyttes i folkebibliotekerne,  

 folkeskolens bibliotekser, Folkebibliotekernes Depotbibliotek og Søfartens  

 Bibliotek.
 Stk. 2.  Biblioteksafgiften ydes til danske  

 statsborgere.
 Stk. 3.  Med danske statsborgere ligestilles  

 dansksprogede sydslesvigere.
 Stk. 4.  Ministeren for kulturelle anliggender kan  

 derudover godkende, at udenlandske statsborgere opnår ret til  

 biblioteksafgift, hvis de har en særlig mere vedvarende tilknytning til  

 Danmark.
§ 2.  Den almindelige biblioteksafgift beregnes ifølge  

 lovens § 2 fra og med finansåret 1987 på basis af et grundbeløb på 3,36 kr.  

 pr. udlånsenhed for de første 20.000 enheder, hvormed den pågældende er  

 repræsenteret i de i § 1, stk. 1 nævnte biblioteker.
For de næste 2 x 20.000  

 enheder beregnes afgiften på basis af halvdelen af grundbeløbet pr. enhed.  

 For de næste 3 x 20.000 enheder beregnes afgiften på basis af 1/3 af  

 grundbeløbet pr. enhed.
For de næste 4 x 20.000 enheder beregnes afgiften på  

 basis af 1/4 af grundbeløbet pr. enhed osv.
 Stk. 2.  For finansårene 1983 til og med 1986 fremgår  

 grundbeløbene af nedenstående tabel, der også indeholder grundbeløbene fra og  

 med 1987:
--------------------------------------------------------------------- Stk. 3.  Grundbeløbene reguleres årligt med 3 pct. for  

 hver fulde 3 points udsving i reguleringspristallet for juli i forhold til  

 januar 1980 (=100), cfr. dog § 11.
Stk. 4.  Ved en udlånsenhed forstås den mindste samlede  

 enhed, der registreres og udlånes særskilt.
Udlånsenheden for bøger er et  

 bind, for lydbøger en mappe med et eller flere lydbånd.
 Stk. 5.  Til den almindelige biblioteksafgift berettiger  

 kun bøger og lydbøger, der er indført i bibliotekets katalog under  

 ophavsmandens navn og som ikke indeholder bidrag af andre ophavsmænd i samme  

 kategori (forfatter, komponist, billedkunstner, fotograf osv.). Hvis en  

 berettiget har under 100 udlånsenheder udbetales biblioteksafgift ikke.
 Stk. 6.  Ved optællingen medregnes bøger og lydbøger,  

 der befinder sig i afdelinger, som folkebiblioteket driver i institutioner og  

 virksomheder.
 § 3.  Ret til at modtage den almindelige  

 biblioteksafgift efter § 2 har:
 a. ophavsmanden, jfr. § 1.
b. ophavsmandens efterlevende ægtefælle så længe ægtefællen ikke har  

 indgået nyt ægteskab.
Hvis det ny ægteskab ophører, har ægtefællen igen ret  

 til vederlag.
En fraskilt ægtefælle har ret til vederlag, hvis ægteskabet har  

 varet mindst 5 år, og hvis det er fastsat ved skilsmissen, at ægtefællen har  

 ret til underholdsbidrag.
Hvis ophavsmanden efterlader sig 2 berettigede  

 ægtefæller, deles vederlaget mellem dem i forhold til det antal påbegyndte  

 år, hvori hver af dem har været gift med ophavsmanden.
Den enkeltes andel  

 skal dog være mindst en trediedel af vederlaget.
Efterlader ophavsmanden sig  

 mere end to berettigede ægtefæller, deles vederlaget ligeligt imellem dem.
c.
Børn under 21 år af en afdød ophavsmand, hvis den anden af deres  

 forældre er død eller ikke er berettiget efter punkt b.
Stk. 2.  Hvis en ophavsmand efterlader sig berettigede  

 både efter stk. 1 b og stk. 1 c tilfalder to trediedele af vederlaget den  

 eller de berettigede ægtefæller til deling efter reglerne under b, mens en  

 trediedel af vederlaget tilfalder det eller de berettigede børn til lige  

 deling.
Hvis en efterlevende ægtefælles ret til vederlag indtræder igen ved  

 et senere ægteskabs ophør, jfr. stk. 1 b, fordeles vederlaget med en  

 trediedel til ægtefællen og to trediedele til børnene, indtil de fylder 21  

 år.
 Stk. 3.  Hvis en berettiget ophavsmand ikke efterlader  

 sig berettigede i henhold til stk. 1 b og c, kan ministeren for kulturelle  

 anliggender godkende, at afgiften tilfalder en person, med hvem den  

 pågældende har levet i ægteskabslignende forhold i mindst 5 år.
 Stk. 4.  For personer, der modtager biblioteksafgift i  

 henhold til § 3, stk. 1 b og c samt stk. 3, stilles ikke krav om dansk  

 statsborgerskab.
 Stk. 5.  Den almindelige biblioteksafgift udbetales for  

 hvert finansår til den berettigede eller dennes bo, hvis betingelserne for  

 udbetaling forelå ved finansårets begyndelse den 1. januar.
 Stk. 6.  Den, der ønsker at komme i betragtning ved  

 uddeling fra og med det kommende finansår, skal inden 15. november selv  

 anmelde sig til bibliotekstilsynet, der administrerer biblioteksafgiften.  

 Afgiften ydes ikke med tilbagevirkende kraft.
Stk. 7.  Bibliotekstilsynet foranlediger, at der på  

 bibliotekerne foretages de nødvendige optællinger.
For folkeskolens  

 biblioteker sker optællingen på foranledning af undervisningsministeriet,  

 direktoratet for folkeskolen og seminarier m.v. efter forudgående aftale med  

 bibliotekstilsynet.
§ 4.  Biblioteksafgiftsnævnet består af 5 medlemmer,  

 der tillige med 5 suppleanter beskikkes af ministeren for kulturelle  

 anliggender for et tidsrum af 4 år.
Beskikkelsesperioden følger den kommunale  

 valgperiode.
Genbeskikkelse kan finde sted.
Kommunernes Landsforening, Dansk  

 Forfatterforening og Dansk Komponistforening indstiller hver et medlem og en  

 suppleant, Billedkunstnernes Forbund, Foreningen af Illustratorer og Dansk  

 Fotografisk Forening i forening et medlem og en suppleant, medens et medlem  

 og en suppleant udpeges af ministeren for kulturelle anliggender.  

 Undervisningsministeriet udpeger en repræsentant, der kan deltage i møderne  

 uden stemmeret.
Bibliotekstilsynet er sekretariat for  

 biblioteksafgiftsnævnet.
Stk. 2.  Nævnet skal have adgang til at følge  

 bibliotekstilsynets administration af den almindelige biblioteksafgift.
I  

 tilfælde af tvivl om fortolkningen i henhold til § 2, stk. 4 og stk. 5 skal  

 bibliotekstilsynet indhente nævnets udtalelse.
 Stk. 3.  Bibliotekstilsynets afgørelser kan indbringes  

 for ministeriet for kulturelle anliggender.
Rådighedsbeløbet § 5.  Til ophavsmænd, der er berettigede til  

 biblioteksafgift efter § 1, men som ikke modtager den almindelige  

 biblioteksafgift efter § 2, kan ydes et årligt tilskud af en rådighedssum på  

 350.000 kr. årligt i grundbeløb.
 Stk. 2.  Grundbeløbet i henhold til stk. 1 reguleres  

 årligt med 3 pct. for hver fulde 3 points udsving i reguleringspristallet for  

 juli i forhold til januar 1980 (=100), cfr. dog § 11.
§ 6.  Rådighedsbeløbet fordeles efter et skøn over  

 ophavsmandens kvantitative repræsentation i bibliotekerne med bøger og  

 lydbøger, som ikke udløser den almindelige biblioteksafgift efter § 2. Andre  

 kriterier som f.eks. behov kan indgå i den samlede vurdering.
Ophavsmænd, der  

 er repræsenteret med under 100 enheder kommer i betragtning.
 Stk. 2.  Den, der ønske at komme i betragtning ved  

 fordelingen af rådighedsbeløbet for det følgende finansår, skal indsende  

 ansøgning til bibliotekstilsynet inden 15. november.
§ 7.  Rådighedssumsudvalget består af 5 medlemmer, der  

 tillige med suppleanter beskikkes af ministeren for kulturelle anliggender  

 for et tidsrum af 4 år.
Beskikkelsesperioden følger den kommunale  

 valgperiode.
Umiddelbar genbeskikkelse kan ikke finde sted.
Kommunernes  

 Landsforening, Dansk Forfatterforening og Dansk Komponistforening indstiller  

 hver et medlem og en suppleant, Billedkunstnernes Forbund, Foreningen af  

 Illustratorer og Dansk Fotografisk Forening i forening et medlem og en  

 suppleant, medens et medlem og en suppleant udpeges af ministeren for  

 kulturelle anliggender.
Undervisningsministeriet udpeger en repræsentant, der  

 kan deltage i møderne uden stemmeret.
Bibliotekstilsynet er sekretariat for  

 rådighedssumsudvalget.
 Stk. 2.  Udvalget fordeler rådighedsbeløbet.
 Stk. 3.  Afgørelser i henhold til stk. 2 kan ikke  

 indbringes for ministeriet for kulturelle anliggender.
Oversætterbeløbet § 8.  Til oversættere, der har oversat værker fra  

 fremmede sprog til dansk og som opfylder betingelserne i § 1, kan der ydes et  

 årligt tilskud af en rådighedssum på 970.000 kr. årligt i grundbeløb.
 Stk. 2.  Grundbeløbet i henhold til stk. 1 reguleres  

 årligt med 3 pct. for hver fulde 3 points udsving i reguleringspristallet for  

 juli i forhold til januar 1980 (=100), cfr. dog § 11.
 § 9.  Oversætterbeløbet fordeles efter et skøn over  

 oversætterens kvantitative repræsentation med bøger og lydbøger i de  

 biblioteker, som er nævnt i § 1, stk. 1. Andre kriterier kan i særlige  

 tilfælde indgå ved afgørelsen.
 Stk. 2.  Den, der ønsker at komme i betragtning ved  

 fordelingen af oversætterbeløbet for det følgende finansår, skal indsende  

 ansøgning til bibliotekstilsynet inden 15. november.
§ 10.  Oversætterudvalget består af 3 sagkyndige  

 medlemmer, der tillige med suppleanter beskikkes af ministeren for kulturelle  

 anliggender for en periode af 4 år.
Umiddelbar genbeskikkelse kan ikke finde  

 sted.
Dansk Forfatterforening indstiller to medlemmer og suppleanter, mens et  

 medlem og en suppleant udpeges af ministeren for kulturelle anliggender.  

 Undervisningsministeriet udpeger en repræsentant, der kan deltage i møderne  

 uden stemmeret.
Bibliotekstilsynet er sekretariat for oversætterudvalget.
 Stk. 2.  Udvalget fordeler rådighedsbeløbet.
 Stk. 3.  Afgørelser i henhold til stk. 2 kan ikke  

 indbringes for ministeriet for kulturelle anliggender.
Overgangs- og slutningsbestemmelser § 11.  Den pristalsregulering, der skal finde sted på  

 grundlag af reguleringspristallet for juli 1983 og juli 1984, bortfalder, og  

 i stedet reguleres beløbet i 1983 og 1984 med 4 pct. af det regulerede beløb  

 for henholdsvis 1982 og 1983. Ved reguleringen i 1985 og følgende år bortses  

 fra et antal points, der svarer til ændringen i pristallet fra oktober 1982  

 til januar 1985, og i stedet tillægges et beløb, der svarer til den  

 regulering, der er sket i 1983 og 1984.
 § 12.  For 1983 fordeles rådighedsbeløbet i henhold  

 til § 5 af ministeren for kulturelle anliggender.
 § 13.  Ministeriet for kulturelle anliggenders  

 bekendtgørelse nr. 106 af 5. marts 1979 ophæves.
 § 14.  Bekendtgørelsen træder i kraft dagen efter  

 bekendtgørelsen i Lovtidende.
