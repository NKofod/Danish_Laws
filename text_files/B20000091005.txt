Bekendtgørelse om Træningsskolens  

 arbejdsmarkedsuddannelser I medfør af § 58, stk. 4 og 5, i lov nr. 399 af 31. maj 2000  

 om arbejdsmarkedsuddannelser, fastsættes efter forhandling med  

 Finansministeriet:
Kapitel 1 Træningsskolen § 1. Træningsskolen har til formål  

 gennem en konsekvenspædagogisk metode og under arbejdspladslignende  

 vilkår at give deltagerne kompetence med henblik på 1)	at fremme deltagernes muligheder for at opnå  

 beskæftigelse, 2)	at sikre den enkelte en fastere tilknytning til arbejdsmarkedet  

 og 3)	at sikre den enkelte mulighed for en videre uddannelse.
 § 2. Træningsskolen forestår  

 gennemførelse og udvikling af uddannelser efter kap. 2.
 Stk. 2. Uddannelserne afholdes på Træningsskolens  

 afdelinger (TAMU-centre).
 § 3. Arbejdsmarkedsstyrelsen godkender  

 ændringer i TAMU´s vedtægter.
 Stk. 2. Bestyrelsen for Træningsskolen  

 sammensættes efter bestemmelserne i § 6, stk. 9, i lov om  

 arbejdsmarkedsuddannelsescentre.
Kapitel 2 Træningsskolens arbejdsmarkedsuddannelser § 4. Træningsskolens  

 arbejdsmarkedsuddannelser er en særlig tilrettelagt og praktisk  

 orienteret arbejdsmarkedsuddannelse, som er trinvist opbygget og individuelt  

 tilrettelagt.
 Stk. 2. Træningsskolens arbejdsmarkedsuddannelser  

 udgør et samlet forløb, hvori indgå prøvetid, og  

 består af 2 integrerede faser:
 1)	En individuel kompetenceafklaring, der normalt har en varighed af 4  

 uger.
 2)	Et brancheorienteret uddannelsesforløb, der normalt har en  

 varighed af 26 uger.
 Stk. 3. Der kan indgå erhvervspraktik i  

 uddannelsesforløbet, jf. § 5.
Stk. 4. En person kan deltage i Træningsskolens  

 arbejdsmarkedsuddannelser, jf. stk. 2, alene som arbejdstræning  

 uden at opnå et uddannelsesbevis.
Et arbejdstræningsforløb  

 vil normalt have en varighed på 26 uger.
 Stk. 5. Der kan i Træningsskolens  

 arbejdsmarkedsuddannelser indgå kompetencegivende uddannelse i henhold  

 til § 3, nr. 1, i lov om arbejdsmarkedsuddannelser.
 § 5. Erhvervspraktik foregår i en  

 virksomhed, offentlig eller privat og har til formål at give deltageren  

 en praktisk indføring i de arbejdsfunktioner, som knytter sig til  

 uddannelsesforløbet.
Stk. 2. Det er en betingelse for at deltage i erhvervspraktik,  

 at 1)	der er udarbejdet en handlingsplan, hvori beskrives målene for  

 erhvervspraktikken eller 2)	der gennemføres en udslusningsperiode på indtil 4 uger  

 til arbejdsmarkedet.
 § 6. Træningsskolens  

 arbejdsmarkedsuddannelser udvikles til afholdelse som sammenhængende  

 heltidsundervisning i dagtimerne, hvor undervisningen er fordelt på  

 ugens 5 første hverdage og med et ugentligt maksimalt timetal på  

 37 og med et dagligt lektionstal fra 6 til 8, der gennemføres i  

 tidsrummet fra kl. 6 til kl. 17.
 Stk. 2. Træningsskolens arbejdsmarkedsuddannelser kan i  

 tilknytning til dagundervisningen afholdes om aftenen eller i week-enden  

 indtil kl. 22.
 § 7. Træningsskolens  

 arbejdsmarkedsuddannelser gennemføres for dagdeltagere (dagelever) og  

 indkvarterede deltagere (døgnelever).
 § 8. De konkrete mål, kompetenceniveau,  

 rammer og indhold for Træningsskolens arbejdsmarkedsuddannelser  

 fastlægges i en uddannelsesplan og i en pædagogisk vejledning,  

 der godkendes af Arbejdsmarkedsstyrelsen efter indhentet udtalelse fra  

 Uddannelsesrådet.
 Stk. 2. Arbejdsmarkedsstyrelsen kan efter indhentet udtalelse  

 fra Uddannelsesrådet fastsætte nærmere retningslinier om  

 mål, rammer, indhold, opbygning og beskrivelsesform m.v. for  

 uddannelsesplaner efter stk. 1.
Uddannelsesbevis § 9. Deltagere, der har gennemført  

 Træningsskolens kompetencegivende arbejdsmarkedsuddannelse med et  

 tilfredsstillende resultat, får udstedt et uddannelsesbevis.
Beviset  

 beskriver de opnåede kvalifikationer og giver selvstændig  

 erhvervskompetence.
Beviset kan samtidig - direkte eller i kombination med en  

 nærmere fastsat erhvervsbeskæftigelse - give adgang til videre  

 arbejdsmarkedsuddannelse eller give (standard)merit til erhvervsuddannelse  

 efter erhvervsuddannelsesloven.
 Stk. 2. Træningsskolen udsteder uddannelsesbevis til  

 deltagerne.
 Stk. 3. Arbejdsmarkedsstyrelsen kan efter indhentet udtalelse  

 fra Uddannelsesrådet fastsætte nærmere retningslinier om  

 krav til udformningen af uddannelsesbeviser.
Kapitel 3 Adgang § 10. Adgang til Træningsskolens  

 arbejdsmarkedsuddannelser (TAMU) har personer i alderen 18   30 år med  

 særlige tilpasningsvanskeligheder og uden reel tilknytning til  

 arbejdsmarkedet, som har behov for en joborienteret uddannelse under  

 arbejdspladslignende vilkår og arbejdstræning, samt social  

 stabilitet og social handledygtighed.
 Stk. 2. Træningsskolen afgør om en person har  

 adgang.
 Stk. 3. En deltager afmeldes et påbegyndt  

 uddannelsesforløb efter 4 ugers sammenhængende fravær.  

 Træningsskolen har mulighed for at godkende afbrud i den enkelte  

 deltagers uddannelse i op til 30 dage.
Kapitel 4 Deltagervilkår § 11. En dagelev, der deltager i  

 Træningsskolens arbejdsmarkedsuddannelser, har ret til en ugentlig  

 elevstøtte, der svarer til det højeste ugentlige  

 dagpengebeløb, jf. § 47 i lov om arbejdsløshedsforsikring  

 m.v.
I elevstøtten indgår arbejdsbonus.
Stk. 2. 15 pct. af elevstøtten betragtes som  

 arbejdsbonus.
En deltager opnår arbejdsbonus, såfremt  

 Træningsskolens regler om undervisningstid og arbejdstid er  

 overholdt.
 Stk. 3. En dagelev, der deltager i en kompetencegivende  

 arbejdsmarkedsuddannelse, jf. § 4, stk. 5, har ikke ret til  

 elevstøtte efter stk. 1.
§ 12. En døgnelev, der deltager i  

 Træningsskolens arbejdsmarkedsuddannelser har ret til en ugentlig  

 elevstøtte, der svarer til 80 procent af det højeste ugentlige  

 dagpengebeløb, jf. § 47 i lov om arbejdsløshedsforsikring  

 m.v.
I elevstøtten indgår arbejdsbonus.
 Stk. 2. 15 pct. af støtten betragtes som arbejdsbonus.  

 En deltager opnår arbejdsbonus, såfremt Træningsskolens  

 regler om undervisningstid og arbejdstid er overholdt.
 Stk. 3. En døgnelev, der deltager i en  

 kompetencegivende arbejdsmarkedsuddannelse, jf. § 4, stk. 5, har  

 ikke ret til elevstøtte efter stk. 1.
 § 13. Elevstøtte kan kun udbetales for den  

 tid, som deltageren har deltaget i undervisningen, jf. dog stk. 2 -  

 4.
Stk. 2. Ved fravær på grund af sygdom udbetales  

 80% af støtten i henhold til § 9 og § 10. Støtten ved  

 sygefravær udbetales sammen med den ugentlige elevstøtte.  

 Støtten ved sygefravær beregnes pr. sygedag som en reduktion  

 på 20% af elevstøtten pr. dag.
Træningsskolen kan  

 forlange, at deltageren fremskaffer en lægeerklæring.
 Stk. 3. En deltager, der har ret til elevstøtte efter  

 reglerne i §§ 11-12, har ret til støtte, hvis uddannelsen  

 afbrydes på grund af uforudsete forhold på uddannelsesstedet.  

 Elevstøtte kan alene udbetales for den 1. dag undervisningen har  

 været indstillet.
Stk. 4. En deltager, der har ret til elevstøtte efter  

 reglerne i §§ 11-12, har ret til elevstøtte, hvis deltageren ikke  

 har deltaget i undervisningen på grund af indkaldelse til en jobsamtale  

 eller lægeundersøgelse eller indkaldelse til session.  

 Støtte udbetales for den dag samtalen, lægeundersøgelsen  

 eller sessionen har fundet sted.
Det er en betingelse for at modtage  

 støtte, at tidspunktet for jobsamtalen eller  

 lægeundersøgelsen aftales med uddannelsesstedet.
Stk. 5. Holder uddannelsesstedet lukket for undervisning den  

 1. maj, Grundlovsdag eller fredagen efter Kr.
Himmelfartsdag, har deltagere,  

 der har ret til elevstøtte efter reglerne i §§ 11-12, ret til  

 støtte for disse dage.
 Stk. 6. Holder uddannelsesstedet lukket for undervisning  

 på grund af ferie, har en deltager, der har ret til elevstøtte  

 efter reglerne i §§ 11-12, ret til elevstøtte under  

 uddannelsesstedets ferielukning. elevstøtten udgør 85 procent  

 af støtten i § 11, stk. 1.
 § 14. Elevstøtte efter §§ 11-13  

 administreres og udbetales af Træningsskolen efter retningslinier  

 fastsat af Arbejdsmarkedsstyrelsen.
§ 15. En døgnelev, der deltager i  

 Træningsskolens arbejdsmarkedsuddannelser, har ret til kost og logi  

 på Træningsskolens TAMU-centre.
Betaling sker gennem et fradrag i  

 elevstøtten med et beløb svarende til den skattemæssige  

 værdi af kost og logi.
Stk. 2. En dagelev, der deltager i Træningsskolens  

 arbejdsmarkedsuddannelser, har ret til kost på Træningsskolens  

 TAMU-centre.
Betaling sker gennem et fradrag i elevstøtten med et  

 beløb svarende til den skattemæssige værdi af kost.
 Stk. 3. En døgnelev, der deltager i en  

 kompetencegivende arbejdsmarkedsuddannelse på et AMU-center, jf.  

 § 4, stk. 5, betaler for logi på Træningsskolens  

 TAMU-center med et beløb svarende til den skattemæssige  

 værdi af logi.
 Stk. 4. Betaling for kost og logi administreres af  

 Træningsskolen efter retningslinier fastsat af  

 Arbejdsmarkedsstyrelsen.
 § 16. En dagelev har ret til befordringstilskud,  

 hvis den daglige transport mellem bopæl og uddannelsessted og retur er  

 mere end 24 km.
 Stk. 2. En døgnelev har ret til befordringstilskud for  

 rejser frem og tilbage mellem sædvanlig bopæl og TAMU-centret i  

 en week-end hver fjerde uge.
Stk. 3. Træningsskolen kan endvidere give en elev  

 befordringstilskud, 1)	ved rejse til og fra praktikplads, 2)	ved jobsøgning, 3)	ved rejser mellem TAMU-centre, 4)	ved rejser mellem TAMU-centre og AMU- centre eller andre  

 uddannelsessteder, der er godkendt til at udbyde  

 arbejdsmarkedsuddannelser.
Stk. 4. Befordringstilskuddet efter stk. 1 - 3 er 1,37  

 kr. pr. kilometer (3. juli 2000) regnet fra deltagerens bopæl til  

 uddannelsestedet.
Kilometertaksten reguleres en gang årligt med  

 virkning den første mandag i juli måned på grundlag af  

 prisudviklingen inden for det offentlige transportområde (DSB s  

 personbefordring). Ved udbetaling afrundes det samlede tilskud
til nærmeste hele krone beløb.
 Stk. 5. Tilskuddet pr. dag efter stk. 1 kan højst  

 udbetales for 120 km, efter at der er fratrukket et beløb for de  

 første 24 km.
 Stk. 6. Befordringstilskuddet administreres og udbetales af  

 Træningsskolen efter retningslinier fastsat af  

 Arbejdsmarkedsstyrelsen.
Kapitel 5 Finansiering § 17. Staten yder tilskud til udgifter, jf.  

 § 18 ved gennemførelse af Træningsskolens  

 arbejdsmarkedsuddannelser.
 Stk. 2. Træningsskolens indtægter i forbindelse  

 med uddannelsernes gennemførelse kan genanvendes og indgår som  

 en del af finansieringen af skolens aktiviteter.
 Stk. 3. Det er en betingelse for ydelse af tilskud efter  

 stk. 1, at Træningsskolen følger de retningslinjer for  

 budgetudarbejdelse, afregning, regnskab og revision m.v., som  

 Arbejdsmarkedsstyrelsen fastsætter.
Stk. 4. Arbejdsmarkedsstyrelsen afgør, hvilke udgifter  

 der er tilskudsberettigede.
Arbejdsmarkedsstyrelsen kan fastsætte  

 vilkår for ydelse af tilskud.
Stk. 5. Til brug for Træningsskolens planlægning i  

 det kommende finansår udmelder Arbejdsmarkedsstyrelsen efter  

 finanslovsforslagets offentliggørelse en foreløbig  

 tilskudsramme til Træningsskolen.
Efter finanslovens vedtagelse meldes  

 den endelige tilskudsramme ud.
§ 18. Tilskud efter § 17 ydes på  

 grundlag af de faktisk afholdte udgifter til 1)	lærerløn, lønudgifter til andet personale, der  

 bistår ved undervisningens gennemførelse,  

 undervisningsmaterialer samt anskaffelser, vedligeholdelse og udskiftning af  

 udstyr, herunder leje og leasing, 2)	bygninger, herunder udgifter til husleje, renter og afdrag på  

 prioritetsgæld samt ejendomsskatter, 3)	ledelse og administration, herunder lønudgifter til  

 administrativt personale, kontorhold, edb-udstyr m.v. samt udgifter til  

 pædagogisk ledelse, udvikling og informationsvirksomhed, 4)	bygningsdrift, herunder lønudgifter til servicepersonale,  

 almindelig bygningsvedligeholdelse, inventar m.v., 5)	drift af skolens kostskoleafdelinger og kantiner og 6)	større vedligeholdelsesarbejder, mindre ombygninger og  

 indretning.
Kapitel 6 Klageadgang Klage over adgang og ydelse efter kapitel 3 og 4 § 19. Afslag på adgang og afgørelse  

 om ydelser efter kapitel 3 og 4 og § 22 skal meddeles skriftligt til  

 ansøgeren.
Afslaget og afgørelsen skal være begrundet og  

 indeholde oplysning om klageadgang.
 Stk. 2. Ansøgeren kan, inden 4 uger efter  

 afgørelsen er modtaget, klage til Træningsskolen.
 Stk. 3. Træningsskolen afgør inden 4 uger efter,  

 at klagen er modtaget, om klagen fuldt ud kan imødekommes, eller om  

 klagen med en udtalelse skal sendes til Arbejdsmarkedets Ankenævn.
 § 20. Arbejdsmarkedets Ankenævn  

 træffer den endelige administrative afgørelse.
Klage i øvrigt § 21. Klage over Træningsskolens  

 afgørelser efter kapitel 2, kan af den afgørelsen  

 vedrører, inden 4 uger efter afgørelsen er modtaget, indgives  

 til Træningsskolen.
Hvis en klage ikke tages til følge, og  

 klageren fastholder klagen, videresender Træningsskolen klagen med en  

 udtalelse til Arbejdsmarkedsstyrelsen.
 Stk. 2. Afgørelse efter stk. 1 kan ikke indbringes  

 for anden administrativ myndighed.
Kapitel 6 Oplysningspligt og tilbagebetaling § 22. Personer, der har givet urigtige oplysninger  

 eller fortiet omstændigheder, som er af betydning for retten til  

 ydelser efter denne bekendtgørelse, eller i øvrigt mod bedre  

 vidende uberettiget har modtaget ydelser efter denne bekendtgørelse,  

 skal tilbagebetale det beløb, der er modtaget med urette.
Kapitel 7 Ikrafttræden § 23. Bekendtgørelsen træder i kraft  

 den 1. januar 2001.
 Stk. 2. Denne bekendtgørelse har virkning for  

 ansøgninger om adgang til Træningsskolens  

 arbejdsmarkedsuddannelser, som begynder den 1. januar 2001 eller senere.
 § 24. Bekendtgørelse nr. 753 af 20. oktober 1998 om  

 Træningsskolens arbejdsmarkedsuddannelser ophæves.
