 Under henvisning til Arbejdsministeriets bekendtgørelse nr. 128 af 27.  

 februar 1995 om fleksibilitetsfremmende ydelse fastsættes nedenstående  

 retningslinier for Arbejdsformidlingens administration af bekendtgørelsen.
 I forhold til den tidligere gældende bekendtgørelse nr. 750 af 17. august  

 1994 om fleksibilitetsfremmende ydelse er der sket følgende ændringer:
 Det er en betingelse for modtagelse af støtte, at ansøgeren er tilmeldt  

 Arbejdsformidlingen som arbejdssøgende.
 Det præciseres, at der skal være tale om overtagelse af arbejde som  

 lønmodtger.
 Personkredsen er udvidet til også at omfatte beskæftigede, der ikke er  

 truet af ledighed.
 Den stilling, der overtages skal være anmeldt til Arbejdsformidlingen.
 Det er ikke længere en betingelse, at passende arbejde ikke kan formidles  

 på eller i nærheden af fraflytningsstedet.
 Overtagelsen af stillingen skal ske med henblik på varig ansættelse, og  

 arbejdsgiveren skal have forpligtet sig til at betale løn for mindst 3  

 måneder.
 Det præciseres, at der kan ske refusion af udgifter i forbindelse med  

 fraflytning af bolig.
 Kaptiel 1.
 Generelle betingelser for ydelse af støtte.
 1.1. Personlige og arbejdsmæssige betingelser.
 1.1.1. Flyttehjælp kan ydes til såvel arbejdsløshedsforsikrede som  

 ikke-forsikrede, jfr. § 4, stk. 1, og der skal ikke ved afgørelsen af, om  

 støtte kan ydes, tages hensyn til ansøgerens økonomiske forhold.
 1.1.2. Flyttehjælpen kan i henhold til § 2 ydes til følgende  

 personer:
 Det bemærkes i tilknytning til nr. 3), at det er arbejdsgiveren, der  

 vurderer, om den formidlede arbejdskraft opfylder kvalifikationskravene.  

 Arbejdsgiveren er ikke forpligtet til at ansætte en af de formidlede  

 personer.
 Hvis arbejdsgiveren gentagne gange afviser at ansætte en af de formidlede  

 personer, og Arbejdsformidlingen vurdere, at arbejdsgiveren åbenlyst  

 modvirker, at formidling kan ske, kan den beskæftigede på trods af  

 arbejdsgiverens afvisning modtage flyttehjælp.
 Betingelsen i nr. 3) anses tillige for opfyldt, hvis arbejdsgiveren vælger  

 ikke at genbesætte den stilling, som den beskæftigede forlader, eller  

 stillingen genbesættes uden Arbejdsformidlingens medvirken, herunder at den  

 genbesættes med en person, der ikke er ledig.
 1.1.3. Det er herudover en forudsætning, at ansøgeren er tilmeldt  

 Arbejdsformidlingen som arbejdssøgende, jf. § 1, stk. 1.
 1.1.4. Flyttehjælp kan kun ydes, såfremt:
 Kravet om, at stillingen skal være anmeldt til Arbejdsformidlingen er  

 tillige opfyldt, såfremt stillingen har været opslået som en åben ordre på  

 Arbejdsformidlingen.
Det er en betingelse for ydelse af støtte, at der i det område, hvor  

 arbejde skal overtages, er et behov for arbejdskraft af den omhandlede art,  

 som ikke i en nærmere fremtid kan antages at kunne dækkes af lokalt  

 bosiddende arbejdskraft.
Ved fortolkning af denne betingelse må der anlægges  

 en smidig vurdering af de nuværende og fremtidige beskæftigelsesmuligheder på  

 tilflytningsstedet.
Det er Arbejdsformidlingen i den region, hvor arbejdet  

 ovetages, der skal foretage denne vurdering, jf. § 7, stk. 2.
Betingelsen om, at der skal være behov for arbejdskraft med bestemte  

 kvalifikationer, vil ikke være opfyldt ved ansættelse af personer i  

 lærlinge/elevstillinger, idet disse personer pr. definition ikke besidder de  

 omhandlede bestemte kvalifikationer.
Ligeledes vil der ikke kunne ydes  

 flyttehjælp til personer, der ansættes i jobtræning, idet arbejdskraftmangel  

 må afhjælpes ved ansættelse i ordinær beskæftigelse.
Kravet om, at der skal være tale om besættelse af en stilling med henblik  

 på varig ansættelse, indebærer, at der ikke kan ydes flyttehjælp i  

 forbindelse med overtagelse af arbejde, der udbydes som vikarjob og lignende  

 ansættelselsesformer, der typisk vil være af kortere varighed.
På den anden  

 side udelukker kravet om varig ansættelse ikke, at der kan ske ansættelse i  

 form af eksempelvis åremålsansættelser, og varighedsbetingelsen betyder  

 naturligvis heller ikke, at arbejdsforholdet ikke senere skal kunne afbrydes.
 Kravet til arbejdsgiveren om, at arbejdsgiveren skal forpligte sig til at  

 betale løn for mindst tre måneder, er medtaget i ordningen for at sikre  

 seriøsiteten i arbejdsforholdets etablering og for derigennem at opnå en  

 rimelig sikkerhed for, at flyttehjælpen udbetales i overensstemmelse med  

 ordningens formål.
 Om der i den konkrete situation påtænkes varig ansættelse, kan  

 Arbejdsformidlingen naturligvis ikke vide, idet der er tale om subjektive  

 forhold hos arbejdsgiveren og/eller den arbejdssøgende, som ikke kendes på  

 forhånd.
 I administrationen af ordningen vil det være tilstrækkeligt, at  

 Arbejdsformidlingen som dokumentation forlanger at få forevist en skriftlig  

 aftale mellem ansger og arbejdsgiver om ansættelse i en sammenhængende 3  

 måneders periode.
 Hvis ansættelsesforholdet bliver afbrudt i utide (eksempelvis før udløbet  

 af de 3 månder), får dette ikke i sig selv konsekvenser i forhold til den  

 udbetalte ydelse, hvis ikke der er tale om forhold som nævnt nedenfor under  

 punkt 1.3.3. (misbrug) eller punkt 4.1. (urigtige oplysninger).
 1.2. betingelse om skift af bopæl.
 1.2.1. Det er en forudsætning for udbetaling af flyttehjælp, at der sker  

 skift af bopæl, jfr. § 1, stk. 1.
 1.2.2. Ved skift af bopæl forstås, at der flyttes fra et sted til  

 et andet sted, og den samlede daglige transporttid med offentlige  

 transportmidler mellem arbejde og din hidtidige bopæl ville overstige  

 4 timer, hvis der ikke sker skift af bolig, jfr. § 1, stk. 2.
 1.2.3. Omvendt må den samlede daglige transporttid med offentlige  

 transportmidler fra den nye bopæl til det sted, hvor arbejde  

 overtages, ikke overstige 4 timer, jfr. § 3, stk. 1, nr. 3.
 1.3. Tilfælde, hvor støtte ikke kan ydes.
 1.3.1. Der kan ikke ydes økonomisk støtte, hvis flyttehjælp er ydet inden  

 for de seneste 12 måneder, jfr. § 6, stk. 2.
 1.3.2. Til ledige, der i forbindelse med afslutning af en  

 uddannelse overtager arbejde uden for uddannelsesstedet, kan der først ydes  

 flyttehjælp efter 6 måneders ledighed, jfr. § 6, stk. 3. Reglen tager primært  

 sigte på at udelukke personer, der har afsluttet en videregående uddannelse  

 (dimittender), idet denne persongruppe må antages som udgangspunkt at være  

 geografisk mobil.
1.3.3. Støtte kan i henhold til § 3, stk. 2, ikke ydes, hvis der  

 er grund til at antage, at hjælpen ikke vil medfører det tilsigtede formål  

 (som angivet i § 1, stk. 1). Således bør der f.eks. ikke ydes støtte i  

 tilfælde, hvor den pågældende tidligere uberettiget har modtaget omhandlede  

 støtte, og ikke har tilbagebetalt den udbetalte ydelse.
Støtte kan også  

 afslås, hvis pågældende flere gange har modtaget økonomisk hjælp, men hvor  

 det har vist sig, at pågældende kun er forblevet gangsk kort tid i de enkelte  

 arbejdsforhold.
 Indgivelse af ansøgning og udbetaling af  

 støtte.
2.1. Ansøgning om flyttehjælp skal inden arbejde overtages og  

inden flytning sker indgives til Arbejdsformidlingen.
Begrundelsen  

 herfor er, dels at betingelserne i § 2 skal være opfyldt på  

 ansøgningstidspunktet, dels at flyttehjælpen jo netop skal motivere  

 arbejdssøgende til at flytte for at overtage arbejde.
Såfremt ansøgeren  

 allerede er flyttet eller har overtaget arbejdet, tjener flyttehjælpen ikke  

 længere sit formål.
2.2. Sker der flytning fra en region til en anden region, er det  

 Arbejdsformidlingen i den region, hvor arbejdet overtages, der afgør, om  

 flyttehjælp kan ydes og i givet fald udbetaler flyttehjælp.
Afgørelsen  

 træffes på grundlag af en vurdering af behovet for kvalificeret arbejdskraft  

 i den region, hvor arbejdet overtages.
 Hvis det er en beskæftiget, der flytter for at overtage arbejde, inddrages  

 Arbejdsformidlingen i den region, hvor den pågældende aktuelt er beskæftiget,  

 i afgørelsen.
 2.3. Flyttehjælp ydes som 50% refusion af dokumenterede udgifter  

 til transport af bohave og udgifter i forbindelse med indflytning i ny bolig,  

 jfr. § 5, stk. 1. Ansøgeren må enten samtidig med indgivelse af ansøgning  

 eller efterfølgende forevise fornøden dokumentation (regninger m.v.) for  

 afholdte udgifter.
Der er ikke i bekendtgørelsen taget stilling til, hvilke konkrete  

 udgifter, der kan refunderes i forbindelse med standsættelse af bolig.
Dette  

 spørgsmål beror på en regional vurdering af, om der er tale om udgifter, der  

 er naturlige (og nødvendige) i forbindelse med indflytning/fraflytning af  

 bolig.
 Ved boligindskud forstås såvel depositum og forudbetalt leje vedrørende  

 lejebolig som udbetaling på ejerbolig.
 2.4. Herudover kan der ydes et beløb til opkvalificering af en  

 medflyttende ægtefælle/samlever, hvis det efter en konkret vurdering anses  

 for nødvendigt for, at ægtefællen/samleveren kan opnå beskæftigelse på eller  

 i nærheden af tilflytningsstedet, jfr. § 5, stk. 3. beløbet er ikke underlagt  

 begrænsningen i § 5, stk. 1, på 50% af udgiften.
Tilmelding til og tilrettelæggelse af et evt. kursus/uddannelsesforløb kan  

 forestås af Arbejdsformidlingen, der i så fald kan stå for den direkte  

 betaling til uddannelsesstedet.
Ansøgeren kan dog også selv tilmelde sig et  

 kursus og efterfølgende få refunderet udgifterne hertil af  

 Arbejdsformidlingen.
I sidstnævnte tilfælde skal Arbejdsformidlingen vurdere  

 nødvendigheden af det konkrete kursus, herunder det økonomisk  

 hensigtsmæssige set i forhold til et lignende kursus, som Arbejdsformidlingen  

 ville kunne rekvirere.
 2.5. Den samlede økonomiske støtte efter pkt. 2.3. og 2.4. kan  

 højest udgøre et samlet beløb på 50.000 kr., jfr. § 6, sttk. 1.  

 Arbejdsformidlingen bør gøre ansøgeren opmærksom på, at støtten er  

 skattepligtig B-indkomst.
 2.6. Under hensyn til det tilsigtede formål med støtten, bør  

 sagsbehandling af ansøgninger om flyttehjælp, herunder koordineringen mellem  

 de respektive AF-kontorer, ske hurtigt.
 Klageadgang.
3.1. Arbejdsformidlingens afgørelser efter bekendtgørelsen kan af  

 ansøgeren indbringes for Arbejdsmarkedsrådet.
Arbejdsmarkedsrådets afgørelser  

 kan ikke indbringes for anden administrativ myndighed, jfr. § 8.
 3.2. Hvis ansættelsesforholdet bliver afbrudt i utide, og der i  

 den forbindelse, eller på anden måde, opstår uoverensstemmelser mellem  

 arbejdsgiveren og den, der modtager flyttehjælp, skal Arbejdsformidlingen,  

 hvis der indgives klager herom til Arbejdsformidlingen, henvise parterne til  

 at afklare sagen indbyrdes, eventuelt ved civilt søgsmål.
 Andre bestemmelser.
4.1. Den, der modtager flyttehjælp, har pligt til at underrette  

 Arbejdsformidlingen om forhold, der har betydning for udbetaling af  

 flyttehjælp.
Arbejdsformidlingen kan bestemme, at flyttehjælpen enten ikke  

 skal udbetales eller tilbagebetales, hvis denne pligt ikke er overholdt, jfr.  

 § 7.
 4.2. bekendtgørelsen berører ikke Arbejdsformidlingens mulighed  

 for at yde befordringsgodtgørelse ved jobsøgning/ansættelsessamtaler efter de  

 gældende regler som særlige formidlings aktiviteter, jfr. § 28 i  

 bekendtgørelse om en aktiv arbejdsmarkedsindsats.
 4.3. bekendtgørelsen gælder ikke for Færøerne og Grønland, jf. §  

 69 i lov om en aktiv arbejdsmarkedspolitik.
 Ikrafttræden m.v.
 5.1. Bekendtgørelsen trådte i kraft den 1. marts 1995, jfr. § 9 og har  

 virkning for ansøgninger, der er indgivet efter denne dato, samt for  

 ansøgninger om fleksibilitetsfremmende ydelse, der er indgivet i henhold til  

 den tidligere bekendtgørelse nr. 750 af 17. august 1994, og som ikke er  

 færdigbehandlet inden udgangen af 1994.
5.2. Dette cirkulære træder i kraft dags dato.
Ved cirkulærets  

 ikrafttræden ophæves AF-cirkulære nr. 8/94 af 14. spetember 1994 samt  

 AF-cirkulære nr. 4/95 af 18. januar 1995.
 P.S.V.
 E.B.
