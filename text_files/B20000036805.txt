Bekendtgørelse om bekæmpelse  

 af salmonella i rugeægsproducerende høns og opdræt  

 hertil I medfør af § 5, §§ 8 og 9, § 35, stk. 1-3, § 36, stk. 2 og 3, §  

 37, stk. 1, § 42 og § 43, stk. 2 i lov nr. 351 af 2. juni 1999 om sygdomme og  

 infektioner hos dyr, og for så vidt angår § 36, stk. 2 og 3,  

 efter bemyndigelse fra ministeren for fødevarer, landbrug og fiskeri,  

 fastsættes:
Definitioner § 1. Denne bekendtgørelse omfatter alle  

 typer af salmonellabakterier, undtagen Salmonella Gallinarum og Salmonella  

 Pullorum (hønsetyfus), som er omfattet af Fødevaredirektoratets  

 bekendtgørelse om hønsetyfus.
§ 2. Ved en flok forstås i denne  

 bekendtgørelse en samling af høns, der udgør en  

 driftsmæssig og aldersmæssig enhed.
En flok kan bestå af  

 flere epidemiologiske enheder.
 Stk. 2. Ved en epidemiologisk enhed forstås en  

 samling af høns i samme alder uden direkte smittemæssig kontakt  

 til andet fjerkræ. De epidemiologiske enheder med hensyn til  

 rutinemæssige overvågningsundersøgelser defineres for hver  

 virksomhed af Fødevaredirektoratet.
Salmonellakontrol og bekæmpelse § 3. Ejeren af en avls-,  

 centralopdrætnings-, formerings- eller rugerivirksomhed, der er  

 registreret med høns i henhold til bekendtgørelse om indretning  

 og drift af rugerier og rugeægsproducerende virksomheder med  

 høns, kalkuner, gæs og ænder, skal sørge for, at  

 der fra hver flok udtages og indsendes materiale til undersøgelse for  

 salmonella efter reglerne i bilaget til denne bekendtgørelse.
 Stk. 2. Fødevareregionen forestår visse  

 udtagninger og indsendelser af materiale i henhold til bilaget til denne  

 bekendtgørelse.
 Stk. 3. Fødevaredirektoratet kan påbyde  

 ejeren af en virksomhed at lade Fødevareregionen forestå  

 udtagelse af en større del eller samtlige prøver i henhold til  

 stk. 1, i virksomheden.
 Stk. 4. Materialet skal indsendes til Statens  

 Veterinære Serumlaboratorium eller et af Fødevaredirektoratet  

 hertil godkendt laboratorium, med angivelse af CHR - nummer og husnummer.
 Stk. 5. Ejeren af en virksomhed skal opbevare samtlige  

 undersøgelsesresultater i mindst 2 år og på forlangende  

 forevise disse for Fødevaredirektoratet.
§ 4. Indsættelse af nyt fjerkræ i  

 avls-, centralopdrætnings- og formeringsvirksomheder med høns  

 må først ske, når Fødevareregionen har godkendt  

 rengøring og desinfektion.
Godkendelsen meddeles på baggrund af  

 visuel bedømmelse samt undersøgelse af svaberprøver  

 udtaget og indsendt af Fødevareregionen til Statens Veterinære  

 Serumlaboratorium.
 § 5. Finder et laboratorium, jf. § 3, stk. 4,  

 salmonellabakterier i materiale indsendt i henhold til § 3, stk. 1, 2 eller  

 3, skal laboratoriet straks sende disse til Statens Veterinære  

 Serumlaboratorium til verifikation samt type- og fagtypebestemmelse og  

 samtidig indberette fundet til Fødevaredirektoratet.
 Stk. 2. Findes der serologisk reaktion for salmonella i  

 materiale indsendt i henhold til § 3, stk. 1, 2 eller 3, skal dette af  

 laboratoriet straks indberettes til Fødevaredirektoratet.
 Stk. 3. Salmonellaundersøgelser foretaget i  

 henhold til denne bekendtgørelse, der giver negativt resultat, skal af  

 laboratoriet løbende indberettes til Fødevaredirektoratet.
 § 6. En centralopdrætnings- eller  

 formeringsflok med forældredyr anses som mistænkt for at  

 være smittet med salmonella såfremt:
1)	der konstateres salmonella i materiale indsendt i henhold til § 3,  

 stk. 1, 2 eller 3, 2)	der findes serologisk positive reaktioner i materiale indsendt i  

 henhold til § 3, stk. 1, 2 eller 3, 3)	der konstateres salmonella i materiale fra flokkens opholdssteder, 4)	flokken har fået tilført dyr, der er smittet med  

 salmonella, 5)	epidemiologisk analyse af salmonellaresultater fra slagtekyllinger  

 udruget af æg fra flokken sandsynliggør, at flokken er smittet  

 med salmonella, 6)	der konstateres salmonella i opdræt til  

 konsumægsproduktion udruget af æg fra flokken, og epidemiologisk  

 analyse sandsynliggør, at flokken er smittet med salmonella, 7)	der konstateres salmonella i et foderparti leveret til flokken,  

 eller 8)	der konstateres salmonella i støv fra den maskine, hvor  

 flokkens rugeæg er klækket.
 Stk. 2. Fødevaredirektoratet kan anse en  

 centralopdrætnings- eller formeringsflok med forældredyr som  

 mistænkt for at være smittet med salmonella, såfremt der er  

 påvist salmonella eller serologisk positive reaktioner i materiale  

 indsendt i anden anledning end nævnt under stk. 1, pkt. 1-8.
 § 7. En avlsflok med elite-, olde- eller  

 bedsteforældredyr anses som mistænkt for at være smittet,  

 såfremt der konstateres Salmonella Enteritidis eller Salmonella  

 Typhimurium i materiale indsendt i henhold til § 3, stk. 1, 2 eller 3, eller  

 i materiale indsendt i anden anledning.
 § 8. Fra en mistænkt flok, jf. § 6 eller § 7  

 forestår Fødevareregionen udtagning og indsendelse af aflivede  

 høns eller andet materiale til undersøgelse på Statens  

 Veterinære Serumlaboratorium i henhold til bilaget til denne  

 bekendtgørelse.
 § 9. En centralopdrætnings- eller  

 formeringsflok med forældredyr anses som smittet med salmonella, hvis  

 Statens Veterinære Serumlaboratorium bekræfter mistanken ved  

 laboratoriemæssig undersøgelse af det i § 8 nævnte  

 materiale.
 Stk. 2. Endvidere kan en forældredyrsflok anses som  

 smittet, når flokken er mistænkt både i henhold til § 6,  

 stk. 1, nr. 1 eller 2, og nr. 5 eller 6.
 Stk. 3. En avlsflok med elite-, olde- eller  

 bedsteforældredyr anses som smittet, hvis der konstateres Salmonella  

 Enteritidis eller Salmonella Typhimurium i materiale indsendt i henhold til §  

 8.
 Stk. 4. På grundlag af en konkret vurdering af de  

 smittemæssige forhold på ejendommen kan  

 Fødevaredirektoratet undtage en eller flere epidemiologiske enheder  

 fra at være anset som smittet.
Stk. 5. Kan mistanken om smitte i en flok ikke  

 bekræftes ved undersøgelse af materiale indsendt i henhold til §  

 8, forestår Fødevareregionen udtagning og indsendelse af nyt  

 materiale til undersøgelse snarest, og senest 14 dage efter at det  

 første negative laboratoriesvar foreligger.
Kan mistanken fortsat ikke  

 bekræftes, anses flokken som værende fri for mistanke.
 § 10. Fødevareregionen påbyder ejeren  

 af en smittet flok at lade hønsene slagte på et godkendt eller  

 autoriseret fjerkræslagteri under ledsagelse af passérseddel,  

 eller Fødevareregionen påbyder og foranstalter alle høns  

 i flokken aflivet og destrueret.
 Stk. 2. Fødevareregionen påbyder ejeren af  

 en smittet flok at sørge for, at æg fra flokken enten destrueres  

 eller sendes direkte til en autoriseret virksomhed til fremstilling af  

 varmebehandlede ægprodukter.
 Stk. 3. Fødevareregionen påbyder ejeren af  

 et rugeri, som har fået leveret rugeæg fra en flok, som  

 efterfølgende er fundet smittet, at sørge for at  

 rugeæggene fra den pågældende flok fjernes fra rugemaskiner  

 og lager og destrueres.
 § 11. Når en smittet flok er aflivet eller  

 slagtet, skal ejeren sørge for, at alle rum, hvor flokken har opholdt  

 sig, samt redskaber, maskiner og lignende snarest rengøres og  

 desinficeres efter Fødevareregionens anvisning.
 Stk. 2. Ejeren skal sørge for, at gødning  

 fra den smittede flok brændes, deponeres eller nedpløjes efter  

 Fødevareregionens anvisning.
 Stk. 3. Ejeren skal sørge for, at alt  

 tilbageværende foder fra en smittet flok behandles efter  

 Fødevareregionens anvisning.
§ 12. Genindsættelse af høns i de  

 bygninger, hvor en smittet flok har opholdt sig, må først ske  

 efter, at Fødevareregionen har godkendt den i § 11, stk. 1,  

 nævnte rengøring og desinfektion.
Godkendelsen meddeles på  

 baggrund af visuel bedømmelse samt undersøgelse af  

 svaberprøver udtaget og indsendt af Fødevareregionen til  

 Statens Veterinære Serumlaboratorium.
Egenkontrol § 13. Fødevaredirektoratet kan påbyde  

 ejeren af et rugeri eller en virksomhed med flokke, som er fundet smittet med  

 salmonella, at lade udarbejde et egenkontrolprogram omkring virksomhedens  

 personale, bygninger og drift med henblik på at forebygge og  

 begrænse mulighederne for smitte med salmonella.
For en ejer med flere  

 sammenhængende virksomheder kan påbydes et samlet  

 egenkontrolprogram for alle ejerens virksomheder.
 Stk. 2. Egenkontrolprogrammet, jf. stk. 1, og alle senere  

 ændringer heri, skal godkendes af Fødevaredirektoratet.  

 Fødevareregionen fører kontrol med overholdelsen af  

 egenkontrolprogrammet.
 Stk. 3. Manglende overholdelse af egenkontrolprogrammet,  

 jf. stk. 1, kan medføre, at virksomhedens godkendelse i henhold til  

 bekendtgørelse om indretning og drift af rugerier og  

 rugeægsproducerende virksomheder med høns, kalkuner, gæs  

 og ænder tilbagekaldes.
 Stk. 4. Fødevaredirektoratet kan påbyde, at  

 indsættelse af nyt fjerkræ i en virksomhed eller modtagelse af  

 rugeæg på et rugeri først kan ske, når der  

 foreligger et godkendt egenkontrolprogram, jf. stk. 1.
 Stk. 5. Handlingsplaner godkendt efter den tidligere  

 bekendtgørelse svarer til et godkendt egenkontrolprogram.
Betaling, straf og ikrafttræden § 14. Fødevaredirektoratet afholder  

 udgifter til indsendelse og undersøgelse af prøver udtaget i  

 henhold til § 8.
Stk. 2. Fødevaredirektoratet afholder indtil den  

 31. december 2000 udgifterne til laboratorieundersøgelse af visse  

 rutinemæssige prøver.
Det fremgår af bilaget til denne  

 bekendtgørelse, hvilke prøver Fødevaredirektoratet  

 afholder udgifterne til.
 Stk. 3. Fødevaredirektoratet afholder udgifterne  

 til de foranstaltninger, som direktoratet selv iværksætter ved  

 aflivning og destruktion af en smittet flok, jf. § 10, stk. 1.
§ 15. Erstatning i forbindelse med påbudt  

 slagtning eller aflivning af høns i henhold til § 8 eller § 10, stk.  

 1, betales af Fødevaredirektoratet.
Erstatningen fastsættes  

 på grundlag af en skala, der angiver hønsenes handelsværdi  

 fra 1. leveuge til udsætningstidspunktet, jf. dog stk. 2.
 Stk. 2. Erstatning i forbindelse med påbudt  

 slagtning eller aflivning af avlsflokke med elite-, olde- eller  

 bedsteforældredyr fastsættes efter samme principper som skalaen i  

 stk. 1.
 Stk. 3. Erstatning for høns, som føres til  

 slagtning, fratrækkes et beløb, som fastsættes på  

 grundlag af en skala der angiver en fastsat slagteværdi for høns  

 fra den pågældende produktionstype.
 § 16. Til dækning af ejerens driftstab ved  

 påbudt aflivning eller slagtning af høns, jf. § 8 eller § 10,  

 stk. 1, samt ved påbudt levering af æg til varmebehandling, jf. §  

 10, stk. 2, yder Fødevaredirektoratet erstatning efter  

 bekendtgørelse om driftstabserstatning ved aflivning af høns i  

 forbindelse med bekæmpelse af salmonella.
 § 17. Ved påbudt destruktion af  

 rugeæg, jf. § 10, stk. 2, yder Fødevaredirektoratet erstatning  

 for de destruerede æg på grundlag af den normale handelspris for  

 rugeæg fra den pågældende produktionstype.
 Stk. 2. Ved eventuel påbudt destruktion af foder,  

 jf. § 11, stk. 3, yder Fødevaredirektoratet erstatning efter foderets  

 almindelige handelsværdi.
 § 18. Andre udgifter end de i §§ 14-17  

 nævnte er Fødevaredirektoratet uvedkommende.
 § 19. Overtrædelse af § 3, stk. 1 eller 4,  

 eller §§ 4 og 5, §§ 11 og 12 eller § 13, stk. 2, eller undladelse af at  

 efterkomme påbud udstedt efter § 3, stk. 3, § 10 eller § 13, stk. 1  

 eller 4, straffes med bøde.
 Stk. 2. Der kan pålægges selskaber m.v.  

 (juridiske personer) strafansvar efter reglerne i straffelovens 5.  

 kapitel.
 § 20. Bekendtgørelsen træder i kraft  

 den 31. maj 2000.
 Stk. 2. Samtidig ophæves bekendtgørelse nr.  

 149 af 2. marts 1998 om bekæmpelse af salmonella i  

 rugeægsproducerende høns og opdræt hertil.
Fødevaredirektoratet, den 23. maj  

 2000 P.D.V.Henrik G.
Jensen /Maya Regel Pundik Bilag 1 Udtagelse og indsendelse af prøver til  

 undersøgelser for salmonella Generelt Materiale, der indsendes til bakteriologisk undersøgelse  

 (sokkeprøver, prøver fra kasser med daggamle kyllinger,  

 døde kyllinger eller støvprøver) skal sendes til Statens  

 Veterinære Serumlaboratorium, Hangøvej 2, 8200  Århus N.  

 Dette materiale skal ledsages af en indsendelsesformular, som skal rekvireres  

 fra Statens Veterinære Serumlaboratorium.
På formularen skal  

 samtlige relevante rubrikker udfyldes.
Tilsvarende gælder eventuelt  

 andre laboratorier, som er godkendt af Fødevaredirektoratet.
Materiale til serologisk undersøgelse (blodprøver og  

 æg) skal sendes til Statens Veterinære Serumlaboratorium,  

 Bülowsvej 27, 1790  København V.
Dette materiale skal ledsages af  

 en stregkodemærkat, som skal rekvireres fra Veterinærtjenesten,  

 2. kontor, Fødevaredirektoratet, Mørkhøj Bygade 19, 2860  

  Søborg.
Tilsvarende gælder eventuelt andre laboratorier, som er  

 godkendt af Fødevaredirektoratet.
 Nærmere anvisning i udtagning af prøver skal rekvireres i  

 Fødevaredirektoratet.
 Ved en sokkeprøve forstås en prøve af gødning  

 opsamlet under vandring i stalden ved hjælp af tubegaze sat på  

 gummistøvlerne.
 Alt materiale skal indsendes hurtigst muligt efter opsamlingen og skal  

 emballeres forsvarligt før indsendelse.
Undersøgelser i flokke i  

 centralopdrætningsvirksomheder Fra hver epidemiologisk enhed (ved daggamle kyllinger dog pr. leverance  

 til virksomheden) udtages og indsendes følgende  

 prøver:
 1)	Daggamle kyllinger:
a)	20 selvdøde eller aflivede kyllinger, og b)	prøver fra 10 af de kasser, som kyllingerne er leveret i til  

 virksomheden.
Fra kasser uden beklædning udtages svaberprøver  

 med 5 vatpinde pr. kasse.
Fra kasser med indvendig beklædning udtages  

 25-50 gram papir, strøelse og gødning.
 2)	Kyllinger, 1 uge gamle:
 40 selvdøde eller aflivede kyllinger.
 3)	Kyllinger, 2 uger gamle:
 2 par sokkeprøver.
 2 par sokkeprøver.
 5)	Kyllinger, 8 uger gamle:
 2 par sokkeprøver.
 6)	2 uger før flytningen af kyllingerne til  

 æglægningshuse:
a)	60 blodprøver, og b)	2 par sokkeprøver.
 Prøveudtagning og indsendelse efter pkt. 6 forestås af  

 Fødevareregionen, som skal adviseres af virksomhedens ejer senest 14  

 dage før prøveudtagning.
 Fødevaredirektoratet betaler udgifterne til de  

 laboratorieundersøgelser, som foretages på materiale indsendt  

 efter pkt. 2-6 indtil den 31. december 2000.
Undersøgelse af rugeægsproducerende flokke  

 i formeringsvirksomheder 1)	På rugeriet udtages prøver fra kyllinger  

 udklækket af rugeæg leveret fra flokken til rugeriet.
Flokkene  

 skal undersøges hver 2. uge i æglægningsperioden.
Der  

 udtages og indsendes følgende prøver pr. flok:
a)	en blandet mekoniumprøve fra 250 kyllinger, eller b)	50 kyllinger, som enten er døde inden de er kommet ud af  

 ægget, eller som er døde eller aflivet efter  

 udklækning.
 Hver ottende uge forestås prøveudtagningen af  

 Fødevareregionen, som skal adviseres af rugeriet senest 14 dage  

 før.
 2)	For hver epidemiologisk enhed udtages og indsendes én gang om  

 ugen i æglægningsperioden 2 par sokkeprøver.
 En gang hvert kvartal forestås prøveudtagningen af  

 Fødevareregionen, som skal adviseres af virksomhedens ejer senest 14  

 dage før.
 Fødevaredirektoratet betaler udgifterne til de  

 laboratorieundersøgelser, som skal foretages efter pkt. 2 indtil den  

 31. december 2000.
Undersøgelser af rugeri Der udtages og indsendes en prøve af vådt støv fra  

 hver klækker efter hver klækning af kyllinger og før  

 rengøring.
Der opsamles mindst 25 gram støv.
Materiale fra op  

 til 4 klækkere kan pooles til én prøve.
Der skal  

 løbende udarbejdes dokumentation så eventuelle positive  

 prøver kan spores tilbage til oprindelsesflokkene.
 Fødevaredirektoratet betaler udgifterne til  

 laboratorieundersøgelsen af støvprøven indtil den 31.  

 december 2000.
Undersøgelser på avlsvirksomheder med  

 elite-, bedste- eller oldeforældredyr Fra hver epidemiologisk enhed (ved daggamle kyllinger dog pr. leverance  

 til virksomheden) udtages og indsendes følgende  

 prøver:
 1)	Daggamle kyllinger:
a)	20 selvdøde eller aflivede kyllinger, og b)	prøver fra 10 af de kasser, som kyllingerne er leveret i til  

 virksomheden.
Fra kasser uden beklædning udtages svaberprøver  

 med 5 vatpinde pr. kasse.
Fra kasser med indvendig beklædning udtages  

 25-50 gram papir, strøelse og gødning.
 2)	Kyllinger, 4 uger gamle:
 2 par sokkeprøver.
 3)	Kyllinger, 8 uger gamle:
 2 par sokkeprøver.
 4)	2 uger før flytning af kyllinger til  

 æglægningshuse:
2 par sokkeprøver.
Prøveudtagningen og indsendelse  

 forestås af Fødevareregionen, som skal adviseres af  

 virksomhedens ejer senest 14 dage før prøveudtagning.
 5)	Rugeægsproducerende flokke:
 Undersøges på rugeriet som nævnt under  

 "undersøgelse af rugeægsproducerende flokke i  

 formeringsvirksomheder", punkt 1.
Undersøgelse af mistænkte flokke Prøveudtagning og indsendelse fra mistænkte flokke  

 foreståes af Fødevareregionen.
Fødevareregionen vurderer  

 omfanget af prøveudtagningen.
Som hovedregel udtages følgende  

 prøver:
1)	Hvis en flok mistænkes for at være smittet med S.  

 Typhimurium eller S.
Enteritidis, jf. § 6, stk. 1, pkt. 1, 2 eller 3, eller §  

 7, udtages og indsendes der følgende prøver pr. flok:
a)	5 par sokkeprøver fra hver epidemiologisk enhed, og b)	60 høns fra den mistænkte epidemiologiske  

 enhed.
 2)	Hvis en flok mistænkes for at være smittet med andre  

 typer af salmonella end Salmonella Typhimurium eller Salmonella Enteritidis,  

 jf. § 6, stk. 1, pkt. 1, 2 eller 3, udtages og indsendes der 5 par  

 sokkeprøver fra hver epidemiologisk enhed.
 3)	Hvis en flok mistænkes for at være smittet med  

 salmonella, jf. § 6, stk. 1, pkt. 4, 5, 6, 7 eller 8, udtages og indsendes  

 der 5 par sokkeprøver fra hver epidemiologisk enhed.
 1)   

  Bekendtgørelsen indeholder bestemmelser, der gennemfører dele  

 af Rådets direktiv nr. 92/117/EØF, EF-Tidende 1992 L 62 s.  

 38.
