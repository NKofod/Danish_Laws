 I henhold til § 5, stk. 3, i lov nr. 309 af 4. juni 1986, jf.  

 lovbekendtgørelse nr. 337 af 21. maj 1987 om frikommuner meddeles:
 § 1.  Socialministeren har den 7. august 1987 godkendt  

 frikommuneregulativ nr. 7 for Herlev Kommune om fritagelse af en vis indtægt  

 fra fradrag for arbejdsindtægter ved udbetaling af kontanthjælp, jf. § 33 i  

 lov om frikommuner.
 § 2.  Det i § 1 nævnte frikommuneregulativ indebærer,  

 at følgende bestemmelse for så vidt angår indtægter omfattet af regulativet  

 ikke gælder i Herlev Kommune:
 Bestemmelsen om fradrag fuldt ud for arbejdsindtægter i kontanthjælpen i §  

 38, stk. 1, i lov om social bistand, jf. lovbekendtgørelse nr. 171 af 25.  

 marts 1987, som ændret senest ved lov nr. 391 af 10. juni 1987.
 § 3.  Det i § 1 nævnte frikommuneregulativ træder i  

 kraft den 1. september 1987. Frikommuneregulativet gælder til og med den 31.  

 december 1989.
 Stk. 2.  Det i § 1 nævnte frikommuneregulativ vil være  

 fremlagt de samme steder som kommunalbestyrelsens mødedagsordener, jf. lov om  

 kommunernes styrelse § 8, stk. 4.
