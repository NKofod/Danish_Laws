§ 1.  Fortjensttegnet skal kaldes Hjemmeværnets  

 fortjensttegn og præget i sølv fremstille på den ene side den kongelige stifters navnetræk og på den anden side: en laurbærkrans, belagt med økse og maskinpistol krydset.
Derpå, pælvis, en fakkel med flamme, holdt af en hånd.
Over våben og faklen en krone og herover påskrift: FORTJENT.
Enhver, der erholder fortjensttegnet tildelt, og som er uniformeret, bærer  

 tegnet som angivet i de til enhver tid gældende uniformsreglementer m.v.
Det  

 bæres i et rødt bånd med 8 hvide striber, og det er tilladt også at bære det  

 til civil påklædning.
Til denne påklædning bør tegnet bæres ved højtidelige  

 lejligheder.
 § 2.  Tildeling af fortjensttegnet sker ved kongelig  

 resolution efter Forsvarsministeriets indstilling og foregår ordentligvis  

 årlig den 4. maj.
 § 3.  Fortjensttegnet kan tildeles personer, som har  

 ydet en særlig fortjenstfuld og uselvisk indsats til gavn for det frivillige  

 hjemmeværnsarbejde samt ved ulastelig vandel i sit private liv har gjort sig  

 værdig til at bære et offentligt vidnesbyrd om denne indsats.
§ 4.  Den, hvem fortjensttegnet er tildelt, beholder  

 det til sin død, medmindre den pågældende gør sig skyldig i et sådant  

 forhold, som ville have udelukket den pågældende fra at få fortjensttegnet  

 tildelt.
I så tilfælde vil det være at tilbagelevere.
 Stk. 2.  Når nogen, hvem fortjensttegnet er tildelt,  

 afgår ved døden, indsendes det vedkommende tildelte fortjensttegn til  

 Forsvarsministeriet.
 § 5.  Skulle hjemmeværnets myndigheder få kundskab om,  

 at nogen, hvem fortjensttegnet er tildelt, skulle have vist et forhold, der  

 kunne gøre den pågældende uværdig til at beholde dette udmærkelsestegn, skal  

 der straks afgives indberetning derom til Forsvarsministeriet.
 § 6.  I øvrigt overdrages de nærmere forhold, denne  

 sag vedrørende, til Forsvarsministeriets forsorg.
 § 7.  Indstillinger om tildeling af hjemmeværnets  

 fortjensttegn indsendes til Forsvarsministeriet i sidste halvdel af marts.
 § 8.  KFF-B. 3-1959, pkt. 1 og 2 ophæves.
 P.M.V.
 E.B.
H.
M.
Richter *) Ovenstående er indholdsmæssigt identisk med KFF-B. 3-1959, pkt. 1 og 2,  

 der udgår.
