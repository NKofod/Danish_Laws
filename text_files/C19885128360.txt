 De senere års store anskaffelser af edb-udstyr i staten til administrative  

 formål har medført spørgsmål om en række arbejdsmiljømæssige forhold, som  

 især har koncentreret sig om stråling fra dataskærme og i den senere tid om  

 ozonudskillelse fra laserskrivere.
 Dette er baggrunden for, at Administrations- og Personaledepartementet i  

 samarbejde med Direktoratet for Statens Indkøb udsender denne orientering til  

 samtlige statsinstitutioner, der er tilknyttet statens centrale  

 indkøbsordninger.
 Yderligere oplysninger kan fås ved henvendelse til: teknikumingeniør Lars  

 Kehlet Nørskov tlf. 01 92 60 26 eller fuldmægtig Susanne Trenckner tlf. 01 92  

 60 24.
Med venlig hilsen Jens Ulrik Dalgaard Orientering vedrørende arbejdsmiljø i forbindelse med edb-udstyr.
1. Administrations- og Personaledepartementet henleder  

 opmærksomheden på, at institutionerne forud for anskaffelse af edb-udstyr til  

 administrativt brug nøje bør overveje de konsekvenser for arbejdsmiljøet, som  

 anvendelsen af udstyret kan have.
Der tænkes i den forbindelse både på  

 opstilling af PC'er, skærme og skrivere.
 Ved installeringen bør man være opmærksom på:
- strÐlingsniveauet (fra sk¡rmene)é - udskillelse af stoffer (fra laserskrivere) - støjgener (fra PC'er og skrivere) - varmeafgivelse (fra PC'er og skrivere) 2. Administrationsdepartementet har i 1986 og 1987  

 udsendt materiale til institutionerne om skærmstråling, og ved den netop  

 afsluttede indkøbsaftale for arbejdspladsdatamater (PC'er) har opnåelsen af  

 et lavt strålingsniveau været af betydning ved valget af leverandører til  

 staten.
I forbindelse med omtalen i dagspressen i oktober måned 1987 af nogle  

 svenske forskningsforsøg i Umeå med bestråling af menneskelige celler  

 anmodede administrationsdepartementet Arbejdstilsynet om en redegørelse.
I  

 redegørelsen ønskedes oplyst, hvorvidt disse nye forsøg ville medføre, at  

 Arbejdstilsynet opstillede regler eller udformede vejledninger for gravides  

 arbejde ved dataskærme.
Af Arbejdstilsynets svar fremgår det, at det omtalte forsøg ikke kan  

 endeligt bedømmes, idet kun foreløbige resultater foreligger.
Det oplyses  

 endvidere, at præparaterne i forsøget blev udsat for en bestråling, der var  

 op til 100 gange større end den man udsættes for ved normal dataskærmbrug.
3. De laserstråler, der benyttes i en laserskriver er  

 af en sådan karakter, at strålen ikke medfører nogen risiko.
Trykprocessen i  

 en laserskriver er stort set den samme som i en fotokopimaskine.
De stoffer,  

 der udskilles ved brugen er derfor de samme, som kendes fra undersøgelser af  

 fotokopimaskiner.
Det stof, der udskilles i størst mængde er ozon, som ved  

 videnskabelige undersøgelser, har vist sig at være skadelige for mennesker og  

 dyr.
Ozon kan dannes ved at almindelig ilt bestråles med ultraviolet lys,  

 hvilket sker både i fotokopimaskiner og laserskrivere.
Ozon nedbrydes af sig  

 selv til almindelig ilt i løbet af nogle timer.
Aktivt kul kan fremme  

 omdannelsen af ozon til ilt.
Skriverne vil derfor ofte være forsynet med  

 ozonfiltre, der består af aktivt kul i en eller anden form.
Ozon kan selv i ret begrænsede mængder påvirke øjne, slimhinder og  

 luftveje.
Arbejdstilsynet har derfor fastsat en grænseværdi for ozon i  

 indåndingsluften på 0,1 ppm (0,2 mg/m3).
Hos alle de afprøvede skrivere under indkøbsaftalerne lå ozonafgivelsen  

 under grænseværdien.
Afprøvningen blev imidlertid foretaget på nye skrivere,  

 og for skrivere med ozonfilter vil effekten af filteret mindskes ved brugen.
For at sikre at ozonafgivelsen forbliver under grænseværdien er det  

 nødvendigt nøje at følge leverandørens forskrifter for udskiftning af  

 kulfiltre.
Hvis der ikke er udarbejdet sådanne forskrifter, bør filteret  

 mindst udskiftes, hver gang der skiftes tonerpulver.
Institutionen bør derfor  

 selv have et lager af nye filtre, hvis dette kan skiftes af institutionens  

 eget personale.
For at mindske mulighederne for gener ved brugen af laserskrivere, bør  

 disse så vidt muligt placeres udenfor faste arbejdsrum og f.eks. sammen med  

 fotokopimaskiner.
Såfremt det er nødvendigt at anbringe dem på kontorer, hvor  

 der skal arbejdes, mens udskrivningen finder sted, skal man være opmærksom  

 på, at forskellige forholdsregler bør iagttages.
Hvis laserskriveren installeres i et rum med faste arbejdspladser, bør den  

 anbringes sådan, at ventilationen ikke blæser direkte hen imod en fast  

 arbejdsplads, eller op mod en væg, hvor den forurenede luft kan slå tilbage.  

 Det er heller ikke tilrådeligt at placere flere skrivere i samme lokale, selv  

 om de enkeltvis kun afgiver en mindre mængde ozon, idet flere skrivere  

 tilsammen vil kunne afgive uacceptable mængder.
Koncentrationen af ozon i  

 luften vil dog være meget afhængig af, hvor stort lokalet er og hvor ofte  

 luften udskiftes.
 For at forbedre mulighederne for at kunne flytte det anskaffede udstyr bør  

 man ved bestillingen sikre sig, at de medfølgende kabler er så lange, at der  

 reelt er alternative muligheder for placering.
 4. Det har vist sig, at mange institutioner efter  

 anskaffelsen af edb-udstyr har fået problemer med støj og varmeafgivelsen.  

 Det kan derfor anbefales, at man forud for anskaffelsen indhenter oplysninger  

 om niveauet for støj og varme for det udstyr, der kan komme på tale, samt  

 undersøger mulighederne for en eventuel ændring af ventilationen i lokalerne.
