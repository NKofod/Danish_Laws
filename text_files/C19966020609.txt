Cirkulære om regulering pr. 1. januar  

 1996 af fradragsfri indtægt for modtagere etabeleringsydelse AF-kontorerne De statsanerkendte arbejdsløshedskaser Arbejdsløshedskassernes Samvirke Direktoratet for Arbejdsløshedsforsikringen Det fremgår af § 21, stk. 3 i lov om en aktiv  

 arbejdsmarkedspolitik, at modtagere af etableringsydelse kan have arbejde  

 eller indtægt fra andet arbejde på op til kr. 27.500,-  

 årligt uden fradrag i etableringsydelsen.
Beløbet reguleres  

 én gang årligt med satsreguleringsprocenten, jf. lov om  

 satsreguleringsprocent, og beløbet afrundes til nærmeste 100  

 kr.
 Arbejde udover det fradragsfri beløb  

 medfører nedsættelse af etableringsydelsen efter regler fastsat  

 af Direktoratet for Arbejdsløshedsforsikringen, jf. § 58, stk. 1 i lov  

 om arbejdsløshedsforsikring m.v.
 Finansministeriet har i bekendtgørelse nr. 794, af 4. oktober 1995  

 meddelt, at satsregulerings-  

 procenten for året 1996 udgør 2,4 procent.
 Det fradragsfri beløb for modtagere af  

 etableringsydelse udgør derfor fra og med 1. januar 1996 kr.  

 28.300,-.
 AF/AK-cirkulære 2/95 af 11. januar 1995 om  

 regulering af fradragsfri indtægt for ledige der modtager  

 etableringsydelse ophæves.
