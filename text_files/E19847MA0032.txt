overliggedage Der har været rejst spørgsmål om beregningen af det afgiftspligtige  

 kørselsvederlag i tilfælde, hvor der under en tur til udlandet køres mindre  

 end 50 km på en dag, såkaldte "overliggedage".
 Ministeriet for Skatter og Afgifter har med virkning fra den 1. oktober  

 1983 truffet afgørelse om, at den del af kørselsvederlaget, der kan henføres  

 til overliggedage, kan holdes uden for beregningen af, hvor stor en del af  

 vederlaget, der vedrører den i Danmark tilbagelagte strækning.
 Ministeriet har i tilknytning hertil fastsat, at overliggedage skal kunne  

 dokumenteres ved diagramskiver fra bussernes fartskrivere, at værdien af en  

 overliggedag højst kan udgøre 80% af gennemsnitsvederlaget pr. dag, og at  

 kørte kilometer i forbindelse med overliggedage ikke skal medtages ved  

 beregningen af vederlaget for kørslen i Danmark.
