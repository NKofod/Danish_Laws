Opbygning og varighed Uddannelsens mål Lærlingen skal i læretiden opnå erhvervskompetence som metaltrykker i  

 overensstemmelse med nedenstående uddannelsesregler og den for uddannelsen  

 fastsatte kursusplan.
Uddannelsens tilrettelægning Uddannelsen på virksomheden tilrettelægges således, at lærlingen  

 beskæftiges ved og opnår praktiske færdigheder i de arbejdsdiscipliner, der  

 er nævnt under uddannelsesreglerne.
Teknisk skole Lærlingen gennemgår den for maskinlinien fastsatte undervisning på teknisk  

 skole.
Den faglige del af undervisningen omfatter praktik og teori med  

 hovedvægt på uddannelse i brug af håndværktøj, spåntagende maskiner og andet  

 værkstedsudstyr.
 Pensum er opdelt således:
Trin 1 (forskole) - varighed 12 uger Skruestiksarbejde, drejning, fræsning, måling, slibning af håndværktøj og  

 drejestål, hærdning samt øvelser i demontage og montage.
Trin 2-varighed 9 uger Drejning,fræsning,slibning af værktøj på universalslibemaskine,montage,  

 demontage, pneumatisk-og elstyring,gas-og lysbuesvejsning.
Trin 3 - varighed 9 uger Drejning,fræsning, rund-, plan-og værktøjsslibning på  

 universalslibemaskine,montage, demontage,pneumatisk-, hydraulisk- og  

 el-styring samt flammeskæring,lysbuesvejsning og lodning.
Uddannelsesregler Fastsat af Lærlingerådet i henhold til § 24, stk. 5, i lov nr.261 af 2.  

 oktober 1956 om lærlingeforhold.
 Uddannelsen skal omfatte fremstilling af træpatroner og metalpatroner,  

 oprykning af messing,kobber, aluminium og andre lignende metaller samt  

 afdrejning,slibning med smergellærred på bænk udvendig og indvendig af det  

 oprykkede arbejde.
For lærlinge, der oplæres på sølvvarefabrikker,gælder følgende regler:  

 Lærlingen skal oplæres i fremstilling af træpatroner, træskillepatroner og  

 små metalpatroner.
Optrykning af sølv, rustfrit stål, messing, kobber og  

 andre lignende metaller samt afdrejning, slibning med smergellærred på bænk  

 udvendig og indvendig af det optrykkede arbejde.
Ønskeligt supplement til virksomhedsuddannelsen I øvrigt beskæftigelse ved andet på virksomheden forekommende og for  

 oplæringen værdifuldt arbejde.
