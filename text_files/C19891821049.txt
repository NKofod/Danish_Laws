Indledning Indledning De registrerede virksomheder skal afregne afgiften for hver afgiftsperiode  

 på grundlag af en af virksomheden afgivet angivelse.
 Ved afregningen af afgift skelnes mellem virksomheder, der er registreret  

 i byregistret, og virksomheder, der er registreret i landbrugsregistret.
For virksomheder, der er registreret i byregistret, er afgiftsperioden  

 kvartalet, idet dog eksportvirksomheder m fl kan få tilladelse til at anvende  

 kalendermåneden eller ugen som afgiftsperiode.
Indsendelse af angivelse og  

 indbetaling af afgift skal ske senest 1 måned 20 dage efter afgiftsperiodens  

 udløb.
Angivelsen afgives på bagsiden af det fra distriktstoldkamret udsendte  

 giroindbetalingskort, der anvendes ved afgiftens indbetaling.
For virksomheder, der er registreret i landbrugsregistret, er  

 afgiftsperioden første og anden halvdel af kalenderåret eller - hvis  

 virksomheden fører driftsregnskab - første og anden halvdel af virksomhedens  

 regnskabsår.
Indsendelse af angivelse skal ske senest 2 måneder 20 dage efter  

 afgiftsperiodens udløb.
Angivelsen afgives på en særlig blanket, der  

 tilsendes virksomheden fra distriktstoldkamret.
Afgiftstilsvaret deles i 2  

 lige store rater, der afkræves virksomheden ved udsendelse af  

 giroindbetalingskort.
Kvartals- eller halvårsafregning Angivelse Byerhverv Afgiftsperioden er kvartalet.
Virksomhederne skal for hver afgiftsperiode  

 angive størrelsen af virksomhedens udgående afgift, indgående afgift, olie-,  

 gas-, kul-, og elafgift (energiafgifter) som ønskes godtgjort,  

 afgiftstilsvar, samt størrelsen af den omsætning, der efter lovens § 12, stk  

 1-3, ikke skal medregnes til den afgiftspligtige omsætning.  

 Distriktstoldkamret kan dog efter ansøgning meddele  rederier, der  

 ikke samtidig med angivelsens indsendelse vil være i stand til at give  

 korrekte oplysninger om omsætningen (fragtindtægter mv) i udenrigs fart,  

 tilladelse til at give oplysning om eksportomsætningen særskilt for hvert  

 kvartal senest 3 1/2 måned efter kvartalets udløb.
 Angivelsen afgives på bagsiden af det giroindbetalingskort, der anvendes  

 ved indbetalingen af afgift, og som udsendes til virksomhederne gennem  

 distriktstoldkamrene ved udgangen af afgiftsperioden.
 Angivelsen skal underskrives af virksomhedens ansvarlige ledelse og  

 indsendes senest 1 måned 20 dage efter afgiftsperiodens udløb.
 Virksomheder, der endnu 14 dage efter afgiftsperiodens udløb ikke har  

 modtaget giroindbetalingskortet, må selv rette henvendelse til  

 distriktstoldkamret for at få en sådan blanket udleveret.
Landbrug og fiskeri Afgiftsperioderne er første og anden halvdel af kalenderåret.
For  

 virksomheder, der fører driftsregnskab og benytter andet regnskabsår end  

 kalenderåret, er afgiftsperioderne dog første og anden halvdel af det  

 regnskabsår, der anvendes.
 Virksomhederne skal for hver afgiftsperiode angive størrelsen af  

 virksomhedens udgående afgift, indgående afgift, olie-, gas-, kul- og  

 elafgift (energiafgifter) som ønskes godtgjort og afgiftstilsvar.
 Angivelsen afgives på en særlig blanket, der udsendes til virksomhederne  

 gennem distriktstoldkamrene ved udgangen af afgiftsperioden.
 Angivelsen skal underskrives af virksomhedens ansvarlige ledelse og  

 indsendes senest 2 måneder 20 dage efter afgiftsperiodens udløb.
 Virksomheder, der endnu en måned efter afgiftsperiodens udløb ikke har  

 modtaget angivelsesblanket må selv rette henvendelse til distriktstoldkamret  

 for at få en sådan blanket udleveret.
 Såfremt virksomheden ønsker at ændre regnskabsår eller at påbegyndt  

 førelse af driftsregnskab med andet regnskabsår end kalenderåret, skal  

 meddelelse herom indsendes til distriktstoldkamret senest 1 måned før  

 ændringen iværksættes.
Fællesbestemmelser Virksomhederne skal indsende angivelse for hver afgiftsperiode, selv om  

 der ikke skal indbetales afgift, fordi afgiftstilsvaret er nul, eller fordi  

 den indgående afgift mv overstiger den udgående afgift.
I sidstnævnte  

 tilfælde skal afgiftstilsvaret tydeligt markeres med et minus.
Afgiftsforhøjelse ved for sent afgivet angivelse Foreligger angivelse ikke rettidigt, skal virksomhedens afgiftstilsvar for  

 den pågældende afgiftsperiode forhøjes med 1%, dog mindst med 200 kr og højst  

 med 800 kr.
 Afgiftsforhøjelsen afkræves virksomheden ved tilsendelse af et særligt  

 giroindbetalingskort.
Toldvæsenet kan meddele fritagelse for afgiftsforhøjelse, når det på grund  

 af særlige omstændigheder findes rimeligt.
Administrationen af denne  

 bestemmelse er delegeret til distriktstoldkamrene.
Foreløbige fastsættelser Modtages angivelsen ikke, foretager distriktstoldkamret en foreløbig  

 fastsættelse af virksomhedens afgiftstilsvar til et skønsmæssigt beløb.
 De foreløbige fastsættelser udsendes for hver afgiftsperiode ca 1 måned  

 efter udløbet af fristen for indsendelse af angivelse.
 Foreløbig fastsatte afgiftstilsvar debiteres i edb-regnskabet for landbrug  

 og fiskeri mv senest ca 4 1/2 måned og for byerhverv ca 5 1/2 måned efter en  

 afgiftsperiodes udløb, og behandles herefter regnskabsmæssigt på tilsvarende  

 måde som afgiftstilsvar ifølge en af virksomheden indsendt angivelse.
Indbetaling af afgift Byerhverv Afgiften forfalder til betaling den 1. i den 2. måned efter  

 afgiftsperiodens udløb og skal indbetales senest 20 dage derefter.
Fristen  

 for indsendelse af angivelse og for indbetaling af afgift er således  

 sammenfaldende.
 Afgiften indbetales ved anvendelse af det udsendte giroindbetalingskort.
Landbrug og fiskeri Afgiftstilsvaret opkræves i 2 lige store rater. 1. rate forfalder til  

 betaling den 1. i den 6. måned og 2. rate den 1. i den 9. måned efter  

 afgiftsperiodens udløb.
Afgiftsraterne skal indbetales senest den 20. i  

 forfaldsmåneden.
Afgiftsraterne indbetales ved anvendelse af de gennem distriktstoldkamrene  

 udsendte rategirokort, der udskrives med hele kroner.
Er afgiftsbeløbet for  

 en afgiftsperiode mindre end 10 kr, opkræves beløbet ikke.
Fællesbestemmelser Afgiften kan indbetales ved indsendelse af check mm.
Sker indbetalingen pr  

 brev og betalingsmidlet er check eller girokort udstedt af indbetaleren,  

 udstedes kvittering kun, hvis der direkte er fremsat ønske herom, eller  

 indbetalingsbilagets kvitteringsdel er medsendt.
 For afmeldte virksomheder gælder samme forfaldstidspunkt og  

 indbetalingsfrist, som er gældende for den afgiftsperiode, i hvilken de er  

 afmeldt.
Renter Indbetales afgiften ikke rettidigt, skal der betales 1,3% i månedlig rente  

 for hver påbegyndt måned fra forfaldsdagen at regne, dog mindst 10 kr for en  

 afgiftsperiode.
Afgift, der forfaldt til betaling før 1 juli 1970 forrentes  

 med 3/4% i månedlig rente indtil den 1 juli 1978. Efter dette tidspunkt udgør  

 den månedlige rente 1,3%. Afgift, der forfaldt til betaling i perioden 1 juli  

 1970 til 30 juni 1978 forrentes med 1% pr måned og efter den 1 juli 1978 med  

 1,3 pr måned.
 I tilfælde, hvor der er sket en foreløbig fastsættelse af  

 afgiftstilsvaret, beregnes rente fra den dag, da afgiften for den pågældende  

 afgiftsperiode (for landbrug og fiskeri - raten) forfaldt til betaling.
Betalingen anses som rettidig, hvis a. beløbet indbetales til postvæsenet senest sidste rettidige  

 indbetalingsdag, b. anmodning om girering fra afsenderens postkonto er postgirokontoret i  

 hænde inden kl 0900 dagen efter sidste rettidige indbetalingsdag, eller c. beløbet er indbetalt til toldkamret ved fremsendelse af check, der er  

 modtaget af toldkamret med første postomdeling dagen efter sidste rettidige  

 indbetalingsdag.
 Såfremt den 20. i betalingsmåneden er en lørdag, søndag eller helligdag,  

 anses den nærmeste følgende hverdag for sidste rettidige indbetalingsdag.
 Renten afkræves virksomheden ved tilsendelse af et særligt  

 giroindbetalingskort.
 Der vil ikke kunne meddeles fritagelse for betaling af renter.  

 Distriktstoldkamrene er bemyndiget til skriftligt at afslå eventuelle  

 ansøgninger herom.
Tilbagebetaling af afgift Overstiger en virksomheds indgående afgift og fradragsberettigede  

 energiafgifter i en afgiftsperiode den udgående afgift, udbetales det  

 overskydende afgiftsbeløb til virksomheden.
For angivelser, der er modtaget rettidigt, og som er udfyldt korrekt,  

 finder tilbagebetaling sted senest 3 uger efter, at toldkamret har modtaget  

 angivelsen.
Hvis toldkamret på grund af virksomhedens forhold (fx  

 ferielukning, bortrejse mv) ikke har kunnet foretage kontrol af angivelsen,  

 afbrydes udbetalingsfristen, indtil virksomhedens forhold ikke længere  

 hindrer kontrol.
Tilbagebetaling sker dog kun, såfremt angivelse vedrørende tidligere  

 afgiftsperioder er modtaget.
Har virksomheden indnu ikke indsendt angivelse  

 for en tidligere afgiftsperiode, vil tilbagebetalingen blive stillet i bero,  

 og virksomheden underrettes gennem distriktstoldkamret herom.
 Skyldig afgift mv for tidligere perioder modregnes ved udbetalingen, selv  

 om afgiftskravet ikke er forfaldent.
Kreditbegrænsning Hvis en virksomhed gentagne gange ikke har indbetalt afgift rettidigt, kan  

 toldvæsenet forkorte virksomhedens afgiftsperiode og fristen for indsendelse  

 af angivelse og indbetaling af afgift.
Det samme gælder, hvis en virksomheds indehaver ved eksekution er fundet  

 ude af stand til at betale sin gæld, hvis indehaveren har standset sine  

 betalinger eller er under frivillig akkord eller likvidation, eller hvis  

 virksomheden er et aktieselskab og dette er under likvidation efter reglerne  

 om insolvente selskaber.
Ligeledes gælder dette for en virksomhed, hvis  

 indehavers bo er under konkursbehandling eller tvangsakkordforhandling, eller  

 hvis indehaverens dødsbo behandles efter kapitel III i lov om skifte af  

 dødsbo og fællesbo.
 De nærmere regler om eventuel iværksættelse og ophævelse af  

 kreditbegrænsning over for registrerede virksomheder, er fastsat i OPPEBØRSEL  

 - RESTANCE, kap 4 »Kreditbegrænsning«.
Uge- eller månedsafregning Tilladelse til at anvende forkortet afgiftsperiode Virksomheder, der er registreret i byregistret, og hvis udgående afgift  

 regelmæssigt er mindre end den indgående afgift som følge af, at en væsentlig  

 del af afsætningen efter lovens § 12, stk 1-3, ikke skal medregnes til den  

 afgiftspligtige omsætning, kan få tilladelse til at anvende kalendermåneden  

 som afgiftsperiode.
Såfremt den udgående afgift for sådanne virksomheder  

 regelmæssigt er mindre end halvdelen af den indgående afgift, kan der gives  

 virksomheden tilladelse til at anvende ugen som afgiftsperiode.
 Tilladelse til at anvende forkortet afgiftsperiode meddeles skriftligt af  

 distriktstoldkamrene, der forinden ved gennemsyn af virksomhedens regnskaber,  

 fakturakopier, kontrakter, ordrer, ordrebekræftelser og bankafregninger mv  

 samt under hensyn til virksomhedens forhold i øvrigt må sikre sig, at  

 betingelserne for at opnå tilladelse er opfyldt.
Ændring af en afgiftsperiode kan kun ske med virkning fra begyndelsen af  

 et kvartal, og anmodning herom må fremsættes senest 1 måned før ændringen  

 ønskes iværksat.
Virksomheder, der får tilladelse til at anvende forkortet  

 afgiftsperiode, kan ikke inden for de følgende 2 år anvende kvartalet som  

 afgiftsperiode.
Angivelse Angivelsesblanketterne til disse virksomheder udsendes for et kvartal ad  

 gangen gennem distriktstoldkamrene.
 Angivelserne skal i udfyldt og underskrevet stand indsendes til  

 distriktstoldkamret senest 1 måned 20 dage efter afgiftsperiodens udløb.
Tilbagebetaling og indbetaling af afgift Tilbagebetaling af afgift ifølge angivelser med negativt afgiftstilsvar  

 sker fra toldkamret ved check og snarest muligt efter, at angivelsen er  

 modtaget ved toldkamret.
Udbetaling foretages dog kun, såfremt angivelse vedrørende tidligere  

 afgiftsperioder er modtaget.
Skyldig afgift mv for tidligere perioder  

 modregnes ved udbetalingen, selv om afgiftskravet ikke er forfaldent.
Afgift  

 ifølge angivelser med positivt afgiftstilsvar skal indbetales senest 1 måned  

 20 dage efter afgiftsperiodens udløb.
 Ved for sen indbetaling af angivelse eller afgift beregnes henholdsvis  

 afgiftsforhøjelse og rente efter samme regler som gældende for virksomheder  

 med kvartalet som afgiftsperiode.
Lejlighedsvis afregning af afgift mv Finder afgiftspligtig virksomhed sted rent lejlighedsvis, fx koncerter,  

 offentlige baller eller serveringer ved særlige lejligheder, såsom fester,  

 møder, markeder, midlertidige udstillinger o lign, kan registrering og  

 afgiftsafregning finde sted efter nedenfor anførte retningslinier.
 Til afgiftsafregning mv anvendes angivelse R 585, der inden udsendelse  

 grundregistreres i E-listen.
 Oplysning om navn og adresse udfyldes af distriktstoldkamret, der udsender  

 angivelserne tillige med en meddelelse til den, der skal afregne afgiften.
Angivelserne skal indsendes senest 1 måned 20 dage efter, at den afgiftspligtige virksomhed er afsluttet.
 Ved modtagelsen foretager toldkamret efterregning af angivelserne og  

 udsender indbetalingskort til virksomhederne.
Afgiften skal indbetales senest 14 dage efter påkrav.
Såfremt  

 betalingsfristen ikke overholdes, beregnes renter (mindst 10 kr) fra den 1 i  

 den måned, hvori betalingsfristen udløber.
Toldvæsenet kan for virksomheder, der kun skal drives i kort tid, forkorte  

 fristerne for indsendelse af angivelse og indbetaling af afgift.
De nærmere  

 regler herom er fastsat i OPPEBØRSEL - RESTANCE, kap 4,  

 »Kreditbegrænsning«.
Virksomheder, der anmelder sig for sent til registrering Den første afregning fra virksomheder, der anmelder sig for sent til  

 registrering, sker efter følgende regler.
 Anmelder virksomheden sig til registrering i den afgiftsperiode (aktuel  

 periode), hvori den er påbegyndt, kan hele afregningen ske over edb-systemet.
 Er virksomheden påbegyndt indtil en måned før den aktuelle afgiftsperiodes  

 begyndelse, kan hele afregningen ligeledes ske over edb-systemet.
 Er virksomheden derimod påbegyndt tidligere, afregnes afgiften for den  

 aktuelle afgiftsperiode over edb-systemet, medens tidligere perioder afregnes  

 som en E-sag over toldkammerregnskabet.
Skal afregningen ske over toldkammerregnskabet, udsendes i forbindelse med  

 virksomhedens registrering en angivelse, R 90, sammen med en skrivelse om  

 afregningen.
Sagen optages i E-listen på grundlag af en kopi af  

 registreringsanmeldelsen.
Registreringsanmeldelsen påtegnes herom, og en  

 fotokopi afleveres til A-afdelingen.
Virksomheder, der afmelder sig for sent fra registrering Afmeldes et registreringsforhold for sent, udfærdiges i forbindelse med  

 virksomhedens afmeldelse 0-angivelser, der påtegnes af fagområdelederen, for  

 den/de afgiftsperiode(r), hvor virksomheden ikke har drevet afgiftspligtig  

 virksomhed.
Afmeldelsesblanketten påtegnes herom, og en fotokopi afleveres  

 til A-afdelingen.
Hæftelse for afgift For afgiften hæfter den, der som ejer, forpagter eller lignende driver  

 virksomheden for egen regning.
Er flere virksomheder, der ikke har samme  

 ejer, registreret under et (fællesregistrering), hæfter de pågældende  

 solidarisk for betaling af afgift vedrørende de virksomheder, der er omfattet  

 af den fælles registrering.
Er en udenlandsk virksomhed registreret ved en  

 herværende repræsentant, hæfter denne og virksomheden solidarisk for betaling  

 af afgiften.
