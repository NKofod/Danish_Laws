I en for nylig afsluttet sag, hvorunder en landsretssagfører havde gjort  

 sig skyldig i underslæb med hensyn til et beløb af ca. 2500 kr., bifaldt  

 justitsministeriet rigsadvokatens indstilling om, at der ikke foretages  

 videre i sagen fra det offentliges side, efter at den pågældendes  

 beskikkelser som underretssagfører og landsretssagfører var taget i forvaring  

 på sædvanlige vilkår.
Ministeriet bemærkede dog, at man havde næret  

 betænkelighed ved at bringe denne afgørelsesmåde i anvendelse, men at man i  

 det foreliggende tilfælde kunne gå med hertil under hensyn til sagens særlige  

 omstændigheder, herunder navnlig, at de ved den pågældendes forhold  

 forurettede havde opnået dækning for deres krav, at det besvegne beløb var  

 forholdsvis ringe, og at beløbet er medgået til afholdelse af udgifterne ved  

 en beskeden levevis.
 Endvidere udtalte justitsministeriet, at det må finde det rettest, at  

 sager angående sagføreres forbrug af betroede midler, efter af bestemmelsen i  

 § 254 i almindelig borgerlig straffelov af 10. februar 1866 er ophævet,  

 fremtidig kun søges afgjort på denne måde, når ganske særlige omstændigheder  

 i det enkelte tilfælde taler derfor.
 Hvilket man herved skal meddele til efterretning og iagttagelse for hr.  

 statsadvokaten.
