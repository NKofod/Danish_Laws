§ 1 I Finansministeriets cirkulære nr. 232 af 20. december 1994, som ændret  

 ved Finansministeriets cirkulære nr. 207 af 16. december 1996, foretages  

 følgende ændring:
 1. Afsnit II.3.3 litra g) affattes således:
»Restante fordringer overdrages efter gældende regler til inddrivelse  

 af Hypotekbanken.
Samtidig med overdragelsen afskrives fordringen  

 regnskabsmæssigt.
 For restante fordringer, som ikke skal overdrages til Hypotekbanken, kan  

 regnskabsmæssig afskrivning foretages, når det er konstateret, at inddrivelse  

 helt eller delvis er udelukket.
Vedrørende afskrevne fordringer skal der med passende mellemrum og inden  

 forældelsesfristens udløb indhentes oplysninger om debitors økonomi med  

 henblik på eventuel genoptagelse af inddrivelsen.
Dette gælder dog ikke,  

 såfremt fordringen afskrives som følge af konkurs, tvangsakkord eller  

 lignende, eller hvis det må anses for åbenbart formålsløst eller forbundet  

 med uforholdsmæssige omkostninger.« § 2 Cirkulæret gælder fra og med finansåret 1998.
