 I henhold til landbrugsministeriets bekendtgørelse nr. 36 af 23. januar  

 1974 om afprøvning og optagelse af sorter af kulturplanter på sortsliste  

 fatsættes følgende regler for afprøvning af sorter af grønsager.
 1. Afprøvningen gennemføres af Statens  

 Forsøgsvirksomhed i Plantekultur i samarbejde med Fællesudvalget for  

 Prøvedyrkning af Køkkenurter (se bilag 1) og omfatter:
a.
Undersøgelse af sortens selvstædighed, ensartethed og stabilitet  

 (s.e.s.-afprøvning).
 Afprøvningen omfatter de i Kommissionen for De europæiske Fællesskabers  

 direktiv nr. 72/168 EØF, anførte kendetegn for de enkelte plantearter.  

 Yderligere kendetegn kan inddrages i afprøvningen.
Afprøvningen gennemføres efter de i direktivet fastsatte retningslinier.  

 Afprøvningen omfatter normalt mindst 2 år undersøgelser.
S.e.s.-afprøvning  

 kan påbegyndes hvert år for alle arter.
b.
Undersøgelse af sortens ydeevne og dyrkningsegenskaber  

 (værdiafprøvning). Afprøvningen omfatter dyrkningsforsøg på 2-5  

 forsøgssteder, hvor der foretages udbyttebestemmelse og undersøgelser til  

 vurdering af afgrødekvalitet, holdbarhed, sygdomsresistens og andre  

 egenskaber af betydning for sortens dyrkningsværdi.
Afprøvningen varer 2-4 år  

 afhængig af arten.
 På grundlag af værdiafprøvningens resultater kan de bedste sorter tildeles  

 anerkendelse, hvilket markeres med et S i forbindelse med sortsnavnet.
 Anmeldelse til værdiafprøvning kan ske hvert år for alle arter, men  

 afprøvningen vil så vidt muligt blive indpasset i de i bilag 2 anførte  

 turnus, dog med højest 2 års udsættelse efter anmeldelsen.
c.
Forsøgsvirksomheden fastsætter for hver art de nærmere retningslinier  

 for gennemførelsen af s.e.s.-afprøvningen og værdiafprøvningen, herunder  

 undersøgelsesmetoder og bedømmelsen af kendetegn.
2. Anmeldelse af sorter til afprøvning sker på  

 skemaer, der rekvireres fra sekretariatet for sortsafprøvning, Tystofte, 4230  

 Skælskør, hvortil anmeldelsen indsendes.
Anmelderen må så fyldestgørende som  

 muligt besvare de på skemaet stillede spørgsmål, herunder anføre foreløbigt  

 forslag til sortsnavn.
 Anmeldelsesfrist til førstkommende afprøvning er for forårssåede arter og  

 hold 1. februar, for efterårssåede arter og hold 1. august og for vintersåede  

 arter og hold 1. november.
 3. Anmelderen må hvert år stille fornødent kvantum  

 udsæd til afprøvningen til rådighed (se bilag 3). Udsæden skal opfylde de i  

 landbrugsministeriets bekendtgørelse om handel med grønsagsfrø foreskrevne  

 kvalitetsbetingelser.
Udsæd af enårige arter fremsendes senest 10 dage efter anmeldelsesfristens  

 udløb til Statsfrøkontrollen, Skovbrynet 20, 2800 Lyngby.
Forsendelsen mærkes  

 »Sortsafprøvning«.
Formeringsmateriale af flerårige arter sendes  

 til Statens Forsøgsstation, 5792 Årslev.
4. For sorter, der er optaget på sortsliste,  

 gennemføres efterkontrol til undersøgelse af, om sorten fortsat svarer til  

 sin oprindelige beskrivelse og er tilstrækkelig ensartet.
Sortsejeren må  

 efter anmodning levere udsæd hertil.
Udsædsmængden til efterkontrol er anført  

 i bilag 3.
5. For afprøvning, efterkontrol og optagelse på  

 sortsliste betales de i bilag 4 anførte gebyrer.
Anmeldelsesgebyr for  

 forårssåede arter og hold forfalder til betaling pr. 1. april, for  

 efterårssåede arter og hold pt. 1. oktober og for vintersåede arter og hold  

 pr. 1. januar.
Afprøvningsgebyr, efterkontrolgebyr og sortslistegebyr  

 opkræves pr. 1. januar.
Dersom en anmelder ønsker at trække en sort tilbage inden afprøvningens  

 afslutning, betales kun anmeldelsesgebyr og afprøvningsgebyr for udførte  

 afprøvninger.
Anmodning om tilbagetrækning må ske inden den i pkt. 2 anførte  

 frist for nyanmeldelse af pågældende art eller hold.
 Anmodning om tilbagetrækning af en sort fra kommende års sortsliste må ske  

 inden 1. december.
 6. Nærværende regler kan efter forhandling med de  

 interesserede parter og med landbrugsministeriets godkendelse ændres med  

 passende varsel.
Statens Planteavlsudvalg, den 15.  

 oktober 1973 A.
Hørluck /Ingemann Jensen Bilag 1 Ansvarlig for afprøvningen:
Enårige arter: Fællesudvalget for Prøvedyrkning af Køkkenurter, 6053 Ågård Flerårige arter:  Statens Forsøgsstation, 5792 Årslev Bilag 2 Turnus for værdiafprøvning:
Enårige arter: 1975: Agurk, driv-, gulerod, pastinak 1976: Rødbede, salat,  

 driv-, ært 1977: Agurk, friland-, kepaløg, rodpersille 1978: Salat, friland-,  

 sukkermajs, tomat, driv- 1979: Bønne, hvidkål, savoykål, skorzonerrod,  

 spidskål 1980: Blomkål, broccoli, porre 1981: Dild, radis, friland-, rødkål  

 1982: Kruspersille, purløg, selleri 1983. Majroe, radis, driv-, spinat 1984:  

 Grønkål, rosenkål For følgende arter påbegyndes afprøvning, når der  

 fremsættes anmodning herom (jfr. pkt. 1, b), der udsendes da indbydelse:  

 Bladbede, brøndkarse, cikoriesalat, endivie, glaskålrabi, græskar, karse,  

 kørvel, melon, paprika, ræddike, tomat, friland-, valsk bønne Flerårige arter: For følgende arter påbegyndes afprøvning, når der  

 fremsættes anmodning herom (jfr. pkt. 1, b), der udsendes da indbydelse:  

 Aspares, jordbær, peberrod, rabarber, skalotter Bilag 3 Udsædsmængder til afprøvning og efterkontrol:
 Formeringsmateriale af flerårige arter efter aftale.
Bilag 4 Gebyrer for afprøvning, efterkontrol og optagelse på sortsliste:
