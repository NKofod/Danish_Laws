 Den 17. januar 1984 undertegnedes på Danmarks vegne en i Geneve den 24.  

 maj 1983 udfærdiget konvention om oprettelse af en europæisk organisation til  

 udnyttelse af meteorologiske satellitter (»Eumetsat«).
 Konventionen og to dertil knyttede bilag har følgende ordlyd:
Konvention om oprettelse af en europæisk organisation til udnyttelse af  

 meteorologiske satellitter (»Eumetsat«) De stater, der er deltagere i denne konvention, SOM FINDER at:
- befolkningernes sikkerhed og en effektiv iværksættelse af talrige  

 menneskelige aktiviteter er afhængige af meteorologiske data og kræver  

 sikrere og hurtigere vejforudsigelser; - muligheden for at forbedre forudsigelserne i stor udstrækning beror på,  

 at meteorologiske observationer er tilgængelige såvel lokalt som globalt,  

 herunder sådanne, som vedrører fjerne og øde områder; - meteorologiske satellitter har vist deres egnethed og deres enestående  

 ydedygtighed til at supplere de jordbaserede observationssystemer særligt med  

 hensyn til permanent vejrovervågning samt udførelse og hurtig indsamling af  

 observationer over de mest utilgængelige dele af Jordens overflade; SOM BEMÆRKER at:
- Den meteorologiske Verdensorganisation har anbefalet sine medlemmer at  

 forbedre de meteorologiske databaser og kraftigt støttet planerne om at  

 udvikle og udnytte et globalt satellitobservationssystem for at bidrage til  

 »The World Weather Watch«; - det eksperimentelle Meteosatprogram, der varetages af Den europæiske  

 Rumorganisation, har vist Europas evne til at påtage sig sin del af ansvaret  

 for driften af et globalt satellitobservationssystem; SOM ERKENDER at:
- ingen national eller international organisation har planlagt nogen  

 ordning med henblik på forsyning af Europa med alle de meteorologiske  

 satellitdata, der er nødvendige til dækning af dets interesseområder; - de menneskelige, tekniske og finansielle ressourcer, som kræves for  

 aktiviteter i rummet, er af en størrelse, som overstiger de enkelte  

 europæiske landes muligheder; - det er ønskeligt at tilvejebringe en ramme for samarbejde mellem de  

 europæiske meteorologiske organisationer, der gør det muligt for dem at  

 påbegynde fælles aktiviteter under benyttelse af sådan rumteknologi, som kan  

 anvendes til meteorologisk forskning og vejrforudsigelser:
 ER BLEVET ENIGE OM FØLGENDE:
ARTIKEL 1 Oprettelse af Eumetsat 1. En europæisk organisation til udnyttelse af  

 meteorologiske satellitter, i det følgende benævnt »Eumetsat«,  

 oprettes herved.
 2. Medlemmerne af Eumetsat, i det følgende benævnt  

 »medlemsstater«, er de stater, der er deltagere i denne konvention  

 i henhold til bestemmelserne i artikel 15.2 eller 15.3.
3. Eumetsat har status som juridisk person.
Den har  

 især beføjelse til at indgå kontrakter, erhverve og afhænde løsøre og fast  

 ejendom samt være part i retslige handlinger.
 4. Eumetsats organer er Rådet og Direktøren.
5. Eumetsats hovedsæde skal foreløbig være beliggende  

 i Den europæiske Rumorganisations bygning i Paris.
Den endelige beslutning om  

 hovedsædets placering skal tages af Rådet i overensstemmelse med  

 bestemmelserne i artikel 5.2 (b) (viii) nedenfor.
 6. Eumetsats officielle sprog skal være engelsk og  

 fransk.
ARTIKEL 2 Formål 1. Eumetsat har til hovedformål at oprette,  

 vedligeholde og udnytte europæiske operationelle meteorologiske  

 satellitsystemer under størst mulig hensyntagen til anbefalingerne fra Den  

 meteorologiske Verdensorganisation.
 2. Definition af systemets indledende fase indeholdes  

 i bilag I.
 3. Under udførelsen af sine opgaver skal Eumetsat:
ARTIKEL 3 Samarbejde Eumetsat skal, for at opfylde sine formål, videst muligt og i  

 overensstemmelse med meteorologisk tradition, samarbejde såvel med  

 medlemsstaternes regeringer og nationale organisationer som med stater, der  

 ikke er medlemmer, og med statslige og ikke-statslige internationale  

 videnskabelige og tekniske organisationer, hvis virksomhed har tilknytning  

 til dens formål.
Eumetsat kan indgå aftaler med henblik herpå.
ARTIKEL 4 Rådet 1. Rådet er sammensat af højst to repræsentanter for  

 hver medlemsstat, hvoraf en bør være delegeret for sit lands meteorologiske  

 tjeneste.
Repræsentanterne kan under Rådets møder bistås af rådgivere.
2. Rådet vælger blandt sine medlemmer en formand og en  

 næstformand, der skal varetage deres hverv i to år og ikke kan genvælges mere  

 end en gang.
Formanden leder Rådets forhandlinger og har ingen beføjelser som  

 repræsentant for et medlemsland.
3. Rådet skal mødes til ordinær samling mindst en gang  

 hvert år.
Det kan afholde en ekstraordinær samling efter anmodning enten fra  

 formanden eller en tredjedel af medlemsstaterne.
Rådets samlinger afholdes i  

 Eumetsats hovedsæde, medmindre det træffer anden bestemmelse.
 4. Rådet kan oprette de hjælpeorganer og  

 arbejdsgrupper det anser for nødvendige til opfyldelse af Eumetsats formål.
 5. Rådet vedtager sin egen forretningsorden.
ARTIKEL 5 Rådets opgaver 1. Rådet har beføjelse til at træffe alle nødvendige  

 foranstaltninger til gennemførelse af denne konvention.
2. Rådet er især beføjet til, vedtage finansregulativet samt alle andre finansielle bestemmelser; 3. Hver medlemsstat har en stemme i Rådet.
En  

 medlemsstat kan imidlertid ikke afgive sin stemme i Rådet, hvis summen af  

 dens ubetalte bidrag fra tidligere år overstiger størrelsen af det for den  

 fastsatte bidrag for det indeværende finansår.
I så fald kan den pågældende  

 medlemsstat alligevel få tilladelse til at afgive stemme, såfremt to  

 tredjedeles flertal af alle stemmeberettigede medlemsstater finder, at  

 betalingsundladelsen skyldes forhold uden for dens kontrol.
Med henblik på at  

 afgøre, om der er opnået enstemmighed eller de nødvendige flertal, som kræves  

 i denne konvention, ses der bort fra medlemsstater, der ikke er  

 stemmeberettigede.
Udtrykket »tilstedeværende og stemmeafgivende medlemsstater«  

 betyder medlemsstater, der stemmer for eller imod.
Medlemsstater, der afstår  

 fra at stemme, skal betragtes som ikke stemmeafgivende.
4. For at der kan opnås belutningsdygtighed skal et  

 flertal af alle de stemmeberettigede medlemssater være til stede.
Rådet kan i  

 perioderne mellem sine møder træffe beslutning i hastende sager ved skriftlig  

 afstemning.
ARTIKEL 6 Direktøren 1. Direktøren skal være ansvarlig for gennemførelsen  

 af de beslutninger, der tages af Rådet, og for udførelsen af de opgaver, der  

 er tillagt Eumetsat.
Han skal være Eumetsats juridiske repræsentant og i  

 denne egenskab skal han underskrive aftaler, der er godkendt af Rådet,  

 ligesom kontrakter.
2. Direktøren skal virke i overensstemmelse med Rådets  

 direktiver.
Han skal især 3. Direktøren skal bistås af et sekretariat.
ARTIKEL 7 Sekretariatets personale 1. Bortset fra hvad der er bestemt i dette punkts  

 anden sætning, er sekretariatets personale underlagt det personaleregulativ,  

 som vedtages af Rådet i medfør af artikel 5.2 (b). Hvis  

 ansættelsesbetingelserne for en ansat ved sekretariatet ikke omfattes af  

 nævnte regulativ, skal disse følge gældende lov i det land, hvor den  

 pågældende person udfører sine opgaver.
 2. Personalet skal antages på grundlag af deres  

 kvalifikationer, under hensyntagen til Eumetsats internationale karakter.  

 Ingen stilling må forbeholdes statsborgere i en bestemt medlemsstat.
 3. Personale fra nationale organer i medlemsstaterne  

 kan ansættes af og stilles til rådighed for Eumetsat for en bestemt periode.
4. Rådet skal i overensstemmelse med artikel 5.2 (d)  

 godkende ansættelser og afskedigelser af personale i højere stillinger,  

 således som defineret i personaleregulativet.
Det øvrige personale ansættes  

 og kan afskediges af Direktøren i henhold til den bemyndigelse Rådet har  

 givet ham.
Direktøren er foresat hele sekretariatets personale.
5. Medlemsstaterne skal respektere den internationale  

 karakter af Direktørens og sekretariatspersonalets ansvar.
Under varetagelsen  

 af deres opgaver må Direktøren og personalet hverken søge eller modtage  

 direktiver fra nogen regering eller myndighed uden for Eumetsat.
ARTIKEL 8 Ansvar 1. Eumetsat giver ingen garanti med hensyn til de  

 tjenester og produkter, som ydes i overensstemmelse med denne konvention.
 2. Eumetsat, medlemsstaterne og deres funktionærer  

 eller andre ansatte, såvel som enhver repræsentant ved Eumetsats møder er,  

 når de handler under udøvelsen af deres funktioner og inden for deres  

 bemyndigelse, ikke ansvarlige over for nogen medlemsstat eller Eumetsat med  

 hensyn til tab eller skade, der skyldes nogen form for afbrydelse,  

 forsinkelse eller utilfredsstillende udførelse af de i medfør af bilag I til  

 denne konvention ydede tjenester.
3. Ingen medlemsstat er ansvarlig for de af Eumetsats  

 handlinger og forpligtelser, der er knyttet til oprettelsen af Eumetsats  

 rumsektor, bortset fra de tilfælde, hvor sådant ansvar følger af en traktat,  

 hvori den pågældende medlemsstat og den stat, der kræver erstatning, er  

 parter.
I så fald skal Eumetsat holde den pågældende medlemsstat skadesløs,  

 medmindre denne udtrykkeligt har påtaget sig et sådant ansvar.
Rådet skal  

 fastlægge fremgangsmåderne ved gennemførelsen af dette punkt.
ARTIKEL 9 Finansieringsprincipper 1. Eumetsats udgifter skal omfatte såvel udgifterne  

 til de tjenester, der ydes af kontrahenter og leverandører, som de nødvendige  

 udgifter for Eumetsats udførelse af de opgaver, der er pålagt den.
 2. Eumetsats udgifter skal dækkes af medlemsstaternes  

 finansielle bidrag og anden indkomst, der måtte tilfalde Eumetsat.
3. Hver medlemsstat betaler til Eumetsat et årligt  

 bidrag i konvertibel valuta, fastsat på grundlag af den i bilag II indeholdte  

 skala.
Betalingsmåden for så vidt angår bidragene fastsættes i  

 finansregulativet.
4. Dersom en medlemsstat ophører med at være deltager  

 i denne konvention eller hvis en stat i medfør af enten punkt 1 eller 2 i  

 artikel 16 tiltræder den efter datoen for dens ikrafttræden, skal Rådet  

 undersøge de heraf følgende konsekvenser og vedtage de nødvendige  

 forholdsregler.
Desuden kan bidragsskalaen i bilag II justeres på pro rata  

 basis.
 5. Finansregulativet skal fastsætte såvel den  

 fremgangsmåde, der skal anvendes, såfremt en medlemsstat ikke betaler sine  

 bidrag, som størrelsen af de ekstra gebyrer, der pålægges den medlemsstat,  

 som er i restance med sine bidrag.
 6. Rådet kan modtage frivillige bidrag enten i form af  

 kontante bidrag eller på anden måde, forudsat dette er foreneligt med  

 Eumetsats formål, virksomhed og principper.
ARTIKEL 10 Budgettet 1. Budgettet fastlægges i europæiske regneenheder  

 (ECU), således som disse er defineret i De europæiske Fællesskabers  

 finansreglement nr. 3180/78 af 18. december 1978.
 2. Finansåret løber fra 1. januar til 31. december.
3. Eumetsats årlige budget lægges for hvert finansårs  

 vedkommende før begyndelsen af dette år i overensstemmelse med de vilkår, der  

 er fastlagt i finansregulativet.
Indtægter og udgifter i budgettet skal  

 balancere.
 4. Rådet skal i overensstemmelse med artikel 5.2 (b)  

 vedtage budgettet for hvert finansår samt eventuelle tillægs- og  

 ændringsbudgetter.
 5. Rådets vedtagelse af budgettet skal omfatte:
 6. Hvis Rådet ikke har vedtaget budgettet ved  

 begyndelsen af et finansår, kan Direktøren hver måned indgå forpligtelser og  

 afholde udgifter inden for hvert budgetkapitel svarende til en tolvtedel af  

 bevillingerne i budgettet for det foregående finansår under forudsætning af,  

 at han ikke disponerer over bevillinger, der overstiger en tolvtedel af de  

 bevillinger, som er optaget i budgetforslaget.
 7. Medlemsstaterne skal hver måned på foreløbig basis  

 og i overensstemmelse med bidragsskalaen i bilag II betale de beløb, der er  

 nødvendige for at bringe punkt 6 i anvendelse.
 8. Enkelthederne vedrørende de finansielle  

 dispositioner og regnskabsbestemmelserne skal indføjes i finansregulativet,  

 som vedtaget af Rådet i medfør af artikel 5.2 (b).
ARTIKEL 11 Revision 1. Regnskabet over alle indtægter og udgifter i  

 budgettet og statusopgørelsen over Eumetsats aktiver og passiver skal ifølge  

 bestemmelserne i finansregulativet underkastes en årlig revision.
Revisorerne  

 skal hvert år forelægge Rådet en beretning om regnskabet.
 2. Direktøren skal give revisorerne enhver oplysning  

 og bistand, som er nødvendig for udførelsen af deres hverv.
 3. De nærmere bestemmelser om revisionen fastsættes af  

 Rådet.
ARTIKEL 12 Privilegier og immuniteter Eumetsat skal nyde de privilegier og immuniteter, der er nødvendige til  

 varetagelse af dens officielle opgaver, i overensstemmelse med en protokol,  

 som skal oprettes senere.
ARTIKEL 13 Manglende opfyldelse af forpligtelser En medlemsstat, som ikke opfylder sine forpligtelser ifølge denne  

 konvention, skal ophøre med at være medlem af Eumetsat, hvis Rådet bestemmer  

 dette i medfør af artikel 5.2 (b), og vedkommende stat deltager ikke i  

 afstemningen om dette spørgsmål.
Beslutningen træder i kraft ved udgangen af  

 det finansår, hvori den er truffet.
Bestemmelserne i pkt. 2 og 3 i artikel 18  

 finder anvendelse.
ARTIKEL 14 Tvister 1. Enhver tvist mellem to eller flere medlemsstater  

 eller mellem en eller flere medlemsstater og Eumetsat om fortolkningen af  

 denne konvention eller dens bilag, som ikke kan bilægges af eller gennem  

 Rådet, skal på begæring af en af parterne i tvisten henvises til en  

 voldgiftsret, medmindre parterne enes om at afgøre tvisten på anden måde.
2. Voldgiftsretten skal bestå af tre medlemmer.
Hver  

 part i tvisten skal udpege en voldgiftsmand inden for et tidsrum af to  

 måneder regnet fra datoen for modtagelsen af den anmodning, der er nævnt  

 ovenfor i punkt 1. De to første voldgiftsmænd skal inden for et tidsrum af  

 tre måneder regnet fra udpegelsen af den anden voldgiftsmand udpege en tredje  

 voldgiftsmand, som skal være voldgiftsrettens formand og som ikke kan være  

 statsborger i en stat, der er part i tvisten.
Hvis den ene af de to  

 voldgiftsmænd ikke er udpeget inden den fastsatte tidsfrist, udpeges han af  

 præsidenten for Den internationale Domstol eller, såfremt parterne ikke er  

 enige om at henvende sig til denne, af generalsekretæren for Den faste  

 Voldgiftsdomstol efter anmodning fra den ene af parterne.
Samme fremgangsmåde  

 anvendes, hvis formanden for voldgiftsretten ikke er blevet udpeget inden for  

 den fastsatte periode.
 3. Voldgiftsretten bestemmer hvor den skal træde  

 sammen og fastsætter sin egen procesordning.
4. Hver part afholder de udgifter, der vedrører den  

 voldgiftsmand, som den selv har udpeget, samt udgifterne i forbindelse med  

 dens deltagelse i rettens forhandlinger.
De udgifter, der vedrører  

 voldgiftsrettens formand, deles ligeligt mellem parterne i tvisten.
5. Voldgiftsrettens kendelse afsiges af et flertal af  

 dens medlemmer, der ikke kan afstå fra at stemme.
Denne kendelse er endelig  

 og bindende for alle parter i tvisten og kan ikke ankes.
Parterne skal  

 ufortøvet efterleve kendelsen.
Såfremt der opstår uenighed om kendelsens  

 mening eller rækkevidde, fortolker voldgiftsretten den efter anmodning fra en  

 af parterne i tvisten.
ARTIKEL 15 Undertegnelse, ratifikation og tiltrædelse 1. Denne konvention er åben for undertegnelse af de  

 stater, der deltog i konferencen for befuldmægtigede om oprettelse af en  

 europæisk organisation til udnyttelse af meteorologiske satellitter.
2. De nævnte stater bliver deltagere i denne  

 konvention enten - ved undertegnelse uden ratifikationsforbehold, acccept eller  

 godkendelse, eller - ved deponering af et ratifikations-, accept- eller  

 godkendelsesinstrument hos depositaren, såfremt konventionen er underskrevet  

 med forbehold af ratifikation, accept eller godkendelse.
3. Fra den dato denne konvention træder i kraft kan  

 enhver stat, der ikke deltog i den konference, som er nævnt i denne artikels  

 punkt 1, tiltræde konventionen efter en beslutning truffet af Rådet i  

 overensstemmelse med bestemmelserne i artikel 5.2 (a). En stat, der ønsker at  

 tiltræde denne konvention, skal underrette Direktøren herom, og denne skal  

 underrette medlemsstaterne om anmodningen senest tre måneder før den  

 forelægges Rådet til afgørelse.
Rådet fastsætter form og betingelser for den  

 pågældende stats tiltrædelse i overensstemmelse med artikel 5.2 (a).
 4. Ratifikations-, accept-, godkendelses- og  

 tiltrædelsesinstrumenter deponeres hos regeringen for Det schweiziske  

 Edsforbund, som kaldes »depositaren«.
ARTIKEL 16 Ikrafttræden 1. Denne konvention træder i kraft tres dage efter den  

 dag, da stater, hvis samlede bidrag ifølge skalaen i bilag II udgør mindst 85  

 % af det samlede bidragsbeløb, er blevet deltagere i konventionen i medfør af  

 artikel 15.2.
2. Dersom kravene for denne konventions ikrafttræden i  

 medfør af punkt 1 i denne artikel ikke er opfyldt 2 år efter den dag, da  

 konventionen blev fremlagt til undertegnelse, skal depositaren på det  

 tidligst mulige tidspunkt sammenkalde regeringerne for de stater, der har  

 undertegnet konventionen uden forbehold om ratifikation, accept eller  

 godkendelse eller som har deponeret ratifikations-, accept- eller  

 godkendelsesinstrumenter.
Disse regeringer kan da beslutte, at konventionen  

 kan træde i kraft imellem dem uanset bestemmelserne i punkt 1. Når de tager  

 en sådan beslutning, aftaler disse regeringer tidspunktet for ikrafttrædelsen  

 samt revisionen af den i bilag II gengivne bidragsskala.
 3. Efter at konventionen er trådt i kraft enten ifølge  

 punkt 1 eller punkt 2 i denne artikel, kan en stat, der har undertegnet  

 konventionen med forbehold om ratifikation, accept eller godkendelse, deltage  

 i Eumetsats møder uden stemmeret indtil deponeringen af dens ratifikations-,  

 accept- eller godkendelsesinstrument.
 4. For enhver stat, som efter tidspunktet for  

 konventionens ikrafttræden i medfør af enten punkt 1 eller punkt 2 i denne  

 artikel undertegner konventionen uden forbehold om ratifikation, accept eller  

 godkendelse eller som deponerer sit ratifikations-, accept- eller  

 godkendelsesinstrument, og for enhver stat, som tiltræder konventionen, skal  

 denne alt efter omstændighederne træde i kraft på dagen for den pågældende  

 stats undertegnelse eller på dagen for deponering af dens ratifikations-,  

 accept-, godkendelses- eller tiltrædelsesinstrument.
 5. Enhver af de i artikel 15.1 omhandlede stater, som  

 bliver deltager i konventionen, skal i fornødent omfang for sin andel i de  

 investeringer, som allerede er foretaget med henblik på at opbygge det i  

 bilag I beskrevne begyndelsessystem, yde en særlig betaling, der enten  

 beregnes på grundlag af dens bidragssats fastsat i bilag II eller fastsættes  

 af Rådet i medfør af artikel 5.2 (b). For enhver tiltrædende stat skal denne  

 særlige betaling indgå i de tiltrædelsesvilkår, der vedtages af Rådet i  

 medfør af artikel 5.2 (a).
ARTIKEL 17 Ændringer 1. Enhver medlemsstat kan foreslå ændringer i denne  

 konvention. Ændringsforslag sendes til Direktøren, som videresender dem til  

 de øvrige medlemslande senest tre måneder inden de skal behandles i Rådet.  

 Rådet behandler forslagene og kan ved en beslutning i medfør af artikel 5.2  

 (c) anbefale medlemsstaterne at godkende de foreslåede ændringer.
 2. De af Rådet anbefalede ændringer træder i kraft  

 tredive dage efter at konventionens depositar har modtaget samtlige  

 medlemsstaters skriftlige godkendelse.
 3. Rådet kan uanset bestemmelserne i artikel 5.2  

 b(iii) ved en beslutning i medfør af artikel 5.2 (a) ændre bilagene til denne  

 konvention, forudsat at ingen sådan ændring er i strid med konventionen, og  

 samtidig fastsætte tidspunktet for deres ikrafttræden for samtlige  

 medlemsstater.
ARTIKEL 18 Opsigelse 1. Efter at denne konvention har været i kraft i seks  

 år, kan enhver medlemsstat opsige den ved en meddelelse til konventionens  

 depositar.
Opsigelsen har virkning fra slutningen af det finansår, der følger  

 efter det år, i hvilket opsigelsen fandt sted.
 2. Efter at opsigelsen har fået virkning, skal den  

 pågældende stat fortsat være forpligtet til at indfri sin andel af  

 udgiftsdispositioner svarende til godkendte kontraktbemyndigelser, der  

 udnyttes såvel ifølge budgettet for det finansår, i hvilket opsigelsen fandt  

 sted, som ifølge tidligere budgetter.
 3. Den pågældende stat bevarer de rettigheder den har  

 erhvervet indtil den dato, da opsigelsen får virkning.
ARTIKEL 19 Opløsning 1. Eumetsat kan når som helst opløses af Rådet ved en  

 beslutning truffet i overensstemmelse med artikel 5.2 (a).
 2. Medmindre Rådet bestemmer andet ved en beslutning  

 truffet i overensstemmelse med artikel 5.2 (a), og idet en medlemsstat, der  

 har opsagt konventionen, ikke deltager i afstemningen om dette spørgsmål,  

 skal Eumetsat opløses, hvis bidragsstørrelsen som følge af en eller flere  

 medlemsstaters opsigelse af denne konvention i medfør af bestemmelserne i  

 artikel 18.1 for hver af de øvrige medlemsstater øges med mere end en  

 femtedel sammenlignet med den i bilag II fastsatte sats.
 3. I de forhold, der omfattes af pkt. 1 og 2, udpeger  

 Rådet en likvidationsmyndighed.
4. Aktiverne fordeles mellem de stater, der er  

 medlemmer af Eumetsat på tidspunktet for opløsningen forholdsmæssigt på  

 grundlag af de bidrag, der faktisk er indbetalt af dem fra det tidspunkt, da  

 de blev deltagere i denne konvention.
I tilfælde af underskud dækkes dette af  

 de samme stater i forhold til de bidrag, der er fastsat for det løbende  

 finansår.
ARTIKEL 20 Underretning Depositaren underretter signatarstaterne og tiltrædende stater om:
ARTIKEL 21 Registrering Når denne konvention træder i kraft, skal depositaren registrere den hos  

 generalsekretæren for De forenede Nationer i medfør af artikel 102 i De  

 forenede Nationers pagt.
BILAG I Systembeskrivelse 1. Generelt Det europæiske meteorologiske satellitsystem skal fortsætte det  

 føroperationelle Meteosat-program med geostationære satellitter.
Satellittens  

 angivne position er 0 længde.
Systemet vil bestå af en rumsektor og en  

 jordsektor.
Rumfartøjets udformning baseres på den tilsvarende for Meteosat.  

 Også jordsektoren udnytter den erfaring, der er opnået med det  

 føroperationelle Meteosat-program, og skal varetage sporing og kontrol af  

 rumfartøjet og den centrale databehandling.
2. Funktionel beskrivelse 2.1. Rumsektoren Satellitten udstyres til at bestride følgende funktioner:
 - Tage billeddata i tre spektrale områder, synlig, infrarødt atmosfæisk  

 vindue og infrarødt vanddampbånd.
 - Udsende billeder og andre data på to kanaler, der begge kan transmittere  

 digitalt eller analogt til brugerstationer.
 - Indsamle data, der sendes fra stationer på deres plads.
 - Fordele meteorologiske data til jordstationer.
2.2. Jordsektoren Jordsektoren varetager følgende opgaver, af hvilke de fleste må udføres  

 næsten omgående for at tilgodese meteorologiske krav:
 - Kontrol, overvågning og operationel anvendelse af en satellit i drift.
 - Mulighed for at kontrollere en anden satellit, der ikke er i drift.
- Modtagelse og forbehandling af billeddata.
Forbehandling er den  

 behandling, hvorved radiometriske og geometriske variationer i rådata  

 bestemmes og justeres.
Den vil som et minimum omfatte indbyrdes registrering  

 af de forskellige kanaler, kalibrering af det infrarøde atmosfæriske vindue  

 samt billedlokalisering.
 - Udsendelse af forbehandlede billeder til primære (PDUS) og sekundære  

 (SDUS) brugerstationer.
 - Udsendelse via satellitter af forskellige data, herunder administrative  

 meddelelser og kort leveret af meteorologiske tjenester.
- Udsendelse af billeder fra andre meteorologiske satellitter. - Indsamling og begrænset behandling samt udsendelse af meddelelser fra  

 placerede målestationer (Dataindsamlingsplatforme (DCP)). Udsendelsen af  

 disse meddelelser vil omfatte materiale fra det globale meteorologiske  

 telekommunikationssystem og transmission via satellitten til brugerstationer.  

 (Disse transmissioner vil være en forøgelse af de øvrige udsendelser, der er  

 anført i dette afsnit).
 - Uddragning af kvantitative meteorologiske data, herunder vindvektorer;  

 andre data, som er nødvendige for den operationelle meteorologi, såsom havets  

 overfladetemperatur, fugtigheden i den øvre troposfære, skymængde og skyhøjde  

 og et sæt data egnede til klimatologiske formål.
 - Arkivering i digital form af alle tilgængelige billeder mindst fem  

 måneder tilbage i tiden samt permanent arkivering af alle de fremstillede  

 udviklede meteorologiske informationer.
 - Arkivering på fotografisk film af mindst to komplette disk-billeder hver  

 dag.
 - Fremtagelse af arkiveret information.
 - Fremstilling og fordeling af dokumentation, herunder billedkatalog og en  

 systemhåndbog for brugere.
 - Kvalitetskontrol af produkter og udsendelser.
3. Den tekniske funktion 3.1. Rumsektoren Den detaljerede specifikation for rumfartøjets funktioner fastsættes af  

 Rådet, men den vil ikke blive ringere end specifikationen for de  

 føroperationelle Meteosat-satellitter med den undtagelse, at udstyret til  

 »opkaldende« dataindsamlingsplatforme ved hjælp af en speciel  

 nedadrettet forbindelse vil blive udeladt.
 Følgende forbedringer påregnes:
- Forlænget levetid med hensyn til elektrisk kraft og drivmiddel. - Forbedret pålidelighed for så vidt angår radiometer og elektronisk udstyr.
 - Vanddampkanalen skal bringes op på samme standard med hensyn til  

 udformning og præstationer som de to andre kanaler; støj (interferens) skal  

 reduceres.
 - Samtidig anvendelse af den infrarøde vindueskanal, vanddampkanalen og  

 begge de synlige kanaler.
 - Kalibrering af vanddampkanalen »i rummet«.
 - Temperaturkontrol af det sorte kalibreringslegeme.
 - Ændring af transponderen således at det foruden de føroperationelle  

 Meteosat-funktioner bliver muligt at udsende digitale data til jordstationer.
3.2. Jordsektoren Den tekniske udførelse af de funktioner, der er opregnet i 2.2, skal  

 mindst være på højde med det føroperationelle system.
Systemet vil imidlertid  

 blive moderniseret for at forbedre pålideligheden og reducere omkostningerne.
4. Overgangsaktiviteter Drift af det eksisterende system, herunder Meteosat F1 og F2 og  

 satellitten P2 (hvis denne opsendes inden for rammerne af det  

 føroperationelle program), vil ligeledes blive omfattet af det operationelle  

 program fra den 24. november 1983 at regne.
5. Tidsplan for opsendelser 5.1. Det operationelle program omfatter indkøb af komponenter og bygning  

 af de enkelte dele, der er nødvendige til tre nye satellitter (MO1, MO2, MO3)  

 og en i reserve.
 Der vil kun blive benyttet et enkelt monteringshold, og satellitterne vil  

 blive færdiggjort en ad gangen.
 MO1 vil blive opsendt, når den er færdig, i princippet i første halvår af  

 1987.
 MO2 opsendes halvandet år senere, i princippet i andet halvår af 1988.
 MO3 opsendes i princippet i sidste del af 1990.
 Tidspunktet for den sidste opsendelse kan forskydes, afhængigt af  

 programmets udvikling og opsendelsesmulighederne på det tidspunkt, da  

 afgørelsen skal træffes.
 Der vil blive tegnet forsikring for opsendelserne af MO1 og MO2 for at  

 give mulighed for bygning af en ekstra satellit, hvis dette viser sig  

 nødvendigt.
5.2. Det maksimale beløb, der er anført i bilag II, forudsætter, at alle  

 opsendelser sker som dobbeltopsendelser med ARIANE.
Rådet kan ved en  

 enstemmig vedtagelse beslutte at benytte en enkeltopsendelse, hvis programmet  

 gør dette nødvendigt.
6. Programmets varighed Det forventes, at de operationelle satellitter, som bliver resultatet af  

 det foreløbige opsendelsespogram, kan udnyttes i 81/2 år regnet fra  

 opsendelsen af MO1 i 1986-87. Herudover bliver der tale om  

 overgangsaktiviteter ved benyttelse og drift af de eksisterende satellitter  

 (F1, F2, P2), der er til rådighed i perioden fra den 24. november 1983 indtil  

 opsendelsen af MO1 i 1986-87. Programmets forventede fulde varighed er 121/2  

 år regnet fra begyndelsen af 1983 til medio 1995.
BILAG II I.
Total omkostningsramme Den totale omkostningsramme for begyndelsessystemet, således som det er  

 beskrevet i bilag I, er beregnet til 400 millioner regneenheder (MAU) (medio  

 1982-priser og 1983-omregningskurser) i tidsrummet 1983 til 1995, der  

 fordeles således:
- Maksimalbeløb for Rumfartsorganisationens udgifter : 378 MAU - Eumetsats sekretariat - (10 1/2 år) : 10 MAU - Eumetsat margin for uforudsete udgifter : 12 MAU II.
Bidragsskala.
 Medlemsstaterne bidrager til Eumetsats udgifter i henhold til følgende  

 bidragsskala:
 TIL BEKRÆFTELSE HERAF har undertegnede befuldmægtigede, der er behørigt  

 bemyndigede dertil, underskrevet denne konvention.
UDFÆRDIGET i Geneve den fireogtyvende maj nittenhundrede og treogfirs på  

 engelsk og fransk, idet begge tekster har samme gyldighed, i et enkelt  

 originaleksemplar, som deponeres i arkivet hos Det schweiziske Edsforbunds  

 regering, der sender bekræftede kopier til samtlige stater, som undertegner  

 og tiltræder konventionen.
Konventionen trådte i kraft den 19. juni 1986 for  

 Danmark og følgende andre lande: Belgien, Finland, Frankrig, Irland, Italien,  

 Nederlandene, Norge, Schweiz, Spanien, Storbritannien, Sverige, Tyrkiet og  

 Forbundsrepublikken Tyskland (inkl.
Land Berlin).
