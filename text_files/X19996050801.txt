Tilførsel af aktiver Afgørelser fra Ligningsrådet Emne:
 Fusionsskatteloven § 15 c om skattefri tilførsel af  

 aktiver.
LR af 29/9 1998, 99/98-4314-00197 Resume:
Ligningsrådet gav tilladelse til, at tre selskabers  

 ideelle ejerandele i et kommanditselskab skattefrit kunne tilføres et  

 nystiftet selskab, jf. fusionsskattelovens § 15 c, idet samtlige andele i  

 kommanditselskabet blev overdraget til et nystiftet selskab.
Tilladelsen blev  

 gjort betinget af, at to passivposter, i form af skyldig udlodning og  

 mellemregning til de indskydende selskaber, udgik af åbningsbalancen  

 for det modtagne selskab, idet vederlag udelukkende måtte ske i form af  

 aktier.
 Reference:
FUL § 15 x LV 1997 S.D.3.1.1 LV  1997 S.D.3.2 Selskaberne A, B og C anmodede Ligningsrådet om  

 tilladelse til skattefri tilførsel af aktiver, jf.
Fusionsskattelovens  

 § 15 c.
 De tre selskaber havde ikke anden aktivitet end ejerskab i  

 kommanditselskabet K, og ønskede at tilføre deres respektive  

 ejerandele i K til et nystiftet selskab D.
Ejerforholdet var fordelt på den måde, at  

 selskaberne A, B og C i fællesskab ejede selskabet K.
Selskaberne A og  

 C havde en ideel ejerandel på henholdsvis 5% og 56%, og var begge  

 kommanditister, mens B med en ejerandel på 39% var komplementar.
 Deltagerne ønskede at udvide virksomhedens  

 aktivitet, således at den aktivitet som K beskæftigede sig med,  

 skulle udvides til en række andre lande.
 Man ønskede at etablerer driftselskaber i udlandet,  

 som alle skulle være ejet af et 100% ejet dansk holdingsselskab, dels  

 af medarbejdere ansat i det udenlandske driftselskab.
Af hensyn til den fremtidige koncernstruktur  

 ønskede selskaberne A, B og C at tilføre deres ideelle  

 ejerandele i K til et nystiftet selskab D.
Efter tilførslen skulle  

 selskaberne A og C overdrage deres aktier i det nystiftede selskab D til  

 selskabet B, som herefter ville være 100% ejer af det nystiftede  

 selskab D.
Det fremgik af det forelagte materiale, at de indskydende  

 selskaber modtog aktier svarende til deres hidtidige ejerandel i K.
Endvidere  

 fremgik det af åbningsbalancen for det modtagne selskab D, at selskabet  

 havde en gæld til selskaberne A, b og C betegnet som udlodning, samt en  

 mellemregning med selskabet C.
 Tilladelse til skattefri tilførsel af aktiver er  

 betinget af, at et selskab uden at være opløst tilfører  

 den samlede eller en eller flere grene af sin virksomhed til et andet  

 selskab.
 Som udgangspunkt udgør kapitalandele i form af  

 aktier, anparter og ideelle andele i interessentskaber og kommanditselskaber  

 ikke en virksomhed eller en gren af en virksomhed.
 For så vidt angår andele i et K/S, kan dette  

 udgangspunkt dog fraviges, såfremt alle  andele i det  

 pågældende K/S bliver overført til et allerede  

 eksisterende eller nystiftet anparts- eller aktieselskab.
 Yderligere er det en betingelse for anvendelsen af  

 fusionsskattelovens regler om skattefri tilførsel af aktiver, at der  

 udelukkende sker vederlæggelse i form af aktier eller anparter i det  

 modtagne selskab.
 På baggrund af ovenstående gav  

 Ligningsrådet tilladelse til skattefri tilførsel af aktiver med  

 vilkår om, at de to passivposter betegnet som henholdsvis udlodning og  

 mellemregning udgik.
