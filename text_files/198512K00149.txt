Nr LSF 149 Forslag til Lov om ændring af lov om dagpenge ved sygdom eller fødsel  

 (Ændrede reguleringsbestemmelser) Fremsat af socialministeren § 1 I lov om dagpenge ved sygdom eller fødsel, jfr. lovbekendtgørelse nr.
81 af 5. marts 1984, som ændret bl.a. ved lov nr. 240 af 23. maj 1984 og senest ved lov nr. 261 af 6. juni 1985, foretages følgende ændringer:
 1. I § 10, stk. 5, 3. pkt., ændres »1986« til: »1987«.
 2. I § 10, stk. 5, indsættes som 4. pkt.:
»Den 1. april 1986 tillægges beregningsgrundlaget, således som det er opreguleret den 1. oktober 1982, 48 kr.« 3. I § 24, stk. 5, 3. pkt., ændres »1986« til: »1987«.
 4. I § 24, stk. 5, indsættes som 4. pkt.:
»Den 1. april 1986 tillægges beregningsgrundlaget, således som det er opreguleret den 1. oktober 1982, 48 kr.« § 2 Loven træder i kraft den 1. april 1986.
Oprindeligt fremsat lovforslag Blad nr 447 § 1 I lov om dagpenge ved sygdom eller fødsel, jfr. lovbekendtgørelse nr.
81 af 5. marts 1984, som ændret bl.a. ved lov nr. 240 af 23. maj 1984 og senest ved lov nr. 261 af 6. juni 1985, foretages følgende ændringer:
 1. I § 10, stk. 5, 3. pkt., ændres »1986« til: »1987«.
 2. I § 10, stk. 5, indsættes som 4. pkt.:
»Den 1. april 1986 tillægges beregningsgrundlaget, således som det er opreguleret den 1. oktober 1982, 48 kr.« 3. I § 24, stk. 5, 3. pkt., ændres »1986« til: »1987«.
 4. I § 24, stk. 5, indsættes som 4. pkt.:
»Den 1. april 1986 tillægges beregningsgrundlaget, således som det er opreguleret den 1. oktober 1982, 48 kr.« § 2 Loven træder i kraft den 1. april 1986.
BEMÆRKNINGER TIL LOVFORSLAGET Almindelige bemærkninger Lov nr. 262 af 7. juni 1972 om dagpenge ved sygdom eller fødsel (Folketingstidende 1971-72, sp. 3653, 4599, 6643 og 6887; tillæg A, sp. 7297; tillæg B, sp. 2509 og 2753; tillæg C, sp. 737) er bekendtgjort ved lovbekendtgørelse nr. 81 af 5. marts 1984 og senest ændret ved lov nr. 261 af 6. juni 1985. Der er fremsat forslag til lov om ændring af lov om dagpenge ved sygdom eller fødsel (Ændringer som følge af indførelse af delpension).
 Forslaget har ingen indflydelse på nuværende forslag.
Ved lov nr. 571 af 27. oktober 1982 vedtog folketinget at lade pristalsreguleringen af dagpengenes højeste beløb, jfr. lovens § 10, stk. 5, bortfalde på grundlag af reguleringspristallet fra 1.
 januar 1983 til og med 1. januar 1985.
Ved lov nr. 240 af 23. maj 1984 blev bortfaldet af pristalsreguleringen videreført indtil 1. april 1986. Det højeste dagpengebeløb har således været uændret siden oktober 1982.
Dagpengenes højeste beløb udgør således til og med 1. april 1986 2.008 kr. om ugen.
Ved folketingsbeslutning af 12. december 1985 blev regeringen opfordret til inden den 1. februar 1986 at fremsætte lovforslag om regulering af dagpenge- og efterlønssatserne med 2 pct. den 1.
 april 1986.
Som følge heraf foreslås, at dagpengemodtagere får tillagt beregningsgrundlaget for dagpengenes højeste beløb 48 kr. om ugen den 1. april 1986.
Samtidig foreslås, at bortfaldet af pristalsreguleringen af beregningsgrundlaget for dagpengenes højeste beløb videreføres yderligere 1 år indtil 1. oktober 1987.
 Forslaget indebærer, at dagpengenes højeste beløb med virkning fra 1.
april 1986 og indtil 1. oktober 1987 udgør 2.052 kr. om ugen, således at det højeste beløb for syge- og barseldagpenge som hidtil følger det højeste beløb for arbejdsløshedsdagpenge.
Der er ikke hermed taget stilling til, hvorledes den fremtidige regulering af syge- og barseldagpenge skal ske.
Når udvalget, der skal komme med forslag til et forbedret finansieringssystem for arbejdsløshedsforsikringen, har afgivet betænkning i efteråret 1986, vil regeringen tage stilling til, hvorledes den finder, at den fremtidige regulering af arbejdsløshedsdagpenge- og efterlønssatserne skal ske.
I tråd hermed vil der blive taget stilling til den fremtidige regulering af syge- og barseldagpengesatsen.
Økonomiske og administrative konsekvenser De økonomiske konsekvenser ved at gennemføre forslaget anslås til 86 mill. kr. på årsbasis.
I 1986 bliver merudgiften 3/4 heraf eller 64,5 mill. kr.
Staten refunderer kommunerne 75 pct. af udgifterne til dagpenge.
Udgiftsfordelingen i 1986 bliver derfor ca. 48,5 mill. kr. til staten og ca. 16 mill. kr. til kommunerne.
Herudover vil forslaget have afledede økonomiske konsekvenser for anden lovgivning, herunder især for kontanthjælp efter bistandsloven, hvor merudgiften anslås til 5-6 mill. kr. i 1986.
Vedtages lovforslaget om ændring af bistandsloven (Ændring af kontanthjælpsregler m.v.), som socialministeren har fremsat den 13. december 1985, vil reguleringen af dagpengene ikke medføre merudgifter til kontanthjælp i 1987 og de følgende år, da dagpengeloftet i givet fald vil blive ophævet som grænse for kontanthjælp.
Forslaget skønnes ikke at medføre administrative konsekvenser for det offentlige.
Bemærkninger til forslagets enkelte bestemmelser Til § 1 Til nr. 1 Efter lovens § 10, stk. 5, pristalsreguleres beregningsgrundlaget for dagpengenes højeste beløb den 1. april og den 1. oktober på grundlag af reguleringspristallet for henholdsvis nærmest forudgående januar og juli måned.
Pristalsreguleringen har dog været suspenderet fra januar 1983, og den er efter de gældende bestemmelser suspenderet til og med regulering på grundlag af reguleringspristallet for januar 1986. Det foreslås, at suspensionen videreføres yderligere 1 år til og med januar 1987.
Til nr. 2 I overensstemmelse med folketingsbeslutningen om forhøjelse af dagpenge- og efterlønssatserne med 2 pct. pr. 1. april 1986 foreslås det, at beregningsgrundlaget for dagpengenes højeste beløb tillægges 48 kr. om ugen.
Maksimumssatsen for dagpengemodtagere vil herefter udgøre 2.052 kr. om ugen.
Til nr. 3 og 4 Der henvises til de almindelige bemærkninger.
BILAG I dette bilag er (markeret med --/ og /-- ) indsat gældende formulering af de bestemmelser, der berøres af lovforslaget 1. I § 10, stk. 5, 3. pkt., ændres »1986« til: »1987«.
 2. I § 10, stk. 5, indsættes som 4. pkt.:
»Den 1. april 1986 tillægges beregningsgrundlaget, således som det er opreguleret den 1. oktober 1982, 48 kr.« --/ § 10. Dagpengene udgør 90 pct. af indtægtsgrundlaget efter § 9 og beregnes  

 for en uge ad gangen.
 Stk. 2. Dagpengene for en udbetalingsperiode afrundes til nærmeste hele  

 kronebeløb.
Stk. 3. Dagpenge, der udbetales af en arbejdsgiver, kan pr. uge ikke  

 udgøre mere end et højeste beløb, der fastsættes for et halvt år ad gangen  

 med virkning fra den 1. april eller 1. oktober, såfremt disse datoer falder  

 på en mandag og ellers fra den mandag, der ligger nærmest den 1. april eller  

 1. oktober.
Beløbet svarer til 90 pct. af beregningsgrundlaget, jfr. stk.  

 4-6. Beløbet afrundes til nærmeste hele kronebeløb.
 Stk. 4. Beregningsgrundlaget for dagpengenes højeste beløb udgør 1.767 kr.  

 om ugen.
Stk. 5. Den 1. april og 1. oktober dyrtidsreguleres beregningsgrundlaget  

 for dagpengenes højeste beløb på grundlag af reguleringspristallet for  

 henholdsvis nærmest forudgående januar og juli måned.
Reguleringen sker med  

 24 kr. om ugen for de første 3 points udsving ud over 100 og derefter med 36  

 kr. om ugen for hver fulde 3 points udsving.
Den pristalsregulering af  

 beregningsgrundlaget, der skal finde sted efter reguleringspristallet for  

 januar 1983 og følgende reguleringspristal til og med reguleringspristallet  

 for januar 1986, bortfalder.
Stk. 6. Beregningsgrundlaget efter stk. 4 reguleres tillige procentvis  

 hver 1. oktober på grundlag af forskellen i procent med to decimaler mellem  

 den af Danmarks Statistik offentliggjorte timefortjeneste for arbejdere inden  

 for håndværk og industri i hele landet i det nærmest forudgående januar  

 kvartal og timefortjenesten i januar kvartal 1980. I timefortjenesten  

 medtages hverken dyrtidstillæg, der er givet efter januar kvartal 1980, eller  

 andre tillæg.
Reguleringen, der skal foretages på grundlag af den nævnte  

 timelønsfortjeneste for januar kvartal 1983 og januar kvartal de følgende år,  

 bortfalder.
 Stk. 7. Chefen for sikringsstyrelsen fastsætter særlige regler for  

 udbetaling af dagpenge, der beregnes efter de regler, der er fastsat efter §  

 9, stk. 2.
 Stk. 8. Udbetaler arbejdsgiveren løn under sygdom med et beløb, der  

 overstiger de dagpenge, som beregnes efter stk. 1-7, bortfalder dagpengene.  

 Er lønnen mindre end de beregnede dagpenge, skal det manglende beløb  

 udbetales som supplement til lønnen.
/-- 3. I § 24, stk. 5, 3. pkt., ændres »1986« til: »1987«.
 4. I § 24, stk. 5, indsættes som 4. pkt.:
»Den 1. april 1986 tillægges beregningsgrundlaget, således som det er opreguleret den 1. oktober 1982, 48 kr.« --/ § 24. Dagpengene udgør 90 pct. af den dagpengegivende indtægt og beregnes  

 for en uge ad gangen.
 Stk. 2. Dagpengene for en udbetalingsperiode afrundes til nærmeste hele  

 kronebeløb.
Stk. 3. Dagpengene kan pr. uge ikke udgøre mere end et højeste beløb, der  

 fastsættes for et halvt år ad gangen med virkning fra den 1. april eller 1.  

 oktober, såfremt disse datoer falder på en mandag og ellers fra den mandag,  

 der ligger nærmest den 1. april eller 1. oktober.
Beløbet svarer til 90 pct.  

 af beregningsgrundlaget, jfr. stk. 4-6. Beløbet afrundes til nærmeste hele  

 kronebeløb.
 Stk. 4. Beregningsgrundlaget for dagpengenes højeste beløb udgør 1.767 kr.  

 om ugen.
Stk. 5. Den 1. april og 1. oktober pristalsreguleres beregningsgrundlaget  

 for dagpengenes højeste beløb på grundlag af reguleringspristallet for  

 henholdsvis nærmeste forudgående januar og juli måned.
Reguleringen sker med  

 24 kr. om ugen for de første fulde 3 points udsving ud over 100 og derefter  

 med 36 kr. om ugen for hver fulde 3 points udsving.
Den pristalsregulering af  

 beregningsgrundlaget, der skal finde sted efter reguleringspristallet for  

 januar 1983 og følgende reguleringspristal til og med reguleringspristalet  

 for januar 1986, bortfalder.
Stk. 6. Beregningsgrundlaget efter stk. 4 reguleres tillige procentvis  

 hver 1. oktober på grundlag af forskellen i procent med to decimaler mellem  

 den af Danmarks Statistik offentliggjorte timefortjeneste for arbejdere inden  

 for håndværk og industri i hele landet i det nærmeste forudgående januar  

 kvartal og timefortjenesten i januar kvartal 1980. I timefortjenesterne  

 medtages hverken dyrtidstillæg, der er givet efter januar kvartal 1980, eller  

 andre tillæg.
Reguleringen, der skal foretages på grundlag af den nævnte  

 timelønsfortjeneste for januar kvartal 1983 og januar kvartal de følgende år,  

 bortfalder.
 Stk. 7. Beløb, der beregnet for en uge er mindre end 10 pct. af  

 dagpengenes højeste beløb, udbetales ikke.
Stk. 8. Hvis dagpengene sammen med andre løbende kontantydelser, der  

 udbetales i anledning af sygefraværet, overstiger den dagpengegivende  

 indtægt, nedsættes dagpengene eller refusionen til arbejdsgiveren med det  

 overskydende beløb.
Ved nedsættelse af dagpengene ses dog bort fra sociale  

 pensioner, offentlig hjælp samt supplement til dagpengene fra faglige  

 sygelønsfonds o.l. til dækning af det aktuelle løntab.
 Stk. 9. I forbindelse med udbetaling af dagpenge, der ikke sker på en  

 arbejdsgivers vegne, medregnes dagpenge eller løn under sygdom, graviditet og  

 barsel vedrørende andre arbejdsforhold og dagpenge fra en frivillig sikring  

 efter kapitel 11 ved opgørelsen efter stk. 3.
