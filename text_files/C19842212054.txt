(Til amtskommunerne, Københavns og  

 Frederiksberg kommuner samt rektorerne og forstanderne for samtlige  

 hf-kurser.) I bekendtgørelse nr. 305 af 3. juni 1984 om fagene til højere  

 forberedelseseksamen § 3, 14 og 15 er det for fagene dansk, kemi og fysik  

 anført, at konferencetimer benyttes af lærer og studerende til  

 individualiseret vejledning i alle fagets discipliner.
I faget dansk placeres konferencetimerne på 2-årige kurser med en time  

 ugentligt i alle fire semestre.
På enkeltfagskurser afholdes 65  

 konferencetimer til et undervisningsforløb.
I faget kemi afholdes konferencetimer på 2-årige kurser i et omfang  

 svarende til 1/2 time ugentligt i to semestre.
På enkeltfagskurser afholdes  

 16 konferencetimer til et undervisningsforløb.
I faget fysik afholdes på 2-årige kurser en ugentlig konferencetime i 2.  

 semester og i 3. og 4. semester timer af et omfang svarende til 1/2 ugentlig  

 time.
På enkeltfagskurser afholdes 32 konferencetimer til et  

 undervisningsforløb.
Det forudsættes, at konferencetimerne skemalægges og bekendtgøres for de  

 studerende.
Hvor timetallet ikke er anført som ugentlige timer, forudsættes  

 det videre, at konferencetimerne placeres med en rimelig fordeling over  

 undervisningsforløbet.
 P.d.v.
