 I medfør af § 1, stk. 2, § 4, nr. 18, jfr. § 6, i lov om tilsyn med skibe,  

 jfr. lovbekendtgørelse nr. 336 af 31. august 1965, fastsætter  

 handelsministeriet efter samråd med sundhedsstyrelsen hermed følgende:
 ALMINDELIGE BESTEMMELSER.
§ 1.  Definitioner.
Idenne bekendtgørelse skal de  

 nedenstående udtryk anses defineret eller nærmere bestemt på følgende måde:
 FISKESKIB: Skib, der er forsynet med fiskericertifikat.
 OPHOLDSRUM: Indbefatter såvel soverum som spiserum og rum for sanitære  

 installationer.
 OFFICERER: Styrmænd, maskinmestre, telegrafister, bedstemænd og andre  

 medlemmer af den overordnede besætning, føreren undtaget.
 SKIBSMANDSKABET eller MANDSKABET: Omfatter enhver person, der er  

 beskæftiget om bord, bortset fra føreren.
 STÅL: Omfatter også jern og tilsvarende godkendte materialer.
 SØGÅENDE SKIB: Skib, der ikke udelukkende benyttes i indsøer, vandløb,  

 havne eller helt indelukkede farvande.
 TONS: Registertons brutto angivet i skibets målebrev.
 MASKINRUM: Rum for fremdrivningsmaskineriet samt det eventuelt hertil  

 hørende kedelrum.
 DIREKTORATET: Direktoratet for statens skibstilsyn.
 GODKENDT: Godkendt af direktoratet.
§ 2.  ANVENDELSESOMRÅDE.
De i denne bekendtgørelse  

 indeholdte forskrifter kommer, hvor intet andet er bestemt og med de nedenfor  

 nævnte undtagelser, til anvendelse på alle søgående fiskeskibe på 15 tons  

 eller derover, hvis køl er lagt eller som er på et tilsvarende  

 konstruktionsstadium på eller efter den 1. juli 1971, eller som efter  

 nærværende bekendtgørelses ikrafttræden er indført fra udlandet.
Stk. 2.  Andre søgående fiskeskibe af den nævnte  

 størrelse skal, når de undergår større reparationer - bortset fra  

 reparationer efter havari - hvorved opholdsrum i væsentligt omfang berøres, i  

 videst mulig udstrækning bringes til at opfylde bekendtgørelsens forskrifter,  

 idet der herved tages hensyn til reparationens omfang og skibets påtænkte  

 anvendelse som fiskeskib.
Så snart reparationens omfang er kendt, og inden  

 denne påbegyndes, skal der rettes henvendelse til direktoratet, jfr. dog §  

 18, stk. 3, til opnåelse af dettes afgørelse af, i hvilken udstrækning  

 bekendtgørelsens forskrifter skal opfyldes.
§ 3.  GODKENDELSE.
For alle nybygninger på 75 tons og  

 derover såvel som for skibe af nævnte størrelse, der indføres fra udlandet,  

 skal der på tidligst mulige tidspunkt til direktoratet, jfr. dog § 18, stk.  

 3, indsendes til godkendelse 3 eksemplarer af tegninger visende  

 opholdsrummenes beliggenhed, indretning og udstyr m. v. ledsaget af nærmere  

 oplysninger om skibets omtrentlige bruttotonnage og maskineriets hestekraft,  

 sanitære installationer, ventilation, belysning, opvarmning, det for skibets  

 begærede fartsområde, mandskabets antal og fordeling efter kategorier samt  

 om, til hvilken art fiskeri skal indrettes og anvendes.
 Stk. 2.  Endvidere skal der vedrørende enhver ændring af  

 opholdsrum i skibe på 75 tons og derover på tilsvarende måde indsendes  

 tegninger i 3 eksemplarer med de nødvendige oplysninger til godkendelse.
 OPHOLDSRUM.
§ 4.  ANBRINGELSE OG BYGNING.
Opholdsrum skal være  

 anbragt enten under dæk eller i solide og tætte opbygninger, og adgangen til  

 dem i forhold til andre rum skal frembyde tilstrækkelig sikkerhed,  

 beskyttelse mod vejr og sø samt isolation mod varme og kulde, utilbørlig støj  

 og uddunstninger fra andre rum.
 Stk. 2.  I skibe på 75 tons og derover må opholdsrum  

 ikke anbringes foran kollisionsskoddet og må ikke anbringes under et dæk  

 beliggende under den dybeste vandlinje, skibet kan komme til at sejle ved.  

 Soverum skal så vidt muligt anbringes midtskibs eller agter.
Stk. 3.  Opholdsrum skal i nødvendigt omfang være  

 forsynet med nødudgange.
Fra hvert apteringsafsnit skal der findes mindst 2  

 udgange til det fri.
Stk. 4.  Fra soverum og spiserum må der ikke være  

 direkte adgang til fælles toiletter, baderum, vaskerum, maskinrum, lastrum,  

 lamperum, rum til opbevaring af maling, kabelrum, tørrerum eller lignende  

 rum.
Den del af et skod, der adskiller sådanne rum fra soverum, samt  

 udvendige skodder skal være forsvarligt udført af stål eller andet godkendt  

 materiale og skal være vand- og gastætte.
Hvis der fra samme gang er indgang  

 til såvel soverum som maskinrum, skal døren til maskinrummet være af stål  

 samt selvlukkende.
Stk. 5.  Hvis ståldæk eller stålskodder i opholdsrum  

 danner top eller side i en olietank, skal disse belægges med et ikke  

 brændbart materiale af mindst 40 mm tykkelse.
I opholdsrum må ikke anbringes  

 mandehuller eller andre åbninger til olietanke.
Stk. 6.  Udvendige skodder og skibssider, der afgrænser  

 opholdsrum, skal være isoleret med mindst 50 mm isoleringsmateriale.
Skodder  

 mellem opholdsrum og maskinrum eller lastrum skal i stålskibe være af stål.
I  

 træskibe kan de være bygget af to lag træ med 2 lag filt eller lignende  

 imellem eller af 60 mm træ med beklædning af isoleringsplader.
Stk. 7.  Der skal drages omsorg for at tilvejebringe  

 beskyttelse mod varmepåvirkninger fra damp- og/eller varmtvandsrør i sove- og  

 spiserum.
Hvor opholdsrum eller gange, der fører til opholdsrum, støder op  

 til kabysrum, maskinrum eller casinger, hvor temperaturforskellen mellem  

 rummene er særlig stor, skal der sørges for god isolation mellem rummene.
Dør  

 mellem kabysrum og spiserum kan tillades under forudsætning af, at den  

 udføres af brandhæmmende materiale; det samme gælder en serveringslem.
 Stk. 8.  I opholdsrum skal alt stål (spanter,  

 skibssider, dæk og dæksbjælker m. v.) beklædes med træ eller tilsvarende  

 materiale.
 Stk. 9.  Udsatte ståldæk over opholdsrum og gange skal  

 enten på oversiden være beklædt med træ af ikke under 45 mm tykkelse eller på  

 over- eller undersiden være beklædt med andet materiale, der giver en lige så  

 effektiv isolation.
 Stk. 10.  Såfremt ankerkæder føres gennem et opholdsrum,  

 skal de omsluttes af vandtætte stålrør eller -kasser af rigelig størrelse.
Stk. 11.  Indvendig træbeklædning eller anden beklædning  

 skal være af godkendt materiale, hvis overflade er let at holde ren.
Der må  

 ikke anvendes pløjede brædder eller nogen anden form for konstruktion, der  

 kan give livsbetingelser for skadedyr.
 Stk. 12.  Dørken i mandskabets opholdsrum skal være af  

 godkendt materiale og konstruktion og skal have en overflade, der er  

 uimodtagelig for fugt og let at holde ren.
 Stk. 13.  Hvor gulvbeklægningen er af sammensat  

 materiale, skal sammenføjningen med væggene være afrundet for at undgå  

 sprækker.
 Stk. 14.  Der skal tilvejebringes afløb i tilstrækkeligt  

 omfang.
 Stk. 15.  Der skal i videst muligt omfang træffes  

 foranstaltninger til, at fluer og andre insekter ikke kan trænge ind i  

 mandskabets opholdsrum.
§ 5.  FORBUD MOD HENSTUVNING AF GODS M.V.
I opholdsrum  

 må ikke opbevares giftige, brandfarlige eller ildelugtende stoffer.
Stk. 2.  I opholdsrum må der ikke anbringes varer eller  

 forråd, som ikke er mandskabets personlige ejendom.
Dog kan der i skibe under  

 75 tons, når det ikke medfører fare eller ulempe for mandskabet, i  

 forbindelse med opholdsrum tillades indrettet et særligt rum eller skab til  

 opbevaring af skibsudstyr, dog ikke af den i stk. 1 omhandlede art.
 Stk. 3.  I skibe på 75 tons og derover skal der  

 indrettes tilstrækkelig og passende ventileret garderobeplads til ophængning  

 af olietøj uden for soverummene, men let tilgængelig fra disse.
§ 6.  HÅNDLISTER.
Alle op- og nedgange til opholdsrum  

 skal være forsynet med forsvarlige håndlister eller håndgreb, så vidt muligt  

 i begge sider.
§ 7.  BELYSNING.
Alle opholdsrum skal være  

 tilstrækkeligt oplyst.
Den naturlige belysning i opholdsrummene skal mindst  

 være af en sådan styrke, at en person med normalt syn på en klar dag kan læse  

 en almindelig avis hvor som helst i opholdsrummene.
Såfremt det ikke er  

 muligt at skaffe tilgang af tilstrækkeligt dagslys, skal der tilvejebringes  

 kunstig belysning af samme styrke.
Stk. 2.  Der skal installeres elektrisk lys i  

 mandskabets opholdsrum.
Såfremt der ikke er to selvstændige  

 elektricitetskilder til belysning, skal der kunne tilvejebringes nødbelysning  

 ved dertil egnede batterilamper.
 Stk. 3.  Det elektriske lys skal være således anbragt,  

 at de, der opholder sig i rummet, får størst mulig gavn af lyset.
 Stk. 4.  I skibe med elektrisk belysning fra dynamo skal  

 der ved hver køje være anbragt en læselampe med afbryder.
 Stk. 5.  Desuden skal der skibe over 75 tons til  

 stadighed være en blålig belysning i soverummene om natten.
§ 8.  VENTILATION.
Opholdsrum og gange skal være  

 ventileret således, at der under alle forhold er såvel tilstrækkelig  

 tilførsel som afgang af luft, når døre, koøjer, skylighter eller lignende er  

 lukket.
 Stk. 2.  Opholdsrum ved gange under dæk skal, såfremt  

 der ikke findes mekanisk ventilation, ventileres ved luftkanal med  

 ventilationsåbning til hvert rum og ved luftventiler i dør eller skod til  

 gang.
 Stk. 3.  I skibe med naturlig ventilation skal såvel  

 til- som afgang til soverum have et frit gennemstrømningsareal på mindst 30  

 kvcm for hver person, rummet er indrettet til.
 Stk. 4.  Luftrør må ikke udmunde over eller umiddelbart  

 ved en køje.
 Stk. 5.  I opholdsrum, hvor der er indrettet kogeplads,  

 skal der over denne findes en emhætte med aftræk til fri luft.
 Stk. 6.  Skibe, hvis fartsområde omfatter fart syd for  

 49 grader n.br., skal være forsynet med såvel mekanisk som naturlig  

 ventilation, ligesom der tillige skal findes elektriske vifter i alle  

 opholdsrum under hoveddækket.
§ 9.  OPVARMNING.
Opholdsrum skal kunne opvarmes.
Stk. 2.  I skibe på 75 tons og derover er opvarmning ved  

 åben ild ikke tilladt.
Hvis elektriske ovne anvendes, skal disse være af  

 godkendt type.
Stk. 3.  I skibe under 75 tons, hvor opvarmning sker ved  

 åben ild, ildovne, olieovne eller gasanlæg, skal ovnene være af tilstrækkelig  

 størrelse og være forsvarligt opstillet og sikret.
Træværk og andet brændbart  

 materiale såvel i ovnenes nærhed som ved aftrækrørets gennemførelse i skod og  

 dæk skal udføres efter skibstilsynets anvisning.
Gasanlæg skal være i  

 overensstemmelse med de herom i særskilt bekendtgørelse indeholdte  

 bestemmelser.
§ 10.  MALING OG RENGØRING.
Opholdsrum, gange og  

 kabysrum skal holdes i lyse farver.
Overfladebehandling, som smitter af ved  

 berøring, må ikke anvendes.
§ 11.  SÆRLIGE BESTEMMELSER VEDRØRENDE SOVERUM.
Der  

 skal være så mange soverum, at der så vidt muligt kan være et eller flere  

 særskilte rum for hver mandskabsgruppe.
Stk. 2.  Den frie højde i mandskabets soverum skal i  

 skibe på 75 tons og derover være mindst 1,90 m, og i skibe under 75 tons  

 mindst 1,80 m.
I skibe under 20 tons kan en mindre højde dog tillades.
 Stk. 3.  Antallet af personer, som hvert soverum er  

 beregnet til, må i skibe på 75 tons og derover ikke overstige:
Stk. 4.  Det højeste antal personer, der må indlogeres i  

 de enkelte soverum, skal klart og tydeligt angives på et sted i rummet, hvor  

 det let kan ses.
Såfremt der findes mere end et soverum for mandskabet, skal  

 der på eller ved dørens udvendige side være angivet, for hvem rummet er  

 bestemt.
 Stk. 5.  Gulvarealet for hver person i soverummene, ud  

 over det areal der optages af køjer og skabe, skal mindst være:
 Stk. 6.  Der skal være en køje til hvert medlem af  

 mandskabet.
 Stk. 7.  Køjerne må ikke anbringes ved siden af hinanden  

 på en sådan måde, at man kun kan få adgang til en køje ved at gå hen over en  

 anden.
 Stk. 8.  Der må ikke være mere end 2 køjer over  

 hinanden; hvor det drejer sig om køjer, der er anbragt langs skibssiden, må  

 der ikke anbringes køjer over hinanden på steder, hvor der sidder et koøje  

 over en køje.
 Stk. 9.  Hvor køjerne er anbragt over hinanden, skal den  

 underste køje være anbragt mindst 30 cm over dørken, medens den øverste køje  

 skal være anbragt nogenlunde midt imellem bunden af den nederste køje og  

 loftet.
Stk. 10.  Køjernes indvendige minimumsdimensioner skal  

 være 1,90 x 0,68 m, i skibe under 75 tons dog 1,90 x 0,58 m.
Hvor særlige  

 forhold gør sig gældende, kan en mindre bredde i køjernes ene ende tillades.
 Stk. 11.  Køjerammen og det eventuelle køjebræt skal  

 være af godkendt materiale, hårdt, glat og rustfrit samt således udført, at  

 det ikke kan give plads for skadedyr.
 Stk. 12.  Såfremt der anvendes rørformede rammer til  

 indretning af køjer, skal de være helt tætte og uden huller, som muliggør  

 adgang for skadedyr.
 Stk. 13.  Hver køje skal forsynes med en springmadras af  

 godkendt materiale eller med bund og madras af godkendt materiale.  

 Materialer, hvori skadedyr kan opholde sig, må ikke benyttes til fyld.
 Stk. 14.  Hvor køjerne er anbragt over hinanden, skal  

 der være en støvtæt bund af træ, lærred eller andet egnet materiale under den  

 øverste køje.
 Stk. 15.  Soverummene skal være således indrettet og  

 udstyret, at det er let at holde orden i dem, og at de sikrer mandskabet en  

 rimelig komfort.
Stk. 16.  Soverummene skal være forsynet med klædeskabe,  

 der kan aflåses, og i øvrigt udstyret med en stang til ophængning af tøj på  

 bøjler.
For skibe på 75 tons og derover skal der være et skab for hver  

 person, rummet er beregnet til; i skibe under 75 tons kan et skab være fælles  

 for flere personer.
Der skal drages omsorg for, at skabene er så rummelige  

 som muligt.
 Stk. 17.  Der skal i hvert soverum være et bord eller  

 skrivebord og siddepladser efter behov.
 Stk. 18.  Møblementet skal være af glat, hårdt  

 materiale, der ikke er tilbøjeligt til at slå sig eller ruste, og som er  

 modstandsdygtigt mod angreb af skadedyr.
 Stk. 19.  Møblementet skal for hver beboer omfattte en  

 kommode eller tilsvarende plads af mindst 0,056 kbm.
 Stk. 20.  Soverummene skal forsynes med gardiner for  

 koøjerne.
 Stk. 21.  Soverummene skal udstyres med et spejl, små  

 vægskabe til toiletartikler, en boghylde og et tilstrækkeligt antal knager.
 Stk. 22.  Køjerne skal så vidt muligt være fordelt  

 således, at vagtmandskabet bliver adskilt, og at ingen dagarbejdere deler rum  

 med vagtmandskabet.
§ 12.  SÆRLIGE BESTEMMELSER VEDRØRENDE SPISERUM.
Der  

 skal i alle skibe, der medfører et mandskab på over 10 personer, være  

 spiserum, der er adskilt fra soverummene.
Såfremt det er muligt, skal dette  

 også være tilfældet i skibe, der medfører en mindre besætning; hvor dette  

 ikke kan lade sig gøre, kan spiserummet dog kombineres med soverummene.
 Stk. 2.  De enkelte spiserum skal være tilstrækkeligt  

 store og veludstyrede til det antal personer, der til enhver tid må antages  

 at benytte dem, og være udstyret med borde og siddepladser i tilstrækkeligt  

 antal.
 Stk. 3.  Spiserummene skal anbringes så nær ved kabyssen  

 som muligt.
 Stk. 4.  Hvor der ikke hører pantry til spiserummene,  

 skal der være tilstrækkelig skabsplads til spisegrejer og passende mulighed  

 for opvask.
 Stk. 5.  Bordplader og materialer til siddepladser skal  

 være modstandsdygtige mod fugt, uden revner og lette at holde rene.
 Stk. 6.  Spiserummene skal om muligt være således  

 indrettet, møbleret og udstyret, at de giver mulighed for adspredelse.
§ 13.  SÆRLIGE BESTEMMELSER VEDRØRENDE KABYSRUM OG  

 PROVIANTRUM.
I skibe på 75 tons og derover skal kabyssen være indrettet i et  

 særskilt rum.
 Stk. 2.  I skibe under 75 tons skal kabyssen, såfremt  

 pladsforholdene tillader det, indrettes i et særskilt rum.
 Stk. 3.  Kabysrummet skal være tilstrækkelig stort til  

 formålet, og der skal være god belysning og ventilation.
Stk. 4.  Kabysrummet skal være udstyret med kogegrejer,  

 skabe og hylder i det fornødne omfang, vaske og opvaskestativer af rustfrit  

 materiale og med tilstrækkeligt afløb.
Drikkevand skal tilføres kabysrummet  

 gennem rørledninger; såfremt tilførslen sker under tryk, skal der træffes  

 foranstaltninger til undgåelse af tilbageløb.
Hvor kabysrummet ikke har  

 varmtvandsinstallation, skal der være mulighed for opvarmning af vand.
 Stk. 5.  Der skal i kabysrummet være mulighed for  

 tilberedning af varme drikke til mandskabet til enhver tid .
Stk. 6.  Der skal indrettes et tilstrækkelig stort  

 proviantrum, som kan holdes tørt, køligt og velventileret for at undgå  

 fordærvelse af madvarer.
I skibe over 75 tons skal der forefindes køleskabe  

 eller andre indretninger til opbevaring af levnedsmidler ved lav temperatur.
§ 14.  SÆRLIGE BESTEMMELSER VEDRØRENDE TOILETTER,  

 BADERUM OG VAKSERUM.
I skibe på 75 tons og derover skal der for alle  

 medlemmer af mandskabet, som ikke har soverum med selvstændigt toilet og bad,  

 indrettes følgende sanitære installationer:
Stk. 2.  Hvor det er hensigtsmæssigt, skal de i stk. 1.  

 nævnte installationer indrettes for hver mandskabsgruppe.
Hvor antalet af  

 personer i en gruppe overstiger et mangefold af det fastsatte antal med  

 mindre end halvdelen af det fastsatte antal, kan der dog bortses fra det  

 overskydende antal ved gennemførelsen af nærværende bestemmelse.
 Stk. 3.  Koldt og varmt vand, ferskvand eller muligheder  

 for opvarmning af vand skal forefindes ved alle fælles vaskesteder.
 Stk. 4.  Vaskekummer og badekar skal være tilstrækkeligt  

 store og forarbejdet af godkendt materiale med en glat overflade, der ikke  

 let revner, skaller af eller ruster.
 Stk. 5.  Det sanitære udstyr skal være af anerkendt  

 udførelse og WC-kummerne forsynet med effektiv vandskylning, der kan fungere  

 til enhver tid, og som kan betjenes individuelt.
Stk. 6.  Afløbene skal være af tilstrækkelige  

 dimensioner og således indrettet, at risikoen for tilstopning reduceres til  

 det mindst mulige, og at de er lette at holde rene.
De må ikke passere gennem  

 ferskvands- eller drikkevandstanke og heller ikke, så vidt det er muligt,  

 passere gennem spise- eller soverum.
 Stk. 7.  Toiletter og baderum, der skal benyttes af  

 flere end en person, skal opfylde følgende krav:
§ 15.  SÆRLIGE BESTEMMELSER VEDRØRENDE RUM FOR VASK OG  

 TØRRING AF TØJ.
Der skal i skibe på 75 tons og derover være passende  

 muligheder for vask og tørring af tøj under hensyntagen til mandskabets  

 størrelse og rejsens normale varighed.
Stk. 2.  Indretningerne til vask af tøj skal omfatte  

 egnede vaskekummer forsynet med afløb, der kan installeres i baderum eller  

 vaskerum, såfremt det ikke er praktisk muligt at indrette et særskilt rum til  

 tøjvask.
Der skal være passende forsyning af koldt og varmt ferskvand til  

 tøjvask eller mulighed for at varme vand.
Stk. 3.  Der skal endvidere være mulighed for at tøre  

 tøj i et rum adskilt fra soverum og spiserum.
Tørrerummet skal være passende  

 ventileret og opvarmet og udstyret med tørresnore eller andre indretninger  

 til tørring af tøj.
 Stk. 4.  Såfremt indretning af særligt tørrerum ikke er  

 muligt, vil det i § 5, stk. 3, omhandlede rum kunne benyttes.
§ 16.  SÆRLIGE BESTEMMELSER VEDRØRENDE SYGELUKAF.
Der  

 skal om muligt indrettes et særskilt lukaf til syge eller tilskadekomne  

 medlemmer af mandskabet.
I skibe på over 500 tons skal der være et sygelukaf.
 IKRAFTTRÆDELSES- OG ANDRE BESTEMMELSER.
§ 17.  Ækvivalens.
De i foranstående §§ 4-16  

 indeholdte bestemmelser kan fraviges generelt efter tilladelse fra  

 direktoratet, såfremt det efter forhandling med fiskerierhvervets  

 organisationer findes godtgjort, at de påtænkte afvigelser frembyder  

 tilsvarende fordele, således at de almindelige vilkår ikke er mindre gunstige  

 end dem, der ville følge af en fuldstændig gennemførelse af de pågældende  

 bestemmelser.
§ 18.  AFVIGELSER.
For skibe under 75 tons vil der  

 under hensyntagen til de for det enkelte skib foreliggende særlige  

 omstændigheder kunne tilstås afvigelser fra de i nærværende bekendtgørelse  

 indeholdte bestemmelser.
 Stk. 2.  For skibe, som normalt er borte fra deres  

 hjemsted i et tidsrum af mindre end 36 timer, og hvor mandskabet ikke har  

 fast bopæl i skibet, når det er i havn, vil der kunne tilstås afvigelser fra  

 bestemmelserne i § 7. stk. 5, og §§ 11-16. I sådanne skibe skal der dog  

 forefindes tilstrækkelige sanitære installationer og muligheder for  

 tilberedning og indtagelse af måltider samt hvilerum.
Stk. 3.  Andragender om tilladelser m.v. i medfør af  

 stk. 1 og 2 indsendes til direktoratet, for skibe under 20 tons dog til  

 vedkommende inspektorat.
Det samme gælder med hensyn til de i §§ 2 og 3  

 omhandlede henvendelser til statens skibstilsyn.
§ 19.  OVERTRÆDELSER.
Overtrædelse af de i nærværende  

 bekendtgørelse indeholdte bestemmelser straffes efter reglerne i § 42 i lov  

 om tilsyn med skibe, jfr. lovbekendtgørelse nr. 336 af 31. august 1965, med  

 bøde.
§ 20.  IKRAFTTRÆDELSE.
Bekendtgørelsen træder i kraft  

 den 1. juli 1971.
 Stk. 2.  Bestemmelserne i bekendtgørelse nr. 9 af 24.  

 januar 1953 om skibsmandskabets opholdsrum m.v. finder herefter ikke  

 anvendelse på fiskeskibe, der er omfattet af nærværende bekendtgørelse, jfr.  

 § 2.
 Stk. 3.  Bekendtgørelsen gælder ikke for Færøerne.
 Handelsministeriet, den 3. juni 1971.
 Knud Thomsen.
/E.
Lysgaard.
