Cirkulære om forretningsorden for  

 Danmarks Erhvervsråd I medfør af § 5, stk. 4, i lov om erhvervsfremme, jf.  

 lovbekendtgørelse nr. 642 af 5. august 2002, fastsættes:
§ 1. Danmarks Erhvervsråd består af en  

 formand og 14 medlemmer.
Rådet sammensættes således, at der  

 er repræsenteret bred erhvervsmæssig indsigt vedrørende  

 forbedring og udbygning af rammevilkårene for virksomhedernes  

 vækst, internationale samarbejde og samhandel, for fremme af  

 tilpasningen i erhvervsstrukturen til konkurrenceforhold,  

 miljøforhold, nye perspektivrige teknologier, industrielt design og  

 den samfundsmæssige udvikling i øvrigt og for fremme af den  

 regionale erhvervsudvikling.
 Stk. 2. Rådets formand og medlemmer, heriblandt en  

 næstformand, udpeges af økonomi- og erhvervsministeren. 11 af  

 Rådets medlemmer udpeges efter indstilling fra organisationer med  

 indsigt i de i stk. 1 nævnte forhold.
Stk. 3. Formanden og medlemmerne udpeges for indtil 3  

 år ad gangen og kan genudnævnes 1 gang.
Der kan ikke udpeges  

 suppleanter.
Rådets medlemmer afgår på skift.
 § 2. Rådet har, inden for rammerne af lovens  

 § 4, jf. § 2, stk. 1, til opgave at rådgive om tilrettelæggelsen  

 og udviklingen af indsatsen for:
1)	at forbedre og udbygge rammevilkårene for virksomhedernes  

 vækst, internationale samarbejde og samhandel, 2)	at fremme tilpasningen i erhvervsstrukturen til konkurrenceforhold,  

 miljøforhold og den samfundsmæssige udvikling i  

 øvrigt, 3)	at fremme den regionale erhvervsudvikling.
 Stk. 2. Rådets afgørelser kan ikke  

 indbringes for anden administrativ myndighed.
 § 3. Rådet kan nedsætte et  

 forretningsudvalg og ad hoc-udvalg til bistand ved gennemførelsen af  

 sine arbejdsopgaver.
§ 4. Erhvervs- og Boligstyrelsen er sekretariat  

 for Rådet og deltager i Rådets møder.
Rådet kan  

 delegere sin beslutningskompetence i bevillingssager til sekretariatet.  

 Rådet fastsætter i så tilfælde en  

 sekretariatsbemyndigelse.
§ 5. Rådet afholder ca. 4 møder om  

 året.
Rådet aftaler sine mødedage ét år i  

 forvejen.
Herudover kan Rådet indkaldes på formandens  

 foranledning.
Indkaldelse må i så fald ske med et varsel på  

 mindst 5 hverdage.
Møde kan endvidere afholdes, såfremt der  

 fremsættes begæring herom af mindst 2 medlemmer med angivelse af  

 mødets emne.
 Stk. 2. Såfremt sager, der skal behandles i  

 Rådet, ikke er udsendt til medlemmerne senest 5 hverdage før det  

 pågældende møde, kan behandlingen kun finde sted,  

 såfremt samtlige i mødet deltagende medlemmer samtykker  

 heri.
Stk. 3. Rådet er beslutningsdygtigt, når  

 mindst 8 medlemmer, hvoraf 1 medlem skal være formanden eller  

 næstformanden, er til stede.
Beslutning træffes ved almindelig  

 stemmeflerhed.
Hvert medlem har én stemme.
I tilfælde, hvor  

 stemmerne står lige, er formandens eller i dennes fravær  

 næstformandens stemme afgørende.
Når forholdene taler  

 herfor, kan formanden eller i dennes frafald næstformanden bestemme, at  

 sager behandles ved skriftlig procedure.
 Stk. 4. Formanden kan, medmindre Rådets flertal  

 modsætter sig dette, indbyde andre end Rådets medlemmer til at  

 deltage i et rådsmøde eller en del af dette.
 Stk. 5. Alle, der deltager i Rådets arbejde, er  

 underkastet den til enhver tid gældende forvaltningslov, herunder  

 bestemmelserne om tavshedspligt og inhabilitet.
 § 6. Forberedelse af Rådets møder,  

 herunder fastlæggelse af dagsorden, varetages af sekretariatet efter  

 aftale med formanden.
Stk. 2. Der udarbejdes et referat af Rådets  

 møder med angivelse af de trufne beslutninger samt hovedindholdet af  

 drøftelserne.
I tilfælde af afstemning angives resultatet heraf.  

 Mødereferatet godkendes på det efterfølgende  

 møde.
 § 7. Rådet afgiver årligt en beretning  

 om sin virksomhed i det foregående finansår til økonomi-  

 og erhvervsministeren.
 § 8. Forretningsordenen træder i kraft den 15. august  

 2002.
