Indhold Receptbekendtgørelsen indeholder to bestemmelser om såkaldte  

 bagatelgrænser: § 26 og § 36. § 26 vedrører parallelimport (flere lægemidler  

 med samme navn). § 36 vedrører generisk substitution (synonyme lægemidler) og  

 original substitution (direkte forhandlede og parallelimporterede lægemidler  

 med forskellige navne).
1.1. Lægemidler med samme navn (parallelimport) Direkte forhandlede og parallelimporterede lægemidler markedsføres som  

 regel under samme navn.
Hvis receptudstederen anfører et sådant  

 lægemiddelnavn på recepten uden nærmere angivelse af, om apoteket skal  

 udlevere det direkte forhandlede eller det parallelimporterede lægemiddel,  

 omfatter ordinationen begge lægemidler.
Recepten kan derfor lovligt  

 ekspederes med enten det ene eller det andet.
For at patienten og den offentlige sygesikring ikke skal blive påført  

 unødvendige udgifter, skal apoteket ifølge receptbekendtgørelsens § 26, stk.  

 1, i disse tilfælde orientere patienten om, at der er mulighed for at vælge  

 mellem lægemidlerne, herunder om prisforskellen.
Derefter er det op til  

 patienten at vælge.
Hvis der er tale om mindre prisforskelle, eller hvis apoteket vælger at  

 udlevere det billigste af lægemidlerne, vejer hensynet til en let og hurtig  

 ekspeditionsgang på apoteket dog tungere end hensynet til patientens  

 valgmulighed.
Derfor kan apoteket ifølge § 26, stk. 2, undlade at informere  

 patienten om valgmuligheden, hvis apoteket Ved beregning af prisforskellen skal apoteket anvende forbrugerprisen  

 inkl. recepturgebyr og eventuelt færdigfremstillingsgebyr.
Det skal understreges, at § 26 ikke er en udleveringsregel, men en  

 informationsregel.
Bestemmelsen forpligter ikke apoteket til at udlevere et  

 bestemt lægemiddel, men til at give patienten information og dermed et  

 grundlag at vælge på.
§ 26  er heller ikke en substitutionsregel.
Recepten  

 lyder på to i denne forbindelse ligestillede lægemidler: det direkte  

 forhandlede og det parallelimporterede.
Apoteket kan, om nødvendigt i samråd  

 med patienten, vælge mellem de to lægemidler.
Der er ikke tale om, at det ene  

 substituerer det andet.
Hvis det direkte forhandlede og det parallelimporterede lægemiddel  

 markedsføres under forskellige navne, omfatter ordinationen kun det  

 lægemiddel, hvis navn er anført på recepten.
Apoteket kan derfor ikke vælge  

 mellem lægemidlerne, og patienten kan ikke forlange at få udleveret f.eks. et  

 parallelimporteret lægemiddel i stedet for et direkte forhandlet, selvom det  

 måtte være væsentligt billigere.
 I den udstrækning direkte forhandlede og parallelimporterede lægemidler  

 med samme navn er omfattet af G-ordningen - og receptudstederen ikke har  

 fravalgt G-substitution - finder bestemmelserne om generisk substitution  

 anvendelse, jf. nedenfor.
1.2. Generisk substitution Med mindre receptudstederen har anført »Ej G« eller »Ej  

 S« på recepten, skal apoteket undersøge, om der findes et billigere  

 lægemiddel, der er synonymt med det ordinerede, og i bekræftende fald  

 udlevere det billige lægemiddel frem for det ordinerede, jf.  

 receptbekendtgørelsens § 9, stk. 2, § 36 og § 37. Lægemiddelstyrelsen  

 udarbejder en fortegnelse over synonyme lægemidler, der er omfattet af  

 G-ordningen.
Hvis det ordinerede lægemiddel er det billigste, eller hvis prisforskellen  

 mellem det ordinerede og det billigste lægemiddel er beskeden, må apoteket  

 dog ikke på eget initiativ udlevere et andet lægemiddel end det ordinerede.  

 Det fremgår af receptbekendtgørelsens § 36, stk. 2, nr. 2, der bestemmer, at  

 apoteket ikke må foretage substitution, hvis prisforskellen mellem det  

 billigste synonyme lægemiddel og det ordinerede lægemiddel er mindre end Ved beregning af prisforskellen skal apoteket anvende forbrugerprisen  

 inkl. recepturgebyr og eventuelt færdigfremstillingsgebyr.
Hvis ordinationen  

 omfatter flere lægemidler med samme navn (et direkte forhandlet og et  

 parallelimporteret lægemiddel), skal prisforskellen beregnes ud fra det  

 billigste af disse lægemidler, jf. § 36, stk. 3.
 Patienten kan ifølge § 36, stk. 4, altid forlange at få udleveret enten  

 det ordinerede lægemiddel eller et hvilket som helst andet lægemiddel, som  

 Lægemiddelstyrelsen har vurderet kan substituere det ordinerede lægemiddel.  

 Det gælder dog ikke, hvis receptudstederen udtrykkeligt har anført på  

 recepten, at der ikke må ske substitution.
1.3. Original substitution Med mindre receptudstederen har anført »Ej O« eller »Ej  

 S« på recepten, skal apoteket undersøge, om der findes et billigere  

 direkte forhandlet eller parallelimporteret lægemiddel, der er terapeutisk  

 identisk med det ordinerede, men som markedsføres under et andet navn.
I  

 bekræftende fald skal apoteket udlevere det billigere lægemiddel frem for det  

 ordinerede, jf. receptbekendtgørelsens § 9, stk. 2, § 36 og § 37.  

 Lægemiddelstyrelsen udarbejder en fortegnelse over terapeutisk identiske  

 lægemidler, der er omfattet af O-ordningen.
Der gælder de samme regler for O-substitution som for G-substitution, jf.  

 punkt 1.2. O-ordningen omfatter ikke direkte forhandlede og  

 parallelimporterede lægemidler med samme navn.
Receptudstederens eventuelle  

 fravalg af O-substitution har derfor ingen betydning, hvis det direkte  

 forhandlede og det parallelimporterede lægemiddel har samme navn.
2. Parallelimport Som nævnt ovenfor markedsføres direkte forhandlede og parallelimporterede  

 lægemidler som regel under samme navn.
Hvis en recept indeholder et sådant  

 lægemiddelnavn, omfatter ordinationen som udgangspunkt alle lægemidler med  

 det pågældende navn, og apoteket kan lovligt ekspedere recepten med et  

 hvilket som helst af lægemidlerne.
2.1. Bagatelgrænsen i praksis Patienten skal inddrages i præparatvalget, med mindre apoteket udleverer  

 det billigste af lægemidlerne, eller prisforskellen ikke overstiger  

 bagatelgrænsen, jf. pkt. 1.1 og receptbekendtgørelsens § 26.
Eksempel 1 I eksempel 1 behøver apoteket ikke informere patienten om  

 muligheden for at vælge mellem A, direkte forhandlet, og A,  

 parallelimporteret.
Men apoteket må naturligvis gerne give patienten denne  

 information.
Og patienten vil altid kunne forlange at få udleveret et hvilket  

 som helst af de lægemidler, ordinationen omfatter.
Forlanger patienten et lægemiddel, som apoteket ikke har på lager, og er  

 prisforskellen mindre end bagatelgrænsen, er apoteket ikke forpligtet til at  

 hjemtage det ønskede lægemiddel.
Hvis apoteket i eksempel 1 kun har A,  

 parallelimporteret, på lager, mens patienten forlanger at få udleveret A,  

 direkte forhandlet, er apoteket altså ikke forpligtet til at hjemtage A,  

 direkte forhandlet; patienten må, fordi der er tale om terapeutisk identiske  

 lægemidler med samme navn og en beskeden prisforskel, acceptere A,  

 parallelimporteret - eller henvende sig på et andet apotek.
Eksempel 2 I eksempel 2 kan patienten naturligvis også forlange såvel A,  

 direkte forhandlet, som A, parallelimporteret, uanset om apoteket skal  

 informere om valgmuligheden og prisforskellen eller ej.
På grund af den mere  

 end bagatelagtige prisforskel anses apoteket i dette tilfælde forpligtet til  

 at udlevere - og altså om nødvendigt hjemtage - det billigste lægemiddel, A,  

 direkte forhandlet, hvis patienten forlanger det.
2.2. Fortolkning af recepten Såfremt receptudstederen på recepten tilkendegiver, at apoteket skal  

 udlevere et bestemt af flere lægemidler med samme navn, skal apoteket  

 respektere denne tilkendegivelse.
Der er ikke fastsat formkrav til  

 receptudstederens eventuelle tilkendegivelse.
Derfor vil der kunne opstå  

 tvivlstilfælde, og i disse situationer må apoteket skønne, hvordan recepten  

 skal forstås.
 Nogle tilkendegivelser må i almindelighed opfattes som så klare, at de  

 altid bør føre til et bestemt resultat:
 * Direkte forhandlet o receptudsteder ønsker, at apoteket udleverer  

 det direkte forhandlede lægemiddel.
 * Parallelimporteret o receptudsteder ønsker, at apoteket udleverer  

 det parallelimporterede lægemiddel.
 * Importørens firmanavn eller -mærke o receptudsteder ønsker, at  

 apoteket udleverer det lægemiddel, som det anførte firma importerer.
 Andre angivelser er mindre entydige, men må dog i almindelighed forstås på  

 en bestemt måde:
 * Original o receptudsteder ønsker, at apoteket udleverer det  

 direkte forhandlede lægemiddel.
 * Fremstillerens firmanavn eller -mærke o receptudsteder ønsker, at  

 apoteket udleverer det direkte forhandlede lægemiddel.
 Atter andre angivelser, der umiddelbart fremtræder som entydige, kan der  

 ikke generelt lægges afgørende vægt på:
* Varenummer o er ikke nødvendigvis udtryk for et bevidst valg fra  

 receptudstederens side.
Det gælder især, hvis varenummeret er påført recepten  

 maskinelt.
Hvis varenummeret er påført recepten i hånden, må det derimod  

 anses for et entydigt præparatvalg.
 Markedsføres det direkte forhandlede og det parallelimporterede lægemiddel  

 ikke i samme pakningsstørrelse, opstår spørgsmålet, om mængdeangivelsen på  

 recepten skal tages som udtryk for, at receptudsteder ønsker, at apoteket  

 udleverer netop det lægemiddel, som findes i den anførte pakningsstørrelse.  

 Som udgangspunkt kan mængdeangivelsen ikke opfattes som et bevidst  

 præparatvalg, hvis forskellen mellem pakningsstørrelserne falder inden for de  

 grænser, der generelt gælder for afvigende pakningsstørrelser, jf.  

 receptbekendtgørelsens § 29, stk. 1. Hvis receptudstederen ved at understrege  

 den ordinerede mængde har tilkendegivet, at denne ikke må fraviges, jf.  

 receptbekendtgørelsens § 29, stk. 2, må mængdeangivelsen dog opfattes som et  

 entydigt præparatvalg.
Eksempel 3 I eksempel 3 kan den ordinerede mængde fraviges i overensstemmelse  

 med de generelle regler herom i receptbekendtgørelsens § 29, stk. 1.
Receptudstederen har derimod i eksempel 4 ved at understrege  

 mængdeangivelsen tilkendegivet, at denne ikke må fraviges.
Det har den  

 konsekvens, at apoteket skal udlevere en pakningsstørrelse, der netop svarer  

 til den anførte mængdeangivelse, eller - hvis en sådan pakningsstørrelse ikke  

 findes - den pakning som ligger nærmest den ordinerede mængde, jf.  

 receptbekendtgørelsens § 29, stk. 2. I eksemplet kan hverken apoteket eller  

 patienten vælge den parallelimporterede pakning med 100 stk.
Eksempel 4 Hvis den ordinerede mængde kan nås ved, at apoteket udleverer flere mindre  

 pakninger af det ene lægemiddel, bør denne løsning indgå i apotekets  

 information til patienten, medmindre apoteket skønner, at mængdeangivelsen er  

 udtryk for et bevidst præparatvalg fra receptudstederens side.
I  

 almindelighed kan dette ikke formodes at være tilfældet.
Eksempel 5 3. Generisk substitution og original substitution G- og O-ordningerne finder anvendelse, med mindre receptudstederen  

 udtrykkeligt har bestemt, at apoteket ikke må foretage substitution.
Hvis  

 receptudstederen ønsker at fravælge substitution, skal ordinationen tilføjes  

 en entydig tilkendegivelse herom, jf. receptbekendtgørelsens § 37:
 X »Ej G« betyder, at apoteket ikke må substituere det ordinerede  

 lægemiddel med et synonymt lægemiddel.
 X »Ej O« betyder, at apoteket ikke må substituere det ordinerede  

 lægemiddel med et terapeutisk identisk (direkte forhandlet eller  

 parallelimporteret) lægemiddel.
 X »Ej S« betyder, at apoteket hverken må substituere det  

 ordinerede lægemiddel med et synonymt lægemiddel eller med et terapeutisk  

 identisk (direkte forhandlet eller parallelimporteret) lægemiddel.
 Recepter på lægemidler til brug i receptudstederens praksis, jf.  

 receptbekendtgørelsens § 8, må antages implicit at indeholde fravalg af  

 substitution.
 Receptudstederens fravalg af substitution udelukker ikke apoteket fra at  

 vælge mellem flere lægemidler med samme navn, jf. punkt 2.
Der må kun foretages substitution, når det ordinerede lægemiddel af  

 Lægemiddelstyrelsen er fundet substituerbart.
En fortegnelse over synonyme  

 lægemidler, der indbyrdes kan substitueres, dvs. lægemidler omfattet af  

 G-ordningen, findes i bilag 1 til receptbekendtgørelsen.
En fortegnelse over  

 terapeutisk identiske (direkte forhandlede og parallelimporterede)  

 lægemidler, der indbyrdes kan substitueres, dvs. lægemidler omfattet af  

 O-ordningen, findes i bilag 2 til receptbekendtgørelsen.
Receptbekendtgørelsens bilag 1 og 2 bliver, i modsætning til selve  

 bekendtgørelsen, ikke offentliggjort i Lovtidende.
De udsendes i stedet  

 (indarbejdet i Specialitetstaksten) til apotekerne og kan derudover fås ved  

 henvendelse til Lægemiddelstyrelsen. Ændringer til bilagene offentliggøres  

 løbende i Statstidende.
3.1. Bagatelgrænsen i praksis Når en ordination er omfattet af G- eller O-ordningen, skal apoteket  

 udlevere det billigste synonyme eller terapeutisk identiske (direkte  

 forhandlede eller parallelimporterede) lægemiddel.
Hvis prisforskellen mellem  

 det ordinerede og det billigste lægemiddel ikke overstiger bagatelgrænsen,  

 skal apoteket dog udlevere det ordinerede lægemiddel, jf. pkt. 1.2 og 1.3  

 samt receptbekendtgørelsens § 36, stk. 2.
 Patienten kan under alle omstændigheder - når receptudstederen ikke  

 udtrykkeligt har fravalgt substitution - forlange at få udleveret det  

 ordinerede lægemiddel eller et hvilket som helst andet lægemiddel, der kan  

 substituere det ordinerede lægemiddel, jf. receptbekendtgørelsens § 36, stk.  

 4. Apoteket er ikke forpligtet til på eget initiativ at informere patienten  

 om denne valgmulighed, medmindre særlige grunde taler for det.
Eksempel 6 I eksempel 6 må apoteket ikke på eget initiativ foretage  

 substitution.
Det gælder også, selvom apoteket ikke har præparat A på lager,  

 og recepten derfor ikke kan ekspederes.
Er dette sidste tilfældet, skal  

 apoteket hurtigst muligt fremskaffe lægemidlet, jf. apotekerlovens § 41, stk.  

 2. Det må naturligvis i almindelighed forventes, at apoteket i denne  

 situation, uanset det ikke er påkrævet, orienterer patienten om muligheden  

 for at vælge præparat B.
Eksempel 7 I eksempel 7 skal apoteket udlevere B, da det er billigst.
Apoteket  

 kan ikke vælge i stedet at udlevere D, selvom prisforskellen mellem B og D  

 kun er 1 kr.
Har apoteket ikke B på lager, må det hurtigst muligt  

 fremskaffes, jf. apotekerlovens § 41, stk. 2. I sidstnævnte situation kan  

 apoteket dog naturligvis orientere patienten om muligheden for at vælge  

 f.eks.
D i stedet for, hvis det er på lager, således at patienten ikke skal  

 gå forgæves.
Hvis receptudstederen fravælger den ene substitutionsordning, skal  

 apoteket alene undersøge, om der skal substitueres efter den anden.
I  

eksempel 8 har receptudstederen fravalgt G-substitution.
Da  

 prisforskellen mellem det ordinerede lægemiddel, A, og det  

 parallelimporterede lægemiddel, B, er under bagatelgrænsen, må apoteket ikke  

 foretage substitution.
Patienten kan dog forlange B, men ikke C, da  

 receptudstederen netop har fravalgt synonyme lægemidler.
Eksempel 8 Selvom det ordinerede lægemiddel og de synonyme eller terapeutisk  

 identiske alternativer ikke markedsføres i samme pakningsstørrelse, finder G-  

 og O-ordningerne alligevel anvendelse, hvis afvigelserne i pakningsstørrelse  

 falder inden for de i receptbekendtgørelsens § 29, stk. 1, fastsatte grænser.
Ved prissammenligninger mellem lægemidler i forskellige pakningsstørrelser  

 skal det ordinerede lægemiddel anvendes som udgangspunkt.
I eksempel 9  

 skal prisen på de pakninger, der størrelsesmæssigt afviger fra det ordinerede  

 lægemiddel (A), derfor omregnes forholdsmæssigt.
Eksempel 9 4. Parallelimport og substitution i kombination Hvis en recept lyder på et lægemiddel, der findes som direkte forhandlet  

 og parallelimporteret med samme navn, og hvis G- og O-ordningerne samtidig  

 finder anvendelse, skal der ved prissammenligningen forud for vurderingen af,  

 om der skal substitueres, tages udgangspunkt i det billigste af de ordinerede  

 lægemidler, jf. receptbekendtgørelsens § 36, stk. 3. Såfremt prisforskellen  

 mellem det billigste af de ordinerede lægemidler og det billigste lægemiddel,  

 der kan substitueres med, er mindre end bagatelgrænsen, finder  

 substitutionsordningerne ikke anvendelse.
Eksempel 10 Eksempel 10 er udtryk for, at den præference for A, der må  

 formodes at ligge i receptudstederens ordination, pga. den bagatelagtige  

 prisforskel mellem det billigste af de ordinerede lægemidler og B vejer  

 tungere end muligheden for at substituere.
Patientens mulighed for alligevel  

 af vælge det synonyme lægemiddel B følger af receptbekendtgørelsens § 36,  

 stk. 4, hvorefter patienten altid kan forlange at få udleveret et lægemiddel,  

 der kan substituere det ordinerede lægemiddel (med mindre receptudstederen  

 udtrykkeligt har fravalgt substitution). Apoteket er ikke forpligtet til at  

 informere om det billigste alternativ, B, men der er i sagens natur ikke  

 noget, der forhindrer apoteket i at gøre det.
Hvis prisforskellen mellem såvel det direkte forhandlede og det  

 parallelimporterede lægemiddel, som mellem det billigste af de ordinerede  

 lægemidler og f.eks. et synonymt lægemiddel er under bagatelgrænsen, kræves  

 der ingen information til patienten, og G-ordningen træder ikke i kraft.
Som  

 det fremgår af eksempel 11 kan det i specielle tilfælde medføre, at  

 patienten uden information fra apotekets side får udleveret et lægemiddel,  

 der er væsentligt dyrere end den billigste mulighed.
I sådanne tilfælde bør  

 apoteket naturligvis overveje at informere patienten om f.eks. muligheden for  

 at vælge et væsentligt billigere synonymt lægemiddel, selvom det ikke kræves  

 efter receptbekendtgørelsen.
Eksempel 11 Når prisforskellen mellem det billigste af de ordinerede lægemidler og det  

 billigste lægemiddel, der kan substitueres med, overstiger bagatelgrænsen,  

 finder substitutionsordningerne anvendelse.
De ordinerede lægemidler indgår  

 på lige fod med de øvrige lægemidler i ordningerne.
Og informationsreglen i  

 receptbekendtgørelsens § 26 sættes ud af kraft.
I eksempel 12 finder G-ordningen anvendelse pga. prisforskellen  

 mellem B og A, direkte forhandlet.
Selvom prisforskellen mellem A, direkte  

 forhandlet, og A, parallelimporteret, overstiger bagatelgrænsen, skal  

 apoteket ikke informere om valgmulighed og prisforskel.
G-ordningen  

 tilsidesætter altså informationskravene.
Eksempel 12 Udgangspunktet er som nævnt ifølge receptbekendtgørelsens § 36, stk. 3, at  

 prisforskellen, der afgør om substitutionsordningerne finder anvendelse,  

 beregnes ud fra det billigste af flere ordinerede lægemidler med samme navn.  

 Hvis receptudstederen imidlertid udtrykkeligt har tilkendegivet præference  

 for f.eks. det direkte forhandlede lægemiddel, skal prissammenligningen  

 foretages med udgangspunkt i dette lægemiddel.
I eksempel 13 danner A,  

 direkte forhandlet, derfor udgangspunkt for beregningen, selvom A,  

 parallelimporteret, er billigere.
