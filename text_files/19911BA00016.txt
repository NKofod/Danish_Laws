Nr BSF 16 Forslag til folketingsbeslutning om stop for yderligere  

 flygtningebevillinger i 1991 Fremsat af Kim Behnke (FP) Tom Behnke (FP) Kirsten Jacobsen (FP) Pia  

 Kjærsgaard (FP) den 5. november 1991 Folketinget opfordrer socialministeren til at trække aktstykke nr.
 26 i folketingsåret 1991-92 tilbage fra Finansudvalget.
 I aktstykket søger ministeren om tilslutning til at anvende 33,6 mio. kr.  

 yderligere i 1991 end de i forvejen afsatte ca. 400 mio. kr. til formålet.  

 Ministerens ansøgning er afledt af en stigning i antallet af modtagne  

 flygtninge fra 3.000 til 4.000 i 1991.
Bemærkninger til forslaget Danmark modtager fortsat alt for mange flygtninge.
I indeværende år havde  

 man i finansloven regnet med at modtage 3.000 flygtninge.
Nu må man søge om  

 ekstra bevilling som følge af en stigning i antal modtagne flygtninge til  

 4.000.
Som det fremgår af aktstykke 26 - optrykt som bilag - koster det i  

 øjeblikket 142.700 kr. for det 18-måneders-program, flygtningene skal  

 gennemgå som led i integrationsarbejdet.
Det er Dansk Flygtningehjælp, der  

 forestår arbejdet med flygtningeintegrationen.
Det er en god forretning for  

 Dansk Flygtningehjælp at forestå dette arbejde, eftersom der alene i år  

 udbetales over 100 mio. kr. i løn til medarbejdere i Dansk Flygtningehjælp.  

 Men det er også behageligt at være flygtning i Danmark.
Det koster således i  

 år over 240 mio. kr. alene i forsorgsydelser til flygtninge på vej gennem  

 integrationsprogrammet.
Det fremgår af aktstykket, at Dansk Flygtningehjælp ikke kan afholde  

 udgifter til det stigende antal flygtninge inden for den bevilling, den  

 allerede har modtaget over finansloven for 1991. I så fald må Dansk  

 Flygtningehjælp gøre en af to ting.
Enten må Dansk Flygtningehjælp afholde de  

 ekstra udgifter af egne midler (der er jo tale om en »privat  

 organisation«), eller Dansk Flygtningehjælp må afstå fra modtagelse af  

 flere flygtninge.
Også sommeren 1991 er af mange partier, herunder ikke mindst  

 regeringspartierne Venstre og De Konservative, blevet brugt til at fortælle  

 befolkningen om, hvor vigtigt det er at få strammet op på udlændingeloven.  

 Den opstramning ser imidlertid ikke ud til at blive gennemført foreløbig.  

 Regeringen har nemlig bundet sig til kun at ville ændre i udlændingeloven,  

 såfremt ændringerne kan ske i samarbejde med Socialdemokratiet.  

 Socialdemokratiets folketingsgruppe har valgt at føre en politik, der har til  

 formål at udhule den danske økonomi totalt som følge af modtagelsen af de  

 mange flygtninge.
Det er ganske vist ikke i overensstemmelse med  

 Socialdemokratiets vælgere og ej heller i tråd med mange af  

 Socialdemokratiets medlemmer og tillidsfolk uden for folketingsgruppen.
Det  

 er også værd at bemærke, at faktisk samtlige partier med undtagelse af Det  

 Radikale Venstre og SF har vælgere, der mener, at det er vigtigt at få  

 udlændingeloven strammet op.
 Når det ikke er muligt at få lukket for sluserne i udlændingeloven, må det  

 næstbedste være at stoppe for de alt for store bevillinger til flygtningene.
 Fremskridtspartiet forventer derfor, at et betydeligt antal af  

 Folketingets partier vil slutte op om dette forslag og dermed få stoppet for  

 yderligere bevillinger i indeværende år.
 Som bilag er optrykt aktstykke nr. 26.
Bilag 26 Socialministeriet.
København, den 22. oktober 1991.
a.
Socialministeriet søger om Finansudvalgets tilslutning til, at  

 bevillingen på FL 1991 til Dansk Flygtningehjælp til ydelse af  

 integrationsbistand til flygtninge forhøjes som følge af tilgang af flere  

 flygtninge end forudsat på FL 1991.
Merudgiften ved den større tilgang af flygtninge anslås til 33,6 mio. kr.  

 i 1991. Heraf dækkes 25,8 mio. kr. af de eksisterende bevillinger.
Den  

 resterende merudgift på 7,8 mio. kr. dækkes ved træk på Finansministeriets  

 flygtningereserve.
b.
Det samlede antal måneder, som flygtninge er under integration i Dansk  

 Flygtningehjælp i 1991, blev på FL 1991 anslået til ca. 56.200. Tallet  

 skønnes nu at blive ca. 60.400 forsorgsmåneder.
Stigningen skyldes en  

 stigning i tilgangen af flygtninge.
På FL 1991 blev der budgetteret med modtagelse af 3.000 flygtninge med en  

 gennemsnitlig integrationsperiode på 18 måneder.
Der skønnes nu modtaget i  

 alt ca. 4.000 flygtninge, hvoraf en del dog vil have en kortere  

 integrationsperiode end 18 måneder (familiesammenførte og nyfødte).
 Dansk Flygtningehjælps merudgifter herved andrager følgende:
 Der er herved regnet med en gennemsnitlig integrationsudgift pr. flygtning  

 på 142.700 kr. over 18 måneder.
 Dansk Flygtningehjælps udgifter til kontanthjælp til flygtninge anslås ud  

 fra de seneste regnskabstal at blive ca. 25,8 mio. kr. mindre end forventet i  

 1991.
 Dansk Flygtningehjælps samlede udgifter i 1991 anslås herefter til  

 følgende:
 I skønnet indgår ikke pålagte sparekrav (1,7 mio. kr.) og udgifter til  

 langtidsledige under statskvoten (1,2 mio. kr.), der optages direkte på  

 tillægsbevillingslovforslaget.
c.
Sagen forelægges Finansudvalget, da Dansk Flygtningehjælp ikke inden  

 for de på FL 1991 givne bevillinger kan yde integrationsbistand til den øgede  

 tilgang af flygtninge i 1991.
e.
Under henvisning til ovenstående anmodes om tilslutning til at afholde  

 udgifter til integrationsbistand til et nu skønnet øget antal flygtninge  

 under Dansk Flygtningehjælps forsorg i 1991, således at der på forslag til  

 tillægsbevillingslov for 1991 opføres følgende:
f.
Finansministeriets tilslutning foreligger.
Else Winther Andersen / K.
Hagensen Til Finansudvalget.
