Nr LSF 237 Forslag til Lov om ændring af lov om arbejdsformidling og  

 arbejdsløshedsforsikring m.v. (Kommunal arbejdsformidling) Fremsat af arbejdsministeren (Kirkegaard) den 16. maj 1990 Vedtaget ved tredjebehandling den 1. juni 1990 Lov nr. 381 af 13/06/1990 § 1 I lov om arbejdsformidling og arbejdsløshedsforsikring m.v., jf.  

 lovbekendtgørelse nr. 510 af 19. juli 1989, som ændret ved lov nr. 840 af 20.  

 december 1989, indsættes i § 24 som stk. 2:
»Stk. 2. Kommunalbestyrelsen kan anvise arbejde til personer, der  

 modtager eller søger støtte efter afsnit III eller III A i lov om social  

 bistand, og til personer, der tilhører andre særligt udsatte grupper af  

 ledige.
Arbejdsministeren fastsætter efter forhandling med socialministeren  

 og vedkommende kommunale organisationer samt arbejdsmarkedets parter nærmere  

 bestemmelser om kommunalbestyrelsens formidlingsvirksomhed.« § 2 Loven træder i kraft den 1. juli 1990.
Oprindeligt fremsat forslag § 1 I lov om arbejdsformidling og arbejdsløshedsforsikring m.v., jf.  

 lovbekendtgørelse nr. 510 af 19. juli 1989, som ændret ved lov nr. 840 af 20.  

 december 1989, indsættes i § 24 som stk. 2:
» Stk. 2. Kommunalbestyrelsen kan anvise arbejde til personer,  

 der modtager eller søger støtte efter afsnit III eller III A i lov om social  

 bistand, og til personer, der tilhører andre særligt udsatte grupper af  

 ledige.
Arbejdsministeren fastsætter efter forhandling med socialministeren  

 og vedkommende kommunale organisationer samt arbejdsmarkedets parter nærmere  

 bestemmelser om kommunalbestyrelsens formidlingsvirksomhed.« § 2 Loven træder i kraft den 1. juli 1990.
Bemærkninger til lovforslaget Almindelige bemærkninger Regeringen finder, at der er behov for at gennemføre grundlæggende  

 strukturreformer på arbejdsmarkedet, hvis der skal findes en langsigtet  

 løsning på ledighedsproblemet.
 En samlet indsats skal derfor rettes både mod aktivering af de ledige og  

 mod en bedre kvalificering af dem, der er aktive på arbejdsmarkedet.
 Det foreliggende lovforslag om etablering af en kommunal arbejdsformidling  

 er et led i regeringens planer om aktivering og uddannelse.
Der er ved de seneste ændringer af beskæftigelsesloven sket en fortsat  

 decentralisering af beskæftigelsesindsatsen fra centralt til regionalt/lokalt  

 niveau.
I takt hermed er kommunernes og amtskommunernes ansvar og indflydelse  

 blevet tilsvarende større.
 Denne decentralisering og kommunalisering har vist sig at være til gavn  

 for den særlige beskæftigelsesindsats, som retter sig mod de ledige, der  

 tilhører særligt udsatte grupper, herunder de unge.
Det er efter regeringens opfattelse vigtigt, at der opnås størst mulig  

 sammenhæng i den kommunale beskæftigelsesindsats, og det foreslås derfor, at  

 kommunerne får mulighed for at foretage arbejdsanvisning for disse særlige  

 grupper.
Det bemærkes i denne forbindelse, at den pr. 1. juli 1990  

 gennemførte liberalisering af arbejdsformidlingen ikke i sig selv er  

 tilstrækkelig til at give kommunerne adgang til at formidle til det ordinære  

 arbejdsmarked som følge af de begrænsninger, som kommunalfuldmagten sætter  

 for kommunal udøvelse af formidlingsvirksomhed.
Med det foreliggende  

 lovforslag får kommunerne en positiv lovhjemmel til at anvise arbejde på det  

 ordinære arbejdsmarked til personer, der tilhører særligt udsatte grupper af  

 ledige.
Den foreslåede hjemmel til kommunal arbejdsformidling skal ses i  

 sammenhæng med de regler om kommunal formidling, der er fastsat i anden under  

 Arbejdsministeriet hørende lovgivning.
Kommunernes opgaver i forbindelse med  

 indslusning af ledige fra særligt udsatte grupper i ekstraordinære  

 foranstaltninger i henhold til den arbejdsmarkedspolitiske lovgivning sker  

 således fortsat efter de i denne lovgivning fastsatte regler.
For at undgå dobbelt administration og øget bureaukrati er det afgørende  

 nødvendigt, at det i forbindelse med indførelsen af kommunal  

 arbejdsformidling gøres klart, hvilke opgaver, der hører hjemme i henholdsvis  

 kommunalt og statsligt AF-regi.
Det er særligt vigtigt, at kommunernes  

 kontakt til de private virksomheder koordineres med AF's indsats på området,  

 dels for ikke at ulejlige virksomhederne unødigt dels for at udnytte det  

 statslige AF's kendskab til virksomheder og arbejdsmarkedet.
 Under hensyn hertil og for i det hele taget at sikre et smidigt samarbejde  

 mellem AF og kommunerne foreslås det, at arbejdsministeren efter forhandling  

 med socialministeren og vedkommende kommunale organisationer samt  

 arbejdsmarkedets parter fastsætter nærmere regler herom.
Bl.a. som følge af regionale/lokale forskelle må regulering af  

 kompetencefordelingen mellem de forskellige offentlige instanser via  

 lovgivning anses for uhensigtsmæssig.
Kompetencefordelingen bør i stedet ske  

 på aftalemæssigt grundlag, således at aftalerne indgås regionalt/lokalt på  

 grundlag af principper, der fastlægges i en rammeaftale mellem de kommunale  

 organisationer og de centrale arbejdsmarkedsmyndigheder.
 Som led i den igangværende regionalisering og under hensyn til det  

 ønskelige i at opnå den bedst mulige udnyttelse af de samlede ressourcer er  

 det vigtigt, at der bliver mulighed for regionalt/lokalt at træffe  

 samarbejdsaftaler, der tilgodeser særlige regionale/lokale hensyn.
Aftaleparterne bliver i disse situationer vedkommende (amts)kommune og  

 AF/Arbejdsmarkedsnævn.
Aftalerne kan eventuelt indgås med kommuneforeningerne  

 i amterne.
 Det forudsættes, at (amts)kommunen og AF/Arbejdsmarkedsnævn holder  

 hinanden orienteret om alle forhold af betydning for samarbejdet, og at  

 arbejdsmarkedsnævnene periodevis udarbejder redegørelser med en vurdering af  

 behovet for beskæftigelses- og uddannelsesaktiviteter.
Det forudsættes endvidere, at der under forhandlingerne med de kommunale  

 organisationer sker en præcisering af de særligt udsatte grupper, for hvilke  

 kommunerne får formidlingsansvaret efter en gennemførelse af lovforslaget.  

 Det vil typisk være unge kontanthjælpsmodtagere, unge, der er potentielle  

 modtagere af kontanthjælp, og unge, som modtager ungdomsydelse.
Endvidere  

 voksne personer, der får støtte efter bistandslovens Afsnit III, dagpenge  

 efter lov om dagpenge ved sygdom eller fødsel, eller pension efter lov om  

 social pension, og revalidender.
Det bemærkes i denne forbindelse, at  

 personer, der er berettigede til dagpenge efter  

 arbejdsløshedsforsikringsloven, men som midlertidig overgår til sociale  

 ydelser, f.eks. sygedagpenge og dagpenge under barselorlov, forbliver under  

 det statslige AF, der således fortsat forestår anvisningen af disse personer.
 Kommunal anvisning får ingen forsikringsmæssige konsekvenser i relation  

 til arbejdsløshedsforsikringslovens bestemmelser, og der sker ingen  

 indskrænkning i adgangen til job.
Regeringen har ved udarbejdelsen af lovforslaget lagt vægt på kommunernes  

 ønske om at kunne formidle arbejde til ledige, jf.
Kommunernes Landsforenings  

 debatoplæg fra februar 1990 om en mere aktiv kommunal arbejdsmarkedsindsats.
Økonomiske og administrative konsekvenser Forslaget forventes ikke at få økonomiske eller administrative  

 konsekvenser af betydning.
Efter forslaget får kommunerne en adgang, men  

 ingen pligt, til at anvise arbejde på det ordinære arbejdsmarked til  

 personer, der tilhører begrænsede, særligt udsattte grupper af ledige.
I  

 hvilket omfang kommunerne vil gøre brug af den nye kommunale anvisningsret,  

 vil afhænge af den nærmere udformning af de regionale/lokale  

 samarbejdsaftaler.
Der foregår allerede i dag et udstrakt samarbejde mellem  

 kommunerne og AF vedrørende indsatsen for de nævnte grupper, og  

 hovedkonsekvensen af forslaget vil derfor være en præcisering af ansvaret i  

 et fortsat samarbejde.
På denne baggrund forudsættes AF's ressourcer at være  

 uændrede.
Bilag I dette bilag er (med mindre skrift) indsat den gældende formulering af den bestemmelse, der berøres af lovforslaget I § 24 indsættes som stk. 2:
»Stk. 2. Kommunalbestyrelsen kan anvise arbejde til personer, der  

 modtager eller søger støtte efter afsnit III eller III A i lov om social  

 bistand, og til personer, der tilhører andre særligt udsatte grupper af  

 ledige.
Arbejdsministeren fastsætter efter forhandling med socialministeren  

 og vedkommende kommunale organisationer samt arbejdsmarkedets parter nærmere  

 bestemmelser om kommunalbestyrelsens formidlingsvirksomhed.« § 24. En anerkendt arbejdsløshedskasse kan anvise arbejde til sine ledige  

 medlemmer og henvise sådanne til samtale, jf. § 20. Arbejdsdirektøren kan  

 efter forhandling med Landsarbejdsnævnet fastsætte nærmere regler herom.
