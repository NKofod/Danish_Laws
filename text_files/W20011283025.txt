Landsskatteretskendelse af 15/11 2001 Klagen skyldes, at Told- og Skattestyrelsen har stadfæstet told-  

 og skatteregionens afgørelse om, at A er pligtig her i landet at  

 momsberigtige  

 et lystfartøj købt i Tyskland i 1993.
Ifølge Kaufvertrag/Auftragsbestätigung købte klager ved kontrakt  

 dateret af køber og sælger henholdsvis den 10. og 20. marts 1993 et brugt  

 lystfartøj, Swan 36 af B.
Købesummen var aftalt til 1.200.000 FIM med tillæg  

 af  

 15 % tysk moms.
Levering skulle foregå ca. 25. august 1993 i X, Tyskland.  

 Handlen  

 blev formidlet gennem et finsk bådværft Cs danske repræsentant D.
Omtrent samtidig med indgåelsen af købsaftalen mellem B og  

 klager blev der indgået en købekontrakt mellem C og B om levering af det  

 samme  

 fartøj som nyt til B.
Købesummen var aftalt til 1.200.000 FIM, og levering  

 skulle finde sted ultimo april 1993 i X, Tyskland, hvilket senere blev ændret  

 til Y, Tyskland.
 Lystfartøjet blev leveret til B i Y den 30. april 1993. I den  

 forbindelse blev der betalt importmoms i Tyskland på 52.987,49 DM, svarende  

 til  

 15 % af købesummen, som på grund af ændring af udstyr var korrigeret til  

 1.217.054 FIM.
Klager overtog fartøjet i X den 5. august 1993 og sejlede det  

 til Danmark.
På dette tidspunkt havde fartøjet sejlet 125 timer for motor.
 B udstedte den 2. september 1993 en faktura til klager på  

 1.217.054 FIM med tillæg af 15 % tysk moms.
 Det fremgår af sagen, at klager erhvervede førerbevis til  

 lystfartøj primo juni 1993.
Ifølge told- og skatteregionen erhvervede klager i maj 1993 et  

 lystfartøj bestemt til forbrug her i landet.
Told- og skatteregionens  

 afgørelse  

 er baseret på følgende materiale:
 Fax af 1. marts 1993 fra C til D.
Faxen indeholder et tilbud til hr.
A på Swan 36 med levering  

 midt i maj eller juni.
 Fax af 2. marts 1993 fra C til D.
 Faxen er er fremsendelsesskrivelse vedrørende kontrakt på Swan  

 36 til underskrift af kunden.
 Fax af 2. marts 1993 fra D til C.
 Skrivelsen refererer til Swan 36 og A, og omhandler regler  

 vedrørende indkøb af nye og brugte både i EF.
 Fax af 2. marts 1993 fra D til C.
 Af faxen fremgår blandt andet følgende:
 Vi har nu talt med E og salget til ovennævnte kunde skal foregå  

 på følgende måde.
 C, Finland skriver kontrakt i henhold til aftale med os i dag og  

 tilbud af 1.3.93 til A, til pris fim 1.200.000 incl.
elektrisk ankerspil redningsflåde monteret over nedgang navn påsat (kunden oplyser navn snarest) leveret søsat og rigget i X levering: medio maj Efter godkendelse af ovennævnte kontrakt udfærdiger C, Finland  

 en identisk kontrakt mellem B som køber og C som sælger.
 B udfærdiger samme kontrakt mellem sig selv som sælger og A som  

 køber med den forskel, at prisen tillægges tysk moms, som B afregner med det  

 tyske toldvæsen.
Alle beløb er i finmark og betalingerne foregår ligeledes i  

 finmark.
Der udstedes bankgaranti overfor A for hans indbetalinger til B,  

 uden  

 beregning for kunden.
De beløb, der indbetales fra kunden til B skal  

 umiddelbart efter modtagelse videresendes til C .
A overtager båden i X efter nærmere aftale. Kopi af denne fax blev samme dag sendt til klager.
 Internt memo af 4. marts 1993 af en revisor.
Memoet vedrører de momsmæssige konsekvenser af en situation,  

 hvor et finsk værft bygger en sejlbåd, som i henhold til en kontrakt sælges  

 til  

 en agent i Tyskland.
Agenten indgår samtidig med købet aftale med en dansk  

 privatperson om videresalg af fartøjet.
Sejlbåden transporteres fra Finland  

 til  

 Tyskland.
Efter faktisk ibrugtagning i en periode overdrages båden til  

 privatpersonen i Danmark.
 Fax af 8. marts 1993 fra D.
 Faxen indeholder rettelser til den oprindelige Sales contract,  

 og vedrører ændring af køber fra klager til B, samt andre rettelser i  

 forlængelse heraf.
 Fax af 8. marts 1993 fra klager til D, samt sales contract af 2.  

 marts 1993. Materialet udgør dels kommentarer og rettelser til dels Sales  

 contract mellem C og B, dels kaufvertrag og dels brevet til E fra B.
I brevet bemærkes, at diverse ekstras skal faktureres efter  

 nærmere aftale og betales af klager inden transport fra værftet.
Endvidere  

 fremgår det af brevet, at man skal tænke på udarbejdelse af en lejekontrakt  

 mellem B og klager indeholdende en aftale om leje af båd og bådplads,  

 forsikring, opsyn med fartøjet m.v.
I Sales contract mellem C og B anføres, at bruger af fartøjet er  

 klager.
Endvidere skal klager deltage i besigtigelse og godkendelse af  

 fartøjet  

 ved ankomst til Tyskland.
Kontraktsummen udgør 1.200.000 FIM .
 Fax af 9. marts 1993 fra D til B.
 Faxen indeholder diverse rettelser til kontrakter m.v., og  

    

 det fremgår, at det finske værft tager  

 ejendomsforbehold i fartøjet i 100 dage efter levering og godkendelse i X.
 Annulleret kaufvertrag af 5. marts 1993 mellem B og klager samt  

 kaufvertrag mellem samme parter af 10./20. marts 1993.
Skrivelserne omhandler en brugt sejlbåd.
Prisen udgør 1.200.000  

 FIM eksl. moms.
Betalingsbetingelserne henviser til kontrakt nr. 1683 mellem  

 Nautor og Yacht-service.
Betalingen skal ske til Cs bankkonto, og skal  

 være  

 foretaget senest ved færdiggørelsen af lystfartøjet.
C yder en bankgaranti  

 overfor klager på 1.200.000 FIM.
Af den annullerede kaufvertrag fremgår  

 leveringstidspunkt og -sted som maj 1993 i X.
 Fax af 10. marts 1993 fra klager til D.
 Vedrører returnering af kaufvertrag i underskrevet stand, som  

 bekræftelse på at aftale accepteres, herunder vilkårene i Sales contract  

 mellem  

 C og B.
 Fax af 11. marts fra C til klager.
 Det finske værft bekræfter, at B vil levere fartøjet omkring den  

 25. august 1993.
 Fax af 13. marts 1993 fra klager til C.
Her omtales diverse detaljer vedrørende handelen, herunder  

 betaling.
Det fremgår at klager endnu ikke har modtaget de originale  

 underskrevne købsdokumenter fra D, men har forstået, at fartøjet vil være  

 færdig den 23. april 1993.
 Brev af 16. marts 1993 fra D til klager.
Vedrører underskrift på kaufvertrag m.v.
Endvidere bekræfter D,  

 at kopi af den nye Sales contract mellem C og B er fremsendt til klager.
 Fax af 28. marts 1993 fra klager til C.
 Omhandler aftale om besøg på det finske værft, hvor klager gerne  

 vil se sejlbåden.
 Fax af 30. april 1993 fra D til klager.
 Kopi af forsikringspolice gældende fra 26. april 1993 med B som  

 forsikringstager.
 Fax af 31. marts 1993 fra klager til D.
 Faxen omtaler valg af navn m.v., og samtidig anføres det, at  

 hjemstavn Danmark ikke må påsættes.
 Fremsendelse af 8. april 1993 af Order Confirmation fra B til D.
Order Confirmation vedrører handel mellem C og B.
På følgesedlen  

 er der anført Original til A.
 Fax af 21. april 1993 fra D til klager.
 Kopi af faktura fra C til B med anmodning til klager om at  

 betale restbeløb.
 Fax af 28. april 1993 fra C til B.
 Faxen vedrører praktiske spørgsmål om lystfartøjets ankomst til  

 Tyskland, hvoraf det fremgår, at fartøjet skal leveres til klager i X den 6.  

 maj 1993.
 Fax af 9. maj 1993 fra klager til D.
Faxen er en liste over fejl og mangler, som klager har  

 konstateret ved anvendelse af fartøjet.
Endvidere er det anført, at  

 vinterstativ og presenning ønskes til Danmark, og at klager den efterfølgende  

 fredag er i Z for blandt andet at aftale nærmere om leje af bådplads.
 Fax af 10. maj 1993 fra D til B.
Fremsendelse af mangelliste.
Det nævnes, at kunden er  

 overordentlig tilfreds.
 Faktura af 3. juni 1993 fra B til klager.
 Det fremgår af  

 fakturaen, at den vedrører  liegeplatzkosten für Ihre Swan 36 für die zeit  

 von  

 anfang Mai bis Ende Juni 1993.
 Fax af 17. juni 1993 fra D til C.
 Faxen vedrører et vinterstativ, som ved en fejl er returneret  

 til Finland.
 Faktura af henholdsvis 7. maj 1993 og 2. september 1993 fra  

    

 B til klager.
Fakturaen af 7. maj vedrører betaling af importmoms og  

 klareringsomkostninger  udlæg som B har i forbindelse med import af  

 sejlbåd  

 fra Finland til Tyskland.
Fakturaen af 2. september er en faktura på  

 sejlbåden  

 med tillæg af tysk moms.
 Faktura af 7. maj 1993 fra B til C.
 Fakturaen udgør 4.000 DM med tillæg af moms, og vedrører  

 levering af Swan 36.
 Told- og skatteregionen har efterfølgende konstateret, at  

 betalingen for sejlbåden er foregået direkte fra klager til det finske værft.
 Told- og Skattestyrelsen har ved den påklagede afgørelse  

 stadfæstet told- og skatteregionens afgørelse om, at klager er pligtig her i  

 landet at momsberigtige det i Tyskland erhvervede lystfartøj.
 Styrelsen har som begrundelse anført, at styrelsen på baggrund  

 af det i sagen foreliggende vedrørende køb af den omhandlede Swan 36 anser  

 klager for at have haft råderet som ejer over lystfartøjet fra tidspunktet  

 for  

 leveringen fra det finske værft, hvorved klager har erhvervet fartøjet som  

 nyt  

 i Tyskland med det formål at benytte det i Danmark.
 Styrelsen har lagt vægt på følgende forhold:
 I marts 1993 hvor klager formelt indgik aftale med den tyske  

 agent om købet, var det pågældende fartøj endnu ikke bygget færdigt.
 Klager købte ikke en hvilken som helst brugt Swan 36, men  

 derimod en Swan 36,  

    

 med bestemt  

 byggenummer, hvorved fartøjet var individualiseret allerede under  

 konstruktionen.
 Klager gennemgik fartøjet og påpegede en række mangler i forhold  

 til den oprindelige aftale i maj 1993, på hvilket tidspunkt fartøjet endnu  

 ikke  

 opfyldte betingelserne for at være brugt.
 I Sales contract mellem det finske værft og den tyske agent er  

 klager anført som bruger af fartøjet.
 I salgsaftalen mellem klager og den tyske agent, som blev  

 indgået samtidig med aftalen mellem agenten og det finske værft, er fartøjet  

 identificeret som det fartøj, der har det bestemte byggenummer.
Det er styrelsens opfattelse, at da fartøjet i salgsaftalen var  

 nøje identificeret, har det ikke muligt for den tyske agent at disponere over  

 fartøjet i perioden frem til den formelle udstedelse af faktura til klager på  

 samme måde, som en egentlig  

    

 ejer af  

 fartøjet ellers ville kunne.
Agenten kunne eksempelvis ikke sælge fartøjet  

 til  

 anden side, idet fartøjet var identificeret som værende bestemt til klager,  

 og  

 det må lægges til grund, at såfremt agenten havde solgt fartøjet til anden  

 side  

 og tilbudt klager en identisk Swan 36, ville denne have kunne påberåbe sig  

 bristede forudsætninger fra agentens side.
 Styrelsen har på denne baggrund fundet, at det må lægges til  

 grund, at fartøjet er erhvervet som nyt med det formål at benytte det i  

 Danmark, og at handlingerne overdragelse af rettigheden til som ejer at  

 råde  

 over fartøjet og forsendelsen eller transporten af fartøjet  

 er så nært  

 knyttet sammen, at klager må anses at have foretaget en afgiftspligtig  

 erhvervelse, for hvilken det påhviler denne at betale moms i Danmark efter  

 nugældende momslovs § 11, stk. 1, nr. 2, og stk. 4, jf. § 22.
 Klagers advokat har overfor Landsskatteretten nedlagt påstand  

 om, at klager ikke er momspligtig i Danmark af det omhandlede køb af  

 lystfartøj.
 Til støtte for påstanden har advokaten gjort gældende, at klager  

 har erhvervet lystfartøjet som brugt og at der derfor skulle betales moms i  

 Tyskland.
Advokaten har anført, at det er korrekt, at der er en sammenhæng  

 mellem værftets salg af fartøjet til værftets tyske agent, og dette selskabs  

 videresalg af fartøjet til klager, og at købesummen ved disse to salg er  

 identiske.
Imidlertid har klager alene accepteret at købe fartøjet som brugt  

 -  

 og dermed at denne kan benyttes af andre i en 3-måneders periode  for  

 at spare  

 forskellen mellem den danske og tyske moms.
Dette forhold har ingen betydning  

 for spørgsmålet om, hvorvidt der skal betales moms i Danmark eller Tyskland.
Det afgørende for hvilket land, der har beskatningsretten er,  

 hvor godet fysisk indføres i EU.
Finland var på daværende tidspunkt ikke  

 medlem  

 af EU.
Videre er det i sagen ubestridt, at det er med rette, at B har betalt  

 tysk importmoms af fartøjet ved dens levering i Y.
 Advokaten har anført, at det ikke er korrekt, at klager skulle  

 have fået fartøjet leveret i forbindelse med dets ankomst til Tyskland.  

 Klager  

 har ikke haft ejerbeføjelse over en ny båd fra april 1993, men derimod over  

 en  

 brugt båd fra og med leveringen i august 1993.
Imidlertid er det hverken købet eller leveringen af en båd i  

 Tyskland  hvad enten den er ny eller brugt  der udløser dansk  

 moms.
Der skal  

 ikke svares dansk moms, dersom en i Danmark bosiddende privatperson køber en  

 ny  

 båd i et andet land til privat benyttelse der, idet der ikke foreligger en  

 afgiftspligtig erhvervelse i Danmark.
 Ved erhvervelse i momslovens forstand forstås erhvervelse af  

 retten til som ejer at råde over en vare, som af sælgeren eller erhververen  

 eller for disses regning forsendes eller transporteres til erhververen fra et  

 andet EU-land, jf. 6. momsdirektiv, art. 28a, stk. 3, og den nugældende  

 momslovs § 11, stk. 2.
 Advokaten har anført, at det afgørende for den danske momspligt  

 er varens fysiske tilstedeværelse i Danmark, og har i den forbindelse henvist  

 til bemærkningerne til lovforslaget til den nugældende momslovs § 11, stk. 2,  

 samt til Lars Loftager Jørgensens momsloven med kommentarer, p. 139.  

 Advokaten  

 har videre anført, at det følger af sammenhængen mellem den nugældende  

 momslovs  

 §§ 11, 22 og 25, at det er varens tilstand  som ny eller brugt   

 ved den  

 fysiske flytning til Danmark, der er afgørende for momspligten.
 Da det er ubestridt, at den omhandlede båd var brugt i  

 direktivets forstand i august 1993, da den blev afhentet af klager i Tyskland  

 har der ikke foreligget en momspligtig erhvervelse i Danmark.
Told- og Skattestyrelsen har indstillet den påklagede afgørelse  

 stadfæstet, og har som begrundelse herfor henvist til, at klagers køb af det  

 omhandlede lystfartøj i Tyskland anses som en levering.
Det er styrelsens  

 opfattelse, at det på baggrund af de faktiske oplysninger om handelsforløbet  

 må  

 lægges til grund, at klager har erhvervet fartøjet som nyt.
Endvidere, at  

 købers hensigt på købstidspunktet var vedvarende at anvende fartøjet i  

 Danmark,  

 hvor køber er etableret og har fast bådeplads.
Under begrebet erhvervelse i den i henhold til 6. momsdirektiv  

 gældende overgangsordning for afgiftsopkrævningen mellem medlemsstaterne  

 falder  

 typisk leverancer, hvor der tidsmæssigt er sammenfald mellem handlingerne,  

 levering og forsendelse  

    

 m.v.
Hvor disse  

 handlinger imidlertid tidsmæssigt er forskudt, men handlingerne alligevel på  

 baggrund af de faktiske omstændigheder må anses at være tæt knyttet sammen,  

 finder begrebet ligeledes anvendelse.
Da fartøjet efter 3 måneder og 100 timers brugstid transporteres  

 til klager i Danmark foreligger der ikke en ny levering, idet der ikke på  

 dette  

 tidspunkt sker overdragelse af retten til som ejer at råde over et gode.
Det  

 er  

 derfor styrelsens opfattelse, at leveringen og erhvervelsen er  

 sammenfaldende.
Det er endvidere styrelsens opfattelse, at det på tidspunktet  

 for leveringen ligeledes må lægges til grund, at det var åbenbart for sælger,  

 at fartøjet skal transporteres til Danmark, hvor fartøjet vedvarende skal  

 anvendes af køber.
Opholdet i Tyskland må som følge af det arrangerede  

 handelsforløb anses for at indgå i transporttiden til køber, og hvorved  

 leveringen i Tyskland opfylder betingelserne for afgiftsfritagelse, jf. 6.  

 momsdirektivs artikel 28c, stk. 1, litra b.
 Landsskatteretten skal  

 udtale:
 I henhold til 6. momsdirektiv, Artikel 28 a, stk. 1, litra b,  

 skal der svares merværdiafgift af erhvervelser inden for Fællesskabet af nye  

 transportmidler mod vederlag i indlandet af afgiftspligtige personer eller  

 ikke-afgiftspligtige juridiske personer, når disse personer er omfattet af  

 undtagelsen i litra a), andet afsnit, eller af enhver anden  

 ikke-afgiftspligtig  

 person.
Efter direktivets artikel 28 a, stk. 2, litra a, forstås der ved  

 transportmiddel bl.a. både, der er over 7,5 meter lange.
Sådanne  

 transportmidler betragtes efter samme bestemmelses litra b ikke som nye, når  

 følgende to betingelser er opfyldt samtidig:
 levering foretages senere end tre måneder efter datoen for  

 første ibrugtagning.
 transportmidlet har sejlet mere end 100 timer.
 Det er efter bestemmelsen overladt til medlemsstaterne at  

 fastsætte, hvorledes ovennævnte betingelser kan anses for opfyldt.
 Bestemmelserne er gennemført i Danmark ved dagældende momslovs §  

 1, stk. 3, og § 11, stk. 1, nr. 2 i den nugældende momslov, der er sålydende:
Der betales afgift ved erhvervelse mod vederlag af nye  

 transportmidler fra andre EU-lande, jf. stk. 4. § 11, stk. 4 er sålydende:
 Ved nye transportmidler i stk. 1, nr. 2 forstås:
( ) 2) Både på over 7,5 m, når leveringen finder sted senest 3  

 måneder efter første ibrugtagning, eller når den har sejlet højst 100  

 timer. Efter § 11, stk. 2, forstås ved erhvervelse af en vare,  

 erhvervelse af retten til som ejer at råde over en vare, som af sælgeren  

 eller  

 af erhververen eller for disses regning forsendes eller transporteres til  

 erhververen fra et andet EU-land.
 Efter § 22, stk. 1, er stedet for erhvervelse af en vare fra et  

 andet EU-land her i landet, når varen befinder sig her i landet efter  

 afslutningen af forsendelsen eller transporten til erhververen.
 Uanset om klageren måtte anses at have erhvervet og fået leveret  

 den omhandlede båd på et tidligere tidspunkt end i august 1993, finder  

 Landsskatteretten, at § 11, stk. 4, nr. 2, sammenholdt med § 11, stk. 2, og §  

 22, må forstås således, at det er tidspunktet for transporten af båden til  

 Danmark, der er afgørende for, om båden kan anses som ny eller brugt i  

 momslovens forstand.
 Da båden i august 1993, da den blev sejlet til Danmark,  

 ubestridt opfyldte betingelserne for at blive anset som brugt, finder  

 Landsskatteretten ikke grundlag for at anse klageren som momspligtig efter  

 momslovens § 11, stk. 1, nr. 2.
 Klagerens påstand herom tages derfor til følge.
