 I henhold til Landbrugsministeriets regulativ af 15. august 1967 § 3, stk.  

 2 kan en orienterende bedømmelse foretages af laboratoriet, der har myndighed  

 til at godkende prøver.
 De produktioner, om hvilke laboratoriet er i tvivl, skal henvises til  

 kontrolbedømmelse.
 Orienterende bedømmelse af en virksomheds varer kan foretages enten på  

 selve virksomheden eller på Slagteri- og Konserveslaboratoriet.
 Hvis en prøve ved en orienterende bedømmelse ikke godkendes, udtager  

 laboratoriet nye prøver af samme produktion til kontrolbedømmelse;  

 restlageret må da ikke eksporteres, før produktionen er godkendt ved en  

 kontrolbedømmelse eller en ombedømmelse.
Nye, specielle produkter, som af virksomheden ønskes bedømt uden at det  

 kommer til andre virksomheders kendskab, kan bedømmes af laboratoriets  

 personale ved en orienterende bedømmelse.
Hvis produktionen ikke godkendes,  

 kan virksomheden få foretaget en ny bedømmelse af den pågældende vare, og  

 denne bedømmelse, foretages ligeledes af laboratoriets personale.
Hvis  

 produktionen heller ikke godkendes ved denne bedømmelse, kan produktionen kun  

 godkendes til eksport ved en ombedømmelse med deltagelse af medlemmer af  

 bedømmelsesudvalget jfr. regulativet § 3, stk. 5.
 Varer, der produceres af højst 3 virksomheder, kan i en periode på op til  

 2 år forlanges bedømt internt på Slagteri- og Konserveslaboratoriet.
Ovenstående cirkulære er fastsat af kvalitetsudvalget 10. november 1975.
