 Den 22. marts 1983 undertegnedes i Helsingfors en  

 overenskomst mellem Danmark, Finland, Island, Norge og Sverige til undgåelse  

 af dobbeltbeskatning for så vidt angår indkomst- og formueskatter.  

 Overenskomsten og en dertil knyttet protokol har følgende ordlyd:
OVERENSKOMST mellem Danmark, Finland, Island, Norge og Sverige til  

 undgåelse af dobbeltbeskatning for så vidt angår indkomst- og formueskatter Regeringerne i Danmark, Finland, Island, Norge og Sverige, der ønsker at  

 indgå en overenskomst til undgåelse af dobbeltbeskatning for så vidt angår  

 indkomst- og formueskatter, er blevet enige om følgende:
Artikel 1 De af overenskomsten omfattede personer Denne overenskomst skal finde anvendelse på personer, der er hjemmehørende  

 i en eller flere af de kontraherende stater.
Artikel 2 De af overenskomsten omfattede skatter 1. Denne overenskomst skal finde anvendelse på  

 indkomst- og formueskatter, der pålignes på en kontraherende stats, dens  

 politiske underafdelingers eller dens lokale myndigheders vegne, uden hensyn  

 til hvorledes de opkræves.
 2. Som indkomst- og formueskatter skal anses alle  

 skatter, der pålignes hele indkomsten, hele formuen eller dele af indkomsten  

 eller formuen, herunder skatter af fortjeneste ved afhændelse af rørlig  

 formue eller fast ejendom, samt skatter på formueforøgelse.
 3. De gældende skatter, på hvilke overenskomsten skal  

 finde anvendelse, er:
4. Overenskomsten skal også finde anvendelse på alle  

 skatter af samme eller væsentlig samme art, der efter denne overenskomsts  

 underskrivelse pålignes som tillæg til eller i stedet for de gældende  

 skatter.
De kompetente myndigheder i de kontraherende stater skal give  

 hinanden underretning om væsentlige ændringer, som er foretaget i deres  

 respektive skattelove.
 5. Overenskomsten finder ikke for nogen af de  

 kontraherende staters vedkommende anvendelse på særlige skatter af gevinster  

 ved lotteri og væddemål eller på arve- og gaveskatter.
Artikel 3 Almindelige definitioner 1. Medmindre andet fremgår af sammenhængen, har i  

 denne overenskomst følgende udtryk den nedenfor angivne betydning:
Udtrykket "Danmark" omfatter ikke Færøerne og Grønland;  

 udtrykket "Finland" omfatter for så vidt angår den finske  

 kommunalskat ikke landskabet Åland; udtrykket "Norge" omfatter ikke  

 Svalbard (herunder Bjørnøen), Jan Mayen og de norske områder  

 ("bilande") udenfor Europa; 2. Ved anvendelse af denne overenskomst i en  

 kontraherende stat skal, medmindre andet følger af sammenhængen, ethvert  

 udtryk, som ikke er defineret deri, tillægges den betydning, som det har i  

 denne stats lovgivning om de skatter, hvorpå overenskomsten finder  

 anvendelse.
Artikel 4 Skattemæssigt hjemsted 1. I denne overenskomst betyder udtrykket "en  

 person, der er hjemmehørende i en kontraherende stat" enhver person, som  

 i henhold til lovgivningen i denne stat er skattepligtig der på grund af  

 hjemsted, bopæl, ledelsens sæde eller ethvert andet lignende kriterium.
Dette  

 udtryk omfatter dog ikke en person, hvis skattepligt i denne stat er  

 begrænset til indkomst fra kilder i denne stat eller der beroende formue.
 2. I tilfælde, hvor en fysisk person efter  

 bestemmelserne i stykke 1 er hjemmehørende i flere kontraherende stater,  

 bestemmes hans status efter følgende regler:
 3. I tilfælde, hvor en ikke-fysisk person efter  

 bestemmelserne i stykke 1 er hjemmehørende i flere kontraherende stater, skal  

 den anses for at være hjemmehørende i den stat, i hvilken dens virkelige  

 ledelse har sit sæde.
Artikel 5 Fast driftssted 1. I denne overenskomst betyder udtrykket "fast  

 driftssted" et fast forretningssted, gennem hvilket et foretagendes  

 virksomhed helt eller delvis udøves.
 2. Udtrykket "fast driftssted" omfatter  

 navnlig:
 3. Et bygnings-, anlægs- eller monteringsarbejde udgør  

 kun et fast driftssted, hvis det varer mere end 12 måneder.
 4. Uanset de foranstående bestemmelser i denne artikel  

 skal udtrykket "fast driftssted" anses for ikke at omfatte:
 5. Uanset bestemmelserne i stykke 1 og 2 skal et  

 foretagende i tilfælde, hvor en person, der ikke er en sådan uafhængig  

 repræsentant, som omhandles i stykke 6, handler på foretagendets vegne og har  

 og sædvanligvis udøver i en kontraherende stat en fuldmagt til at indgå  

 aftaler i foretagendets navn, anses for at have et fast driftssted i denne  

 stat med hensyn til hele den virksomhed, som denne person påtager sig for  

 foretagendet, medmindre denne persons virksomhed er begrænset til sådanne  

 forhold, som er nævnt i stykke 4, og som, hvis de var udøvet gennem et fast  

 forretningssted, ikke ville gøre dette faste forretningssted til et fast  

 driftssted efter bestemmelserne i nævnte stykke.
 6. Et foretagende skal ikke anses for at have et fast  

 driftssted i en kontraherende stat, blot fordi det driver erhvervsvirksomhed  

 i denne stat gennem en mægler, kommissionær eller anden uafhængig  

 repræsentant, forudsat at disse personer handler inden for deres sædvanlige  

 erhvervsvirksomheds rammer.
 7. Den omstændighed, at et selskab, der er  

 hjemmehørende i en kontraherende stat, behersker eller beherskes af et  

 selskab, der er hjemmehørende i en anden kontraherende stat, eller som (enten  

 gennem et fast driftssted eller på anden måde) udøver erhvervsvirksomhed i en  

 anden kontraherende stat, skal ikke i sig selv medføre, at et af de to  

 selskaber anses for et fast driftssted for det andet.
Artikel 6 Indkomst af fast ejendom 1. Indkomst, som en person, der er hjemmehørende i en  

 kontraherende stat, oppebærer af fast ejendom (herunder indkomst af land-  

 eller skovbrug), der er beliggende i en anden kontraherende stat, kan  

 beskattes i denne anden stat.
 2. a) Udtrykket "fast ejendom" har -  

 medmindre bestemmelserne i punkt b) medfører andet - den betydning, som  

 udtrykket har i lovgivningen i den kontraherende stat, hvori ejendommen er  

 beliggende. b) Udtrykket "fast ejendom" skal dog i alle tilfælde  

 omfatte tilbehør til fast ejendom, besætning og redskaber, der anvendes i  

 land- og skovbrug, rettigheder på hvilke civilretten om fast ejendom finder  

 anvendelse, brugsrettigheder til fast ejendom, samt rettigheder til  

 varierende eller faste ydelser, der betales for udnyttelsen af eller retten  

 til at udnytte mineralforekomster, kilder eller andre naturforekomster.
 3. Bestemmelsen i stykke 1 skal finde anvendelse på  

 indkomst, der hidrører fra direkte brug, udlejning eller fra enhver anden  

 form for benyttelse af fast ejendom.
 4. Såfremt besiddelse af aktier eller andre andele i  

 et selskab, hvis væsentligste formål er at eje fast ejendom, berettiger  

 indehaveren af aktierne eller andelene til at benytte fast ejendom, der ejes  

 af selskabet, kan indkomst, som oppebæres ved direkte brug, ved udleje eller  

 ved enhver anden anvendelse af sådan brugsret, beskattes i den kontraherende  

 stat, hvori den faste ejendom er beliggende.
 5. Bestemmelserne i stykke 1 og 3 skal også finde  

 anvendelse på indkomst af fast ejendom, der tilhører et foretagende, og på  

 indkomst af fast ejendom, der anvendes ved udøvelsen af frit erhverv.
 6. Bestemmelserne i stykke 4 skal også finde  

 anvendelse på indkomst på grundlag af en brugsret, der tilkommer et  

 foretagende, eller som anvendes ved udøvelsen af frit erhverv.
Artikel 7 Fortjeneste ved erhvervsvirksomhed 1. Fortjeneste indvundet af et foretagende i en  

 kontraherende stat kan kun beskattes i denne stat, medmindre foretagendet  

 driver erhvervsvirksomhed i en anden kontraherende stat gennem et der  

 beliggende fast driftssted.
Såfremt foretagendet driver en sådan virksomhed,  

 kan dets fortjeneste beskattes i den anden stat, men dog kun for så vidt  

 angår den del deraf, som kan henføres til dette faste driftssted.
 2. Under iagttagelse af bestemmelserne i stykke 3 skal  

 der i tilfælde, hvor et foretagende i en kontraherende stat driver  

 erhvervsvirksomhed i en anden kontraherende stat gennem et der beliggende  

 fast driftssted, i hver kontraherende stat til dette faste driftssted  

 henføres den fortjeneste, som det kunne forventes at ville have opnået, hvis  

 det havde været et frit og uafhængigt foretagende, som udøvede den samme  

 eller lignende virksomhed på samme eller lignende vilkår, og som under  

 fuldstændig frie forhold afsluttede forretninger med det foretagende, hvis  

 faste driftssted det er.
 3. Ved fastsættelsen af et fast driftssteds  

 fortjeneste skal det være tilladt at fradrage omkostninger, som er afholdt  

 for det faste driftssted, herunder generalomkostninger til ledelse og  

 administration, hvad enten de er afholdt i den stat, hvori det faste  

 driftssted er beliggende, eller andre steder.
 4. Såfremt det har været sædvane i en kontraherende  

 stat at fastsætte den fortjeneste, der kan henføres til et fast driftssted,  

 på grundlag af en fordeling af foretagendets samlede fortjeneste mellem dets  

 forskellige afdelinger, skal intet i stykke 2 udelukke denne kontraherende  

 stat fra at fastsætte den skattepligtige fortjeneste på grundlag af en sådan  

 sædvanemæssig fordeling; den valgte fordelingsmetode skal imidlertid være  

 sådan, at resultatet bliver i overensstemmelse med de principper, der er  

 fastlagt i denne artikel.
 5. Ingen fortjeneste skal kunne henføres til et fast  

 driftssted, blot fordi dette faste driftssted har foretaget indkøb af varer  

 for foretagendet.
 6. Ved anvendelsen af de foranstående stykker skal den  

 fortjeneste, der henføres til det faste driftssted, fastsættes efter samme  

 metode hvert år, medmindre der er god og fyldestgørende grund til at anvende  

 en anden fremgangsmåde.
 7. I tilfælde, hvor en fortjeneste omfatter  

 indkomster, som er omhandlet særskilt i andre artikler i denne overenskomst,  

 skal bestemmelserne i disse andre artikler ikke berøres af bestemmelserne i  

 denne artikel.
Artikel 8 Skibs- og luftfart 1. Indkomst ved skibs- eller luftfartsvirksomhed i  

 international trafik kan kun beskattes i den kontraherende stat, i hvilken  

 foretagendets virkelige ledelse har sit sæde.
I det omfang denne stat ifølge  

 sin lovgivning ikke kan beskatte hele indkomsten, kan indkomsten kun  

 beskattes i den stat, i hvilken foretagendet er hjemmehørende.
 2. Såfremt den virkelige ledelse for et foretagende,  

 der driver skibsfartsvirksomhed, har sit sæde om bord på et skib, skal  

 foretagendet anses for at have sit sæde i den kontraherende stat, i hvilken  

 skibets reder er hjemmehørende.
 3. Bestemmelserne i stykke 1 skal også finde  

 anvendelse på fortjeneste, som oppebæres ved deltagelse i en pool, i et  

 konsortium eller i en international driftsorganisation.
Artikel 9 Indbyrdes forbundne foretagender 1. I tilfælde, hvor skal følgende iagttages.
 Såfremt der mellem de pågældende foretagender er aftalt eller fastsat  

 vilkår vedrørende deres kommercielle eller finansielle forbindelser, der  

 afviger fra de vilkår, som ville være blevet aftalt mellem uafhængige  

 foretagender, kan enhver fortjeneste, som, hvis disse vilkår ikke havde  

 foreligget, ville være tilfaldet et af disse foretagender, men som på grund  

 af disse vilkår ikke er tilfaldet dette, medregnes til dette foretagendes  

 fortjeneste og beskattes i overensstemmelse hermed.
2. Opstår der i en kontraherende stat spørgsmål som  

 omhandlet i stykke 1, skal den kompetente myndighed i en anden kontraherende  

 stat, som berøres af spørgsmålet, underrettes med henblik på at overveje en  

 regulering vedrørende opgørelsen af fortjenesten for det foretagende, der er  

 hjemmehørende i sådan anden stat.
Såfremt der er anledning hertil, kan de  

 kompetente myndigheder træffe særlig aftale om fortjenestens fordeling.
Artikel 10 Udbytte 1. Udbytte, som udbetales af et selskab, der er  

 hjemmehørende i en kontraherende stat, til en person, der er hjemmehørende i  

 en anden kontraherende stat, kan beskattes i denne anden stat.
 2. Såfremt en udbyttemodtager, der er hjemmehørende i  

 en kontraherende stat, har et fast driftssted eller et fast sted i en anden  

 kontraherende stat end den, i hvilken han er hjemmehørende, og den  

 aktiebesiddelse, der ligger til grund for udlodningen, har direkte  

 forbindelse med erhvervsvirksomhed, som drives fra det faste driftssted,  

 respektive frit erhverv, som udøves fra det faste sted, skal, uanset  

 bestemmelserne i stykke 1 og 3, udbytte, der udbetales fra et selskab, der er  

 hjemmehørende i en kontraherende stat, til en sådan modtager, beskattes i  

 overensstemmelse med bestemmelserne henholdsvis i artikel 7 eller i artikel  

 14 i den kontraherende stat, hvor det faste driftssted, henholdsvis det faste  

 sted, er beliggende.
 3. Udbytte fra et selskab, der er hjemmehørende i en  

 kontraherende stat, til en person, der er hjemmehørende i en anden  

 kontraherende stat, kan tillige beskattes i den kontraherende stat, hvori det  

 selskab, der betaler udbyttet, er hjemmehørende, og i henhold til  

 lovgivningen i denne stat, men den skat, der pålignes, må ikke overstige:
 4. Uanset bestemmelserne i stykke 3 a) kan islandsk  

 skat på udbytte forhøjes fra 5 pct. til højst 15 pct. i det omfang, sådant  

 udbytte er fradraget ved opgørelsen af det udbyttebetalende selskabs indkomst  

 ved fastsættelsen af islandsk skat.
5. Uanset bestemmelserne i stykke 3 a) kan norsk skat  

 på udbytte forhøjes til højst 15 pct.
Denne bestemmelse gælder, så længe  

 norske selskaber er berettigede til fradrag for udloddet udbytte ved  

 statsskatteberegningen.
 6. De kontraherende staters kompetente myndigheder  

 skal ved gensidig aftale fastsætte de nærmere regler for gennemførelsen af  

 begrænsningerne i henhold til stykke 3-5.
 Bestemmelserne i stykke 3-5 berører ikke adgangen til at beskatte  

 selskabet af den fortjeneste, hvoraf udbyttet er udbetalt.
 7. Udtrykket "udbytte" betyder i denne  

 artikel indkomst af aktier, andelsbeviser eller andre rettigheder, der ikke  

 er gældsfordringer, og som giver ret til andel i fortjeneste, såvel som  

 indkomst fra andre selskabsrettigheder, der er undergivet samme skattemæssige  

 behandling som indkomst af aktier i henhold til lovgivningen i den stat, i  

 hvilken det selskab, der foretager udlodningen, er hjemmehørende.
 8. Uanset bestemmelserne i stykke 1 skal udbytte fra  

 et selskab, der er hjemmehørende i en kontraherende stat, til et selskab, der  

 er hjemmehørende i en anden kontraherende stat end Danmark, i denne anden  

 stat være fritaget for beskatning i det omfang dette ville have været  

 tilfældet ifølge lovgivningen i denne anden stat, såfremt begge selskaber  

 havde været hjemmehørende der.
 Uanset bestemmelserne i stykke 1 skal udbytte fra et selskab, der er  

 hjemmehørende i en anden kontraherende stat end Danmark, til et selskab, der  

 er hjemmehørende i Danmark, være fritaget for beskatning i Danmark i  

 overensstemmelse med dansk lovgivning.
I det omfang udbyttebeløbet, der udbetales for et indkomstår af et  

 selskab, der er hjemmehørende i Danmark, til et selskab, der er hjemmehørende  

 i en anden kontraherende stat, modsvares af udbytte, som det førstnævnte  

 selskab, direkte eller gennem formidling af en juridisk person, i samme eller  

 tidligere indkomstår har oppebåret af aktier eller andre andele i et selskab,  

 der er hjemmehørende i en tredje stat, indrømmes imidlertid fritagelse for  

 skat i en anden kontraherende stat i henhold til første afsnit kun, såfremt For så vidt angår udbytte fra et selskab, der er hjemmehørende i Island,  

 til et selskab, der er hjemmehørende i en anden kontraherende stat, gælder  

 fritagelsen for beskatning i en anden kontraherende stat i henhold til første  

 afsnit kun i det omfang udbyttet ved beregning af islandsk skat ikke må  

 fradrages i det islandske selskabs indkomst.
 9. Uanset bestemmelserne i stykke 3-5 kan de  

 kompetente myndigheder i de kontraherende stater aftale, at udbytte, som  

 tilfalder en i aftalen navngiven institution med alment velgørende eller  

 andet almennyttigt formål, der i medfør af lovgivningen i den kontraherende  

 stat, i hvilken institutionen er hjemmehørende, er fritaget for beskatning af  

 udbytte, skal være fritaget for den i en anden kontraherende stat gældende  

 beskatning af udbytte fra selskaber i denne anden stat.
 10. I tilfælde, hvor et selskab, der er hjemmehørende  

 i en kontraherende stat, oppebærer fortjeneste eller indkomst fra en anden  

 kontraherende stat, må denne anden stat ikke påligne nogen skat på udbytte,  

 som udbetales af selskabet, medmindre udbyttet udbetales til en person, der  

 er hjemmehørende i denne anden stat, eller den aktiebesiddelse, som ligger  

 til grund for udlodningen af udbyttet, har direkte forbindelse med et fast  

 driftssted eller et fast sted, der er beliggende i denne anden stat, eller  

 undergive selskabets ikke-udloddede fortjeneste nogen skat på ikke-udloddet  

 fortjeneste, selv om det udbetalte udbytte eller den ikke-udloddede  

 fortjeneste helt eller delvis består af fortjeneste eller indkomst hidrørende  

 fra denne anden stat.
 11. Udtrykket "personsammenslutning" i denne  

 artikel betyder:
Artikel 11 Renter 1. Renter, der hidrører fra en kontraherende stat, og  

 som betales til en i en anden kontraherende stat hjemmehørende person, kan  

 kun beskattes i denne anden stat.
 2. Såfremt en rentemodtager, der er hjemmehørende i en  

 kontraherende stat, har et fast driftssted eller et fast sted i en anden  

 kontraherende stat end den, i hvilken han er hjemmehørende, og den fordring,  

 der ligger til grund for den udbetalte rente, har direkte forbindelse med  

 erhvervsvirksomhed, som drives fra det faste driftssted, respektive frit  

 erhverv, som udøves fra det faste sted, skal, uanset bestemmelserne i stykke  

 1, renter, som hidrører fra en kontraherende stat og betales til en sådan  

 modtager, beskattes i overensstemmelse med bestemmelserne henholdsvis i  

 artikel 7 eller i artikel 14 i den kontraherende stat, hvor det faste  

 driftssted, henholdsvis det faste sted, er beliggende.
3. Udtrykket "rente" betyder i denne artikel  

 indkomst af gældsfordringer af enhver art, hvad enten de er sikrede ved pant  

 i fast ejendom eller ikke, og hvad enten de indeholder en ret til andel i  

 skyldnerens fortjeneste eller ikke.
Udtrykket omfatter især indkomst af  

 statsgældsbeviser og indkomst af obligationer eller forskrivninger, herunder  

 agiobeløb og gevinster, der knytter sig til sådanne gældsbeviser,  

 obligationer eller forskrivninger.
Straftillæg som følge af for sen betaling  

 skal ikke anses for renter i denne artikel.
4. I tilfælde, hvor en særlig forbindelse mellem den,  

 der betaler, og den, der modtager, eller mellem disse og en tredje person,  

 har bevirket, at renten set i forhold til den gældsfordring, for hvilken den  

 er betalt, overstiger det beløb, som ville være blevet aftalt mellem  

 skyldneren og modtageren, såfremt den nævnte forbindelse ikke havde  

 foreligget, skal bestemmelserne i denne artikel alene finde anvendelse på det  

 sidstnævnte beløb.
I så fald skal det overskydende beløb kunne beskattes i  

 overensstemmelse med lovgivningen i hver af de berørte kontraherende stater  

 under hensyntagen til de øvrige bestemmelser i denne overenskomst.
Artikel 12 Royalties 1. Royalties, der hidrører fra en kontraherende stat  

 og betales til en person, der er hjemmehørende i en anden kontraherende stat,  

 kan kun beskattes i denne anden stat.
 2. Såfremt en royaltymodtager, der er hjemmehørende i  

 en kontraherende stat, har et fast driftssted eller et fast sted i en anden  

 kontraherende stat end den, hvori han er hjemmehørende, og den rettighed  

 eller ejendom, som ligger til grund for de udbetalte royalties, har direkte  

 forbindelse med erhvervsvirksomhed, som drives fra det faste driftssted,  

 respektive frit erhverv, som udøves fra det faste sted, skal, uanset  

 bestemmelserne i stykke 1, royalties, som hidrører fra en kontraherende stat  

 og betales til en sådan modtager, beskattes i overensstemmelse med  

 bestemmelserne henholdsvis i artikel 7 eller i artikel 14 i den kontraherende  

 stat, i hvilken det faste driftssted, henholdsvis det faste sted, er  

 beliggende.
 3. Udtrykket "royalties" betyder i denne  

 artikel betalinger af enhver art, der modtages som vederlag for anvendelsen  

 af eller retten til at anvende enhver ophavsret til et litterært, kunstnerisk  

 eller videnskabeligt arbejde (herunder biograffilm samt film og bånd til  

 radio- og fjernsynsudsendelser), ethvert patent, varemærke, mønster eller  

 model, tegning, hemmelig formel eller fremstillingsmetode, eller for  

 anvendelsen af eller retten til at anvende industrielt, kommercielt eller  

 videnskabeligt udstyr eller for oplysninger om industrielle, kommercielle  

 eller videnskabelige erfaringer.
4. I tilfælde, hvor en særlig forbindelse mellem den,  

 der betaler, og den, der modtager, eller mellem disse og en tredje person,  

 har bevirket, at de betalte royalties, når hensyn tages til den anvendelse,  

 rettighed eller oplysning, for hvilken de er betalt, overstiger det beløb,  

 som ville være blevet aftalt mellem den, der betaler, og modtageren, såfremt  

 den nævnte forbindelse ikke havde foreligget, skal bestemmelserne i denne  

 artikel alene finde anvendelse på det sidstnævnte beløb.
I så fald skal det  

 overskydende beløb kunne beskattes i overensstemmelse med lovgivningen i hver  

 af de berørte kontraherende stater under hensyntagen til de øvrige  

 bestemmelser i denne overenskomst.
Artikel 13 Kapitalgevinster 1. Fortjeneste, som en person, der er hjemmehørende i  

 en kontraherende stat, erhverver ved afhændelse af fast ejendom som omhandlet  

 i artikel 6, stykke 2, og som er beliggende i en anden kontraherende stat,  

 kan beskattes i denne anden stat.
 2. Fortjeneste, som en person, der er hjemmehørende i  

 en kontraherende stat, erhverver ved afhændelse af aktie eller anden andel,  

 som omhandlet i artikel 6, stykke 4, kan beskattes i den kontraherende stat,  

 hvori den faste ejendom er beliggende.
 3. Fortjeneste ved afhændelse af rørlig formue, der  

 udgør en del af erhvervsformuen i et fast driftssted, som et foretagende i en  

 kontraherende stat har i en anden kontraherende stat, eller ved afhændelse af  

 rørlig formue, der hører til et fast sted, som en person, der er  

 hjemmehørende i en kontraherende stat, har til rådighed til udøvelse af frit  

 erhverv i en anden kontraherende stat, herunder også fortjeneste ved  

 afhændelse af et sådant fast driftssted (særskilt eller sammen med hele  

 foretagendet), eller af et sådant fast sted, kan beskattes i denne anden  

 stat.
 4. Fortjeneste ved afhændelse af skibe eller  

 luftfartøjer, der anvendes i international trafik, samt af rørlig formue, som  

 er knyttet til driften af sådanne skibe eller luftfartøjer, kan kun beskattes  

 i den kontraherende stat, hvori foretagendets virkelige ledelse har sit sæde.  

 I det omfang denne stat på grund af sin lovgivning ikke kan beskatte hele  

 fortjenesten, kan fortjenesten kun beskattes i den stat, hvori foretagendet  

 er hjemmehørende.
 5. Fortjeneste ved afhændelse af andre aktiver end de  

 i stykke 1-4 omhandlede kan kun beskattes i den kontraherende stat, hvori  

 afhænderen er hjemmehørende.
 6. Bestemmelserne i stykke 5 berører ikke Norges ret  

 til i henhold til sin egen lovgivning at beskatte fortjeneste ved afhændelse  

 af aktier i et norsk selskab, når aktierne tilhører en person, der er  

 hjemmehørende i en anden kontraherende stat, og som inden for de sidste 5 år  

 før afhændelsen af aktierne har været hjemmehørende i Norge.
 7. Bestemmelserne i stykke 5 berører ikke Sveriges ret  

 til i henhold til sin egen lovgivning at beskatte fortjeneste, som en person,  

 der er hjemmehørende i en anden kontraherende stat, erhverver ved afhændelse  

 af aktier eller andele i selskaber, hvis væsentlige aktiver består i fast  

 ejendom, såfremt den omhandlede person har været hjemmehørende i Sverige  

 inden for de sidste 5 år før afhændelsen.
Artikel 14 Frit erhverv 1. Indkomst ved frit erhverv eller ved andet  

 selvstændigt arbejde af lignende karakter oppebåret af en person, der er  

 hjemmehørende i en kontraherende stat, kan kun beskattes i denne stat,  

 medmindre han har et fast sted, som til stadighed står til rådighed for ham i  

 en anden kontraherende stat med henblik på udøvelse af hans virksomhed.  

 Såfremt han har et sådant fast sted, kan indkomsten beskattes i denne anden  

 stat, men kun i det omfang den kan henføres til dette faste sted.
 2. Udtrykket "frit erhverv" omfatter især  

 selvstændig videnskabelig, litterær, kunstnerisk, uddannende eller  

 undervisende virksomhed samt selvstændig virksomhed som læge, advokat,  

 ingeniør, arkitekt, tandlæge og revisor.
Artikel 15 Personlige tjenesteydelser 1. Såfremt bestemmelserne i artiklerne 16, 18, 19, 20  

 og 21 ikke medfører andet, kan gage, løn og andet lignende vederlag for  

 personligt arbejde i tjenesteforhold, oppebåret af en person, der er  

 hjemmehørende i en kontraherende stat, kun beskattes i denne stat, medmindre  

 arbejdet er udført i en anden kontraherende stat.
Er arbejdet udført i denne  

 anden stat, kan det vederlag, som oppebæres herfor, beskattes der.
 2. Uanset bestemmelserne i stykke 1 kan vederlag, som  

 en person, der er hjemmehørende i en kontraherende stat, oppebærer for  

 personligt arbejde i tjenesteforhold, udført i en anden kontraherende stat,  

 kun beskattes i den førstnævnte stat, såfremt:
3. Uanset de foranstående bestemmelser i denne artikel  

 kan vederlag for arbejde, som udføres om bord på et Artikel 16 Bestyrelseshonorarer Bestyrelseshonorarer og lignende vederlag, som oppebæres af en person, der  

 er hjemmehørende i en kontraherende stat, i hans egenskab af medlem af  

 bestyrelsen eller andet lignende organ i et selskab, der er hjemmehørende i  

 en anden kontraherende stat, kan beskattes i denne anden stat.
Artikel 17 Kunstnere og sportsfolk 1. Uanset bestemmelserne i artiklerne 14 og 15 kan  

 indkomst, som en person, der er hjemmehørende i en kontraherende stat,  

 oppebærer som optrædende kunstner, såsom teater-, film-, radio- eller  

 fjernsynskunstner, eller musiker, eller som sportsmand, ved hans i denne  

 egenskab i den anden kontraherende stat udøvede virksomhed, beskattes i denne  

 anden stat.
 2. I tilfælde, hvor indkomst ved den virksomhed, som  

 udøves af en optrædende kunstner eller en sportsmand i hans egenskab som  

 sådan, ikke tilfalder kunstneren eller sportsmanden selv, men en anden  

 person, kan denne indkomst, uanset bestemmelserne i artiklerne 7, 14 og 15,  

 beskattes i den kontraherende stat, i hvilken kunstnerens eller sportsmandens  

 virksomhed udøves.
 3. Såfremt den kontraherende stat, hvori den i stykke  

 1 og 2 omhandlede virksomhed udøves, på grund af sin lovgivning ikke kan  

 beskatte den der omtalte indkomst, kan indkomsten kun beskattes i den  

 kontraherende stat, hvori modtageren er hjemmehørende.
Artikel 18 Pension, livrente og udbetaling i henhold til sociallovgivningen 1. Pension og livrente, som udbetales fra en  

 kontraherende stat, samt udbetaling i henhold til sociallovgivningen i en  

 kontraherende stat, kan kun beskattes i denne stat.
 2. Ved udtrykket "livrente" forstås et  

 fastsat beløb, som skal udbetales periodisk til fastsatte tider enten for den  

 pågældendes livstid, for et bestemt tidsrum eller for et tidsrum, der lader  

 sig bestemme, og som erlægges på grundlag af en forpligtelse til at præstere  

 disse udbetalinger som modydelse for dertil svarende fuldt vederlag i penge  

 eller penges værdi.
Artikel 19 Offentlige hverv 1. Vederlag (undtagen pensioner), der udbetales af en  

 kontraherende stat, dens politiske underafdelinger, lokale myndigheder eller  

 offentligretlige institutioner til en fysisk person for udførelse af hverv  

 for denne stat, dens politiske underafdelinger, lokale myndigheder eller  

 offentligretlige institutioner, kan kun beskattes i denne stat.
2. Et sådant vederlag kan imidlertid kun beskattes i  

 den kontraherende stat, i hvilken hvervet udføres, såfremt modtageren er en i  

 denne stat hjemmehørende person og Artikel 20 Studerende og praktikanter 1. En person, som besøger en kontraherende stat  

 udelukkende med henblik på og som er eller umiddelbart før besøget var hjemmehørende i en anden  

 kontraherende stat, beskattes ikke i den førstnævnte stat af beløb, som han  

 oppebærer fra kilder uden for denne stat til sit underhold, sit studium eller  

 sin uddannelse.
2. En person, som studerer ved universitet eller anden  

 undervisningsanstalt i en kontraherende stat, og som under midlertidigt  

 ophold i en anden kontraherende stat har beskæftigelse i denne anden stat i  

 højst 100 dage inden for samme kalenderår for at opnå praktisk erfaring i  

 tilslutning til studierne, beskattes i sidstnævnte kontraherende stat kun af  

 den del af indkomsten ved beskæftigelsen, som overstiger en gennemsnitlig  

 månedsindkomst på 2.000 svenske kroner eller modværdien i dansk, finsk,  

 islandsk eller norsk valuta.
Fra beskatning undtages ifølge dette stykke dog  

 sammenlagt højst 6.000 svenske kroner pr. kalenderår eller modværdien i  

 dansk, finsk, islandsk eller norsk valuta.
Fornævnte beløb omfatter det for  

 det pågældende kalenderår gældende personfradrag.
 3. De kompetente myndigheder i de kontraherende stater  

 træffer aftale om anvendelsen af bestemmelserne i stykke 2. De kompetente  

 myndigheder kan også træffe aftale om sådan ændring af de der nævnte beløb,  

 som findes rimelig under hensyn til forandring i pengeværdi, ændret  

 lovgivning i nogen af de kontraherende stater eller anden lignende årsag.
Artikel 21 Forretningsvirksomhed og personlige tjenesteydelser uden for en  

 kontraherende stats kyst 1. Medmindre bestemmelserne i stykke 2 og 3 medfører  

 andet, skal en person, der er hjemmehørende i en kontraherende stat, og som  

 uden for en anden kontraherende stats kyst driver forretningsvirksomhed, der  

 har forbindelse med udforskning eller udnyttelse af naturforekomster på denne  

 anden stats havbundsområde, anses for at have et fast driftssted eller et  

 fast sted i denne anden stat.
 2. Bestemmelserne i stykke 1 finder ikke anvendelse,  

 hvis virksomheden finder sted i en eller flere perioder, som sammenlagt ikke  

 overstiger 30 dage inden for en 12 måneders periode.
3. Ved anvendelsen af stykke 2 gælder, at en  

 virksomhed, som drives af et foretagende, som er indbyrdes forbundet med et  

 andet foretagende, anses drevet af det førstnævnte foretagende, hvis  

 virksomheden i væsentlig grad er den samme som den, der drives af dette andet  

 foretagende.
Foretagender anses for at være indbyrdes forbundne, hvis det ene  

 foretagende direkte eller indirekte deltager i ledelsen af eller kontrollen  

 af det andet foretagende eller deltager i kapitalen i dette foretagende,  

 eller hvis samme personer direkte eller indirekte deltager i ledelsen af  

 eller kontrollen af begge foretagender eller deltager i kapitalen i disse  

 foretagender.
 4. Bestemmelserne i artikel 8, stykke 1, finder  

 anvendelse på indkomst ved transport af personel og materiel med skib eller  

 luftfartøj til et havbundsområde som omhandlet i stykke 1, eller ved drift af  

 bugserbåde, forsyningsskibe og andre fartøjer, som anvendes i lignende øjemed  

 i forbindelse med virksomhed, som omhandlet i nævnte stykke.
 5. Bestemmelserne i artikel 13, stykke 4, og artikel  

 23, stykke 3, finder anvendelse henholdsvis på fortjeneste ved afhændelse af  

 skibe, både og luftfartøjer, som omhandlet i stykke 4, og på formue bestående  

 af sådanne skibe, både og luftfartøjer.
 6. Uanset andre bestemmelser i denne overenskomst  

 gælder følgende om beskatningen af løn og andre lignende vederlag, som en  

 person, der er hjemmehørende i en kontraherende stat, erhverver ved arbejde,  

 som udføres uden for en anden kontraherende stats kyst for en arbejdsgiver,  

 som driver sådan virksomhed, som omhandlet i stykke 1:
 7. Med udtrykket "havbundsområde" forstås i  

 denne artikel havbunden og dens undergrund inden for en kontraherende stats  

 territorialfarvand samt denne stats kontinentalsokkel.
Artikel 22 Andre indkomster 1. Indkomster, der oppebæres af en i en kontraherende  

 stat hjemmehørende person, og som ikke er behandlet i de foranstående  

 artikler i denne overenskomst, kan, uanset hvorfra de hidrører, kun beskattes  

 i denne stat.
2. Bestemmelserne i stykke 1 skal ikke finde  

 anvendelse, såfremt erhververen af indkomsten er hjemmehørende i en  

 kontraherende stat og har et fast driftssted eller et fast sted i en anden  

 kontraherende stat, og den rettighed eller ejendom, hvorfra indkomsten  

 hidrører, har direkte forbindelse med den virksomhed, som drives fra det  

 faste driftssted, henholdsvis det frie erhverv, som udøves fra det faste  

 sted.
I sådanne tilfælde skal bestemmelserne i artikel 7, henholdsvis artikel  

 14, finde anvendelse.
I tilfælde, hvor der til et fast driftssted eller et  

 fast sted hører en fast ejendom, som omhandlet i artikel 6, stykke 2, eller  

 en aktie eller anden andel, som omhandlet i artikel 6, stykke 4, beskattes  

 indkomst af sådan ejendom eller andel dog i overensstemmelse med  

 bestemmelserne i artikel 6.
Artikel 23 Formue 1. Fast ejendom, omhandlet i artikel 6, stykke 2, som  

 ejes af en person, der er hjemmehørende i en kontraherende stat, og som er  

 beliggende i en anden kontraherende stat, kan beskattes i denne anden stat.
 2. Aktier eller andre andele i et selskab, som  

 omhandlet i artikel 6, stykke 4, og som ejes af en person, der er  

 hjemmehørende i en kontraherende stat, kan beskattes i den kontraherende  

 stat, i hvilken den faste ejendom er beliggende.
3. Skibe og luftfartøjer, der anvendes i international  

 trafik, samt rørlig formue, som knyttes til driften af sådanne skibe og  

 luftfartøjer, kan kun beskattes i den kontraherende stat, hvori foretagendets  

 virkelige ledelse har sit sæde.
I det omfang en stat på grund af sin  

 lovgivning ikke kan beskatte hele formuen, kan formuen kun beskattes i den  

 stat, i hvilken foretagendet er hjemmehørende.
 4. Al anden formue, tilhørende en person, der er  

 hjemmehørende i en kontraherende stat, kan, uanset hvor den forefindes, kun  

 beskattes i denne stat.
 5. Uanset bestemmelserne i stykke 4 kan rørlig formue,  

 som udgør en del af erhvervsformuen i et fast driftssted, som et foretagende  

 i en kontraherende stat har i en anden kontraherende stat, eller rørlig  

 formue, som hører til et fast sted, som en person, der er hjemmehørende i en  

 kontraherende stat, har i en anden kontraherende stat med henblik på udøvelse  

 af frit erhverv, beskattes i denne anden stat.
Artikel 24 Dødsbo Indkomst eller formue, som beskattes hos et dødsbo, der er hjemmehørende i  

 en kontraherende stat, kan ikke beskattes hos personer, der er berettigede  

 til anpart i boet, og som er hjemmehørende i en anden kontraherende stat.
Artikel 25 Ophævelse af dobbeltbeskatning 1. Danmark:
 Fradragsbeløbet skal imidlertid ikke i noget tilfælde kunne overstige den  

 del af den danske indkomstskat eller formueskat, beregnet før sådant fradrag,  

 der svares af den indkomst eller formue, som kan beskattes i denne anden  

 stat.
 2. Finland:
 Fradragsbeløbet skal imidlertid ikke i noget tilfælde kunne overstige den  

 del af den finske indkomstskat eller formueskat, beregnet før sådant fradrag,  

 der svares af den indkomst eller formue, som kan beskattes i denne anden  

 kontraherende stat.
 3. Island:
 4. Norge:
 5. Sverige:
 Fradragsbeløbet skal imidlertid ikke i noget tilfælde kunne overstige den  

 del af den svenske indkomstskat eller formueskat, beregnet før sådant  

 fradrag, der svares af den indkomst eller formue, som kan beskattes i denne  

 anden kontraherende stat.
Artikel 26 Begrænsning af beskatningsretten Indkomst, som oppebæres af en person, der er hjemmehørende i en  

 kontraherende stat, eller formue, som ejes af en sådan person, kan ikke  

 beskattes i en anden kontraherende stat, medmindre beskatning udtrykkelig er  

 tilladt i henhold til denne overenskomst.
Artikel 27 Forbud mod diskriminering 1. Statsborgere i en kontraherende stat skal ikke i en  

 anden kontraherende stat kunne undergives nogen beskatning eller dermed  

 forbundne krav, som er anderledes eller mere byrdefulde end den beskatning og  

 dermed forbundne krav, som statsborgere i denne anden stat under samme  

 forhold er eller måtte blive undergivet.
Uanset bestemmelserne i artikel 1  

 skal denne bestemmelse også finde anvendelse på personer, der ikke er  

 hjemmehørende i en eller flere af de kontraherende stater.
 2. Beskatningen af et fast driftssted eller et fast  

 sted, som et foretagende eller en person, hjemmehørende i en af de  

 kontraherende stater, har i en anden kontraherende stat, må ikke være mindre  

 fordelagtig i denne anden stat end beskatningen af foretagender eller  

 personer, hjemmehørende i denne anden stat, der driver samme virksomhed.
Denne bestemmelse skal ikke kunne fortolkes som forpligtende en  

 kontraherende stat til at indrømme personer, der er hjemmehørende i en anden  

 kontraherende stat, de personlige skattemæssige begunstigelser, lempelser og  

 nedsættelser, som den som følge af ægteskabelig stilling eller forsørgerpligt  

 over for familie indrømmer personer, der er hjemmehørende inden for dens eget  

 område.
Bestemmelsen medfører ej heller ret til i en kontraherende stat at  

 opnå fradrag ved beskatningen eller fritagelse for beskatning af udbytte  

 eller andre udbetalinger til et selskab, der er hjemmehørende i en anden  

 kontraherende stat.
Bestemmelsen i 1. afsnit hindrer ej heller en kontraherende stat i at  

 beskatte indkomst, der oppebæres af et fast driftssted, i overensstemmelse  

 med reglerne i denne stats egen lovgivning, såfremt det faste driftssted  

 tilhører et aktieselskab eller dermed ligestillet selskab i en anden  

 kontraherende stat.
Beskatningen skal dog svare til den beskatning, som  

 anvendes over for aktieselskaber og dermed ligestillede selskaber, der er  

 hjemmehørende i den førstnævnte kontraherende stat, for så vidt angår deres  

 indkomst, beregnet uden fradrag for udloddet fortjeneste.
3. Medmindre bestemmelserne i artikel 9, stykke 1,  

 artikel 11, stykke 4, eller artikel 12, stykke 4, finder anvendelse, skal  

 renter, royalties og andre betalinger, der udredes af et foretagende i en  

 kontraherende stat til en person, hjemmehørende i en anden kontraherende  

 stat, kunne fratrækkes ved opgørelsen af et sådant foretagendes  

 skattepligtige indkomst under samme betingelser, som hvis betalingerne var  

 sket til en person, hjemmehørende i den førstnævnte stat.
På samme måde skal  

 enhver gæld, som et foretagende i en kontraherende stat har til en person,  

 hjemmehørende i en anden kontraherende stat, kunne fratrækkes ved opgørelsen  

 af et sådant foretagendes skattepligtige formue under samme betingelser, som  

 hvis gælden var blevet stiftet over for en person, hjemmehørende i den  

 førstnævnte stat.
 4. Foretagender i en kontraherende stat, hvis formue  

 helt eller delvis ejes eller kontrolleres, direkte eller indirekte, af en  

 eller flere personer, der er hjemmehørende i en eller flere af de andre  

 kontraherende stater, skal ikke i den førstnævnte stat kunne underkastes  

 nogen beskatning eller dermed forbundne krav, som er anderledes eller mere  

 byrdefulde end den beskatning og dermed forbundne krav, som andre tilsvarende  

 foretagender i den førstnævnte stat er eller måtte blive undergivet.
 5. Bestemmelserne i denne artikel anses ikke at  

 medføre forpligtelse for Norge til at indrømme statsborgere i en anden  

 kontraherende stat, som ikke er født i Norge af norske forældre, de særlige  

 skattefordele, som i henhold til § 22 i skatteloven af 18. august 1911  

 indrømmes norske statsborgere og personer, født i Norge af norske forældre  

 (personer med norsk "indfødsret").
 6. Uanset bestemmelserne i artikel 2 skal  

 bestemmelserne i denne artikel finde anvendelse på skatter af enhver art og  

 betegnelse.
Artikel 28 Fremgangsmåden ved indgåelse af gensidige aftaler 1. I tilfælde, hvor en person mener, at der i en eller  

 flere af de kontraherende stater er truffet foranstaltninger, som for ham  

 medfører eller vil medføre en beskatning, som ikke er i overensstemmelse med  

 bestemmelserne i denne overenskomst, kan han, uden at det påvirker hans ret  

 til at anvende de retsmidler, som står til hans rådighed ifølge disse staters  

 interne lovgivning, indbringe sin sag for den kompetente myndighed i den  

 kontraherende stat, hvori han er hjemmehørende eller, såfremt tilfældet er  

 omfattet af artikel 27, stykke 1, i den kontraherende stat, i hvilken han er  

 statsborger.
2. Den kompetente myndighed skal, hvis indsigelsen  

 synes at være begrundet, og hvis den ikke selv kan nå til en rimelig løsning,  

 søge at løse sagen ved gensidig aftale med den kompetente myndighed i sådan  

 anden kontraherende stat, som berøres af spørgsmålet, med henblik på at undgå  

 en beskatning, der ikke er i overensstemmelse med overenskomsten.
Hvis den  

 stat, over for hvis kompetente myndighed den pågældende person har forelagt  

 sagen, ikke selv berøres af spørgsmålet, skal denne kompetente myndighed  

 overlade sagen til den kompetente myndighed i en af de stater, som berøres af  

 spørgsmålet.
3. I tilfælde, hvor vanskeligheder eller  

 tvivlsspørgsmål opstår mellem kontraherende stater vedrørende fortolkningen  

 eller anvendelsen af denne overenskomst, skal de kompetente myndigheder i  

 disse stater forhandle for at søge at løse spørgsmålet ved særlig aftale.
De  

 kompetente myndigheder i de kontraherende stater kan tillige forhandle for at  

 undgå dobbeltbeskatning i sådanne tilfælde, som ikke omfattes af denne  

 overenskomst eller for, ved særlig aftale, at løse spørgsmål, som - uden at  

 være regulerede af overenskomsten - som følge af uligheder i de pågældende  

 staters principper for skattens beregning eller af andre grunde, kan opstå  

 for så vidt angår de skatter, som omhandles i artikel 2.
Inden afgørelse træffes i spørgsmål, som omhandlet i første afsnit, skal  

 resultatet af de der omhandlede forhandlinger snarest meddeles til de  

 kompetente myndigheder i de øvrige kontraherende stater.
Såfremt den  

 kompetente myndighed i en kontraherende stat finder, at forhandlinger bør  

 finde sted mellem de kompetente myndigheder i samtlige kontraherende stater,  

 skal på begæring af den kompetente myndighed i den førstnævnte kontraherende  

 stat sådanne forhandlinger finde sted snarest muligt.
Artikel 29 Personer ansat ved diplomatiske og konsulære repræsentationer Bestemmelserne i denne overenskomst berører ikke de skattemæssige  

 begunstigelser, som ansatte ved diplomatiske eller konsulære repræsentationer  

 måtte nyde i kraft af folkerettens almindelige regler eller særlige aftaler.
Artikel 30 Territorial udvidelse 1. Denne overenskomst kan enten i sin helhed eller med  

 de nødvendige ændringer udvides til at omfatte de områder, som i henhold til  

 bestemmelserne i artikel 3, stykke 1 a), er undtaget fra overenskomstens  

 anvendelsesområde, under forudsætning af, at der pålægges skatter af  

 væsentlig samme art som de skatter, overenskomsten finder anvendelse på.  

 Enhver sådan udvidelse skal have virkning fra det tidspunkt og være  

 undergivet sådanne ændringer og betingelser, herunder betingelser vedrørende  

 opsigelse, som måtte blive fastsat mellem de kontraherende stater i noter,  

 der skal udveksles ad diplomatisk vej.
 2. Såfremt denne overenskomst i henhold til artikel 32  

 ophører at være gældende, skal, såfremt anden aftale ikke træffes mellem de  

 kontraherende stater, overenskomsten ophøre at være gældende også for ethvert  

 område, hvortil overenskomsten er udvidet i henhold til denne artikel.
Artikel 31 Ikrafttræden 1. Denne overenskomst træder i kraft tredive dage  

 efter den dag, da samtlige kontraherende stater har meddelt det finske  

 udenrigsministerium, at de foranstaltninger, som er nødvendige for  

 ikrafttræden i den pågældende stat, er gennemført.
Det finske  

 udenrigsministerium underretter de øvrige kontraherende stater om modtagelsen  

 af disse meddelelser.
 2. Efter overenskomstens ikrafttrædelse finder dens  

 bestemmelser anvendelse på indkomst, som oppebæres fra og med den 1. januar,  

 der følger nærmest efter ikrafttrædelsen, og på formue, hvoraf skat pålignes  

 på grundlag af en skatteansættelse, foretaget i det andet kalenderår, som  

 følger efter ikrafttrædelsen, eller senere.
 3. Nedennævnte overenskomster skal ophøre med at være  

 gældende og skal ikke længere finde anvendelse for så vidt angår indkomst  

 eller formue, på hvilke nærværende overenskomst skal anvendes i henhold til  

 stykke 2:
Overenskomst af 19. oktober 1925 mellem Kongeriget Danmark og Republikken  

 Finland om fritagelse for kommuneskat for visse personer; Overenskomst af 22. februar 1957 mellem Kongeriget Danmark og Kongeriget  

 Norge til undgåelse af dobbeltbeskatning vedrørende skatter på indkomst og  

 formue med senere ændringer; Overenskomst af 23. januar 1964 mellem Republikken Island og Kongeriget  

 Sverige til undgåelse af dobbeltbeskatning vedrørende skatter på indkomst og  

 formue; Overenskomst af 7. april 1964 mellem Kongeriget Danmark og Republikken  

 Finland til undgåelse af dobbeltbeskatning af indkomst og formue samt  

 forhindring af beskatningsunddragelse med senere ændringer; Overenskomst af 30. marts 1966 mellem Republikken Island og Kongeriget  

 Norge til undgåelse af dobbeltbeskatning og forhindring af skatteunddragelse  

 vedrørende skatter på indkomst og formue med senere ændringer; Overenskomst af 21. maj 1970 mellem Kongeriget Danmark og Republikken  

 Island til undgåelse af dobbeltbeskatning og forhindring af skatteunddragelse  

 vedrørende skatter af indkomst og formue med senere ændringer; Overenskomst af 1. november 1971 mellem Kongeriget Norge og Kongeriget  

 Sverige til undgåelse af dobbeltbeskatning vedrørende skatter på indkomst og  

 formue; Overenskomst af 12. januar 1972 mellem Republikken Finland og Kongeriget  

 Norge til undgåelse af dobbeltbeskatning og forhindring af skatteunddragelse  

 vedrørende skatter på indkomst og formue; Overenskomst af 2. marts 1972 mellem Republikken Finland og Republikken  

 Island til undgåelse af dobbeltbeskatning af indkomst og formue og  

 forhindring af skatteunddragelse; Overenskomst af 27. juni 1973 mellem Republikken Finlands regering og  

 Kongeriget Sveriges regering til undgåelse af dobbeltbeskatning vedrørende  

 skatter på indkomst og formue med senere ændringer; Overenskomst af 16. november 1973 mellem Kongeriget Danmarks regering og  

 Kongeriget Sveriges regering til undgåelse af dobbeltbeskatning vedrørende  

 skatter på indkomst og formue.
Artikel 32 Opsigelse Denne overenskomst skal forblive i kraft uden tidsbegrænsning, men en  

 kontraherende stat kan ad diplomatisk vej opsige overenskomsten ved  

 underretning til enhver af de andre kontraherende stater senest seks måneder  

 inden udgangen af et kalenderår.
Såfremt opsigelsesfristen er iagttaget,  

 ophører overenskomsten at være gældende i forholdet mellem den stat, som har  

 meddelt opsigelsen, og de øvrige kontraherende stater:
 Overenskomsten skal deponeres i det finske udenrigsministerium, og  

 bekræftede afskrifter skal af det finske udenrigsministerium tilstilles  

 enhver af de andre kontraherende staters regeringer.
 Til bekræftelse heraf har undertegnede, dertil behørigt befuldmægtigede,  

 undertegnet denne overenskomst.
 Udfærdiget i Helsingfors den 22. marts 1983 i et eksemplar på dansk,  

 finsk, islandsk, norsk og svensk, idet der på svensk udfærdiges to tekster,  

 en for Finland og en for Sverige, hvilke samtlige tekster har lige gyldighed.
Kjeld Mortensen Jermu Laine Sigurbjørn Phorbjørnsson O.
Bucher-Johannessen  

 Kaj Sundberg PROTOKOL Ved undertegnelsen af den i dag mellem regeringerne i Danmark, Finland,  

 Island, Norge og Sverige indgåede overenskomst til undgåelse af  

 dobbeltbeskatning vedrørende skatter af indkomst og formue er undertegnede  

 blevet enige om følgende bestemmelser, som udgør en integrerende del af  

 overenskomsten:
I.
Til artikel 5.
 I tilfælde, hvor et foretagende i en kontraherende stat samtidig har flere  

 pladser for bygnings-, anlægs- eller monteringsarbejder i en anden  

 kontraherende stat, og virksomhed ved nogen af disse pladser opretholdes i  

 mere end 12 måneder, skal de kompetente myndigheder i disse stater forsøge  

 ved aftale at afgøre, om sådanne pladser tilsammen udgør et fast driftssted i  

 den anden kontraherende stat.
 Tilsvarende skal gælde, såfremt et foretagende i en kontraherende stat har  

 flere efter hinanden følgende pladser for bygnings-, anlægs- eller  

 monteringsarbejder i den anden stat, og den sammenlagte tid for virksomheden  

 overstiger 12 måneder.
II.
Til artiklerne 7 og 15.
 1. Uanset bestemmelserne i artikel 7 kan indkomst, som  

 oppebæres af et foretagende i Norge eller Sverige gennem virksomhed, som  

 drives i Sverige henholdsvis Norge, kun beskattes i den stat, hvori  

 foretagendet er hjemmehørende, såfremt virksomheden tager sigte på opsætning  

 og vedligeholdelse af spærrehegn for rener på sådanne strækninger langs den  

 norsk-svenske rigsgrænse, som angives i en aftale i henhold til stykke 4.
 2. Uanset bestemmelserne i artikel 15 kan indkomst,  

 som en person, der er hjemmehørende i Norge eller Sverige, oppebærer ved  

 personligt arbejde, som udføres i Sverige henholdsvis Norge, kun beskattes i  

 den stat, hvori denne person er hjemmehørende, såfremt arbejdet tager sigte  

 på opsætning og vedligeholdelse af spærrehegn for rener på sådanne  

 strækninger langs den norsk-svenske rigsgrænse, som angives i en aftale i  

 henhold til stykke 4.
 3. Bestemmelserne i stykke 1 og 2 vedrørende  

 foretagender i, henholdsvis personer, der er hjemmehørende i Norge eller  

 Sverige, skal finde tilsvarende anvendelse for så vidt angår foretagender i,  

 henholdsvis personer, der er hjemmehørende i Finland eller Norge.
 4. De kompetente myndigheder i de berørte  

 kontraherende stater skal ved gensidig aftale fastsætte de strækninger langs  

 de pågældende rigsgrænser, for hvilke bestemmelserne i punkterne 1-3 skal  

 finde anvendelse.
III.
Til artiklerne 7, 10-15, 19, 20 og 23.
 1. Uanset bestemmelserne i artikel 7, artikel 10,  

 stykke 2, artikel 11, stykke 2, og artikel 12, stykke 2, kan indkomst, som  

 oppebæres af et foretagende i Danmark eller Sverige i forbindelse med  

 opførelsen og driften af faste forbindelser over Øresund, kun beskattes i den  

 stat, hvori foretagendet er hjemmehørende.
 2. Uanset bestemmelserne i artikel 13, stykke 3, kan  

 fortjeneste, som erhverves af et foretagende i, henholdsvis personer, der er  

 hjemmehørende i Danmark eller Sverige, ved overdragelse af deer angiven  

 ejendom, der anvendes ved opførelsen og driften af faste forbindelser over  

 Øresund, kun beskattes i den stat, hvori foretagendet henholdsvis personen er  

 hjemmehørende.
 3. Uanset bestemmelserne i artikel 14, stykke 1,  

 artikel 15, stykke 1, artikel 19 og artikel 20 kan indkomst, som oppebæres af  

 en person, der er hjemmehørende i Danmark eller Sverige, i forbindelse med  

 opførelsen og driften af faste forbindelser over Øresund, kun beskattes i den  

 stat, hvori personen er hjemmehørende.
 4. Uanset bestemmelserne i artikel 23, stykke 5, kan  

 den der omhandlede formue, som tilhører et foretagende i, henholdsvis en  

 person, der er hjemmehørende i Danmark eller Sverige, og som anvendes ved  

 opførelsen og driften af faste forbindelser over Øresund, kun beskattes i den  

 stat, hvori foretagendet henholdsvis personen er hjemmehørende.
IV.
Til artiklerne 8, 13, 15 og 23.
 1. Bestemmelserne i artikel 8, stykke 1, artikel 13,  

 stykke 4, og artikel 23, stykke 3, anvendes i Danmark, Norge og Sverige for  

 så vidt angår andelshavere i konsortiet Scandinavian Airlines System (SAS) på  

 indkomst eller fortjeneste ved afhændelse af formuegenstande, som oppebæres,  

 samt formue, som ejes af konsortiet, i forhold til den andel, som disse  

 andelshavere besidder i konsortiet.
 2. Bestemmelserne i artikel 15, stykke 3, litra b),  

 finder tillige anvendelse på indkomst ved arbejde, som udføres om bord på  

 luftfartøjer, som anvendes i indenrigstrafik af konsortiet Scandinavian  

 Airlines System (SAS).
V.
Til artiklerne 8, 13 og 23.
Andel i fortjeneste ved sådan virksomhed, som omhandles i artikel 8,  

 stykke 1, andel i fortjeneste ved afhændelse af formuegenstande, som  

 omhandles i artikel 13, stykke 4, samt andel i formue, som omhandles i  

 artikel 23, stykke 3, som en person, der er hjemmehørende i en kontraherende  

 stat, erhverver eller ejer som andelshaver i et foretagende, kan kun  

 beskattes i denne stat, såfremt De kompetente myndigheder i de kontraherende stater kan træffe aftale om  

 anvendelsen af de i første stykke angivne beskatningsprincipper også i  

 tilfælde, hvor de der angivne forudsætninger ikke foreligger.
VI.
Til artikel 12.
 Når en bestemmelse, som giver Finland ret til at beskatte såkaldt  

 industriel royalty, som betales fra Finland, er optaget i de aftaler til  

 undgåelse af dobbeltbeskatning vedrørende skatter på indkomst og formue, som  

 Finland har indgået med flertallet af de industrialiserede medlemsstater i  

 organisationen for økonomisk samarbejde og udvikling (OECD), skal  

 forhandlinger mellem de kontraherende stater snarest muligt indledes med  

 henblik på at tilvejebringe en tilsvarende ret for den kontraherende stat,  

 fra hvilken royaltyen hidrører, i forhold til de øvrige kontraherende stater.
VII.
Til artikel 15.
 Uanset bestemmelserne i artikel 15, stykke 1 og 2, kan indkomst, som  

 oppebæres af en person, der er hjemmehørende i en kommune i Finland, Norge  

 eller Sverige, som grænser til landegrænsen mellem Finland og Sverige  

 henholdsvis Finland og Norge, for personligt arbejde, som udføres i en sådan  

 kommune i en anden af disse stater, kun beskattes i den stat, hvori den  

 omhandlede person er hjemmehørende, under forudsætning af, at denne person  

 regelmæssigt opholder sig på sin faste bopæl i denne stat.
 Med udtrykket "regelmæssigt opholder sig" forstås, at den  

 skattepligtige som hovedregel mindst en gang om ugen opholder sig på sin  

 faste bopæl i den kontraherende stat, hvori han er hjemmehørende.
VIII.
Til artiklerne 15 og 19.
 Uanset bestemmelserne i artikel 15, stykke 1 og 2, og artikel 19, stykke  

 1, kan indkomst, som oppebæres af en person, der er hjemmehørende i en  

 kommune i Norge eller Sverige, som grænser til landegrænsen mellem disse  

 stater, for personligt arbejde, som udføres i en sådan kommune i den anden af  

 disse stater, kun beskattes i den stat, hvori den pågældende person er  

 hjemmehørende, under forudsætning af, at denne person regelmæssigt opholder  

 sig på sin faste bopæl i denne stat.
 Med udtrykket "regelmæssigt opholder sig" forstås, at den  

 skattepligtige som hovedregel mindst en gang om ugen opholder sig på sin  

 faste bopæl i den kontraherende stat, hvori han er hjemmehørende.
IX.
Til artiklerne 18 og 19.
 I det omfang Norge på grund af sin lovgivning ikke kan beskatte indkomst  

 som omhandlet i artiklerne 18 og 19, kan indkomsten kun beskattes i den stat,  

 hvori modtageren er hjemmehørende.
X.
Til artikel 20.
1. En person, som opholder sig i en anden  

 kontraherende stat end Island udelukkende med henblik på og som er eller umiddelbart før opholdet var hjemmehørende i Island,  

 beskattes for så vidt angår indkomst ved beskæftigelse i den førstnævnte  

 kontraherende stat kun af den del af indkomsten, som overstiger 20.000 sv.  

 kr. pr. kalenderår eller modværdien i dansk, finsk, islandsk eller norsk  

 valuta.
Det forannævnte beløb omfatter under uddannelsesophold i Finland,  

 Norge eller Sverige det for det pågældende kalenderår gældende personfradrag.
Under uddannelsesophold i Danmark skal, såfremt et højere beløb efter  

 gældende bestemmelser anses for nødvendigt for den uddannelsessøgendes  

 ophold, dette højere beløb fritages for dansk beskatning.
Denne sidste  

 bestemmelse skal dog ikke finde anvendelse i tilfælde, hvor studierne eller  

 uddannelsen er af underordnet betydning i forhold til de tjenesteydelser, for  

 hvilke de omhandlede vederlag er betalt.
 2. Skattefrihed i henhold til stykke 1 indrømmes kun  

 for en periode, som med rette eller efter sædvane medgår til studierne eller  

 praktiktjenesten, dog højst for seks på hinanden følgende kalenderår.
 3. De kompetente myndigheder i de kontraherende stater  

 træffer aftale om gennemførelsen af bestemmelserne i stykke 1 og 2. De  

 kompetente myndigheder kan også træffe aftale om sådanne ændringer af de der  

 nævnte beløb, som findes rimelige under hensyn til forandringer i pengeværdi,  

 ændret lovgivning i nogen af de kontraherende stater eller andre lignende  

 forhold.
XI.
Til artikel 25.
 1. Bestemmelserne i artikel 25, stykke 3, kan på  

 begæring af Island ændres og erstattes af følgende tekst:
Fradragsbeløbet skal imidlertid ikke i noget tilfælde kunne overstige den  

 del af den islandske indkomstskat eller formueskat, beregnet før sådant  

 fradrag, som svares af den indkomst eller formue, som kan beskattes i denne  

 anden stat. b) Såfremt en person, der er hjemmehørende i Island, erhverver  

 indkomst eller ejer formue, som i henhold til bestemmelserne i denne  

 overenskomst kun kan beskattes i en anden kontraherende stat, kan Island  

 medregne indkomsten eller formuen i beskatningsgrundlaget, men skal i den  

 islandske skat på indkomsten eller formuen fradrage den del af  

 indkomstskatten henholdsvis formueskatten, som svares af den indkomst, som er  

 oppebåret fra denne anden stat, respektive den formue, som ejes der." Anmodning om en sådan ændring fremsættes ad diplomatisk vej ved  

 underretning til enhver af de andre kontraherende stater. Ændringen træder i  

 kraft tredive dage efter den dag, da samtlige andre kontraherende stater har  

 modtaget sådan underretning, og dens bestemmelser anvendes 2. Bestemmelserne i artikel 25, stykke 4, kan på  

 begæring af Norge ændres og erstattes af følgende tekst:
Fradragsbeløbet skal imidlertid ikke i noget tilfælde kunne overstige den  

 del af den norske indkomstskat eller formueskat, beregnet før sådant fradrag,  

 som svares af den indkomst eller formue, som kan beskattes i denne anden  

 stat. b) Såfremt en person hjemmehørende i Norge erhverver indkomst eller  

 ejer formue, som i henhold til bestemmelserne i denne overenskomst kun kan  

 beskattes i en anden kontraherende stat, kan Norge medregne indkomsten eller  

 formuen i beskatningsgrundlaget, men skal i den norske skat på indkomsten  

 eller formuen fradrage den del af indkomstskatten, respektive formueskatten,  

 som svares af den indkomst, som er oppebåret fra denne anden stat, respektive  

 den formue, som ejes der. c) Såfremt en person hjemmehørende i en  

 kontraherende stat oppebærer fortjeneste som omhandlet i artikel 13, stykke  

 6, og som kan beskattes i Norge, skal Norge fra denne persons norske  

 indkomstskat fradrage et beløb svarende til den skat, som i den anden  

 kontraherende stat er erlagt af fortjenesten.
Fradragsbeløbet skal imidlertid  

 ikke kunne overstige den del af den norske skat, beregnet før sådant fradrag,  

 som svares af fortjenesten." Anmodning om en sådan ændring fremsættes ad diplomatisk vej ved  

 underretning til enhver af de andre kontraherende stater. Ændringen træder i  

 kraft tredive dage efter den dag, da samtlige andre kontraherende stater har  

 modtaget sådan underretning, og dens bestemmelser anvendes XII.
Til artikel 31.
 1. Uanset bestemmelserne i artikel 31, stykke 2 og 3,  

 skal artikel 15, stykke 4, i den mellem Kongeriget Danmarks regering og  

 Kongeriget Sveriges regering den 16. november 1973 indgåede overenskomst til  

 undgåelse af dobbeltbeskatning for så vidt angår skatter på indkomst og  

 formue fortsat være gældende, og dens bestemmelser skal finde anvendelse på  

 indkomst, som erhverves inden udgangen af det 3. kalenderår efter det, i  

 hvilket nærværende overenskomst er trådt i kraft.
 Efter udløbet af det i første afsnit angivne tidsrum ophører de der  

 angivne bestemmelser i overenskomsten af 16. november 1973 at være gældende.
 De i første afsnit anførte bestemmelser i overenskomsten af 16. november  

 1973 har følgende ordlyd:
"Uanset bestemmelserne i stykke 1 og 2 beskattes indkomst, som  

 oppebæres af såkaldte grænsegængere, der er hjemmehørende i en kontraherende  

 stat, for arbejde udført i den anden kontraherende stat, kun i den  

 førstnævnte stat.
Ved anvendelsen af denne bestemmelse anses som grænsegænger  

 sådan beskæftiget person, som regelmæssigt opholder sig i sin faste bolig i  

 den kontraherende stat, hvori han er hjemmehørende, men som normalt udfører  

 sit arbejde i den anden kontraherende stat." 2. For så vidt angår skattefrihed i Finland og Sverige  

 for flådningsforeninger, som er stiftede for at varetage flådningen i Torne  

 og Muonio grænseelves offentlige flådningsveje, gælder, hvad der derom er  

 truffet særlig aftale.
 3. For så vidt angår spørgsmålet om grundlaget for  

 fordelingen af beskatningen i Norge og Sverige af Luossavaara-Kiirunavaara  

 Aktieselskabs indkomster gælder, hvad der derom er truffet særlig aftale.
 Protokollen skal deponeres i det finske udenrigsministerium og bekræftede  

 afskrifter skal af det finske udenrigsministerium tilstilles hver og en af de  

 andre kontraherende staters regeringer.
 Til bekræftelse heraf har undertegnede, dertil behørigt bemyndigede,  

 undertegnet denne protokol.
 Udfærdiget i Helsingfors den 22. marts 1983 i et eksemplar på dansk,  

 finsk, islandsk, norsk og svensk, idet der på svensk udfærdiges to tekster,  

 en for Finland og en for Sverige, hvilke samtlige tekster har lige gyldighed.
Kjeld Mortensen Jermu Laine Sigurbjørn Phorbjørnsson O.
Bucher-Johannessen  

 Kaj Sundberg Overenskomsten trådte i medfør af artikel 31, stk. 1, i kraft den 29.  

 december 1983.
