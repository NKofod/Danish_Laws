 § 2.  Denne lov omfatter tjenestemænd og andre, hvem  

 en enkepensionsordning er sikret som led i deres tjenesteforhold.
 Stk. 2.  Retten til enkepension berøres ikke af, at  

 separation imellem ægtefællerne har fundet sted.
 Stk. 3.  Såfremt enkepension er sikret ved  

 overlevelsesrente, bestemmes det ved bevillingen eller dommen, hvorvidt  

 forsikringen skal overgå til den fraskilte hustrus fri rådighed.
 Stk. 4.  Er enkepensionsordningen derimod kollektiv,  

 kommer nedenstående regler til anvendelse.
§ 2.  Når ægteskabet efter at have bestået i mindst 5  

 år opløses ved skilsmisse og der efter skilsmissen skal påhvile manden pligt  

 til at yde bidrag til hustruens underhold bevarer hun sin ret til  

 enkepension. Ægtefællerne kan dog aftale, at hustruen ikke skal bevare sin  

 pensionsret, hvilket da skal fremgå af dommen eller bevillingen.
Hustruens  

 ret berøres ikke af, at der ved aftale eller i medfør af §§ 52-53 i lov om  

 ægteskabs indgåelse og opløsning sker ændringer af aftale eller afgørelse om  

 bidragspligt eller bidragets størrelse.
 Stk. 2.  Såfremt mandens pligt til at yde bidrag til  

 hustruens underhold er tidsbegrænset, er hustruen kun berettiget til at  

 oppebære enkepension i samme tidsrum.
 Stk. 3.  Har manden indgået nyt ægteskab, og er såvel  

 hans fraskilte hustru som enken berettiget til enkepension, deles denne  

 imellem dem i forhold til det antal påbegyndte år, hvori hver af dem har  

 været gift med ham; den enkeltes andel skal i det mindste udgøre 1/3 af  

 enkepensionen, jfr. dog bestemmelsen i stk. 6.
 Stk. 4.  Den fraskilte hustrus ret til enkepension  

 bortfalder, når hun indgår nyt ægteskab, og indtræder ikke på ny, selv om  

 dette senere ophører ved dødsfald eller skilsmisse.
Stk. 5.  Efter mandens død er bortfald af pensionsretten  

 for den ene hustrus vedkommende ved dødsfald, nyt ægteskab eller på anden  

 måde uden betydning for den anden hustrus pensionsforhold.
Er den fraskilte  

 hustrus andel i pensionen begrænset til et bestemt tidsrum, jfr. stk. 2,  

 indtræder enken dog med ophøret af dette tidsrum i den fraskilte hustrus  

 pensionsandel.
 Stk. 6.  Foranstående regler finder tilsvarende  

 anvendelse, for så vidt manden måtte efterlade sig flere fraskilte hustruer;  

 i tilfælde, hvor enkepensionen skal deles imellem flere end to berettigede,  

 finder en ligedeling sted.
Stk. 7.  Såfremt manden udtræder af pensionsordningen  

 uden pension og der tillægges ham en udtrædelsesgodtgørelse, eller han  

 tilbagekøber pensionsforsikringen, har hans fraskilte hustru, bortset fra det  

 i § 2, stk. 2, omhandlede tilfælde, ret til 1/3 af godtgørelsen eller  

 tilbagekøbsværdien.
Har manden indgået nyt ægteskab og er også den nye hustru  

 berettiget til ved hans død at oppebære pension efter ham, er den fraskilte  

 hustru dog kun berettiget til en efter reglerne i stk. 3 fastsat andel i  

 nævnte trediedel af godtgørelsen eller tilkøbsværdien.
Er der flere fraskilte  

 hustruer, kommer bestemmelsen i stk. 6 i anvendelse.
 Stk. 8.  Så længe den fraskilte hustrus ret til  

 enkepension ikke er anmeldt over for den myndighed eller institution, der  

 skal udrede pensionen, kan denne med frigørende virkning udbetales til enken.  

 Endvidere kan i så tilfælde den godtgørelse eller tilbagekøbsværdi, som  

 betinges af mandens udtræden af pensionsordningen uden ret til pension, med  

 frigørende virkning udbetales til manden.
§ 3.  Når en pensionsordning beror på medlemskab i en  

 pensionskasse eller er tegnet som en forsikring, og det ved en aktuarmæssig  

 opgørlse godtgøres, at fraskilte og fraseparerede hustruers adgang til  

 pension eller andel i sådan ved deres tidligere ægtefælles død medfører øgede  

 udgifter for den institution, som skal udrede enkepension, skal en  

 forholdsmæssig nedsættelse af de efter lovens ikrafttræden tillagte  

 enkepensionsydelser kunne finde sted.
Nedsættelsen vil dog i hvert enkelt  

 være at godkende af ministeriuet for handel, industri og søfart, efter at  

 sagen har været forelagt for forsikringsrådet.
 § 4.  Nærværende lov træder i kraft 15. marts 1941,  

 men finder ikke anvendelse i tilfælde, hvor ægteskabet er aldeles ophævet  

 inden dette tidspunkt.
 Stk. 2.  Loven skal forelægges rigsdagen til revision i  

 denne ordentlige samling 1945-46.
