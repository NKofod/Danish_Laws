 Udtalt, at man ikke havde indvendinger imod, at et adresseringsbureau  

 samkørte de registre, bureauet havde ejendomsret over, når der ikke forekom  

 oplysninger om fritidsinteresser m.v., der kunne danne grundlag for inddeling  

 i alment anerkendte grupper.
 Er adresseringsbureau rejste spørgsmålet om, hvorvidt bureauet lovligt kan  

 foretage en samkøring af adresselister, bureauet har ejendomsretten over,  

 således at alle listerne samles i et adresseregister over forbrugere.
 Disse lister kan f.eks. være sammenstillet ud fra telefonbøger, hvor  

 stillingsbetegnelsen kan være afgørende for en gruppering samt lukkede  

 virksomheders kunderegistre, som bureauet har opkøbt.
Bureauet påtænkte at samkøre samtlige bureauers registre.
Det ved  

 samkøringen oprettede register skulle opbygges således, at hver adresse kodes  

 med oplysning om hvilket register, adressen stammer fra.
 I den anledning udtalte Registertilsynet, at man ikke havde indvendinger  

 imod, at bureauet samkører de registre, bureauet har ejendomsretten over.  

 Registertilsynet henledte dog opmærksomheden på, at der efter 1. april 1988 i  

 det samkørte register ikke må forekomme oplysninger om fritidsinteresser og  

 lignende oplysninger, der kan danne grundlag for inddeling i alment  

 anerkendte grupper.
 Endvidere henledte Registertilsynet opmærksomheden på, at bureauet efter  

 1. april 1988 også skal iagttage reglen i lov om private registre m.v. § 4 b  

 i forbindelse med opkøb af kunderegistre.
 Registertilsynets årsberetning 1988.
