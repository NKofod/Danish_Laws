 N.N. flyttede ind i en almennyttig lejlighed d. 19.10.1985 og søgte d.  

 7.4.1986 om beboerindskudslån eller garanti for et sådant lån.
 Nævnet stadfæstede kommunens afslag, idet der ikke var søgt i  

 tilstrækkelig nær tilknytning til indflytningen, jf. pkt. 16.3. i  

 Boligstyrelsens vejledning af 22.10.1987 om individuel boligstøtte.
 D.d. har man tilskrevet N.N. således:
 »Ved skrivelse af 30. juni 1986 har De klaget over, at det sociale  

 udvalg i Holmegård kommune har afslået at yde Dem beboerindskudslån eller  

 garanti for et beboerindskudslån.
 Klagen er af det sociale udvalg fremsendt til amtsankenævnet tillige med  

 sagens akter og en udtalelse.
 Det fremgår af sagen, at De den 19. oktober 1985 flyttede ind i Deres  

 nuværende bolig.
 Den 7. april 1986 har De ansøgt om lån eller garanti for lån til  

 beboerindskud.
 Det sociale udvalg har afslået Deres ansøgning med den begrundelse, at  

 ansøgning skal indgives i umiddelbar tilknytning til indflytningen, hvilken  

 betingelse man ikke finder, at De opfylder.
 Efter boligstøttelovens §§ 47 - 52 kan der under visse betingelser ydes  

 lån til eller garanti for lån til betaling af beboerindskud.
 Ifølge pkt. 15.2 i boligstyrelsens cirkulære af 30. august 1982 om  

 individuel boligstøtte har disse bestemmelser til formål at gøre det muligt  

 for boligsøgende at opnå en bolig i almennyttigt byggeri, selv om de ikke er  

 i stand til at fremskaffe det nødvendige beboerindskud.
I cirkulærets pkt. 15.3. er endvidere anført, at hvis boligsøgende i  

 øvrigt har krav på beboerindskudslån, kan låneansøgning ikke afslås alene med  

 henvisning til, at indskuddet rent faktisk er betalt - f.eks. med lånte  

 midler - for ikke at gå glip af boligen.
Det forudsættes herved, at der  

 ansøges om lån i nær tilknytning til indflytningen.
Amtsankenævnet har behandlet sagen i sit møde den 25. september, hvor man  

 traf følgende A F G Ø R E L S E:
 Amtsankenævnet besluttede at stadfæste det sociale udvalgs afgørelse.
 Nævnet har herved fundet, at De ikke opfylder betingelserne for at få lån  

 til beboerindskud eller garanti for et beboerindskudslån, idet De ikke har  

 ansøgt herom i tilstrækkelig nær tilknytning til indflytningen.
Vedrørende eventuel klage over amtsankenævnets afgørelse henvises til  

 vedlagte vejledning.« Hvilket herved meddeles.
